<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Ad martyres</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
          </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.AdMar</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>ARGUMENTUM</head>
<p>
          <hi>
            <pb n="0619A"/>ARGUMENTUM.-- Quinta persecutione jamjam imminente
sub Severo opusculum istud scripsit Septimius,
in quo martyres adhortatur ad constantiam in fide,
et alacritatem in subeundo carceris squallore, judicumque
decretis. Eos vero potissimum ad pacem invitat,
quam qui non habebant in Ecclesia, a martyribus
petebant.</hi> </p>
</div1>

<div1>
        <head>CAPUT PRIMUM.</head>
<p>Inter carnis alimenta, benedicti martyres 
designati, quae vobis et domina mater Ecclesia de
uberibus suis, et singuli fratres de opibus suis
propriis in carcerem subministrant, capite aliquid et
a nobis quod faciat ad spiritum quoque educandum.
<pb n="0620A"/>
Carnem enim saginari, et spiritum esurire non prodest.
Imo, si quod infirmum est, curatur; aeque, quod
infirmius est, negligi non debet. Nec tantus ego
sum, ut vos alloquar; verumtamen et gladiatores perfectissimos
non tantum magistri et praepositi sui, sed
etiam idiotae et supervacui quique adhortantur de
longinquo, ut saepe de ipso populo dictata suggesta
profuerint. In primis ergo, benedicti, nolite contristare
Spiritum sanctum <note>(Eph., IV, 3)</note>, qui vobiscum introiit
carcerem. Si enim non vobiscum nunc introisset, nec
vos illic hodie fuissetis. Et ideo date operam, ut illic vobiscum
perseveret: ita vos inde perducat ad Dominum.
Domus quidem diaboli est et carcer, in qua familiam
suam continet. Sed vos ideo in carcerem pervenistis,
<pb n="0621A"/>
ut illum etiam in domo sua conculcetis. Jam enim
foris congressi conculcaveratis. Non ergo dicat: In
meo sunt, tentabo illos vilibus scidiis , affectionibus,
aut inter se dissensionibus. Fugiat conspectum
vestrum, et ima sua delitescat contractus et
torpens, tanquam coluber excantatus aut effumigatus.
Nec illi tam bene sit in suo regno, ut vos committat
sed inveniat munitos, et concordia armatos:
quia pax vestra bellum est illi. Quam pacem
quidam in Ecclesia non habentes, a martyribus in
carcere exorare consueverunt. Et ideo eam etiam
propterea in vobis habere et fovere et custodire
debetis, ut si forte et aliis praestare possitis.</p>
</div1>

<div1>
        <head>CAPUT II.</head>
<p>Caetera aeque animi impedimenta usque ad limen
<pb n="0621B"/>
carceris deduxerint vos, quousque et parentes vestri.
Exinde segregati estis ab ipso mundo, quanto
magis a saeculo, rebusque ejus? Nec hoc vos consternet,
<pb n="0622A"/>
quod segregati estis a mundo. Si enim recogitemus
ipsum magis mundum carcerem esse, exisse
vos e carcere, quam in carcerem introisse, intelligemus.
Majores tenebras habet mundus, quae hominum
praecordia excaecant. Graviores catenas induit
 mundus, quae ipsas animas hominum constringunt.
Pejores immunditias exspirat mundus,
libidines hominum. Plures postremo mundus reos
continet, scilicet universum hominum genus. Judicia
denique non proconsulis, sed Dei sustinet. Quo
vos, benedicti, de carcere in custodiarium si forte
translatos existimetis. Habet tenebras, sed lumen
estis ipsi: habet vincula, sed vos soluti Deo estis.
Triste illic exspirat, sed vos odor estis suavitatis;
Judex exspectatur, sed vos estis de judicibus ipsis
<pb n="0622B"/>
judicaturi <note>(Sap. III)</note>. Contristetur illic, qui fructum
saeculi suspirat. Christianus etiam extra carcerem saeculo
renuntiavit, in carcere autem etiam carceri.

<pb n="0623A"/>
Nihil interest, ubi sitis in saeculo, qui extra saeculum
estis; et si aliqua amisistis vitae gaudia, negotiatio
est aliquid amittere, ut majora lucreris. Nihil adhuc
dico de praemio, ad quod Deus martyres invitat. Ipsam
interim conversationem saeculi et carceris comparemus,
si non plus in carcere spiritus acquirit quam
caro amittit, imo et quae justa sunt caro non amittit
per curam Ecclesiae, agapen fratrum: et insuper
quae semper utilia fidei, spiritus adipiscitur. Non vides
alienos deos, non imaginibus eorum incurris,
non solemnes nationum dies ipsa commixtione participas,
non nidoribus spurcis verberaris, non clamoribus
spectaculorum, atrocitate, vel furore, vel
impudicitia celebrantium caederis: non in loca libidinum
publicarum oculi tui impingunt: vacas a scandalis,
<pb n="0623B"/>
a tentationibus, a recordationibus malis, jam
et a persecutione. Hoc praestat carcer christiano,
quod eremus prophetis <note>(Marc, I)</note>. Ipse Dominus in
secessu frequentius agebat, ut liberius oraret, ut
saeculo cederet <note>(Luc, IV)</note>. Gloriam denique suam
discipulis in solitudine demonstravit <note>(Matth., XVII;
Marc, IX; Luc, II; I Petri, 1)</note>. Auferamus carceris
nomen, secessum vocemus. Etsi corpus includitur,
etsi caro detinetur, omnia spiritui patent. Vagare
spiritu, spatiare spiritu, et non stadia opaca aut
porticus longas praeponens tibi, sed illam viam,
quae ad Deum ducit. Quotiens eam spiritu deambulaveris,
totiens in carcere non eris. Nihil crus sentit in
nervo  cum animus in coelo est. Totum hominem
animus circumfert, et quo velit transfert <note>(Matth., VI)</note>:
<pb n="0623C"/> <hi>Ubi autem erit cor tuum, illic erit et thesaurus tuus.</hi> 
 Ibi
ergo sit cor nostrum, ubi volumus habere thesaurum.</p>
</div1>

<div1>
        <head>CAPUT III.</head>
<p>Sit nunc, benedicti, carcer etiam christianis
<pb n="0624A"/>
molestus? Vocati sumus ad militiam Dei vivi
jam tunc, cum in sacramenti verba respondimus.
Nemo miles ad bellum cum deliciis venit;
nec de cubiculo ad aciem procedit, sed de papilionibus
 expeditis et substrictis, ubi omnis duritia
et imbonitas et insuavitas constitit. Etiam in pace, labore
et incommodis bellum pati jam ediscunt, in
armis deambulando, campum decurrendo, fossam moliendo,
testudinem densando.
Sudore omnia
constant, ne corpora atque animi expavescant: de umbra
ad solem, de sole ad coelum de tunica ad loricam,
de silentio ad clamorem, de quiete ad tumultum.
Proinde vos, benedicti, quodcumque hoc durum est, ad
exercitationem virtutum animi et corporis deputate. Bonum
agonem subituri estis in quo agonothetes,
<pb n="0624B"/>
Deus vivus est; xystarches, Spiritus sanctus corona,
aeternitatis; brabium, angelicae substantiae, politia
in coelis, gloria in saecula saeculorum. Itaque Epistates
 vester Christus Jesus, qui vos spiritu unxit,
et ad hoc scamma produxit, voluit vos ante diem
agonis ad duriorem tractationem a liberiore conditione
seponere, ut vires corroborarentur in vobis. Nempe
enim et athletae segregantur ad strictiorem disciplinam,
ut robori aedificando vacent: continentur a luxuria,
a cibis laetioribus, a potu jucundiore. Coguntur, cruciantur,
fatigantur: quanto plus in exercitationibus
laboraverint, tanto plus de victoria sperant. Et illi,
inquit Apostolus <note>(I. Cor. 9)</note>, ut coronam corruptibilem
consequantur; nos aeternam consecuturi. Carcerem
<pb n="0624C"/>
nobis pro palaestra interpretemur, ut ad stadium tribunalis
bene exercitati incommodis omnibus producamur:
quia virtus duritia extruitur, mollitia vero destruitur.</p>
</div1>

<div1>
        <head>CAPUT IV.</head>
<p>Scimus ex dominico praecepto, quod caro infirma


<pb n="0625A"/>
sit, spiritus promptus. Non ergo nobis blandiamur,
quia Dominus consensit carnem infirmam esse.
Propterea enim praedixit spiritum promptum,
ut ostenderet, quid cui debeat esse subjectum, scilicet,
ut caro serviat spiritui, infirmior fortiori, ut ab
eo etiam ipsam fortitudinem assumat. Colloquatur
spiritus cum carne de communi salute, nec jam
de incommodis carceris, sed ipso agone et praelio
cogitans. Timebit forsitan caro gladium gravem, et
crucem excelsam, et rabiem bestiarum, et summam
ignium poenam, et omne carnificis ingenium in tormentis.
Sed spiritus contra ponat sibi et carni, acerba
licet ista, a multis tamen aequo animo excepta, imo
et ultro appetita, famae et gloriae caussa; nec a viris
tantum, sed etiam a foeminis, ut vos quoque, benedictae,
<pb n="0625B"/>
sexui vestro respondeatis. Longum est, si enumerem
singulos, qui se gladio confecerint, animo suo ducti.
De foeminis ad manum est Lucretia, quae vim stupri
passa, cultrum sibi adegit in conspectu propinquorum,
ut gloriam castitati suae pareret, Mutius,
manum suam dexteram in ara cremavit, ut hoc factum
ejus fama haberet. Minus fecerunt philosophi: Heraclitus,
qui se bubulo stercore oblitum exussit;
item Empedocles, qui in ignes Aetnaei montis dissilivit;
et Peregrinus, qui non olim se rogo immisit:
cum foeminae quoque contempserint ignes: Dido,
ne post virum dilectissimum nubere cogeretur; item
quum Asdrubalis uxor, quae jam ardente Carthagine
maritum suum supplicem Scipionis videret, cum filiis
suis in incendium patriae devolavit. Regulus, dux Romanorum,
<pb n="0625C"/>
captus a Carthaginiensibus, cum se unum
pro multis captivis Carthaginiensibus compensari noluisset,
maluit hostibus reddi et in arcae genus stipatus
undique extrinsecus clavis transfixus, tot cruces
sensit. Bestias foemina libens appetiit, et utique
aspides, serpentes tauro vel urso horridiores, quas
Cleopatra immisit sibi, ne in manus inimici perveniret.
Sed mortis metus non tantus est, quantus tormentorum.
Itaque, cessit carnifici meretrix
<pb n="0626A"/>
atheniensis? quae conscia conjurationis, cum propterea
torqueretur a tyranno, et non prodidit conjuratos, et
novissime linguam suam comestam in faciem tyranni
exspuit, ut nihil agere se scirent tormenta, etsi ultra
perseverarent. Nam quod hodie apud Lacedaemonas
solemnitas maxima est, <foreign xml:lang="greek">διαμαστίγωσις</foreign>, id est,
flagellatio, non latet. In quo sacro, ante aram nobiles
quique adolescentes, flagellis affliguntur, astantibus
parentibus et propinquis, et uti perseverent adhortantibus.
Ornamentum enim et gloria deputabitur majore
quidem titulo, si anima potius cesserit plagis, quam
corpus. Igitur, si tantum terrenae gloriae licet de corporis
et animi vigore, ut gladium, ignem, crucem
bestias, tormenta contemnant, sub praemio laudis
humanae, possum dicere, modicae sunt istae passiones
<pb n="0626B"/>
ad consecutionem gloriae coelestis et divinae mercedis.
Si tanti vitrum? quanti margaritum? Quis
ergo non libentissime tantum pro vero habeat erogare,
quantum alii pro falso?</p>
</div1>

<div1>
        <head>CAPUT V.</head>
<p>Omitto nunc gloriae causam. Eadem omnia saevitiae
et cruciatus certamina, jam apud homines affectatio
 quoque et morbus quidam animi conculcavit.
Quot otiosos affectatio armorum ad gladium
 locat? Certe ad feras ipsas affectione descendunt
et de morsibus et de cicatricibus formosiores
sibi videntur. Jam et ad ignes quidam se autoraverunt,
ut certum spatium in tunica ardente conficerent.
Alii inter venatorum taureas scapulis patientissimis
inambulaverunt. Haec, benedicti, non sine caussa
<pb n="0626C"/>
Dominus in seculum admisit; sed ad nos et nunc
exhortandos, et in illo die confundendos, si reformidaverimus
pati pro veritate in salutem, quae alii
affectaverunt pro vanitate in perditionem.</p>
</div1>

<div1>
        <head>CAPUT VI.</head>
<p>Sed haec exempla constantiae omittamus de affectatione
venientis. Convertamur ad ipsam conditionis
humanae contemplationem, ut et illa nos instruant,
si qua constanter adeunda sint, quae et invitis
<pb n="0627A"/>
evenire consueverunt. Quotiens enim incendia vivos
cremaverunt! quotiens ferae et in silvis suis et in
mediis civitatibus elapsae caveis, homines devoraverunt!
quot a latronibus fetro, ab hostibus etiam
cruce extincti sunt, torti prius, imo et omni contumelia
expuncti! Nemo non etiam hominis caussa
<pb n="0628A"/>
pati potest, quod in caussa Dei pati dubitat. Ad hoc
quidem vel praesentia nobis tempora documenta sint,
quantae qualesque personae inopinatos, natalibus, et
dignitatibus, et corporibus, et aetatibus suis, exitus
referunt, hominis caussa: aut ab ipso, si contra eum
fecerint: aut ab adversariis ejus, si pro eo steterint.
</p>
</div1>
</body>
  </text>
</TEI>