<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De jejuniis</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.DeJej</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>ARGUMENTUM.</head>

<pb n="0953B"/>
<p>-- <hi>Orthodoxi quos hic vocat psychicos,
Montani dogmata de jejuniis improbabant. Illius igitur
assecta factus, jejunia montanica, xerophagias et
stationes defendit.</hi> </p>
</div2>

<div2>
        <head>CAPUT PRIMUM.</head>
<p>Mirarer Psychicos  si sola luxuria tenderentur,
qua saepius nubunt; et non etiam ingluvie
lacerarentur, qua jejunia oderunt, monstrum
scilicet haberetur libido sine gula, cum duo haec tam
unita atque concreta sint, ut si disjungi omnino potuissent,
ipsi prius ventri pudenda non adhaererent.
Specta corpus, et una regio est. Denique pro dispositione
membrorum, ordo vitiorum; prior venter,
et statim caetera saginae substructa lascivia est. Per
<pb n="0953C"/>
edacitatem salacitas transit. Agnosco igitur animalem
 fidem studio carnis qua tota constat, tam
multivorantiae quam multinubentiae pronam; ut merito
spiritalem disciplinam pro substantia aemulam, in
<pb n="0954B"/>
hac quoque specie continentiae accuset, proinde gulae
frenos induentem per nullas interdum vel seras
vel aridas escas, quemadmodum et libidini per unicas
nuptias. Piget jam cum talibus congredi,
pudet et jam de eis altercari, quorum nec defensio
verecunda est. Quomodo enim protegam castitatem
et sobrietatem sine taxatione adversariorum?
Quinam isti sint semel nominabo exteriores et
interiores botuli Psychicorum. Hi Paracleto controversiam
faciunt; propter hoc novae prophetiae
recusantur: non quod alium Deum praedicent Montanus
et Priscilla et Maximilla, nec quod <hi>Jesum
Christum solvant <note>(I Joan. IV, 3)</note>
          </hi>, nec quod aliquam
fidei aut spei regulam evertant; sed quod plane doceant
saepius jejunare, quam nubere. De modo quidem
<pb n="0954C"/>
nubendi jam edidimus monogamiae defensionem.
Nunc de castigatione victus, secunda, vel magis
prima continentiae pugna est. Arguunt nos,
quod jejunia propria custodiamus; quod stationes
<pb n="0955A"/>
plerumque in vesperam producamus; quod etiam
xerophagias observemus, siccantes cibum ab omni
carne, et omni jurulentia, et uvidioribus quibusque
pomis, ne quid vinositatis vel edamus vel potemus;
lavacri quoque abstinentiam, congruentem
arido victui. Novitatem igitur abjectant, de cujus
inlicito praescribant, aut haeresim judicandam, si
humana praesumptio est, aut pseudoprophetiam pronuntiandam,
si spiritalis indictio est, dum quaqua
 ex parte anathema audiamus, qui aliter
adnuntiamus <note>(Gal. I, 8)</note>.</p>
</div2>

<div2>
        <head>CAPUT II.</head>
<p>Nam quod ad jejunia pertineat, certos dies a Deo
constitutos opponunt, ut cum in Levitico praecipit Dominus
Moysi decimam mensis septimi diem placationis: <hi>Sancta,</hi> 
 inquiens, <hi>erit vobis dies, et vexabilis animas vestras;
<pb n="0955B"/>
et omnis anima quae vexata non fuerit illa die, exterminabitur
de populo suo <note>(Levit. XVI, 29)</note>
          </hi>. Certe in
<pb n="0956A"/>
Evangelio illos dies jejuniis determinatos putant, in
quibus ablatus est sponsus, et hos esse jam solos
legitimos jejuniorum christianorum, abolitis legalibus
et propheticis vetustatibus. Ubi volunt enim, agnoscunt
quid sapiat <hi>lex et prophetae usque ad Joannem <note>(Luc.
XVI, 16)</note>
          </hi>. Itaque de caetero indifferenter jejunandum
ex arbitrio, non ex imperio novae disciplinae, pro
temporibus et caussis uniuscujusque; sic et Apostolos
observasse, nullum aliud imponentes jugum
certorum et in commune omnibus obeundorum jejuniorum <note>(Act. XV, 10)</note>;
proinde nec stationum, quae et
ipsae suos quidem dies habebant quartae feriae et
sextae, passive tamen currant, neque sub
lege praecepti, neque ultra supremam diei, quando et
orationes fere hora nona concludat de Petri exemplo,
quod Actis refertur <note>(Act. III, 8)</note>; Xerophagias vero
<pb n="0956B"/>
novum affectati officii nomen, et proximum ethnicae
superstitioni; quales castimoniae Apim, Isidem, et
magnam Matrem certorum eduliorum exceptione purificant;
<pb n="0957A"/>
cum fides libera in Christo ne Judaicae quidem
legi abstinentiam quorumdam ciborum debeat,
semel in totum macellum ab Apostolo admissa, detestatore
eorum qui sicut nubere prohibeant, ita
jubeant cibis abstinere a Deo conditis; et ideo nos
esse jam tunc praenotatos <hi>in novissimis temporibus
abscedentes a fide, intendentes spiritibus mundi seductoribus,
doctrinis mendaciloquorum, inustam habentes
conscientiam <note>(I Tim. IV, 1)</note>
          </hi>. Quibus oro te ignibus? credo
quibus nuptias saepe deducimus, et coenas quotidie
coquimus. Sic et cum Galatis <note>(Gal. IV, 10)</note> nos quoque
percuti aiunt, <hi>observatores dierum, et mensium, et annorum.</hi> 
Jaculantur interea et Esaiam pronuntiasse: <hi>Non tale jejunium Dominus elegit 
 <note>(Is. LVIII, 4 et 5)</note>
          </hi>;
id est, non abstinentiam cibi, sed opera justitiae quae
subtexit; et ipsum Dominum in Evangelio ad omnem
<pb n="0957B"/>
circa victum scrupulositatem compendio respondisse,
non his <hi>communicari hominem, quae in os
inferantur, sed quae ex ore proferantur <note>(Marc. VII, 15)</note>
          </hi>,
cum et ipse manducaret et biberet usque in notationem: <hi>Ecce homo vorator et potator 
 <note>(Matth. XI, 19)</note>
          </hi>, sic
et Apostolum docere, quod <hi>esca nos Deo non commendet,
neque abundantes si edamus, neque deficientes si non
edamus <note>(I Cor. VIII, 8)</note>
          </hi>. His et hujusmodi sensibus eo
jam subtiliter tendunt, ut unusquisque pronior ventri
possit supervacua, nec adeo necessaria, existimare
 sublati vel diminuti vel demorati cibi officia,
praeponente scilicet Deo justitiae et innocentiae
opera. Et scimus quales sint carnalium commodorum
suasoriae; quum facile dicatur: Opus est
de totis praecordiis credam, <hi>diligam Deum et proximum
<pb n="0957C"/>
mihi</hi>; <hi>in his enim duobus praeceptis tota Lex
pendet et prophetae,</hi> non in pulmonum et intestinorum
meorum inanitate.</p>
</div2>

<div2>
        <head>CAPUT III.</head>
<p>Itaque nos hoc prius affirmare debemus, quod
occulte subrui periclitatur, quantum valeat apud
Deum inanitas ista, et ante omnia unde ratio ipsa
processerit hoc modo promerendi Deum; tunc
enim agnoscetur observationis necessitas, cum eluxerit
rationis auctoritas a primordio recensendae. Acceperat
<pb n="0958A"/>
Adam a Deo legem non gustandi de arbore
agnitionis boni et mali, moriturus si gustasset. Verum
et ipse tunc in psychicum reversus post ecstasin
spiritalem, in qua magnum illud sacramentum in
Christum et Ecclesiam prophetaverat, nec jam
capiens quae erant spiritus, facilius ventri quam
Deo cessit, pabulo potiusquam praecepto annuit;
salutem gula vendidit. Manducavit denique, et
periit: salvus alioquin, si uni arbusculae jejunare
maluisset; ut jam hinc animalis fides semen
suum recognoscat, exinde deducens carnalium
appetitionem, et spiritualium recusationem. Teneo
igitur a primordio homicidam gulam, tormentis atque
suppliciis in die puniendam, etiamsi Deus nulla
jejunia praecepisset; ostendens tamen unde sit occisus
Adam, mihi reliquerat intelligenda remedia offensae,
<pb n="0958B"/>
qui offensam demonstrarat: ultro cibum quibus
modis, quibusque temporibus potuissem, pro
veneno deputarem, et antidotum famem sumerem,
per quam purgarem mortis a primordio caussam
in me quoque cum ipso genere transductam, certus
hoc Deum velle, cujus contrarium noluit, satisque
confidens placituram illi continentiae curam, a quo
damnatam comperissem incontinentiae culpam.
Porro, cum et ipse jejunium mandet, et animam
conquassatam proprie utique cibi angustiis sacrificium
appellet <note>(Ps. L, 18)</note>, quis jam dubitabit omnium
erga victum macerationum hanc fuisse rationem,
qua rursus interdicto cibo, et observato praecepto, primordiale
jam delictum expiaretur, ut homo per eamdem
materiam caussae satis Deo faciat, per quam offenderat,
<pb n="0958C"/>
id est, per cibi interdictionem; atque ita salutem
aemulo modo redaccenderet inedia, sicut exstinxerat
sagina, pro unico illicito plura licita contemnens.</p>
</div2>

<div2>
        <head>CAPUT IV.</head>
<p>Haec ratio servabatur apud Providentiam Dei, pro
temporibus omnia modulantis, ne quis ex diverso
ad dejiciendam propositionem nostram, Cur ergo,
dicat, non statim Deus aliquam victus constituit castigationem,
quinimo et auxit permissionem? Nam
in primordio quidem herbidum solummodo et arboreum
<pb n="0959A"/>
homini pabulum addixerat: <hi>Ecce dedi vobis
omne foenum sementivum seminans semen quod est super
terram; et omne lignum quod habet in semetipso fructum
seminis sementivi vobis erit in escam <note>(Gen. IX, 29)</note>
          </hi>.
Postea vero ad Noe enumerata subjectione omnium
bestiarum terrae, et volatilium coeli, et moventium in
terra, et piscium maris, et omnis viventis; <hi>Erunt,</hi> 
inquit, <hi>vobis in escam, velut olera foeni dedi vobis universa;
verum carnem in sanguine animae suae non
editis; <note>(Gen. IX, 2)</note>
          </hi> nam et hoc ipso quod eam solam
carnem esui eximit, cujus anima non per sanguinem
effunditur, omnis reliquae carnis usum concessisse
manifestum est. Ad haec respondemus, non competisse
onerari hominem aliqua adhuc abstinentiae lege,
qui cum maxime tam levem interdictionem, unius
<pb n="0959B"/>
scilicet pomi, tolerare non potuit; remissum itaque
illum libertate ipsa corroborandum. Aeque post
diluvium in reformatione generis humani, suffecisse
unam interim legem a sanguine abstinendi, permisso
 usu caeterorum. Jam enim judicium Dominus
ostenderat per diluvium; adhuc etiam comminatus
fuerat per exquisitionem sanguinis de manu
fratris, et de manu bestiae. <note>(Gen. IX, 5)</note> Omnis itaque
justitiam judicii praeministrans, materiam libertatis
emisit, per veniam supparans disciplinam; permittens
omnia, ut demeret quidam; plus exacturus, si plus commisisset;
abstinentiam imperaturus, cum indulgentiam
praemisisset; quo magis, ut diximus, primordiale
delictum expiaretur majoris abstinentiae operatione,
in majoris licentiae occasione.</p>
</div2>

<div2>
        <head>CAPUT V.</head>

<pb n="0959C"/>
<p>Denique, ubi jam et familiaris populus allegi Deo
coepit, et restitutio hominis imbui potuit, tunc leges
disciplinaeque omnes impositae etiam quae decerperent
victum, ademptis quibusdam veluti immundis,
quo facilius aliquando jejunia toleraret homo, perpetua
in quibusdam abstinentia usus. Nam et primus
populus primi hominis resculpserat crimen,
pronior ventri quam Deo deprehensus; cum de duritia
Aegyptiae servitutis valida manu Dei et sublimi
brachio ereptus Dominus ejus visus; et terrae lacte
<pb n="0960A"/>
et melle mananti destinatus; statim autem solitudinis
copiosae circumspectu scandalizatus, saturitatis
Aegyptiae detrimenta suspirans, in Moysen et
Aaron mussitavit: <hi>Utinam obiissemus percussi a Domino
in terra Aegypti, quando super ollas carnium
sedebamus, et panes in plenitudinem comedebamus!
Quomodo eduxisti nos in haec deserta ad interficiendam
synagogam istam fame? <note>(Ex. XVI, 2)</note>
          </hi> Eadem ventris
praelatione deploraturus erat eosdem duces suos et
Dei arbitros, quos desiderio carnis et recordatu Aegyptiarum
copiarum exacerbabat: <hi>Quis nos vesceret carne? Venerunt in mentem nobis pisces quos in Aegypto
edebamus gratis, et cucumeres, et pepones, et porri, et
cepe, et alia. At nunc anima nostra arida, nihil nisi manna vident oculi nostri. 
 <note>(Num. XI, 4)</note>
          </hi> Ita et illis xerophagiae
<pb n="0960B"/>
panes angelici displicebant: allium
potius et cepe quam coelum fragrare malebant. Et ideo
tam ingratis gratiora et esculentiora quaeque detracta
sunt, puniendae simul gulae et exercendae continentiae
caussa, ut illa damnaretur, ista erudiretur.</p>
</div2>

<div2>
        <head>CAPUT VI.</head>
<p>Nunc si temere rationes castigati a Deo victus, et
castigandi propter Deum a nobis, ad primordiorum
experimenta revocavimus, conscientiam communem
consulamus, ipsa natura enuntiabit, quales nos ante
pabulum et potum in virgine adhuc saliva exhibere consuerit
rebus duntaxat sensus agendis quo divina
tractantur si multo pollentioris mentis, si multo vivatioris
cordis, quam cum totum illud domicilium interioris
hominis, escis stipatum, vinis inundatum,
<pb n="0960C"/>
decoquendis jam stercoribus aestuans, praemeditatorium
efficitur latrinarum, in quo plane
nihil tam in proximo supersit, quam ad lasciviam sapere. <hi>Manducavit populus et bibit, et surrexerunt ludere <note>(Ex. XXXII, 6)</note>
          </hi>.
Intellige sanctae Scripturae verecundiam:
lusum, nisi impudicum, non denotasset. Caeterum,
quotusquisque meminerit religionis, occupatis
memoriae locis, impeditis sapientiae membris? Nemo ita
ut decet, ita ut par est, ita ut utile est, recordabitur
Dei in eo tempore, quo ipsum sibi hominem
excidere solemne est. Omnem disciplinam victus
<pb n="0961A"/>
aut occidit aut vulnerat. Mentior, si non Dominus
ipse oblivionem sui exprobrans Israeli, caussam plenitudini
deputat: <hi>Incrassatus est dilectus, et pinguefactus,
et dilatatus est, et dereliquit Deum qui fecit
eum, et abscessit a Domino salutificatore suo <note>(Deut.
XXXII, 15)</note>
          </hi>. Denique in eodem Deuteronomio eamdem
causam praecaveri jubens: <hi>Ne,</hi> inquit, <hi>cum
manducaveris et biberis, et domos optimas aedificaveris,
ovibus et bobus tuis multiplicatis, et argento
et auro, extollatur cor tuum, et obliviscaris Domini
Dei tui <note>(Deut., VIII, 12)</note>
          </hi>. Praeposuit corruptelae divitiarum
edacitatis enormitatem, cui ipsae divitiae
procurant. Per illas scilicet incrassatum erat cor
populi, ne oculis videret, et auribus audiret, et
corde conjiceret adipibus obstructo, quas nominatim
<pb n="0961B"/>
esui abstulit, dedocens hominem saginae studere.
Caeterum, cui cor erectum potius inveniebatur
quam impingnatum, quadraginta diebus
totidemque noctibus supra humanae naturae facultatem
jejunium perennavit, spiritali fide virtutem
subministrante; et vidit oculis Dei gloriam, et
audivit auribus Dei vocem, et corde conjecit
Dei legem jam tunc docentis <hi>non in solo pane
vivere hominem, sed in omni verbo Dei <note>(Luc.,
IV, 4)</note>
          </hi>; cum quidem nec ipsum Moysen Deo
pastum, inediamque ejus nomine saginatam
constanter contemplari valeret pinguior populus.
Merito igitur etiam in carne se Dominus ei ostendit
collegae jejuniorum suorum, non minus et
Heliae. Nam et Helias hoc primum quod famem
<pb n="0961C"/>
fuerat imprecatus, satis jam se jejuniis voverat: <hi>Vivit,</hi> 
 inquit, <hi>Dominus, cui adsisto in conspectu ejus,
si erit ros istis annis et imber <note>(III Reg., XVII)</note>
          </hi>.
Dehinc minantem Jezabel fugiens post unicum
pabulum et potum, quem ab angelo expergefactus
invenerat, et ipse, quadraginta diebus et noctibus
vacuo ventre, arido ore, pervenit in montem
Choreb; ubi cum in spelunca devertisset, quam
familiari congressu Dei exceptus est! <hi>Quid tu, Helia,
hic <note>(III Reg., XIX, 9)</note>
          </hi>? multo amicior ista vox, quam, <hi>Adam, ubi es, 
 <note>(Gen., III, 9)</note>
          </hi>. Illa enim pasto homini
minabatur, ista jejuno blandiebatur. Tanta est
circumscripti victus praerogativa, ut Deum praestet
homini contubernalem, parem revera pari. Si enim <hi>Deus aeternus non esuriet 
 <note>(Is., I, 11)</note>
          </hi>, ut testatur per
Esaiam, hoc erit tempus quo homo Deo adaequetur,
<pb n="0961D"/>
cum sine pabulo vivit.</p>
</div2>

<div2>
        <head>CAPUT VII.</head>

<pb n="0962A"/>
<p> Processimus itaque jam ad exempla, uti revolvamus
utilitatis efficacia potestates istius officii,
quod etiam iratum Deum homini reconciliat. Deliquerat
Israel, in aquatione apud Maspha congregatus a Samuele,
sed ita statim delictum jejunio diluit, ut
periculum praelii simul fugerit. Cum maxime Samuel
offerebat holocaustum <note>(I Reg., VII, 9)</note>, in nullo
magis procuratam audimus Dei clementiam, quam
abstinentia populi. Et Allophyli praelio admovebant:
ibi demum Dominus intonuit voce
magna super Allophylos, et confusi sunt, et corruerunt
in conspectu Israelis; et processerunt viri
Israel ex Maspha, et persecuti sunt Allophylos, et
usque Betchor ceciderunt pastos impasti, armatos
<pb n="0962B"/>
inermes. Hae erunt vires jejunantium Deo: coelum pro
ejusmodi militat. Habes formam praesidii etiam spiritalibus
bellis necessariam. Proinde cum rex Assyriorum
Sennacherib, compluribus jam civitatibus
captis, Israeli per Rapsacen blasphemias et minas
intentaret <note>(IV Reg., XVIII, 19)</note>, nihil aliud
illum a proposito in Aethiopias avertit. Dehinc,
quid aliud centum et octoginta millia de
exercitu ejus per angelum absumpsit, quam
Ezechiae regis humiliatio? Siquidem, duritia hostis
annuntiata, vestem scidit, saccum induit, eodemque
habitu seniores sacerdotum ad Deum per Esaiam
adire jussit, utique jejunio preces prosequente:
neque enim cibi tempus in periculo, nec
saturitatis cultus in sacco. Semper inedia moeroris
<pb n="0962C"/>
sequela est, sicut laetitia accessio saginae.
Per hanc moeroris sequelam et inediam, etiam
civitas illa peccatrix, Ninive de exitio praedicato
liberatur. Satis enim poenitentia scelerum commendaverat
 Deo jejunium triduo functa, etiam
pecudibus enectis, quibus iratus Deus non erat <note>(Jon.
III)</note>. Sodoma quoque et Gomorra evasissent, si jejunassent.
Hoc remedium agnoscit et Achab, cum illi
post transgressionem et idololatriam et necem Nabuthae,
propter vineam interempti a Jezabel, exprobrasset
Helias: <hi>Qualiter occidisti, et haereditatem possedisti?
In loco, quo</hi>, <hi>sanguinem Nabuthae canes
delinxerant, tuum quoque delinquent <note>(III Reg.,
XXI, 19)</note>
          </hi>. Destituit semetipsum, et saccum carni
suae imposuit, et jejunavit, et dormivit in sacco; et
tunc sermo Domini ad Heliam: <hi>Vidisti ut reveritus sit
<pb n="0962D"/>
Achab a facie mea? Pro eo quod reveritus est, non superducam
laesuram in diebus ipsius, sed in diebus filii
<pb n="0963A"/>
ejus superducam eam <note>(ibid., 29)</note>
          </hi>, qui non erat jejunaturus.
Ita jejunium in Deum reverentiae opus est. Per
quod Anna quoque ambiens uxor Helcanae retro sterilis
impetravit facile a Deo inanem cibo ventrem filio
implere, et quidem propheta. Sed non modo naturae
mutationem, aut periculorum aversionem, aut
delictorum oblitterationem; verumetiam sacramentorum
agnitionem, jejunia de Deo merebuntur.
Adspice Danielis exemplum, circa somnium
regis Babylonis omnes turbantur sophistae,
negant ultro de praestantia humana posse cognosci;
solus Daniel Deo fidens, et sciens quod ad
demerendam Dei gratiam faceret, spatium tridui postulat,
cum sua fraternitate jejunat, atque ita orationibus
commendatis, et ordinem et significationem
<pb n="0963B"/>
somnii per omnia instruitur, tyranni sophistis
parcitur, Deus glorificatur, Daniel honoratur;
non minorem Dei gratiam et postea quoque relaturus
anno primo regis Darii, cum ex recogitatu
praedicatorum temporum ab Hieremia, dedit
faciem suam Deo in jejuniis et sacco et cinere. Nam
et angelus missus ad eum, hanc statim professus est
caussam divinae dignationis: Veni, inquit, demonstrare
tibi quatenus miserabilis es; jejunando scilicet.
Si Deo miserabilis, leonibus in lacu fuerat
horribilis; ubi quidem illi sex diebus jejunanti
prandium angelus procuravit.</p>
</div2>

<div2>
        <head>CAPUT VIII.</head>
<p>Reddimus et caetera, ad nova enim nunc documenta
properamus: in limine Evangelii <note>(Luc. II, 37)</note>,
<pb n="0963C"/>
Anna prophetis filia Phanuelis, quae infantem Dominum
et agnovit, et multa super eo praedicavit exspectantibus
redemptionem Israelis, post egregium titulum veteris
univirae viduitatis, jejuniorum quoque testimonio augetur,
ostendens in quibus officiis assideri Ecclesiae
debeat, et a nullis magis intelligi Christum, quam
semel nuptis, saepe jejunis. Ipse mox Dominus baptisma
suum, et in suo omnium, jejuniis dedicavit,
habens efficere panes ex lapidibus, etiam Jordanem
vino fortasse manare, si ita vorator et potator fuisset.
Imo novum hominem in veteris suggillationem virtute
fastidiendi cibi initiabat. ut eum diabolo rursus
<pb n="0964A"/>
per escam tentare quaerenti, fortiorem fame tota ostentaret.
Praestituit exinde jejuniis legem sine tristitia
transigendis. Cur enim triste quod salutare? Docuit
etiam adversus diriora daemonia jejuniis praeliandum.
Quid enim mirum, si eadem operatione
spiritus iniquus educitur, qua sanctus inducitur?
Denique, ut in centurionem Cornelium, necdum tinctum,
dignatio Spiritus sancti cum charismate insuper
prophetiae festinasset, jejunia ejus legimus exaudita.
Puto autem, et Apostolus in secunda Corinthiorum
inter labores suos et pericula et incommoda
post famem ac sitim, jejunia quoque plurima enumerat <note>(II Cor. XI, 27)</note>.</p>
</div2>

<div2>
        <head>CAPUT IX.</head>
<p>
          <pb n="0964B"/>Principalis haec species in castigatione victus,
potest jam de inferioribus quoque abstinentiae operationibus
praejudicare, ut et ipsis pro modo utilibus
aut necessariis. Nam exceptio eduliorum quorumdam,
portionale jejunium est. Inspiciamus igitur et xerophagiarum
novitatem aut vanitatem, si non et in
his tam antiquissimae quam efficacissimae religionis
operatio est. Redeo ad Danielem et fratres ejus
leguminum pabulum, et aquae potum ferculis et
oenophoris regiis praeferentes, atque exinde formosiores,
 ne qui de specie quoque corpusculi
metuat; caeterum spiritu insuper cultos.
Dedit enim Deus adolescentulis scientiam et intelligentiam
in omni litteratura, et Danieli <hi>in omni
verbo, et in somniis, et in omni sophia <note>(Dan.
I, 17)</note>
          </hi> qua hoc ipsum quoque saperet, quibus modis
<pb n="0964C"/>
de Deo impetraretur agnitio sacramentorum. Anno
denique tertio Cyri regis Persarum, cum in recogitatum
incidisset visionis, aliam formam humiliationis
prospexit. <hi>In illis,</hi> inquit, <hi>diebus, ego Daniel eram
lugens, per tres hebdomadas, panem suavem non
edi, caro et vinum non introierunt in os meum,
oleo unctus non sum, donec consummarentur tres
hebdomades, quibus transactis angelus emissus est
taliter adloquens: Daniel, homo es miserabilis;
ne timueris, quoniam ex die prima qua dedisti
animam tuam recogitatui et humiliationi coram Deo,
exauditum est verbum tuum, et ego introivi verbo tuo.</hi> 
<pb n="0965A"/>
Ita xerophagiarum miseratio et humiliatio metum
expellunt, et aures Dei advertunt, et occultorum
compotes faciunt. Revertor etiam ad Heliam,
cum corvi illum pane et carne saturare consuessent,
cur postmodum apud Bersabee Judaeae excitato
ei de somno quidam ille angelus sine dubio panem
solum et aquam obtulit? defecerant corvi qui eum
liberalius pascerent? an difficile angelo fuerat aliquem
alicunde de convivio regis ministrum eum instructissimo
ferculo raptum ad Heliam transferre; sicut
Danieli in lacum leonum esurienti prandium
metentium exhibitum est? Sed constitui oportebat
exemplum docens in tempore pressurae, et persecutionis,
et cujuscumque circumstantiae, xerophagiis
esse vivendum. Tali victu David exomologesin
<pb n="0965B"/>
suam expressit, cinerem quidem edens velut
panem, id est, panem velut cinerem aridum et sordidum,
potum vero fletu miscens, utique pro vino. <note>(Ps.
CI, 10)</note> Habet enim et abstinentia vini suos titulos,
quae et Samuelem Deo voverat, et Aaronem consecrarat.
Nam de Samuele mater. <hi>Et vinum,</hi> inquit, <hi>et
ebriamen nonbibet <note>(I Reg. I, 15)</note>
          </hi>: talis enim et ipsa Deum
orabat. Et Dominus ad Aaron: <hi>Vinum et siceram non
bibetis, tu et filii tui post te</hi>, <hi>si quando ingrediemini
tabernaculum, vel ascendetis ad altare, et non moriemini.</hi> 
Adeo morientur qui non sobrii in Ecclesia ministraverint.
Sic et Israeli proximo exprobrat: <hi>Et potum
dabatis sanctificatis meis vinum.</hi> Et haec autem strictura
potus xerophagiae portio est. Quanquam ubi abstinentia
vini aut a Deo exigitur, aut ab homine vovetur,
<pb n="0965C"/>
illic intelligatur etiam pabuli pressura formam
praestruens potui. Qualis enim esus, talis et potus.
Verisimile non est, ut quis dimidiam gulam Deo immolet,
aquis sobrius, et cibis ebrius. An autem et
Apostolus xerophagias norit, qui majora celebraverat,
sitim et famem et multa jejunia, qui ebrietates et
commessationes recusaverat, vel de discipulo Timotheo
argumenti satis est, quem propter stomachum
et assiduas imbecillitates modico vino monens uti,
quo ille non ex institutione, sed ex devotione abstinebat
(caeterum, stomacho magis consuetudo prodesset)
<pb n="0966A"/>
hoc ipso abstinentiam vini dignam Deo suasit,
quam ex necessitate dissuasit <note>(Cf. Levit. X, 9; Amos.
XV, 13; II Cor. XI, 27; Rom. XIII, 13; Tim. V, 23)</note>.</p>
</div2>

<div2>
        <head>CAPUT X.</head>
<p> Aeque stationes nostras, ut indignas; quasdam
vero et in serum constitutas, novitatis nomine
incusant, hoc quoque munus et ex arbitrio obeundum
esse dicentes, et non ultra nonam detinendum,
de suo scilicet more. Sed quod pertineat ad interdictionis
quaestionem, semel pro omnibus caussis respondebo.
Nunc ad proprium hujus speciei articulum,
de modo temporis dico, de ipsis prius expostulandum,
unde hanc formam nova dirimendis stationibus praescribant.
Si, quia Petrus, et qui cum eo, ad horam
nonam orationis templum introgressi leguntur, quis
<pb n="0966B"/>
mihi probabit illos ea die statione functos, ut
horam nonam ad clausulam et expunctionem stationis
interpretetur? Atqui facilius invenias Petrum hora
sexta capiendi cibi caussa, prius in superiora ad orandum
ascendisse, quo magis sexta diei finiri
officio huic possit, quae illud absolutura post orationem
videbatur. Porro, cum in eodem commentario
Lucae, et tertia hora orationis demonstretur, sub qua
Spiritu Sancto initiati, pro ebriis habebantur; et sexta,
qua Petrus ascendit in superiora; et nona, qua templum
sunt introgressi, cur non intelligamus salva
plane indifferentia semper et ubique et omni tempore
orandi, tamen tres istas horas ut insigniores in
rebus humanis, quae diem distribuunt, quae negotia
distinguunt, quae publice resonant, ita et solemniores
<pb n="0966C"/>
fuisse in orationibus divinis? Quod etiam
suadet Danielis quoque argumentum ter die orantis,
utique per aliquarum horarum exceptionem, non
aliarum autem quam insigniorum, exinde Apostolicorum,
tertiae, sextae, nonae. Hinc itaque et Petrum
dicam ex vetere potius usu nonam observasse, tertio
orantem supremae orationis munere. Haec autem propter
illos, qui se putant ex forma Petri agere, quam
ignorant; non quasi respuamus nonam, cui et
quarta sabbati, et sexta plurimum fungimur: sed quia
eorum quae ex traditione observantur, tanto magis
<pb n="0967A"/>
dignam rationem afferre debemus, quanto carent
Scripturae auctoritate, donec aliquo coelesti charismate
aut confirmentur, aut corrigantur. <hi>Et si qua,</hi> 
inquit, <hi>ignoratis, Dominus vobis revelabit <note>(Phil. III, 15)</note>
          </hi>.
Itaque, seposito confirmatore omnium istorum Paracleto,
duce universae veritatis, an indignior apud vos
ratio afferatur in nonam observandi requiro, ut
etiam Petro ea ratio deputanda sit, si statione tunc
functus est. Venit enim de exitu Domini, quem etsi
semper commemorari oportet sine differentia horarum,
impressius tamen tum ei secundum ipsum stationis
vocabulum addicimur: nam et milites
nunquam immemores sacramenti, magis stationibus
parent. Itaque in eam usque horam celebranda pressura
est, in qua a sexta contenebratus orbis
<pb n="0967B"/>
defuncto domino lugubre fecit officium, ut tunc et nos
revertamur ad jucunditatem, cum et mundus recepit
claritatem. Hoc si magis ad religionem sapit christianam,
dum magis Christi gloriam celebrat, possum
aeque serae stationis ex eodem rei ordine statum figere,
ut jejunemus ad serum, exspectantes tempus
Dominicae sepulturae cum Joseph postulatum detulit
corpus, et condidit. Inde et irreligiosum est ante
famulorum carnem refrigerare, quam domini.
Sed hoc ex argumentationum provocatione
commiserim, conjecturas conjecturis, et tamen
 puto fidelioribus, repercutiens. Videamus an
aliquid tale nobis de vetustatibus quoque patrocinetur.
In Exodo, habitus ille Moysis adversus Amalech
orationibus praeliantis usque in occasum perseverans,
<pb n="0967C"/>
nonne statio fuit sera? Jesum Nave debellantem
Amorrhaeos, prandisse illa die existimamus, qua ipsis
elementis stationem imperavit? Stetit sol in Gabaon,
et luna in Aialon: stetit sol et luna instructione,
donec ultus est populus de inimicis suis; et
stetit sol medio coelo, et non accedebat in occasum,
et in finem diei unius. Non fuit dies talis
retro et in novissimo, utique tam prolixus; ut, inquit,
exaudiret Deus hominem, parem scilicet solis,
instantem tamdiu in officio, stationem etiam sera
longiorem. Certe Saul et ipse in praelio constitutus,
manifeste munus istud indixit <note>(I Reg, XIV, 24)</note>: <hi>Maledictus
homo qui ederit panem ad vesperam usque dum
ulciscur de inimico meo; et non gustavit totus populus
<pb n="0968A"/>
ejus, et tota terra non prandebat</hi>. Tantam autem
Deus praestitit auctoritatem edicto stationis illius, ut
Jonathan filius Saulis, quanquam ignarus jejunationis
in serum definitae gustum mellis admiserat, et sorte
 mox de delicto sit traductus, et vix per precem
populi periculo exemptus, gulae enim, licet simplicis,
reus fuerat. Sed et Daniel, anno primo regis Darii,
cum jejunans in sacco et cinere exomologesin Deo
ageret, et adhuc, inquit, loquente me in oratione,
ecce vir quem videram in somnis initio, velociter volans
adpropinquavit mihi quasi hora vespertini sacrificii.
Haec erit statio sera, quae ad vesperam jejunans,
pinguiorem orationem Deo immolat.</p>
</div2>

<div2>
        <head>CAPUT XI.</head>
<p>
          <pb n="0968B"/>Omnia autem ista credo ignota eis, qui ad nostra
turbantur, aut sola forsitan lectione, non etiam intentione
comperta, secundum majorem vim imperitorum,
apud gloriosissimam scilicet multitudinem Psychicorum.
Propterea per singulas direximus species jejunationum,
xerophagiarum, stationum, ut dum recensemus
secundum utriusque Testamenti paraturam,
quantum proficiant recusati, vel recisi, vel retardati
pabuli officia, eos retundamus qui haec velut vacantia
infirmant. Item dum pariter ostendimus quo
semper in ordine fuerint religionis, eos revincamus
qui haec ut nova accusant; nec novum enim quod
semper, nec vacuum quod utile. Sed et illud in medio
est, quaedam ex his officiis a Deo homini imperata,
legem constituisse; quaedam ab homine Deo oblata,
<pb n="0968C"/>
votum expunxisse; tamen et votum, cum a Deo acceptatum
est, legem in posterum facit, per auctoritatem
acceptatoris, exinde enim faciendum mandavit,
qui factum comprobavit. Itaque et hic in
alia specie altercatio diversae partis obducitur, cum
dicunt, aut pseudoprophetia est si spiritalis vox
solemnia ista constituit; aut haeresis, si humana
praesumptio adinvenit. Eam enim formam reprehendentes
qua et vetera decucurrerunt, et ex ea retorquentes
quae adversarii veterum adversus illa
poterant retractare; aut et illa recusare debebunt,
aut certe ista suscipere necessario,
maxime cum et ista, a quocumque institutore
sint, sive spiritali, sive tantum fideli, eidem Deo
<pb n="0969A"/>
currant, cui et vetera. Indubitate enim et haeresis et
pseudoprophetia divinitatis diversitate judicabuntur
apud nos omnes unici Dei Creatoris et Christi ejus
antistites, adeoque indifferenter hanc partem defendo,
illis offerens in quo velint gradum figere. Spiritus
diaboli est, dicis, o Psychice. Et quomodo Dei nostri
officia indicit, nec alii offerenda quam Deo nostro?
Aut contende diabolum cum Deo facere nostro, aut
Satanas Paracletus habeatur. Sed hominem Antichristum
adfirmas; hoc enim vocantur haeretici nomine
penes Joannem. Et quomodo quisquis ille est in
Christo nostro, haec erga Dominum nostrum officia
disposuit, cum et Antichristi erga Deum adversus
nostrum processerint Christum? Quo itaque
putas laterum confirmatum apud nos spiritum, cum
<pb n="0969B"/>
imperat, an cum probat quae Deus noster et imperavit
semper et probavit? Sed rursus palos terminales
figitis Deo, sicut de gratia, ita de disciplina; sicut
de charismatibus, ita et de solemnibus; ut
proinde officia cessaverint, quemadmodum et beneficia
ejus, atque ita negetis usque adhuc eum munia
imponere, quia et hic Lex et Prophetae usque ad
Joannem: superest ut totum auferatis, quantum in
vobis tam otiosum.</p>
</div2>

<div2>
        <head>CAPUT XII.</head>
<p>Jam enim et in ista specie <hi>ditati saturatique regnatis</hi> 
<pb n="0970A"/> <note>(I Cor., IV, 8)</note>,
non delicta incusantes, quae jejuniis
elimentur, nec revelationum scientia indigentes, quae
xerophagiis extorqueantur, nec bella propria metuentes,
quae stationibus discutiantur. Ut ab Joanne Paricletus
obmutuisset, ipsi nobis Prophetae in hanc maxime
caussam extitissemus: jam non dico ad exorandam
Dei iram, nec ad impetrandam tutelam ejus aut gratiam,
sed ad praemuniendam per nosmetipsos novissimorum
temporum conditionem, indicentes omnem <foreign xml:lang="greek">ταπεινοφρόνησιν,</foreign>
 cum carcer ediscendus, et fames ac
sitis exercendae, et tam inediae quam anxii victus tolerantia
usurpanda sit, ut in carcerem talis introeat Christianus,
qualis inde prodisset; non poenam illic passurus,
sed disciplinam; nec saeculi tormenta, sed sua
officia; eoque fidentior processurus ad certamen
<pb n="0970B"/>
e custodia abusus, nihil habens carnis, sic ut
nec habeant tormenta materiam; cum sola et arida
sit cute loricatus, et contra ungulas corneus;
 praemisso jam sanguinis succo, tanquam animae
impedimentis, properante jam et ipsa, quae jam saepe
jejunans mortem de proximo norit: plane vestrum
est in carceribus popinas exhibere martyribus
incertis, ne consuetudinem quaerant, ne taedeat
vitae, ne nova abstinentiae disciplina scandalizentur,
quam nec ille Pristinus vester non christianus
<pb n="0971A"/>
martyr attigerat; quem et facultate custodiae
liberae aliquandiu fartum omnibus balneis quasi
baptismate melioribus et omnibus luxuriae secessibus
quasi Ecclesiae secretioribus et omnibus vitae istius
illecebris quasi aeternae dignioribus, hoc puto obligatum
 ne mori vellet, postremo ipso tribunalis die
luce summa condito mero tanquam antidoto praemedicatum,
ita enervastis, ut paucis ungulis titillatus,
hoc enim ebrietas sentiebat, quem Dominum
confiteretur interroganti praesidi respondere non potuerit
amplius. Atque ita de hoc jam extortus,
 cum singultus et ructus solos haberet, in ipsa negatione
digessit. Ideo sobrietatis disciplinam qui
praedicant pseudoprophetae, ideo haeretici qui observant.
Quid ergo cessatis Paracletum, quem in Montano
<pb n="0971B"/>
negatis, in Apicio credere? Praescribitis constituta
esse solemnia huic fidei scripturis vel traditione majorum,
nihilque observationis amplius adjiciendum,
ob illicitum innovationis. State in isto gradu si potestis.</p>
</div2>

<div2>
        <head>CAPUT XIII.</head>
<p>Ecce enim convenio vos et praeter Pascha jejunantes,
citra illos dies quibus ablatus est sponsus, et
stationum semijejunia interponentes, et vero
interdum pane et aqua victitantes, ut cuique visum
est; denique respondetis haec ex arbitrio agenda, non
ex imperio. Movistis igitur gradum excedendo traditionem,
cum quae non sint constituta obitis. Quale
est autem ut tuo arbitrio permittas quod imperio Dei
<pb n="0971C"/>
non das? plus humanae licebit voluntati quam divinae
potestati? Ego me saeculo, non Deo liberum memini:
sic mecum est ultro officium facere Domino, sicut
indicere illius est; non tantum obsequi ei debeo, sed
<pb n="0972A"/>
et adulari; illud enim imperio ejus, hoc arbitrio meo
praesto. Bene autem quod et episcopi universae plebi
mandare jejunia assolent; non dico de industria stipium
conferendarum, ut vestrae capturae est; sed interdum
et ex aliqua sollicitudinis ecclesiasticae caussa.
Itaque si et ex hominis edicto, et in unum omnes <foreign xml:lang="greek">ταπεινοφρόνησιν</foreign>
 agitatis, quomodo in nobis ipsam quoque
unitatem jejunationum et xerophagiarum et
stationum denotatis? nisi forte in senatus consulta,
et in principum mandata coïtionibus opposita delinquimus.
Spiritus Sanctus, cum in quibus vellet terris,
et per quos vellet praedicaret, ex providentia imminentium,
sive ecclesiasticarum tentationum, sive
mundialium plagarum, qua paracletus, id est advocatus,
ad exorandum judicem, hujusmodi officiorum
<pb n="0972B"/>
remedia mandabat. Puta nunc ad exercendam sobrietatis
et abstinentiae disciplinam; hunc qui recipimus,
necessario etiam quae tunc constituit observamus.
Adspice ad Judaïcos fastos, et invenies nihil novum:
si quae patribus sunt praecepta, omnis deinceps
posteritas haereditaria religione custodit. Aguntur
praeterea  per Graecias illa certis in locis
concilia ex universis ecclesiis per quae et altiora
quaeque in commune tractantur, et ipsa repraesentatio
totius nominis christiani magna veneratione
celebratur. Et hoc quam dignum fide auspicante
congregari undique ad Christum! <hi>Vide quam
bonum et quam jucundum habitare fratres in unum <note>(Ps. CII)</note>
          </hi>;
hoc tu psallere non facile nosti, nisi quo
tempore cum compluribus coenas. Conventus autem
<pb n="0972C"/>
illi stationibus prius et jejunationibus operati; dolere
cum dolentibus, et ita demum congaudere gaudentibus
norunt. Si et ista solemnia quibus tunc praesens
patrocinatus est sermo, nos quoque in diversis provinciis
<pb n="0973A"/>
fungimur in spiritu invicem repraesentati,
 lex est sacramenti.</p>
</div2>

<div2>
        <head>CAPUT XIV.</head>
<p>Horum igitur tempora observantes, et dies et menses
et annos, galaticamur. Plane si judaicarum
caeremoniarum, si legalium solemnitatum observantes
sumus: illas enim Apostolus dedocet compescens
Veteris Testamenti in Christo sepulti perseverantiam,
et novi sistens. Quod si nova conditio
in Christo jam nova et solemnia esse
debebunt; aut si omnem in totum devotionem temporum
et dierum et mensium et annorum erasit
Apostolus, cur Pascha celebramus annuo circulo in
mense primo? cur quinquaginta exinde diebus in
omni exultatione decurrimus? cur stationibus
quartam et sextam sabbati dicamus, et jejuniis
parasceven? quanquam vos etiam sabbatum, si
<pb n="0973B"/>
quando continuatis, nunquam nisi in Pascha jejunandum
secundum rationem alibi redditam, nobis certe
<pb n="0974A"/>
omnis dies etiam vulgata consecratione celebratur.
Nec ergo apud Apostolum differentiae ratio, distinguentem
nova et vetera. Sed et hic inaequalitas vestra
ridebitur, cum vetustatum formam nobis exprobratis,
in quo caussam novitatis accusatis.</p>
</div2>

<div2>
        <head>CAPUT XV.</head>
<p>Reprobat etiam illos qui jubebant cibis abstinere,
sed de providentia Spiritus Sancti, praedamnans
jam haereticos perpetuam abstinentiam
praecepturos ad destruenda et despicienda opera
Creatoris: quales inveniam apud Marcionem, apud
Tatianum, apud Jovem, hodiernum de Pythagora
haereticum, non apud Paracletum. Quantula est
enim apud nos interdictio ciborum? duas in anno
hebdomadas xerophagiarum, nec totas, exceptis scilicet
sabbatis et dominicis offerimus Deo; abstinentes
ab eis, quae non rejicimus, sed differimus. Atquin ad
<pb n="0974B"/>
Romanos scribens, vos nunc compungit detrectatores
 hujus officii: <hi>Ne propter pabulum solveritis,</hi> 
<pb n="0975A"/>
inquit, <hi>opus Dei.</hi> Quod opus? de quo ait: <hi>Bonum est
carnem non edere, et vinum non potare.</hi> Nam qui in
istis servit, placabilis et propitiabilis Deo nostro est. <hi>Quidam credit omnia munducauda esse, quidam autem
infirmus olera 
 vescitur; qui manducat, ne nullificet 
 non manducantem. Tu quis es, qui alienum
servum judicas? Et qui manducat, et qui non manducat,
Deo agit gratias. <note>(Rom. XIV, 2, et seqq.)</note>
          </hi> Cum autem
humano arbitrio vetet controversiam fieri, quanto
magis divino! Ita sciebat quosdam castigatores et
interdictores victus incusare, qui ex fastidio, non
qui ex officio abstinerent; probare vero qui in honorem,
non qui in convitium Creatoris. Et si claves
macelli tibi tradidit, permittens esui omnia ad constituendam
idolothytorum exceptionem, non tamen in
<pb n="0975B"/>
macello regnum Dei inclusit. <hi>Nec enim,</hi> inquit, <hi>esus
aut potus est Dei regnum,</hi> et, <hi>Esca nos Deo non commendat;</hi> 
non ut de arida dictum putes, sed potius de
uncta et accurata. Siquidem subjiciens, <hi>nec si manducaverimus,
abundabimus</hi>; <hi>nec si non manducaverimus,
deficiemus;</hi> tibi magis insonat, qui abundare
te existimas, si edas, et deficere si non edas, et ideo
ista detractas. Dominum quoque quam indigne ad
tuam libidinem interpretaris passim manducantem et
bibentem, sed puto quod etiam jejunarit, qui
beatos, non saturatos, sed esurientes et sitientes,
pronuntiarit; qui escam profitebatur, non quam discipuli
existimarant, sed paterni operis perfectionem,
docens operari escam, quae permanet in vitam aeternam;
in ordinaria etiam oratione panem mandans postulandum,
<pb n="0975C"/>
non et attalicas divitias. Sic et Esaias,
non negavit Deum elegisse jejunium, sed quale non
elegerit, enumeravit. <hi>In diebus enim,</hi> inquit <note>(Is., LVIII,
3)</note>, <hi>jejuniorum vestrorum inveniuntur voluptates vestrae, et omnes subjectos vobis succutitis, aut convitia
et lites jejunatis, et caeditis pugnis: non tale jejunium
ego elegi;</hi> 
 sed quale subjecit, et subjiciendo non abstulit,
sed confirmavit. Nam etsi mavult opera justitiae,
non tamen sine sacrificio; quod est anima conflictata
jejuniis.</p>
</div2>

<div2>
        <head>CAPUT XVI.</head>
<p>Ille certe Deus, cui nec populus incontinens
<pb n="0976A"/>
gulae placuit, nec sacerdos, nec prophetes. Manent
adhuc monumenta concupiscentiae, ubi sepultus
est populus carnis avidissimus usque ad choleram
ortygometras cruditando. Eliditur pro
templi foribus senior Heli; filii ejus in acie ruunt;
nurus exspirat in partu. Hanc enim meruerat a
Deo plagam domus impudens, sacrificiorum carnalium
defraudatrix. Sameas, homo Dei, cum exitum
prophetasset idololatriae introductae a rege Hieroboam,
post manum ejus regis arefactam, et statim restitutam,
 post altare diffusum, ob haec signa,
et satisfactione invitatus a rege, plane excusavit.
Prohibitus enim a Deo fuerat, illic cibum in totum
attingere; sed ab alio mox sene mentito prophetiam
temere pastus, secundum verbum Dei ibidem factum
<pb n="0976B"/>
super mensam, non est in paternis sepultus: leonis
enim in via occursu prostratur, et apud exteros conditus,
poenam deserti jejunii luit. Haec erunt exempla
et populo et episcopis, etiam spiritalibus, si quam
incontinentiam gulae admiserint. Sed nec apud inferos
admonitio cessavit, ubi in divite quidem convivia
cruciantur, in paupere vero jejunia recreantur, habentia
praeceptores <hi>Moysen et Prophetas <note>(Luc. XVI, 29)</note>
          </hi>.
Nam et Johel exclamavit <hi>(Joel, I, 14)</hi>: <hi>Sancite jejunium,
et praedicate curationem</hi>, prospiciens jam
et tunc et alios apostolos et prophetas sancituros
jejunium, et praedicaturos officia curantia Deum. Unde
et qui in idolis comendis, et in aris ornandis, et
ad singulas horas salutandis adulantur, curationem
facere dicuntur. Sed et omnem <foreign xml:lang="greek">ταπεινοφρόνησιν</foreign>
<pb n="0976C"/>
ethnici agnoscunt. Cum stupet coelum et aret annus,
nudipedalia denuntiantur, magistratus purpuras ponunt,
fasces retro avertunt, precem indigitant, hostiam
instaurant. Apud quasdam vero colonias praeterea
annuo ritu saccis velati, et cinere conspersi
idolis suis inediam supplicem objiciunt, balnea
et tabernacula in nonam usque cluduntur.
Unus in publico ignis apud aras, aquae nec in lancibus.
Niniviticum credo justitium. Judaicum
certe jejunium ubique celebratur, cum omissis templis
per omne littus quocumque in aperto aliquando
jam precem ad coelum mittunt; et licet cultu et
<pb n="0977A"/>
ornatu maeroris munus infament, tamen fidem abstinentiae
adfectant, et stellae auctoritatem demorantis
suspirant. Sed bene, quod in nostris
xerophagiis blasphemias ingerens, Casto Isidis et
Cybeles eas adaequas. Admitto testimonialem comparationem.
Hinc divinam constabit, quam diabolus
divinorum aemulator imitatur. Ex veritate mendacium
struitur, ex religione superstitio compingitur. Hinc
tu eo irreligiosior, quanto ethnicus paratior. Ille
denique idolo gulam suam mactat, tu Deo non
vis. Deus enim tibi venter est, et pulmo templum, et
aqualiculus altare, et sacerdos cocus, et Sanctus Spiritus
nidor, et condimenta charismata, et ructus
prophetia.</p>
</div2>

<div2>
        <head>CAPUT XVII.</head>
<p> Vetus es, vera si velimus dicere, tu
<pb n="0977B"/>
qui tantum gulae indulges, et merito te priorem
jactitas; semper agnosco sapere Esau venatorem
ferarum, ita passim indagandis turdis studes, ita de
campo laxissimae disciplinae tuae venis, ita spiritu
deficis, si tibi lenticulam defruto inrufatam obtulero,
 statim totos primatus tuos vendes; apud
te agape in cacabis fervet, fides in culinis calet,
spes in ferculis jacet. <hi>Sed major his est agape <note>(I Cor. XIII, 13)</note>
          </hi>,
qui per hanc adolescentes tui cum
sororibus dormiunt. Appendices scilicet gulae, lascivia
atque luxuria, quam societatem et Apostolus sciens,
cum praemisisset: <hi>Non in ebrietatibus, nec in comessationibus;</hi> 
adjunxit: <hi>nec in cubilibus et libidinibus. <note>(Rom. XIII, 14.)</note>
          </hi> 
 Ad elogium gulae tuae pertinet,
quod duplex apud te praesidentibus honor binis
<pb n="0978A"/>
partibus deputatur; cum Apostolus duplicem honorem
dederit, ut et fratribus et praepositis. Quis sanctior
inter vos, nisi convivandi frequentior, nisi obsonandi
pollucibilior, nisi calicibus instructior? Merito homines
solius animae et carnis spiritalia recusatis. Talibus
si placerent prophetae, mei non erant. Cur ergo
non constanter praedicatis: <hi>Manducemus et bibamus,
cras enim moriemur <note>(I Cor. XV, 32)</note>
          </hi>? Sicut nos non
dubitamus exerte mandare: jejunemus, fratres et sorores,
ne forte cras moriamur. Palam disciplinas
nostras vindicemus. Nos certi sumus, eos qui in
carne sunt, Deo placere non posse; non utique in
substantia carnis, sed in cura, sed in affectione, sed
in operatione, sed in voluntate. Macies non displicet
nobis; neque enim ad pondus Deus carnem tribuit,
sicut nec <hi>spiritum ad mensuram,</hi> facilius si forte per
<pb n="0978B"/>
angustam salutis januam introibit caro exilior, citius
resuscitabitur caro levior, diutius in sepultura durabit
caro aridior. Saginentur pugiles et pyctae
olympici: illis ambitio corporis competit, quibus et
vires necessariae. Et tamen illi quoque xerophagiis
invalescunt; sed nostra alia robora, aliaeque vires,
sicut et alia certamina; quibus non est luctatio adversus
carnem et sanguinem, sed adversus mundi
potestates, adversus spiritalia malitiae, adversus
haec, non carne et sanguine, sed fide et spiritu robusto
oportet adsistere. Caeterum, saginatior christianus
ursis et leonibus forte, quam Deo, erit necessarius,
nisi quod et adverus bestias maciem
exercere debebit.
</p>

</div2>
    </body>
  </text>
</TEI>