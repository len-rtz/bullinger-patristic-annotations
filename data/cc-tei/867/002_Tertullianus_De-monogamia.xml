<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De monogamia</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.DeMon</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>ARGUMENTUM.</head>

<pb n="0929B"/>
<p>-- <hi>Montanum hic passim Paracletum
<pb n="0929C"/>
nominat, haereticumque negat, quamvis Cataphrygarum
sectatorem. Mediam autem se viam tenere inter
eos qui negant nuptias, et alios qui plures repetitas
inducunt; adeoque Monogamiam tuetur, docetque
novam non esse hanc disciplinam, sed veterem et
propriam Christianorum.</hi> </p>
</div2>

<div2>
        <head>CAPUT PRIMUM.</head>

<pb n="0930B"/>
<p>
          <pb n="0930C"/>Haeretici nuptias auferunt, Psychici ingerunt.
Illi nec semel, isti non semel nubunt. Quid
agis, lex Creatoris? Inter alienos spadones et
aurigas tuos tantumdem quereris de domestico
obsequio, quantum de fastidio extraneo; proinde et
<pb n="0931A"/>
te laedunt qui abutuntur, quemadmodum qui non
utuntur. Verum neque continentia ejusmodi laudanda,
quia haeretica est; neque licentia defendenda, quia
psychica est. Illa blasphemat, ista luxuriat. Illa destruit
nuptiarum Deum, ista confundit. Penes nos autem,
quos spirituales merito dici facit agnitio spiritalium
charismatum, continentia tam religiosa
est, quam licentia verecunda, quandoquidem ambae
cum Creatore sunt. Continentia legem nuptiarum
honorat, licentia temperat. Illa non cogitur; ista
regitur. Illa arbitrium habet, haec modum. Unum
matrimonium novimus, sicut unum Deum. Magis honorem
refert lex nuptiarum, ubi habet et pudorem.
Sed Psychicis non recipientibus spiritum, ea quae
sunt spiritus non placent. Ita, dum quae sunt spiritus
non placent, ea quae sunt carnis placebunt,
<pb n="0931B"/>
ut contraria spiritui. <hi>Caro,</hi> inquit, <hi>adversus spiritum
concupiscit, et spiritus adversus carnem <note>(Gal.,
V, 17)</note>
          </hi>. Quid autem concupiscet caro, quam quae
magis carnis sunt? Propter quod et in primordio
extranea spiritus facta est: <hi>Non,</hi> inquit <note>(Gen.,
VI, 3)</note>, <hi>permanebit spiritus meus in istis hominibus
in aevum, eo quod caro sint.</hi> </p>
</div2>

<div2>
        <head>CAPUT II.</head>
<p>Itaque Monogamiae disciplinam in haeresim exprobrant.
Nec ulla magis ex caussa Paracletum negare
coguntur, quam dum existimant novae disciplinae institutorem,
et quidem durissimae illis, ut jam de
hoc primum consistendum sit in generali retractatu.
An capiat Paracletum aliquid tale docuisse,
quod aut novum deputari possit adversus catholicam
traditionem, aut onerosum adversus levem sarcinam
<pb n="0931C"/>
Domini? De utroque autem ipse Dominus
pronuntiavit. Dicens enim: <hi>Adhuc multa habeo quae
loquar ad vos, sed nondum potestis portare ea: cum
venerit Spiritus Sanctus, ille vos ducet in omnem veritatem <note>(Jo., XVI, 12)</note>
          </hi>,
satis utique praetendit ea acturum
illum quae et nova existimari possint, ut nunquam
retro edita, et aliquanto onerosa, ut idcirco
non edita. Ergo, inquis, hac argumentatione quidvis
novum et onerosum Paracleto adscribi poterit, etsi
ab adversario spiritu fuerit. Non utique. Adversarius
enim spiritus ex diversitate praedicationis appareret,
primo regulam adulterans fidei, et ita ordinem
adulterans disciplinae; quia cujus gradus prior
est, ejus corruptela antecedit, id est fidei, quae prior
<pb n="0931D"/>
est disciplina. Ante quis de Deo haereticus sit necesse
est, et tunc de instituto. Paracletus autem multa habens
<pb n="0932A"/>
edocere, quae in illum distulit Dominus, secundum
praefinitionem, ipsum primo Christum contestabitur,
qualem credimus, cum toto ordine Dei Creatoris,
et ipsum glorificabit, et de ipso commemorabit;
et sic de principali regula agnitus, illa multa
quae sunt disciplinarum revelabit, fidem dicente
pro eis integritate praedicationis, licet novis, quia
nunc revelantur; licet onerosis, quia nec nunc sustinentur;
non alterius tamen Christi, quam qui habere
se dixit, et alia multa, quae a Paracleto edocerentur;
non minus istis onerosa, quam illis a quibus nondum
tunc sustinebantur.</p>
</div2>

<div2>
        <head>CAPUT III.</head>
<p>Sed an onerosa monogamia, viderit adhuc impudens
infirmitas carnis. An autem nova, de hoc interim
constet. Illud enim amplius dicimus, etiamsi totam
<pb n="0932B"/>
et solidam virginitatem sive continentiam Paracletus
hodie determinasset, ut ne unis quidem nuptiis
fervorem carnis despumare permitteret, sic
quoque nihil novi inducere videretur; ipso Domino
spadonibus aperiente regna coelorum <note>(Matth., XIX,
12)</note>, ut et ipso spadone; ad quem spectans
et Apostolus, propterea et ipse castratus, continentiam
mavult. Sed salvo, inquis, jure nubendi. Plane
salvo; et videbimus quousque; nihilominus jam
ex ea parte destructo, qua continentiam praefert. <hi>Bonum,</hi> 
 inquit, <hi>homini mulierem non contingere <note>(I Cor., VII, 1)</note>
          </hi>.
Ergo malum est contingere. Nihil
enim bono contrarium, nisi malum. Ideoque superesse,
ut et qui habeant uxores sic sint, quasi non
habeant; quo magis qui non habent, habere non
<pb n="0932C"/>
debeant. Reddit etiam caussas cur ita suadeat; quod
innupti de Deo cogitent: <hi>nupti vero quomodo in matrimonio
quis suo placeat <note>(I Cor., VII, 32)</note>
          </hi>. Et possum
contendere: non mere bonum esse, quod permittitur.
Quod enim mere bonum est, non permittitur, sed
ultro licet. Permissio habet caussam, aliquando et necessitatis.
Denique, in hac specie non est voluntas
permittentis nubere. Aliud enim vult: <hi>Volo vos,</hi> 
inquit, <hi>omnes sic esse, quomodo et ego <note>(I Cor., VII, 7)</note>
          </hi>.
Et cum ostendit melius esse, quid utique se
velle confimat, quam quod melius esse praemisit? Et
ita, si aliud quam quod voluit permittit, non voluntate,
sed necessitate permittens, non mere bonum
ostendit, quod invitus indulsit. Denique cum dicit, <hi>Melius est nubere quam uri;</hi> 
 quale id bonum intelligendum
<pb n="0932D"/>
est, quod melius est poena? quod non potest
videri melius, nisi pessimo comparatum? Bonum
<pb n="0933A"/>
illud est, quod per se hoc nomen tenet, sine comparatione
non dico mali, sed etiam boni alterius;
ut si et alii bono comparatum adumbretur, remaneat
nihilominus in boni nomine. Caeterum, si
per mali collationem cogitur bonum dici, non tam
bonum est quam genus mali inferioris, quod ab altiore
malo obscuratum, ad nomen boni impellitur.
Aufer denique conditionem, ut non dicas, <hi>Melius
est nubere quam uri;</hi> et quaero an dicere audeas, Melius
nubere; non adjiciens quo melius sit. Fit ergo
jam non melius; et dum non melius, nec bonum,
sublata conditione, quae dum melius illud facit alio,
ita bonum haberi cogit. Melius est unum oculum
amittere, quam duos: si tamen discedas a comparatione
mali utriusque, non erit melius unum oculum
habere; quia nec bonum. Quid nunc, si omnem
<pb n="0933B"/>
indulgentiam nubendi, de suo, id est, de humano
sensu accommodat ex necessitate qua diximus, <hi>Quia
melius sit nubere quam uri?</hi> Denique, conversus ad
alteram speciem dicendo, <hi>Nuptis autem denuntio,
non ego, sed Dominus,</hi> ostendit illa quae supra dixerat,
non Dominicae auctoritatis fuisse, sed humanae
aestimationis. At ubi ad continentiam reflectit animos, <hi>Volo autem vos sic esse omnes: puto autem,</hi> 
 inquit, <hi>et ego spiritum Dei habeo;</hi> 
 ut si quid indulserat
ex necessitate, id Spiritus Sancti auctoritate revocaret.
Sed et Joannes monens sic nos incedere debere
quemadmodum et Dominus, utique etiam secundum
sanctitatem carnis admonuit incedere, adeo manifeste. <hi>Et omnis,</hi> 
 inquit, <hi>qui spem istam in illo
habet, 
 castificat se, sicut et ipse castus est (Jo.,
<pb n="0933C"/>
III, 3)</hi>. Nam et alibi: <hi>Estote sancti, sicut et ille sanctus
fuit <note>(Jo., II, 3)</note>
          </hi>, scilicet, carne. De spiritu enim non
dixisset, quia spiritus ultro sanctus agnoscitur, nec
exspectat sanctitatis admonitionem, quae propria natura
est ejus. Caro autem docetur sanctitatem, quae
et in Christo fuit sancta. Igitur si omnia ista obliterant
licentiam nubendi, et conditione licentiae inspecta,
et praelatione continentiae imposita, cur non
potuerit post Apostolos idem spiritus superveniens
ad deducendam disciplinam in omnem veritatem, per
gradus temporum (secundum quod Ecclesiastes, <hi>Tempus
omni rei,</hi> inquit), supremam jam carni fibulam imponere,
jam non oblique a nuptiis avocans, sed exerte
 cum magis nunc tempus in collecto factum sit,
annis circiter 160 exinde productis? Nonne ipse
<pb n="0933D"/>
apud te retractares? Vetus haec disciplina est, praemonstata
jam tunc in carne Domini, et voluntate:
<pb n="0934A"/>
dehinc in Apostolorum ejus tam consiliis quam exemplis.
Olim sanctitati huic destinabamur. Nihil novi
Paracletus inducit. Quod praemonuit, definit: quod
sustinuit, exposcit. Et nunc recogitans ista, facile tibi
persuadebis multo magis unicas nuptias competisse
Paracleto praedicare, qui potuit et nullas, magisque
credendum temperasse illum, quod et abstulisse decuisset,
si quae velit Christus intelligas. In hoc quoque
 Paracletum agnoscere debes advocatum,
quod a tota continentia infirmitatem tuam excusat.</p>
</div2>

<div2>
        <head>CAPUT IV.</head>
<p>Secedat nunc mentio Paracleti, ut nostri alicujus
auctoris. Evolvamus communia instrumenta scripturarum
pristinarum. Hoc ipsum demonstratur a nobis, neque
novam, neque extraneam esse monogamiae disciplinam,
<pb n="0934B"/>
imo et antiquam, et propriam Christianorum;
ut Paracletum restitutorem potius sentias ejus, quam
institutorem. Quod pertineat ad antiquitatem, quae potest
antiquior forma proferri, quam ipse sensus generis
humani? Unam foeminam masculo Deus finxit, una
costa ejus decerpta, et utique ex pluribus. Sed et in
praefatione ipsius operis: <hi>Non est,</hi> inquit, <hi>bonum homini
solum eum esse; faciamus adjutorium illi.</hi> Adjutores
enim dixisset, si pluribus eum uxoribus destinasset.
Adjecit et legem de futuro. Siquidem prophetice
dictum est: <hi>Et erunt duo in carnem unam <note>(Gen. II,
18, 24)</note>
          </hi>, non tres, neque plures. Caeterum, jam non
duo, si plures. Stetit lex. Denique, perseveravit unio
conjugii in auctoribus generis ad finem usque; non
<pb n="0934C"/>
quia non erant foeminae aliae, sed quia ideo non erant,
ne primitiae generis duplici matrimonio contaminarentur.
Alioquin, si Deus voluisset, esse potuissent:
certe de filiarum suarum numerositate sumpsisset,
non minus ex ossibus et ex carne sua habens Evam,
si hoc pie fieret. At ubi primum scelus, homicidium,
in fratricidio dedicatum, tam dignum secundo loco
scelus non fuit, quam duae nuptiae. Neque enim
refert duas quis uxores singulas habuerit, an pariter
singulae duas fecerint. Idem numerus conjunctorum
et separatorum. Semel tamen vim passa institutio Dei
per Lamech, constitit postea in finem usque gentis
illius. Secundus Lamech nullus existit, quomodo duabus
maritatus. Negat Scriptura quod non notat.
Aliae diluvium iniquitates provocaverunt, semel defensae
<pb n="0934D"/>
qualescumque fuerunt; non tamen septuagies
septies, quod duo matrimonia meruerunt. Sed et reformatio
secundi generis humani monogamia matre
<pb n="0935A"/>
censetur. Iterum duo in unicis nuptiis. Etiam in ipsis
animalibus monogamia recognoscitur, ne vel bestiae
de moechia nascerentur. <hi>Ex omnibus,</hi> inquit, <hi>bestiis,</hi> 
ex omni carne, duo induces in arcam, ut vivant tecum
masculus et foemina. Erunt de animalibus volatilibus
secundum genus, et de omnibus serpentibus
terrae, secundum genus ipsorum, duo ex omnibus introibunt
ad te masculus et foemina. Eadem forma et
septena ex binis adlegi mandat ex masculo et foemina,
uno et una. Quod amplius dicam? Immundis quoque
alitibus cum binis foeminis introire non licuit.</p>
</div2>

<div2>
        <head>CAPUT V.</head>
<p>Haec quantum ad primordiorum testimonium, et
originis nostrae patrocinium, et divinae institutionis
praejudicium. Quae utique lex est, non monumentum;
quoniam si ita factum est a primordio, invenimus nos
<pb n="0935B"/>
ad initium dirigi a Christo: sicut in quaestione repudii,
dicens illud propter duritiam ipsorum a Moyse
esse permissum, ab initio autem non ita fuisse, sine
dubio ad initium revocat matrimonii individuitatem.
Ideoque quos <hi>Deus ab initio conjunxit in unam carnem
duos, hodie homo non separabit <note>(Gen. II, 24)</note>
          </hi>. Dicit et
Apostolus scribens ad Ephesios: <hi>Deum proposuisse in
semetipso ad dispensationem adimpletionis temporum,
ad caput,</hi> id est, <hi>ad initium reciprocare universa in
Christo, quae sunt super coelos et super terras in ipso <note>(Eph. I, 9, 10)</note>
          </hi>.
Sic et duas Graeciae literas, summam
et ultimam, sibi induit Dominus, initii et finis concurrentium
in se figuras: uti quemamodum <foreign xml:lang="greek">α</foreign> ad <foreign xml:lang="greek">ω</foreign> usque
volvitur, et rursus <foreign xml:lang="greek">ω</foreign> ad <foreign xml:lang="greek">α</foreign> replicatur <note>(Apocal. I,
8; XXII, 13)</note>, ita ostenderet in se esse et initii decursum
<pb n="0935C"/>
ad finem, et finis recursum ad initium; ut omnis
dispositio in eum desinens, per quem coepta est, per
Sermonem scilicet Dei, qui caro factum est, proinde
desinat quemadmodum et coepit. Et adeo in Christo
omnia revocantur ad initium, ut et fides reversa sit
circumcisione ad integritatem carnis illius, sicut ab
initio fuit; et libertas ciborum et sanguinis solius
abstinentia sicut ab initio fuit: et matrimonii individuitas,
sicut ab initio fuit, et repudii cohibitio, quod
ab initio non fuit; et postremo totus homo in paradisum
revocatur, ubi ab initio fuit Cur ergo vel monogamum
illo non debeat Adam referre, qui non potest
tam integrum praestare, quam inde missus est? Quantum
pertinet itaque ad initii restitutionem, id a te
exigit et dispositionis et spei tuae ratio, quod ab initio
<pb n="0935D"/>
fuit, secundum initium quod tibi et in Adam censetur,
et in Noe recensetur. Elige in quo eorum initium
tuum deputes. In ambobus te sibi monogamiae censura
defendit. Sed et si initium transmittit ad finem, ut <foreign xml:lang="greek">α</foreign>
 ad <foreign xml:lang="greek">ω,</foreign> quomodo finis remittit ad initium, ut <foreign xml:lang="greek">ω</foreign> ad <foreign xml:lang="greek">α,</foreign>
atque ita census noster transfertur in Christum, animalis
in spiritalem, quia non primo quod spiritale
est, sed quod animale, dehinc quod spiritale: proinde
<pb n="0936A"/>
videamus, an idipsum debeas huic quoque censui
secundo; an in eadem te forma esse conveniat, in
qua novissimus quoque Adam, in qua et primus;
quando novissimus Adam, id est Christus, innuptus
in totum, quod etiam primus Adam ante exsilium. Sed
donato infirmitati tuae carnis suae exemplo, perfectior
Adam, id est Christus, eo quoque nomine perfectior
qua integrior, volenti quidem tibi spado occurrit in
carne; si vero non sufficis, monogamus occurrit in
spiritu, unam habens Ecclesiam sponsam, secundum
Adam et Evae figuram; quam Apostolus in illud magnum
sacramentum interpretatur, in Christum et Ecclesiam,
competisse carnali monogamiae per spiritalem.
Vides igitur quemadmodum etiam in Christo novans
censum, non possis eum sine monogamiae professione
<pb n="0936B"/>
deferre, nisi carne sis quod spiritu ille est,
licet et quod fuit in carne, aeque esse debueris. Sed
adhuc nobis quaeramus aliquos originis principes.
Non placent enim quibusdam monogami parentes,
Adam et Noe, fortasse nec Christus. Ab Abraham
denique provocant, prohibiti patrem alium praeter
Deum agnoscere. Sit nunc pater noster Abraham,
sit et Paulus. <hi>In Evangelio,</hi> inquit, <hi>ego vos generavi <note>(I Cor., IV, 16)</note>
          </hi>.
Etiam Abrahae te filium exhibe. Non
enim passivus tibi census est in illo. Certum tempus
est, quo tuus pater est. Si enim ex fide filii deputamur
Abrahae, ut Apostolus docet, dicens ad Galatas: <hi>Cognoscitis nempe, quia qui ex fide, isti sunt filii
Abrahae 
 <note>(Gal. III, 7.)</note>
          </hi>; quando credidit Abraham
Deo, et deputatum est ei in justitiam? Opinor, adhuc
<pb n="0936C"/>
in monogamia, quia in circumcisione nondum. Quod
si postea in utrumque mutatus est, et in digamiam
per ancillae concubinatum, et in circumcisionem per
testamenti signaculum, non potes illum patrem agnoscere,
nisi tunc, cum Deo credidit; siquidem secundum
fidem filius ejus es, non secundum carnem. Aut si
posteriorem Abraham patrem sequeris, id est digamum,
recipe et circumcisum. Si rejicis circumcisum,
ergo recusabis et digamum. Duas dispositiones ejus,
binis inter se modis diversas, miscere non poteris.
Digamus cum circumcisione esse orsus est, monogamus
cum praeputiatione. Recipis digamiam? admitte
et circumcisionem. Tueris praeputiationem?
teneris et monogamiae. Adeo autem monogami Abrahae
filius es, sicut et praeputiati; ut si circumcidaris,
<pb n="0936D"/>
jam non sis filius, quia non eris ex fide, sed ex signaculo
fidei in praeputiatione justificatae. Habes Apostolum,
disce cum Galatis. Proinde etsi digamiam tibi
intuleris, non es illius Abrahae filius, cujus fides in
monogamia praecessit. Nam etsi postea pater multarum
nationum nuncupatur, sed earum quae ex fide
digamiam praecedente filii habebant deputari Abrahae.
Exinde res viderint. Aliud sunt figurae, aliud formae.
Aliud imagines, aliud definitiones. Imagines
<pb n="0937A"/>
transeunt adimpletae, definitiones permanent adimplendae.
Imagines prophetant, definitiones gubernant.
Quid digamia illa Abrahae portendat, idem apostolus
edocet, interpretator utriusque Testamenti, sicut
idem semen nostrum in Isaac vocatum determinat.
Si ex libera es, ad Isaac pertinens, hic certe unum
matrimonium pertulit. Isti itaque sunt, ut opinor, in
quibus censeor. Caeteros nescio. Quorum si exempla
circumspicis, alicujus David etiam per sanguinem
nuptias sibi ingerentis, alicujus Salomonis etiam uxoribus
divitis; meliora sectari jussus, habes et Joseph
unijugum, et hoc nomine, audeo dicere, patre meliorem;
habes Moysen, Dei de proximo arbitrum; habes
Aaronem, principalem sacerdotem. Secundus
quoque Moyses populi secundi, qui imaginem nostram
<pb n="0937B"/>
in promissionem Dei induxit, in quo primo nomen
Domini dedicatum est, non fuit digamus.</p>
</div2>

<div2>
        <head>CAPUT VII.</head>
<p>Post vetera exempla originalium personarum, aeque
ad vetera transeamus instrumenta legalium Scripturarum,
ut per ordinem de omni nostra paratura retractemus.
Et quoniam quidam interdum nihil sibi dicunt
esse cum lege, quam Christus non dissolvit, sed adimplevit,
interdum quae volunt legis arripiunt; plane et
nos sic dicimus decessisse legem, ut onera quidem
ejus, quae secundum sententiam Apostolorum nec
Patres sustinere voluerunt, concesserint; quae vero
ad justitiam spectant, non tantum reservata permaneant,
verum et ampliata: ut scilicet redundare possit
justitia nostra super Scribarum et Pharisaeorum
<pb n="0937C"/>
justitiam. Si justitio, utique et pudicitia. Si ergo, quoniam
in lege praecipitur, ut quis fratris sui uxorem
sine liberis defuncti in matrimonium adsumat, ad suscitandum
fratri suo semen, idque saepius evenire in
unam personam potest secundum callidam illam
quaestionem Sadducaeorum, ideo et alias putant permissam
frequentiam nuptiarum; intelligere debebunt
primo rationem ipsius praecepti, et ita scient illam
rationem jam cessantem ex eis esse quae evacuata
sunt legis. Necessario succedendum erat in matrimonium
fratris sine liberis defuncti. Primum,
quia adhuc vetus illa benedictio decurrere habebat: <hi>Crescite et redundate 
 <note>(Gen. I, 28)</note>
          </hi>. Dehinc,
quoniam patrum delicta etiam de filiis exigebantur.
Tertio, quoniam spadones et steriles ignominiosi
<pb n="0937D"/>
habebantur. Itaque, ne proinde maledicti judicarentur,
<pb n="0938A"/>
qui non naturae reatu, at mortis praeventu
orbi decessissent, ideo illis ex suo genere vicaria,
et quasi postuma soboles supparabatur. At ubi et <hi>Crescite et redundate</hi> 
 evacuavit extremitas temporum,
inducente Apostolo <note>(I Cor. VII, 29)</note>: <hi>Superest, ut et qui
habent uxores, sic sint, ac si non habeant, quia tempus
in collecto est <note>(Jer. XXXI, 29)</note>
          </hi>; et: <hi>Desiit uva acerba,
a patribus manducata, fitiorum dentes obstupefacere:
unusquisque enim in suo delicto morietur;</hi> et spadones
non tantum ignominia caruerunt, verum et gratiam
meruerunt, invitati in regna coelorum, sepulta lege
succedendi in matrimonium fratris, contrarium ejus
obtinuit non succedendi in matrimonium fratris.
Et ita, ut praediximus, quod cessavit valere,
cessante ratione, non potest alii argumentationem
<pb n="0938B"/>
accommodare. Ergo non nubet defuncto viro uxor,
fratri utique nuptura si nupserit. Omnes enim nos
fratres sumus: et illa nuptura in Domino habet nubere,
id est, non ethnico, sed fratri; quia et vetus lex adimit
conjugium allophylorum. Cum autem et in Levitico
cautum sit: <hi>Quicumque sumpserit fratris uxorem,
immunditia est, turpitudo, sine liberis morietur <note>(Lev. XX, 31)</note>
          </hi>;
sine dubio, dum ille prohibetur denuo
nubere, et illa prohibetur, non habens nubere nisi
fratri. Quomodo ergo Apostolo conveniet et Legi,
quam non in totum impugnat, cum ad epistolam
ipsius venerimus, ostendetur. Interim quod pertineat
ad Legem, magis nobis competunt argumentationes
ejus. Denique prohibet eadem, sacerdotes denuo nubere <note>(Lev. XXXI, 14)</note>.
Filiam quoque sacerdotis
<pb n="0938C"/>
jubet viduam vel ejectam, si semen non fuerit illi,
in domum patris sui regredi, et de pane ejus ali.
Ideo, si semen non fuerit illi, non, ut si fuerit, denuo
nubat: quanto magis enim non nubet, si filios habeat!
sed ut, si habuerit, a filio potius alatur quam a
patre, quo et filius praeceptum Dei exsequatur, <hi>Honora
patrem et matrem <note>(Lev. XXXI, 13)</note>
          </hi>. Nos autem Jesus
summus sacerdos et magnus Patris, de suo vestiens
<note>(quia <hi>[Gal. III, 27] qui in Christo tinguuntur,
Christum induerunt</hi> )</note>, <hi>sacerdotes Deo Patri suo fecit</hi> 
secundum Joannem <note>(Apoc. I, 6)</note>. Nam et illum
adolescentem festinantem ad exequias patris ideo revocat,
ut ostendat sacerdotes nos vocari ab eo, quos
lex vetabat parentum sepulturae adesse: <hi>Super
omnem,</hi> inquit, <hi>animam defunctam sacerdos non introibit,
<pb n="0938D"/>
et super patrem suum, et super matrem suam
non contaminabitur <note>(Lev. XXII, 13)</note>
          </hi>. Ergo et nos hoc
<pb n="0939A"/>
interdictum observare debemus? non utique. Vivit
enim unicus pater noster Deus, et mater Ecclesia; et
neque ipsi mortui sumus, qui Deo vivimus; neque
mortuos sepelimus, quia et illi vivunt in Christo.
Certe sacerdotes sumus a Christo vocati, monogamiae
debitores ex pristina Dei lege, quae nos tunc in suis
sacerdotibus prophetavit.</p>
</div2>

<div2>
        <head>CAPUT VIII.</head>
<p>Nunc ad legem proprie nostram, id est, ad Evangelium,
conversi, qualibus excipimur exemplis! Dum
ad sententias pervenimus, ecce statim quasi in limine,
duae nobis antistites christianae sanctitatis occurrunt,
monogamia et continentia: alia pudica, in Zacharia
sacerdote; alia integra, in Joanne antecursore;
alia placans Deum, alia praedicans Christum; alia
totum praedicans sacerdotem, alia plus praeferens
<pb n="0939B"/>
quam propheten, scilicet eum, qui non tantum
praedicaverit, aut demonstraverit coram, verum etiam
baptizaverit Christum. Quis enim corpus Domini
dignius initiaret, quam ejusmodi caro, qualis et
concepit illud et peperit. Et Christum quidem
virgo enixa est, semel nuptura post partum, ut uterque
titulus sanctitatis in Christi sensu dispungeretur,
per matrem et virginem et univiram. At ubi infans
templo exhibetur, quis illum in manus suscipit? quis
in spiritu primus agnoscit? Vir justus et cautus, et
utique non digamus, vel ne dignius mox
Christus a foemina praedicaretur vetere vidua et univira,
quae et templo dedita satis in semetipsa portendebat,
quales spiritali templo, id est, Ecclesiae debeant
adhaerere. Tales arbitros infans Dominus expertus,
<pb n="0939C"/>
non alios habuit et adultus. Petrum solum
invenio maritum, per socrum; monogamum praesumo,
per Ecclesiam, quae super illum aedificata, omnem
gradum ordinis sui de monogamis erat collocatura.
Caeteros cum maritos non invenio; aut spadones intelligam
necesse est, aut continentes. Nec enim si
penes Graecos communi vocabulo censentur mulieres
et uxores, pro consuetudinis facilitate (caeterum, est
proprium vocabulum uxorum), ideo Paulum sic interpretabimur,
quasi demonstret uxores Apostolos
habuisse. Si de matrimoniis disputaret (quod in sequentibus
facit, ubi magis Apostolus aliquod exemplum
nominare potuisset), recte videretur dicere:
<pb n="0939D"/> <hi>Non enim habemus potestatem uxores circumducendi,
<pb n="0940A"/>
sicut caeteri apostoli et Cephas 
 <note>(I Cor. IX)</note>
          </hi>? At ubi
ea subjungit, quae de victuaria exhibitione abstinentiam
ejus, ostendunt, dicentis: <hi>Non enim potestatem
habemus manducandi et bibendi?</hi> non uxores
demonstrat ab Apostolis circumductas, quas et qui
non habent, potestatem tamen manducandi et bibendi
habent; sed simpliciter mulieres, quae illo eodem
instituto, quo et Dominum comitantes, ministrabant.
Jam vero si Christus reprobat Scribas et Pharisaeos,
sedentes in cathedra Moysi, nec facientes quae
docerent, quale est ut ipse super cathedram suam
collocaret, qui sanctitatem carnis praecipere magis,
non etiam obire meminissent, quam illis omnibus
modis insinuarat et docendam et agendam, in
primis de suo exemplo, tunc de caeteris argumentis;
<pb n="0940B"/>
cum <hi>puerorum</hi> dicit esse <hi>regnum coelorum <note>(Matth. XVIII, 3; XXIX, 14)</note>
          </hi>;
cum consortes illis
facit alios post nuptias pueros; cum ad <hi>simplicitatem
columbae <note>(Matth. XXIX, 16)</note>
          </hi> provocat, avis non tantum
innocuae, verum et pudicae, quam unam unus
masculus novit; cum samaritanae maritum negat,
ut adulterum ostendat numerosum maritum <note>(Jo. IV,
17)</note>; cum in revelatione gloriae suae de tot sanctis et
prophetis, Moysen et Helian secum mavult, alterum
monogamum, alterum spadonem! Non enim aliud fuit
Helias, quam Joannes, <hi>qui in virtute et spiritu venit
Heliae;</hi> cum <hi>ille vorator et potator homo, prandiorum
et coenarum cum publicanis et peccatoribus frequentator <note>(Matth. X; Luc XV, 13, 19)</note>
          </hi>,
semel apud unas
nuptias coenat multis utique nubentibus. Totiens enim
<pb n="0940C"/>
voluit celebrare eas, quotiens et esse.</p>
</div2>

<div2>
        <head>CAPUT IX.</head>
<p>Sed hae argumentationes potius existimentur de
conjecturis coactae, si non et sententiae adstiterint,
quas Dominus emisit in repudii retractatu, quod permissum
aliquando jam prohibet; in primis, quia <hi>ab
initio non fuit sic,</hi> sicut matrimonii numerus; tum <hi>quia quos Deus conjunxit, homo non separabit <note>(Matth. XIX, 6, 8)</note>
          </hi>;
scilicet, ne contra Dominum faciat.
Solus enim ille separabit, qui et conjunxit; separabit
autem, non per duritiam repudii, quam exprobrat
et compescit, sed per debitum mortis. Siquidem <hi>unus ex passeribus duobus non cadit in terram sine
patris voluntate 
 <note>(Matth. X, 29)</note>
          </hi>. Igitur, <hi>si quos Deus
<pb n="0940D"/>
conjunxit, homo non separabit</hi> repudio; aeque consentaneum
<pb n="0941A"/>
est, ut quos Deus separavit morte, homo non
conjungat matrimonio; proinde contra Dei voluntatem
juncturus separationem, atque si separasset conjunctionem.
Hoc quantum ad Dei volutatem non
destruendam, et initii formam restruendam. Caeterum,
et alia ratio conspirat; imo non alia, sed quae
initii formam imposuit, et voluntatem Dei movit ad
prohibitionem repudii: <hi>Quoniam qui dimiserit uxorem
suam, praeterquam ex caussa adulterii, facit eam adulterari;</hi> 
et: <hi>qui dimissam a viro a duxerit, adulterat utique <note>(Matth. X, 22)</note>
          </hi>.
Nam et nubere legitime non potest
repudiata; et si quid tale commiserit sine matrimonii
nomine, non capit elogium adulterii, qua adulterium
in matrimonio crimen est? Deus aliter censuit, citra
quam homines, ut in totum, sive per nuptias, sive
<pb n="0941B"/>
vulgo, alterius viri admissio adulterium pronuntietur
a Deo. Videamus enim quid sit matrimonium
apud Deum, et ita cognoscemus quid sit aeque adulterium.
Matrimonium est, cum Deus jungit duos in
unam carnem, aut junctos deprehendens in eadem
carne, conjunctionem signavit. Adulterium est,
cum, quoquo modo disjunctis duobus, alia caro, imo
aliena miscetur, de qua dici non possit: <hi>Haec est caro
ex carne mea, et hoc os ex ossibus meis <note>(Gen. II, 23)</note>
          </hi>.
Semel enim hoc et factum, et pronuntiatum, sicut ab
initio, ita et nunc in aliam carnem non potest convenire.
Itaque sine caussa dices, Deum vivo marito
nolle repudiatam alii viro jungi, quasi mortuo velit;
quando si mortuo non tenetur, proinde nec vivo;
tam repudio matrimonium dirimente quam morte,
<pb n="0941C"/>
non tenebitur ei, cui per quod tenebatur, abruptum
est; adeo non interest vivo an mortuo viro nubat.
Neque enim in illum delinquit, sed in semetipsam. <hi>Omne delictum quod admiserit homo, extra
corpus est; qui autem adulteratur, in corpus suum delinquit <note>(I Cor. VI, 18)</note>
          </hi>.
Adulteratur autem, sicut supra
praestruximus, qui aliam carnem sibi immiscet
super illam pristinam, quam Deus aut conjunxit in duos,
aut conjunctam deprehendit. Ideoque abstulit repudium,
quod ab initio non fuit; ut, quod ab initio fuit,
muniat duorum in unam carnem perseverantiam, ne
necessitas vel occasio tertiae concarnationis irrumpat,
soli caussae permittens repudium, si forte praevenerit,
cui praecavetur. Adeo autem repudium a primordio
non fuit, ut apud Romanos post annum sexcentesimum
<pb n="0942A"/>
Urbis conditae id genus duritiae commissum
denotetur. Sed illi etiam non repudiantes adulteria
commiscent; nobis, etsi repudiemus, ne nubere
quidem licebit.</p>
</div2>

<div2>
        <head>CAPUT X.</head>
<p>Video jam hinc ad Apostolum nos provocari. Ad
cujus sensum facilius perspiciendum, tanto instantius
praeculcandum est mulierum magis defuncto marito
teneri, quominus alium virum admittat. Recogitemus
enim repudium, aut discordia fieri, aut discordiam
facere; mortem vero ex lege Dei, non ex hominis
offensa evenire. Idque omnium esse debitum,
etiam non maritorum. Igitur si repudiata quae per
discordiam, et iram, et odium, et caussas eorum,
injuriam vel contumeliam, vel quamlibet
<pb n="0942B"/>
querelam, et anima et corpore separata est, tenetur
inimico, ne dicam marito; quanto magis, illa, quae
neque suo, neque mariti vitio, sed dominicae legis
eventu, a matrimonio non separata, sed relicta, ejus
erit etiam defuncti, cui etiam defuncto concordiam
debet! A quo repudium non audiit, non divertit;
cui repudium nn scripsit, cum ipso est; quem
amisisse noluit, retinet. Habet secum animi licentiam,
qui omnia homini quae non habet, imaginario
fructu repraesentat. Ipsam denique interrogo
foeminam: Dic mihi, soror, in pace praemisisti virum
tuum? Quid respondebit? An in discordia? Ergo hoc
magis ei vincta est, cum quo habet apud Deum caussam.
Non discessit, quae tenetur. Sed in pace.
Ergo perseveret in ea cum illo necesse est, quem
<pb n="0942C"/>
jam repudiare non poterit, ne sic quidem nuptura si
repudiare potuisset. Enim vero et pro anima ejus
orat, et refrigerium interim adpostulat ei, et in
prima resurrectione consortium, et offert annuis
diebus dormitionis ejus. Nam haec nisi fecerit, vere
repudiavit, quantum in ipsa est; et quidem hoc iniquius,
quanto quo modo potuit, quia non potuit; et
hoc indignius, quanto jam indignius, si quia non meruit.
Aut numquid nihil crimus post mortem?
Secundum aliquem Epicurum, et non secundum Christum.
Quod si credimus mortuorum resurrectionem,
utique tenebimur, cum quibus resurrecturi sumus,
rationem de alterutro reddituri. Si autem in illo aevo <hi>neque nubent neque nubentur, sed erunt aequales angelis <note>(Matth. XXII, 30)</note>
          </hi>;
non ideo non tenebitur conjugibus
<pb n="0943A"/>
defunctis, quia non erit restitutio conjugii.
Atquin eo magis tenebimur, quia in meliorem statum
destinamur, resurrecturi in spiritale consortium,
agnituri tam nosmetipsos, quam et nostros. Caeterum,
quomodo gratias Deo in aeternum canemus, si non
manebit in nobis sensus et memoria debiti hujus? si
substantia, non conscientia reformabimur? Ergo qui
cum Deo erimus, simul erimus, dum omnes apud
Deum unum (licet merces varia, licet <note>(Jo. XIV, 2)</note>. <hi>multae mansiones penes patrem eumdem)</hi> 
 uno denario
ejusdem mercedis operati, id est vitae aeternae, in
qua magis non separabit quos conjunxit Deus, quam
in ista minore vita separari vetat. Cum haec ita sint,
quomodo alii viro vacabit, quae suo etiam in futurum
occupata est? Utrique autem sexui loquimur, etsi ad
<pb n="0943B"/>
alterum sermo est; quia una disciplina praeest. Alium
habebit in spiritu, alium in carne? Hoc erit adulterium,
unius foeminae in duos viros conscientia. Si alter
a carne disjunctus est, sed in corde remanet;
illic (ubi etiam cogitatus sine carnis congressu, et
adulterium ante perficit ex concupiscentia, et
matrimonium ex voluntate) usque adhuc maritus
est, ipsum illud possidens, per quod et factus est,
id est animum: in quo si et alius habitabit, hoc erit
crimen. Caeterum, non est exclusus, si a viliore commercio
carnis decessit. Honoratior maritus est,
quando mundior factus est.</p>
</div2>

<div2>
        <head>CAPUT XI.</head>
<p>Ut igitur in Domino nubas secundum Legem et
Apostolum (si tamen vel hoc curas), qualis est id matrimonium
<pb n="0943C"/>
postulans, quod eis a quibus postulas,
non licet habere; ab episcopo monogamo, a presbyteris
et diaconis ejusdem sacramenti, a viduis,
quarum sectam in te recusasti? Et illi plane sic
dabunt viros et uxores, quomodo buccellas. Hoc enim
est apud illos: <hi>Omni petenti te dabis.</hi> Et conjungent
vos in Ecclesia virgine, unius Christi unica sponsa.
Et orabis pro maritis tuis, novo et vetere. Elige cui
te adulteram praestes. Puto, ambobus. Quod si sapias,
taceas defuncto. Repudium sit illi silentium tuum,
alienis jam dotalibus scriptum. Hoc modo novum
promereberis maritum, si veteris obliviscaris. Debes
magis illi placere, propter quem Deo placere non
<pb n="0944A"/>
maluisti. Haec Psychici volunt Apostolum probasse,
aut in totum non recogitasse, cum scriberet: <hi>Mulier
vincta est in quantum temporis vivit vir ejus; si autem
mortuus fuerit, libera est: cui vult, nubat; tantum in
Domino <note>(I Cor. VII, 39)</note>
          </hi>. Ex hoc enim capitulo defendunt
licentiam secundi matrimonii, imo et plurimi,
si secundi; quod enim semel esse desiit, omni
obnoxium est numero. Quo autem sensu Apostolus
scripserit, ita relucebit, si prius constet, non hoc
illum sensu scripsisse, quo Psychici utuntur. Constabit
autem, si quis ea recordetur, quae huic capitulo
diversa sunt et apud doctrinam, et apud voluntatem,
et apud propriam ipsius Pauli disciplinam. Si enim
secundas nuptias permittit, quae ab initio non fuerunt,
quomodo adfirmat omia ab initium recolligi
<pb n="0944B"/>
in Christo? Si vult nos iterare conjugia, quomodo
semen nostrum in Isaac semel marito auctore defendit?
Quomodo totum ordinem Ecclesiae de monogamis
disponit, si non haec disciplina praecedit in laicis,
ex quibus Ecclesiae ordo proficit? Quomodo in matrimonio
adhuc positos a fructu matrimonii avocat, dicens
in collecto esse tempus, si per mortem matrimonio
elapsos iterum in matrimonium revocat?
Haec si diversa sunt ei capitulo, de quo agitur, constabit,
ut diximus, non hoc illum sensu scripsisse,
quo Psychici utuntur. Quia facilius est, ut aliquam
rationem habeat unum illud capitulum, quae cum caeteris
sapiat, quam ut Apostolus diversa inter se docuisse
videatur. Eam rationem in ipsa materia poterimus
recognoscere. Quae ista materia Apostolo fuit
<pb n="0944C"/>
scribendi talia? Tyrocinium novae et cum maxime
orientis Ecclesiae, quam lacte scilicet educabat, nondum <hi>solido cibo 
 <note>(I Cor. III)</note>
          </hi> validioris doctrinae: adeo
ut, prae illa infantia fidei, ignorarent adhuc quid sibi
agendum esset circa carnis et sexus necessitatem.
Cujus etiam ipsas species ex rescriptis intelligimus,
cum dicit: <hi>De his autem quae scribitis, bonum est homini
mulierem non attingere; propter fornicationes
autem, unusquisque uxorem suam habeat <note>(I Cor. VII)</note>
          </hi>:
ostendit fuisse qui in matrimonio a fide deprehensi,
verebantur ne non liceret eis matrimonio suo exinde
uti, quia in carnem sanctam Christi credidissent. Et
tamen secundum veniam concedit, non secundum
<pb n="0945A"/>
imperium; id est, indulgens, non praecipiens ita fieri.
Caeterum, malebat omnes id esse quod et ipse. Proinde
et de repudio rescribens, demonstrat quosdam de
isto quoque cogitasse: vel maxime, quia et in ethnicis
matrimoniis non putabant post fidem sibi perseverandum.
Quaerebant et de virginibus consilium
(praeceptum enim Domini non erat), <hi>bonum esse homini
si sic permaneat;</hi> utique quomodo a fide fuerit
inventus. <hi>Vinctus es uxori, ne quaesieris solutionem.
Solutus es ab uxore, non quaesieris uxorem: si autem
acceperis uxorem non deliquisti:</hi> quia ante fidem
soluto ab uxore, non numerabitur post fidem
secunda uxor, quae post fidem prima est. A fide enim
etiam ipsa vita nostra censetur. Sed hic parcere se
dicit illis: alioquin pressuram carnis subsecuturam,
<pb n="0945B"/>
prae angustiis temporum impedimenta matrimonii recusantibus;
quin potius de Domino sollicitudinem
habendam promerendo, quam de marito. Et
ita revocat quod permisit. Sic ergo in eodem ipso capitulo,
quo definit unumquemque, in qua vocatione
vocabitur, in ea permanere debere, adjiciens: <hi>Mulier
vincta est, quamdiu vivit vir ejus: si autem dormierit,
libera est; cui volet nubat, tantum in Domino <note>(I Cor. VII, 39)</note>
          </hi>;
hinc quoque eam demonstrat intelligendam,
quae et ipsa sic fuerit inventa soluta a viro,
quomodo et vir solutus ab uxore; per mortem utique,
non per repudium facta solutione: quia repudiatis
non permitteret nubere, adversus pristinum praeceptum.
<pb n="0945C"/>
Itaque mulier si nupserit, non delinquet, quia
<pb n="0946A"/>
nec hic secundus maritus deputabitur, qui est a
fide primus, et adeo sic est, ut propterea adjecerit: <hi>Tantum in Domino;</hi> 
 quia de ea agebatur, quae ethnicum
habuerat, et amisso eo crediderat; ne scilicet
etiam post fidem ethnico se nubere posse praesumeret;
licet nec hoc Psychici curent. Sciamus
plane non sic esse in graeco authentico, quomodo in
usum exiit per duarum syllabarum aut callidam
aut simplicem eversionem: <hi>Si dormierit vir ejus,</hi> 
quasi de futuro sonet, ac per hoc videatur ad eam
pertinere, quae jam in fide virum amiserit. Hoc quidem
si ita esset, in infinitum emissa licentia, totiens
virum dedisset, quotiens amissus esset, sine ullo
pudore nubendi, etiam ethnicis congruente. Sed etsi
ita esset quasi de futuro: <hi>Si cujus maritus mortuus
<pb n="0946B"/>
fuerit,</hi> tantumdem et futurum ad eam pertineret,
cujus ante fidem morietur maritus Quaevis accipe,
dum caetera non evertas. Nam cum et illa sententiae
cedant, <hi>servus vocatus es, ne curaveris: Impraeputiatus
vocatus es, ne circumcidaris: Circumcisus
vocatus es, ne adduxeris;</hi> quibus concurrit: <hi>Vinctus es uxori, ne quaesieris solutionem: solutus
es ab uxore, ne quaesieris uxorem;</hi> 
 satis manifestum
est, ad eos haec pertinere, qui in nova et recenti
vocatione constituti, de his consulebant, in quibus
a fide fuerant deprehensi. Haec erit interpretatio
capituli istius de hoc examinanda, an et tempori,
et caussae, et tam exemplis et argumentis praecedentibus,
<pb n="0946C"/>
quam et sententiis et sensibus subsequentibus;
<pb n="0947A"/>
et in primis, an ipsius Apostoli et consilio
proprio congruat et instituto: nihil enim custodiendum
est, quam ne diversus sibi quis deprehendatur.</p>
</div2>

<div2>
        <head>CAPUT XII.</head>
<p>Audi et subtilissimam e contrario argumentationem.
Adeo, inquiunt, permisit Apostolus iterare connubium,
ut solos qui sunt in clero, monogamiae jugo
adstrinxerit: quod enim quibusdam praescribit, id
non omnibus praescribit. Numquid ergo et quod
omnibus praecipit, solis episcopis non praescribit;
si quod episcopis praescribit, non et omnibus praecipit?
An ideo omnibus, quia et episcopis? et ideo
episcopis, quia et omnibus? Unde enim episcopi et
clerus? nonne de omnibus? Si non omnes monogamiae
<pb n="0947B"/>
tenentur unde monogami in clerum? An
ordo aliqui seorsum debebit institui monogamorum,
de quo adlectio fiat in clerum? Sed cum extollimur
et inflamur adversus clerum, tunc unum
omnes sumus; tunc omnes sacerdotes; quia sacerdotes
nos Deo et Patri fecit <note>(Apocal., I, 6,
V, 10)</note>: cum ad peraequationem disciplinae sacerdotalis
provocamur, deponimus infulas, et impares
 sumus: De ecclesiasticis ordinibus
agebatur, quales ordinari oporteret. Oportebat
igitur omnem communis disciplinae formam sua
fronte proponi, edictum quodammodo futurum universis
in praeceptione, quo magis sciret plebs
eum ordinem sibi observandum, qui faceret praepositos,
et ne vel ipse honor aliquid sibi ad
licentiam, quasi de privilegio loci blandiretur.
<pb n="0947C"/>
Prospiciebat Spiritus Sanctus dicturos quosdam,
 « Omnia licent episcopis; »  sicut ille vester Uthinensis
nec Scantiniam timuit. Quot enim et
digami praesident apud vos, insultantes utique
Apostolo, certe non erubescentes, cum haec sub
illis leguntur! Age jam, qui putas exceptionem
<pb n="0948A"/>
monogamiae de episcopis factam, recede et a reliquis
titulis disciplinae, qui cum monogamia episcopis
adscribuntur. Noli esse <hi>irreprehensibilis, sobrius,
bene moratus, hospitalis, docibilis; quin vero et vino
deditus, et manu promptus ad caedendum, et pugnax</hi>, <hi>et pecuniae amans, et domum non regens, nec filiorum
curans disciplinam, sed nec ab extraneis bonam famam
sectans 
 <note>(I Tim. III, 2, seqq.)</note>
          </hi>. Si enim suam habent
episcopi legem circa monogamiam, etiam
caetera quae monogamiae accedere oportebit, episcopis
erunt scripta. Laicis vero, queis monogamia non
convenit, caetera quoque aliena sunt. Evasisti,
Psychice, si velis, vincula disciplinae totius. Praescribe
constanter non omnibus praecipi, quae quibusdam
sint praecepta; aut si caetera quidem communia
<pb n="0948B"/>
sunt, monogamia vero solis episcopis imposita
est, numquid illi soli christiani pronuntiandi,
in quos tota disciplina collata est?</p>
</div2>

<div2>
        <head>CAPUT XIII.</head>
<p>Sed et Timotheo scribens, vult <hi>juvenculas
nubere, filios suscipere, matres familiae agere <note>(I Tim.,
v. 14)</note>
          </hi>. Ad eas dirigit, quales supra denotat, juvenculas
viduas, quae in viduitate deprehensae, et
aliquandiu adsectatae, postquam in deliciis
habuerunt Christum, nubere volunt, habentes judicium
quod primam fidem resciderunt: illam videlicet,
a qua in viduitate inventae, et professae
eam, non perseverant. Propter quod vult eas nubere,
ne primam fidem susceptae viduitatis postea
rescindant, non ut totiens nubant, quotieas in viduitate
tentata, imo et in deliciis habita
<pb n="0948C"/>
noluerint perseverare. Legimus eum et ad Romanos
scribentem: <hi>Quae autem sub viro est mulier, viventi
viro vincta est; si autem obierit, evacuata est a lege
viri. Nempe ergo vivente viro adulterare putabitur, si
juncta fuerit alteri viro. Si vero obierit vir, liberata
est a lege, quod non sit adultera facta alii viro</hi> 
<pb n="0949A"/> <note>(Rom. VII, 2, 6)</note>.
Sed et sequentia recognosce, quo
sensus iste, qui tibi blanditur, evadat: <hi>Itaque,</hi> inquit, <hi>fratres mei, mortificamini et vos legi per corpus
Christi, ut efficiamini alteri, ei scilicet qui a mortuis
resurrexit, uti fructum feramus Deo. Cum enim eramus
in carne, passiones delictorum, quae per legem efficiebantur
in membris nostris ad fructum ferendum morti:
nunc autem evacuati sumus a lege, mortui in quo
tenebamur, ad serviendum Deo in novitate spiritus,
et non in vetustate literae.</hi> 
 Igitur, si mortificari nos
jubet legi per corpus Christi, quod est Ecclesia,
quae spiritu novitatis constat, non per literam
vetustatis, id est legis; auferens te a lege, quae
non tenet uxorem, marito defuncto, quominus alii
viro fiat, ad contrariam te redigit conditionem, ne,
<pb n="0949B"/>
amisso viro, nubas; quantumque non deputareris
adultera facta alteri viro post mortem mariti, si
adhuc in lege agere deberes, tanto ex diversitate
conditionis adulterii te praejudicat post mortem mariti
alii nubentem: quia jam mortificata es legi,
non potest tibi licere, cum recessisti ab ea apud
quam tibi licebat.</p>
</div2>

<div2>
        <head>CAPUT XIV.</head>
<p>Nunc si et absolute Apostolus permisisset in fide,
amisso matrimonio, nubere, proinde fecisset quemadmodum
et caetera, quae adversus formam regulae suae
pro conditione temporum gessit, circumcidens Timotheum
propter superinductitios falsos fratres,
et rasos quosdam inducens in templum propter observationem
Judaeorum <note>(Act. XVI, 3, XXI, 24)</note>, ille
<pb n="0949C"/>
qui Galatas, in Lege volentes agere, castigat. Sed ita
res exigebant, ut <hi>omnibus omnia fieret, quo omnes
lucrifaceret, parturiens illos, donec formaretur Christus
in ipsis, et calefaciens tanquam nutrix parvulos fidei <note>(I Cor., IX, 20; Gal., IV, 9)</note>
          </hi>,
docendo quaedam per
veniam, non per imperium, aliud est enim indulgere,
aliud jubere: proinde temporalem licentiam
permittens denuo nubendi propter infirmitatem carnis,
quemadmodum Moyses repudiandi <hi>propter duritiam
cordis <note>(Deuter. XXIV, 1)</note>
          </hi>. Et hic itaque reddemus
supplementum sensus istius. Si enim Christus
abstulit quod Moyses praecepit, quia <hi>ab initio non
fuit sic <note>(Matt. XIX, 8)</note>
          </hi>, nec sic ideo ab alia
venisse virtute reputabitur Christus; cur non et
Paracletus abstulerit, quod Paulus indulsit? Quia et
<pb n="0949D"/>
secundum matrimonium ab initio non fuit, nec ideo
suspectus habendus sit, quasi spiritus alienus, tantum
ut Deo et Christo dignum sit quod superducitur?
Si Deo et Christo dignum fuit duritiam
cordis tempore expleto compescere, cur non dignius
<pb n="0950A"/>
sit et Deo et Christo infirmitatem carnis tempore
jam collectiore discutere? Si justum est matrimonium
non separari, utique et non iterari honestum
est. Denique, apud saeculum utrumque in bona disciplina
deputatur, aliud concordiae nomine, aliud
pudicitiae. Regnavit duritia cordis usque ad Christum:
regnaverit et infirmitas carnis usque ad Paracletum.
Nova lex abstulit repudium, habuit quod auferret.
Nova prophetia, secundum matrimonium, non minus
repudium prioris. Sed facilius duritia cordis Christo
cessit, quam infirmitas carnis. Plus haec sibi Paulum
defendit, quam illa Moysen; tamen defendit cum
indulgentem eum captat, praescribentem recusat,
quae potiores sententias et perpetuas voluntates ejus
eludit; quae non sinit nos hoc Apostolo praestare,
<pb n="0950B"/>
quod mavult. Et quousque infirmitas ista impudentissima
in expugnando meliora perseverabit? Tempus
ejus donec Paracletus operaretur fuit, in quem
dilata sunt a Domino, quae tunc sustineri
non poterant, quae jam nemini competit portare non
posse; quia per quem datur portare posse, non
deest. Quamdiu causabimur carnem, quia dixit Dominus, <hi>Caro infirma 
 <note>(Matth., XXV, 1)</note>
          </hi>? Sed praemisit
et, <hi>Spiritus promptus;</hi> ut vincat spiritus carnem, ut
cedat quod infirmum est fortiori. Nam et: <hi>Qui
potest capere, capiat <note>(Matth., XIX, 12)</note>
          </hi>, inquit; id
est, qui non potest, discedat. Discessit et ille dives,
qui non ceperat substantiae dividendae egenis praeceptum,
et dimissus est sententiae suae a Domino <note>(Matth., XIX, 16-22)</note>.
Nec ideo duritia imputabitur
<pb n="0950C"/>
Christo de arbitrii cujuscumque liberi vitio. <hi>Ecce,</hi> 
inquit, <hi>posui ante te bonum et malum <note>(Deut., XXX, 15,
Eccli., XV, 18)</note>
          </hi>; elige quod bonum est; si non potes,
quia non vis ( posse enim te, si velis, ostendit,
quia tuo arbitrio utrumque proposuit), discedas
oportet ab eo, cujus non facis voluntatem.</p>
</div2>

<div2>
        <head>CAPUT XV.</head>
<p>Quae igitur hic duritia nostra, si non facientibus
voluntatem Dei renuntiamus? Quae haeresis, si secundas
nuptias, ut illicitas, juxta adulterium judicamus?
Quid est enim adulterium, quam matrimonium
illicitum? Notat Apostolus eos, qui in totum
nubere prohibebant, qui et de cibis interdicebant,
quos Deus condidit <note>(I Tim., IV, 3)</note>. Nos vero non
magis nuptias auferimus, si secundas recusamus,
<pb n="0950D"/>
quam cibos reprobamus, si saepius jejunamus. Aliud
est auferre, aliud temperare, aliud est legem non
nubendi ponere, aliud modum nubendi statuere.
Plane qui exprobrant nobis duritiam vel haeresim in
hac causa, si in tantum fovent carnis infirmitatem,
<pb n="0951A"/>
ut in nubendo frequenter sustinendam putent;
cur illam in alia causa neque sustinent, neque venia
fovent, cum tormentis expugnata est in negationem?
Utique enim illam magis excusari capit, quae in praelio
cecidit, quam quae in cubiculo; quae in equuleo
succubuit, quam quae in lectulo; quae credulitati
cessit, quam quae libidini; quae gemens devicta est,
quam quae lubens. Sed illam quidem a communicatione
depellunt, quia non sustinuit in finem; hanc
vero suscipiunt, quasi et haec sustinuerit in finem.
Propone quid utraque non sustinuerit in finem, et
invenies ejus caussam honestiorem, quae saevitiam,
quam quae pudicitiam sustinere non potuit. Et tamen
nec cruentam defectionem infirmitas carnis excusat,
nedum impudicam.</p>
</div2>

<div2>
        <head>CAPUT XVI.</head>
<p>
          <pb n="0951B"/>Rideo autem, cum infirmitas carnis opponitur, quae
summa fortitudo dicenda est. Iterum nubere, est res
virium; resurgere in opera carnis de continentiae otio,
substantia est laterum. Talis infirmitas, et tertio, et
quarto, et usque septimo forsitan matrimonio sufficit; ut
quae totiens fortior, quotiens fuerit infirmior, habitura
jam non Apostolum auctorem, sed Hermogenem aliquem,
plures solitum mulieres ducere quam pingere,
materia enim in illo abundat, unde et animam esse
praesumens, multo magis spiritum a Deo non habet,
jam nec psychicus, quia non de afflatu Dei
psychicus. Quid, si inopiam quis causetur, ut
carnem suam aperte prostitutam profiteatur, exhibitionis
causa nubentem, oblitus <hi>
            <note>(Matth., VI, 25)</note> de
victu et vestitu non esse cogitandum?</hi> Habet Deum
<pb n="0951C"/>
etiam corvorum educatorem, etiam florum excultorem.
Quid si solitudinem domus obtendat? Quasi
una mulier frequentiam praestet homini ad fugam
proximo: habet viduam utique, quam adsumat licebit.
Non unam generis hujus uxorem, sed etiam plures
habere concessum est. Quid, si de posteritate quis
cogitet iisdem animis, quibus oculis uxor Loth, ut
<pb n="0952A"/>
ideo quis repetat matrimonium, quia de priore liberos
non habuit; haeredes scilicet christianus quaeret,
saeculi totius exhaeres? Habet fratres, habet Ecclesiam
matrem. Aliud est, si et apud Christum
legibus Juliis agi credunt, et existimant caelibes et
orbos ex testamento Dei solidum non posse capere.
Nubant igitur hujusmodi in finem usque, ut in ista
confusione carnis; sicut Sodoma et Gomorrha, et diluvii
dies, ab illo ultimo exitu saeculi deprehendantur.
Adjiciant tertium dictum <note>(I Cor. XV, 32)</note>: <hi>Manducemus,
et bibamus, et nubamus: cras enim moriemur;</hi> 
non recogitantes <hi>Vae</hi> illud praegnantibus et lactantibus,
multo gravius et amarius eventurum in concussione
totius mundi, quam evenit in vastatione
unius particulae Judaeae. Satis opportunos novissimis
temporibus fructus iteratis matrimoniis colligant,
<pb n="0952B"/>
ubera fluitantia, et uteros nauseantes, et infantes
pipiantes. Parent Antichristo in quae libidinosius
saeviat. Adducet illis carnifices obstetrices.</p>
</div2>

<div2>
        <head>CAPUT XVII.</head>
<p>Habebunt plane Christo quod allegent, speciosum
privilegium, carnis usquequaque imbecillitatem. Sed
hanc judicabunt jam non Isaac monogamus pater
noster, nec Joannes aliqui Christi spado, nec Judith
filia Merari, nec tot alia exempla sanctorum. Solent
ethnici judices destinari. Exsurget regina Carthaginis,
et decernet in christianas, quae profuga, et
in alieno solo, et tantae civitatis cum maxime formatrix,
cum regis nuptias ultro optasse debuisset; ne
tamen secundas eas experiretur, maluit e contrario
<pb n="0952C"/>
uri quam nubere. Assidebit et illi matrona romana,
quae, etsi per vim nocturnam, nihilominus experta
alium virum, maculam carnis suo sanguine abluit, ut
monogamiam in semetipsam vindicaret. Fuerunt
et quae pro viris mori mallent, quam post viros
nubere. Idolis certe et monogamia et viduitas apparent.
Fortunae muliebri coronam non imponit, nisi
<pb n="0953A"/>
univira; sicut nec matri Matutae. Pontifex
Maximus et Flaminica nubent semel. Cereris sacerdotes,
viventibus etiam viris et consentientibus, amica
separatione viduantur. Sunt et quae de tota continentia
judicent nos virgines Vestae et Junonis
Achaicae, et Dianae Scythicae, et Apollinis Pythii.
Etiam bovis illius aegyptii antistites, de continentia
infirmitatem Christianorum judicabunt. Erubesce
caro, quae Christum induisti. Sufficiat tibi semel nubere,
in quod a primordio facta es, in quod a fine
<pb n="0954A"/>
revocaris. Redi in Adam vel priorem, si in novissimum
non potes. Semel gustavit ille de arbore,
semel concupiit, semel pudenda protexit, semel Deo
erubuit, semel ruborem suum abscondit, semel de
paradiso sanctitatis exsulavit, semel exinde nupsit.
Si in illo fuisti, habes tuam formam; si in Christum
transisti, melior esse debebis. Exhibe tertium
Adam, et hunc digamum, et tunc poteris esse, quod
inter duos non potes.
</p>

</div2>
    </body>
  </text>
</TEI>