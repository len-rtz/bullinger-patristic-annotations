<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De virginibus velandis</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.DeViVe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>Prooemium.</head>
<p>
          <pb n="0887"/>Nullus fere est inter omnes Tertulliani montanisticos
<pb n="0887A"/>
liber, in quo majorem vim adhibeat ad defendendam
disciplinam Montanistarum a culpa novitatis,
quam tractatus <hi>de Velandis Virginibus;</hi> hinc inter
primordia temporis ab ipso apud Montanistas acti
exaratum fuisse merito creditur. Arbitratur quidem
perdoctus Remigius Ceillierus librum <hi>de Velandis Virginibus</hi> 
omnium novissimum esse, quia in nullo alio
opere, nequidem in <hi>libro de corona,</hi> ubi cap. 14 ipsa
materia ibi pertractata id exegisse videtur, illum citat
Tertullianus. Verum haec conjectura nihil probat, eo
quod liber <hi>de Corona</hi> ante hunc <hi>de Velandis Virginibus</hi> 
exaratus fuit, in aliis autem operibus hunc allegandi
quampiam occasionem habuisse Tertullianum haud
perspicimus; sed utut haec sint, evidens saltem est, hoc
opusculum in schismate scriptum fuisse; siquidem
<pb n="0887B"/>
Montani genium nimis aperte sapit; mox enim cap.
1, ait: <hi>Justitia primo fuit in rudimentis; dehinc per
legem et prophetas promovit in infantiam: dehinc per
Evangelium efferbuit in juventutem: nunc per Paracletum
componitur in maturitatem.</hi> Occasionem hunc exarandi
libellum Tertulliano dedit consuetudo ecclesiarum
quarumdam tum Occidentis, tum plurium aliarum
Graeciae seu Orientis virgines in Ecclesia velandi, cum
<pb n="0888"/>
e contra in Africana ecclesia pleraeque virgines
<pb n="0888A"/>
christianae aperto capite incederent. Quare in hoc libro
contra patriae suae morem, in qua solae nuptae velabantur,
ostendit, eum contra veritatem praescribere non
posse, quod quidem juxta adnotationem Cl. Dupinii
verum est cum agitur de dogmate, non vero cum de
disciplina parvi momenti. LUMP.</p>
</div2>

<div2>
        <head>ARGUMENTUM.</head>
<p>-- <hi>Tertullianus, ob quamdam, ut videtur,
cum graecis disputationem de virginibus velandis,
conviciis exceptus, et pro haeretico exagitatus, in suos
insectatores, consuetudinem jactitantes, ab initio invehitur,
declamatque veritati consuetudinem praescribere
non posse.</hi> </p>
<p> <hi>Hinc asserit consuetudinem virgines velandi esse
meliorem, nec in Scriptura sacra reprobatam, imo ab
Apostolo commendatam, disciplina Ecclesiae confirmatam,
<pb n="0888B"/>
multis sanctorum exemplis suffultam, ipsismet
virginum haud velatarum periculis sancitam.</hi> EDD.
</p>
      </div2>

<div2>
        <head>CAPUT PRIMUM.</head>
<p>Proprium jam negotium passus meae opinionis,
 latine quoque ostendam, virgines nostras velari
oportere, ex quo transitum aetatis suae fecerint:
hoc exigere veritatem, cui nemo praescribere
<pb n="0889A"/>
potest, non spatium temporum, non patrocinia
personarum, non privilegium regionum, ex his enim
fere consuetudo initium ab aliqua ignorantia vel simplicitate
sortita, in usum per successionem corroboratur,
et ita adversus veritatem vindicatur.
Sed Dominus noster Christus veritatem se,
non consuetudinem cognominavit. Si semper Christus,
et prior omnibus: aeque veritas sempiterna
et antiqua res. Viderint ergo quibus novum est quod
sibi vetus est. Haeresim non tam novitas quam veritas
revincit. Quodcumque adversus veritatem sapit, hoc
erit haeresis, etiam vetus consuetudo. Caeterum suo
vitio quis quid ignorat. Quod autem ignoratur, fuit
tam requirendum, quam recipiendum quod agnoscitur.
Regula quidem fidei una omnino est, sola immobilis,
et irreformabilis, credendi scilicet in unicum
Deum omnipotentem, mundi conditorem, et Filium
ejus Jesum Christum, natum ex virgine Maria, crucifixum
<pb n="0889B"/>
sub Pontio Pilato tertia die resuscitatum a
mortuis, receptum in coelis, sedentem nunc ad dexteram
Patris, venturum judicare vivos et mortuos
per carnis etiam resurrectionem. Hac lege fidei manente,
caetera jam disciplinae et conversationis
admittunt novitatem correctionis, operante scilicet
et proficiente usque in finem gratia Dei.
Quale est enim ut diabolo semper operante et adjiciente
quotidie ad iniquitatis ingenia, opus Dei aut
cessaverit, aut proficere destiterit? cum propterea
Paracletum miserit Dominus, ut quoniam humana
mediocritas omnia semel capere non poterat, paulatim
dirigeretur, et ordinaretur, ei ad perfectum perduceretur
disciplina, ab illo vicario Domini Spiritu
Sancto. <hi>Adhuc,</hi> inquit, <hi>multa habeo loqui vobis, sed
<pb n="0889C"/>
nondum potestis ea bajulare: cum venerit ille Spiritus
veritatis, deducet vos in omnem veritatem, et
supervenientia renuntiabit vobis <note>(Jo. XVI, 12)</note>
          </hi>. Sed et
<pb n="0890A"/>
supra de hoc ejus opere pronuntiavit. Quae est ergo
Paracleti administratio nisi haec, quod disciplina dirigitur,
quod Scripturae revelantur, quod intellectus
reformatur, quod ad meliora proficitur? Nihil sine
aetate, et omnia tempus expectant. Denique Ecclesiastes: <hi>Tempus,</hi> 
 inquit, <hi>omni rei <note>(Eccles. III, 17)</note>
          </hi>.
Aspice ipsam creaturam paulatim ad fructum promoveri.
Granum est primo, et de grano frutex oritur,
et de frutice arbuscula enititur: deinde rami et frondes
invalescunt, et totum arboris nomen expanditur,
 inde germinis tumor et flos de germine solvitur,
et de flore fructus aperitur; is quoque rudis
aliquandiu et informis, paulatim aetatem suam dirigens,
 eruditur in mansuetudinem saporis. Sic et
justitia (nam idem Deus justitiae et creaturae) primo
fuit in rudimentis, natura Deum metuens: dehinc
per Legem et Prophetas promovit in infantiam: dehinc
per Evangelium efferbuit in juventutem: nunc per
<pb n="0890B"/>
Paracletum componitur in maturitatem. Hic erit solus
a Christo magister et dicendus et verendus. Non
enim ab se loquitur, sed quae mandantur a
Christo. Hic solus antecessor, quia solus post Christum.
Hunc qui receperunt, veritatem consuetudini
anteponunt. Hunc qui audierunt usque nunc non olim
prophetantem, virgines contegunt.</p>
</div2>

<div2>
        <head>CAPUT II.</head>
<p>Sed nolo interim hunc morem veritati deputare.
Consuetudo sit tantisper, ut consuetudini etiam
consuetudinem opponam. Per Graeciam et quasdam
barbarias ejus, plures Ecclesiae virgines suas
abscondunt. Est et sub hoc coelo institutum istud alicubi,
ne qui gentilitati graecanicae aut barbaricae
consuetudinem illam adscribat. Sed eas ego Ecclesias
<pb n="0890C"/>
proposui, quas et ipsi Apostoli vel Apostolici viri
condiderunt, et puto ante quosdam. Habent igitur
et illae eamdem consuetudinis auctoritatem, tempora
<pb n="0891A"/>
et antecessores opponunt magis quam posterae
istae. Quod observabimus, quid deligemus? Non
possumus respuere consuetudinem, quam damnare
non possumus, utpote non extraneam, quia non extraneorum,
cum quibus scilicet communicamus jus
pacis et nomen fraternitatis. Una nobis et illis fides,
unus Deus, idem Christus, eadem spes, eadem lavacri
sacramenta. Semel dixerim, una Ecclesia sumus.
Ita nostrum est, quodcumque nostrorum est. Caeterum
dividis corpus. Tamen hic, sicut in omnibus varie
institutis et dubiis et incertis fieri solet, adhibenda
fuit examinatio, quae magis ex duabus tam diversis
consuetudinibus disciplinae Dei conveniret. Et
utique ea deligenda quae virgines includit, soli
Deo notas, quibus, praeter quod a Deo, non ab hominibus
<pb n="0891B"/>
captanda gloria est, etiam ipsum bonum
suum erubescendum est. Virginem magis laudando,
quam vituperando confundas: quia delicti durior
frons est, ab ipso et in ipso delicto impudentiam docta.
Nam illam consuetudinem, quae virgines negat dum
ostendit, nemo probasset, nisi aliqui tales quales
virgines ipsae. Tales enim oculi volent virginem visam,
quales habet virgo quae videri volet. Invicem se
eadem oculorum genera desiderant. Ejusdem
libidinis est videri, et videre. Tam sancti viri est subfundi,
si virginem viderit, quam sanctae virginis, si a
viro visa sit.</p>
</div2>

<div2>
        <head>CAPUT III.</head>
<p>Sed nec inter consuetudines dispicere voluerunt
illi sanctissimi antecessores. Tamen tolerabilius apud
<pb n="0891C"/>
nos usque ad proxime utrique consuetudini communicabatur.
Arbitrio permissa res erat, ut quaeque voluisset
aut tegi aut prostitui, sicut et nubere: quod et
<pb n="0892A"/>
ipsum neque cogitur neque prohibetur. Contenta erat
veritas pacisci cum consuetudine, ut tacite sub
consuetudinis nomine frueretur se vel ex parte. Sed
quoniam coeperat agnitio proficere, ut per licentiam
utriusque moris, indicium melioris partis emergeret,
statim ille adversarius bonorum, multoque institutorum,
opus suum fecit. Ambiunt virgines hominum
adversus virgines Dei, nuda plane fronte in temerariam
 audaciam excitatae. Et virgines videntur
quae aliquid a viris petere possunt, nedum tale factum,
ut scilicet aemulae earum, tanto magis liberae, quanto
Christi solius ancillae, dedantur illis. Scandalizamur,
inquiunt, quia aliter aliae incedunt: et malunt scandalizari,
quam provocari. Scandalum, nisi fallor,
non bonae rei, sed malae exemplum est, aedificans ad
<pb n="0892B"/>
delictum. Bonae res neminem scandalizant, nisi malam
mentem. Si bonum est modestia, verecundia, fastidium
gloriae soli Deo captans placere, agnoscant malum
suum, quae de tali bono scandalizantur. Quid
enim si et incontinentes dicant se a continentibus
scandalizari, continentia revocanda est? et ne
multinubi scandalizentur, monogamia recusanda est?
Cur non magis hae querantur scandalo sibi esse petulantiam,
impudentiam ostentatitiae virginitatis?
Propter ejusmodi igitur capita nundinatitia, trahantur
virgines sanctae in Ecclesiam, erubescentes quod
cognoscantur in medio, paventes quod detegantur
accersitae quasi ad stuprum. Non minus
enim et hoc pati nolunt. Omnis publicatio virginis
bonae, stupri passio est. Et tamen vim carnis pati,
<pb n="0892C"/>
minus est; quia de officio naturae venit. Sed cum
spiritus ipse violatur in virgine, sublato velamine
didicit amittere quod tuebatur. O sacrilegae ma
<pb n="0893A"/>
nus, quae dicatum Deo habitum detrahere potuerunt!
Quid pejus aliquis persecutor fecisset, si
hoc a virgine electum cognovisset? Denudasti
puellam a capite, et tota jam virgo sibi non est:
alia est facta. Exsurge igitur, veritas, exsurge, et quasi
de patientia erumpe: nullam volo consuetudinem
defendas; nam jam et illa, sub qua te fruebaris,
expungitur. Te esse demonstra quae virgines tegis.
Ipsa Scripturas tuas interpretare, quas consuetudo
non novit. Si enim nosset, nunquam esset.</p>
</div2>

<div2>
        <head>CAPUT IV.</head>
<p>Quatenus autem et de Scripturis adversus veritatem
argumentari consuetudo est, statim opponitur nobis,
nullam mentionem virginum ab Apostolo factam ubi de
<pb n="0893B"/>
velamine praefinit, sed tantum mulieres nominatas:
cum, si voluisset et virgines tegi, de virginibus quoque
cum mulieribus nominatis pronuntiasset:
quomodo illic, inquit, ubi de nuptiis tractat, quid
observandum sit etiam de virginibus, declarat. Itaque
non contineri eas lege velandi capitis, ut non
nominatas in hac lege; imo ex hoc revelari,
quia non jubentur, quae nec nominantur. Sed et nos
eamdem argumentationem retorquemus. Qui enim
sciebat alias utriusque generis facere mentionem,
virginis dico, et mulieris, id est non virginis, ex caussa
distinctionis, in his in quibus non nominat virginem,
non faciens distinctionem, ostendit conditionis communionem.
Caeterum potuit hic quoque constituere
differentiam inter virginem et mulierem, sicut alibi
<pb n="0893C"/>
dicit: <hi>Divisa est mulier et virgo.</hi> Igitur quas non divisit,
tacendo inalteravit. Nec tamen, quia illic
<pb n="0894A"/>
divisa est et mulier et virgo, hic quoque patrocinabitur
illa divisio, ut quidam volunt. Quanta enim
alibi dicta non valent, ubi dicta scilicet non sunt,
nisi eadem sit caussa, quae alibi, ut sufficiat semel
dictum? Illa autem caussa virginis et mulieris longe
divisa est ab hac specie. <hi>Divisa est,</hi> inquit, <hi>mulier et
virgo <note>(I Cor. VII, 32)</note>
          </hi>. Quare? Quoniam <hi>innupta,</hi> id
est virgo, <hi>cogitat ea quae sunt Domini, ut sit sancta,
et corpore et spiritu. Nupta autem,</hi> id est, non virgo, <hi>cogitat quomodo placeat viro.</hi> 
 Haec erit interpretatio
divisionis illius, nullum habens locum in isto capitulo,
in quo neque de nuptiis, neque de animo et cogitatu
 mulieris et virginis pronuntiatum, sed
de capite velando. Cujus nullam volens esse discrepationem,
Spiritus Sanctus, uno nomine mulieris,
<pb n="0894B"/>
etiam virginem intelligi voluit, quam proprie non
nominando, a muliere non separavit, et non separando
conjunxit ei a qua non separavit. Novum est nunc
ergo principali vocabulo uti et caetera nihilominus in
eo vocabulo intelligi, ubi nulla est necessitas singillatim
distinguendae universitatis? Naturaliter compendium
sermonis et gratum et necessarium est:
quoniam sermo laciniosus, et onerosus et vanus
est. Sic et generalibus vocabulis contenti sumus,
comprehendentibus in se specialium intellectum. Ergo
jam de vocabulo ipso. Naturale vocabulum est foemina,
 naturalis vocabuli generale mulier. Generalis
etiam speciale, virgo, vel nupta, vel vidua, vel
quot etiam aetatis nomina accedunt. Subjectum igitur
est generali speciale, quia generale prius est: et
<pb n="0894C"/>
subsessivum antecessivo, et portionale universali:
et in ipso intelligitur cui subjicitur, et in ipso
<pb n="0895A"/>
significatur, quia in ipso continetur. Sic nec manus,
nec pes, nec ullum membrorum desiderat significari,
corpore nominato. Et si mundum dixeris, illic
erit et coelum, et quae in eo, sol et luna, et sidera,
et astra, et terra, et freta, omnis census elementorum.
Omnia dixeris, cum id dixeris quod ex omnibus
constat. Sic et mulierem nominando, quidquid est
mulieris nominavit.</p>
</div2>

<div2>
        <head>CAPUT V.</head>
<p>Sed quoniam ita mulieris nomen usurpant, ut non
putent competere illud, nisi ei soli quae virum passa
sit; probari a nobis oportet, proprietatem ejus vocabuli
ad sexum ipsum, non ad gradum sexus pertinere,
 quod communiter etiam virgines censeantur.
Cum hoc genus secundi hominis a Deo factum est
<pb n="0895B"/>
in adjutorium hominis <note>(Gen. II, 18)</note>; foemina illa statim
mulier est cognominata, adhuc felix, adhuc
digna paradiso, adhuc virgo. <hi>Vocabitur,</hi> inquit, <hi>mulier <note>(Gen., II, 23)</note>
          </hi>.
Habes itaque nomen, non dico jam
virgini commune, sed proprium, quod a principio virgo
sortita est. Sed ingeniose quidam de futuro volunt dictum, <hi>Vocabitur mulier,</hi> 
 quasi quae hoc futura esset,
cum virginitatem resignasset: quoniam et adjicit: <hi>Propterea 
 relinquet homo patrem et matrem,</hi> 
et conglutinabitur mulieri suae, et erunt duo in
carne una. Ostendant igitur primo ubi sit subtilitas
ista, si de futuro mulier cognominata est quod
interea vocabulum acceperit? Non potest enim sine
vocabulo praesentis qualitatis suae fuisse. Caeterum
quale est, ut quae in futurum vocaretur nomine designato,
<pb n="0895C"/>
in praesenti nihil cognominaretur? Omnibus
animalibus Adam nomina imposuit, et nemini
ex futura conditione, sed ex praesenti institutione,
cui conditio quaecumque serviret, hoc appellata, quod
a primordio voluit; quid ergo tunc vocabatur? Atquin
quotienscumque in Scriptura nominatur, mulier appellatur,
antequam nupta, et nunquam virgo cum virgo.
Hoc nomen tum unum illi fuit, et quando nihil
<pb n="0896A"/>
 prophetico modo dictum est. Nam cum Scriptura
refert fuisse nudos duos, Adam et mulierem ejus,
nec hoc de futuro sapit quasi mulierem dixerit ejus
in praesagio uxoris, sed quoniam et innupta illius
mulier, ut de substantia ipsius: <hi>Hoc,</hi> inquit, <hi>os
ex ossibus meis, et caro ex carne mea vocabitur
mulier.</hi> Hinc ergo tacita conscientia naturae, ipsa divinitas
animae in usum sermonis eduxit, nescientibus
hominibus (sicut et alia multa, quae ex Scriptura fieri
et dici solere alibi poterimus ostendere), uti mulieres
nostras dicamus uxores. Quanquam et improprie
quaedam loquamur; nam et Graeci qui magis vocabulo
mulieris in uxore utuntur, alia habent propria
vocabula uxoris. Sed malo hunc usum ad Scripturae
testimonium deputare. Ubi enim duo in unam carnem
<pb n="0896B"/>
efficiuntur per matrimonii nexum, caro ex carne,
et os ex ossibus, vocatur secundum originem mulier
ejus, ex cujus substantia incipit censeri facta uxor.
Ita mulier non natura nomen est uxoris, sed uxor
conditione nomen est mulieris. Denique mulier et non
uxor dici potest, non mulier autem uxor dici non potest,
quia nec esse. Constituto igitur nomine novae
foeminae, quod est mulier, et explicito quod prius fuit,
id est nomine assignato, convertit jam ad propheticam
rationem, uti diceret: <hi>Propter hanc relinquet homo
patrem et matrem.</hi> Adeo separatum est nomen a prophetia,
quantum et ab ipsa persona, ut non utique de
ipsa Eva dixerit, sed in illas foeminas futuras, quas in
matrice generis foeminini nominarit. Alioqui, non Adam
relicturus erat patrem et matrem, quos non habebat,
<pb n="0896C"/>
propter Evam. Ergo non ad Evam pertinet, quia nec
ad Adam, quod prophetice dictum est. De maritorum
enim conditione praedictum, qui ob mulierem parentes
suos erant relicturi: quod in Evam cadere non potuit,
quia nec in Adam. Si ita res est, apparet non propter
futurum mulierem cognominatam, ad quam futurum
non pertinebat. Eo accedit, quod ipse rationem
ejus nominis edidit. Cum enim dixisset: <hi>vocabitur
<pb n="0897A"/>
mulier,</hi> addidit: <hi>quoniam ex viro suo sumpta est,</hi> 
 et ipso adhuc virgine. Sed dicemus et de viri
nomine suo loco. Nemo itaque nomen ad prophetiam
interpretetur, quod ex alia significatione deductum
est: praesertim cum appareat, ubi de futuro nomen
acceperit, illic scilicet, ubi Eva cognominatur, personali
jam vocabulo, quia naturale praecesserat. Si
enim Eva mater viventium est, ecce ex futuro cognominatur,
ecce uxor et non virgo praenuntiatur. Hoc
erit vocabulum nupturae: ex nupta enim mater. Ita
hic quoque ostenditur, non de futuro mulierem tunc
nominatam, quae postmodum acceptura erat futurae
conditionis suae nomen. Responsum satis est ad hanc
partem.</p>
</div2>

<div2>
        <head>CAPUT VI.</head>
<p>
          <pb n="0897B"/>Videamus nunc si et Apostolus formam vocabuli
istius secundum Genesim observet, sexui deputans
illud, sic mulierem vocans virginem Mariam,
quemadmodum et Genesis Evam. Scribens enim ad
Galatas: <hi>Misit,</hi> inquit, <hi>Deus Filium suum factum
ex muliere <note>(Gal. IV, 4)</note>
          </hi>; quam utique virginem constat
fuisse, licet Hebion resistat. Agnosco et angelum
Gabrielem ad virginem missum; sed cum benedicit
illam, inter mulieres, non inter virgines deputat:
 <hi>Benedicta tu inter mulieres <note>(Luc. I, 28)</note>
          </hi>. Sciebat
et Angelus mulierem etiam virginem dici. Sed et
ad haec duo ingeniose quidam respondisse sibi visus
est: quoniam quidem desponsata est Maria, idcirco et
ab Angelo et ab Apostolo mulierem pronuntiatam:
desponsata enim quodammodo nupta: tamen inter
<pb n="0897C"/>
quodammodo, et verum, satis interest duntaxat in
loco: nam alibi ita sane habendum est. Nunc vero non
quasi jam nuptam mulierem Mariam pronuntiaverunt,
<pb n="0898A"/>
sed quasi nihilominus foeminam, etiamsi non sponsam,
quasi hoc a primordio dictam. Illud enim praejudicet
necesse est, a quo forma descendit. Caeterum quod
pertineat ad hoc capitulum, si hic desponsatae
adaequatur, ut ideo mulier dicta sit Maria, non qua
 foemina, sed qua marita; jam ergo Christus non
ex virgine natus est, quia ex desponsata, quae virgo
esse desierit hoc nomine. Quod si ex virgine natus
est, licet ex desponsata, tamen integra, agnosce mulierem
etiam virginem, etiam integram dici. Hic certe
nihil prophetice dictum videri potest, ut futuram mulierem,
id est, nuptam Apostolus nominarit dicendo, <hi>factum ex muliere.</hi> 
 Non enim poterat posteriorem mulierem
nominare, de qua Christus nasci non habebat,
id est, virum passam: sed illa quae erat praesens,
<pb n="0898B"/>
quae erat virgo, et mulier vocabatur per vocabuli
hujus proprietatem, secundum primordii formam,
virgini, et ita universo mulierum generi defensam.</p>
</div2>

<div2>
        <head>CAPUT VII.</head>
<p>Convertamus ad ipsas jam rationes recensendas,
per quas Apostolus docet velari foeminam oportere,
an eaedem etiam virginibus competant: ut ex hoc
quoque vocabuli communio inter virgines et
non virgines constet, dum eaedem velaminis caussae in
utraque parte deprehenduntur. Si caput mulieris vir
est, utique et virginis, de qua sit mulier illa quae nupsit:
nisi si virgo, tertium genus est monstruosum aliquod
sui capitis. Si mulieri turpe est radi sive tonderi <note>(I Cor. XI, 5)</note>,
utique et virgini. Proinde viderit
 saeculum aemulum Dei, si ita virgini caesum
<pb n="0898C"/>
capillum decori mentitur, quemadmodum et
puero permissum. Ergo cui aeque non convenit
radi sive tonderi, aeque convenit operiri. Si gloria
<pb n="0899A"/>
viri est mulier, quanto magis virgo, quae et gloria
sibi est! Si mulier ex viro et propter virum, costa
illa Adae virgo primum fuit. Si mulier potestatem
habere super caput debet, vel eo justius virgo, ad
quam pertinet quod in caussa est. Si enim propter
angelos <note>(I Cor. XI, 8, 10)</note>, scilicet quos legimus a Deo
et coelo excidisse ob concupiscentiam foeminarum;
quis praesumere potest tales angelos, maculata jam
corpora et humanae libidinis reliquias desiderasse, ut
non ad virgines potius exarserint, quarum flos
etiam humanam libidinem excusat? Nam et Scriptura
sic suggerit: <hi>Et factum est,</hi> inquit, <hi>cum coepissent
homines plures fieri super terram, et filiae natae sunt
cis; conspicati autem filii Dei filias hominum, quod
pulchrae essent, acceperunt sibi uxores ex omnibus
<pb n="0899B"/>
quas elegerunt.</hi> Hic enim nomen mulierum graecum
uxores sapit, quia de nuptiis mentio est. Cum ergo
filias hominum dicit, manifeste virgines portendit,
quae adhuc apud parentes deputarentur. Nam nuptae,
maritorum nuncupantur, cum potuerit dixisse uxores
hominum, aeque non adulteros nominans angelos,
sed maritos, dum innuptas sumunt filias hominum,
quas natas supra dixit, sic quoque virgines significavit
supra natas. At hic angelis nuptas aliud eas
nescio quam natas, et dehinc nuptas. Debet ergo
adumbrari facies tam periculosa, quae usque ad coelum
scandala jaculata est, ut cum Deo assistens, cui
rea est angelorum exterminatorum, caeteris quoque
angelis erubescat, et malam illam aliquando libertatem
capitis sui comprimat, jam nec hominum oculis
<pb n="0899C"/>
offerendam. Sed et si contaminatas jam foeminas angeli
illi appetissent, tanto magis propter angelos velari
debuissent, quanto magis propter virgines angeli
deliquisse potuissent. Si autem et naturae praejudicium
adjicit Apostolus, quod honor sit mulieris
redundantia capillorum, quia coma pro operimento
<pb n="0900A"/>
est; utique hoc maxime virginis insigne est, quarum
 et ornatus ipse proprie sic est, ut cumulata
in verticem, ipsam capitis arcem ambitu crinium
contegat.</p>
</div2>

<div2>
        <head>CAPUT VIII.</head>
<p>Horum certe omnium contraria efficiunt, ne vir
caput velet: scilicet quia non sit naturaliter consecutus
ambitionem capillorum, quia radi sive tonderi
non sit turpe illi, quia non propter illum angeli exorbitarint,
quia gloria et imago Dei sit, quia caput
ejus Christus <note>(I Cor. XI, 2, 7)</note>. Itaque cum de viro
et muliere Apostolus tractet, cur illam oporteat velari,
illum vero non, apparet cur et virginis silentium
fecerit: eadem ratione scilicet virginem in muliere
 intelligendam sinens, qua et puerum ut in
<pb n="0900B"/>
viro deputandum non nominavit, totum ordinem
utriusque sexus propriis vocabulis complexus, mulieris
et viri. Sic Adam, etiam adhuc integer, vir
in Genesi est cognominatus: <hi>Vocabitur,</hi> inquit, <hi>mulier,
quia de viro suo sumpta est <note>(Gen. II, 23)</note>
          </hi>. Sic
vir Adam ante nuptiarum congressum, quemadmodum
et Eva mulier. De utraque parte satis ad universam
speciem cujusque sexus Apostolus pronuntiavit,
et breviter et plene, tam instructa definitione. <hi>Omnis,</hi> 
 inquit, <hi>mulier <note>(I Cor. XI, 5)</note>
          </hi>. Quid est <hi>omnis,</hi> 
nisi omnis generis, omnis ordinis? omnis conditionis,
omnis dignitatis, omnis aetatis. Siquidem
omne totum est, et integrum, et nulla sui parte defectum.
Pars autem mulieris et virgo est. Aeque et
de viro non velando: <hi>Omnis,</hi> inquit <note>(I Cor. XI, 4)</note>.
<pb n="0900C"/>
Ecce duo diversa nomina, vir et mulier, omnis uterque.
Duae leges obnoxiae invicem, hinc velandi, inde
nudandi. Igitur si eo quod dictum sit omnis vir, commune
est nomen viri, etiam nondum viri, masculi
investis: commune autem cum sit nomen secundum
naturam, communis est et lex non velandi ejus,
<pb n="0901A"/>
qui inter viros virgo est secundum disciplinam:
cur non praejudicatum sit proinde et mulierem virginem
omnem muliere nominata contineri consortio
nominis, ut contineatur et communione legis? Si viro
mulier non est, nec vir investis est. Si non operitur
virgo, quia mulier non sit, operiatur investis, quia
vir non sit. Ejusdem virginitatis aequa sit venia. Sicut
virgines non coguntur velari, ita pueri non jubeantur
revelari. Cur ex parte definitionem Apostoli
agnoscimus absolutam circa omnem virum, nec retractamus
 quare non et puerum nominarit: ex
parte autem praevaricamur, aeque absoluta ea circa
omnem mulierem? <hi>Si quis,</hi> inquit, <hi>contentiosus est,
nos talem consuetudinem non habemus, neque Ecclesia
Dei <note>(I Cor. VI, 16)</note>
          </hi>. Ostendit contentionem
<pb n="0901B"/>
aliquam de ista specie fuisse, ad quam exstinguendam
toto compendio usus est: neque virginem nominans,
ut ostenderet dubitandum de velanda non esse, et
omnem nominans mulierem, cum nominasset virginem.
Sic et ipsi Corinthii intellexerunt. Hodie denique
virgines suas Corinthii velant; quid docuerint
Apostoli, qui didicerunt, approbantes.</p>
</div2>

<div2>
        <head>CAPUT IX.</head>
<p>Videamus nunc, an, sicut naturae et caussae argumenta
virgini quoque competere monstravimus, ita
etiam disciplinae ecclesiasticae praescripta de muliere
in virginem spectent. Non permittitur mulieri
<pb n="0902A"/>
in ecclesia loqui <note>(I Cor. XIV, 34; I Tim. II, 12)</note>,
sed nec docere, nec tinguere, nec offerre, nec
ullius virilis muneris, nedum sacerdotalis officii
sortem vindicare. Quaeramus an aliquid horum virgini
liceat. Si virgini non licet, sed in omnibus eadem
conditione subjicitur, et necessitas humilitatis cum
muliere censetur, unde illi unum hoc licebit, quod
omni foeminae non licet? Quid praerogativae meretur
adversus conditionem suam, si qua virgo est, et
carnem suam sanctificare proposuit? Idcirco velaminis
venia fit illi, ut in ecclesiam notabilis et insignis
introeat, ut honorem sanctitatis in libertate capitis
ostendat? Potuit dignius honorari aliqua praerogativa
virilis aut gradus, aut officii. Plane scio alicubi
virginem in viduatu ab annis nondum viginti
<pb n="0902B"/>
collocatam. Cui si quid refrigerii debuerat episcopus,
aliter utique salvo respectu disciplinae praestare potuisset,
ne tale nunc miraculum, ne dixerim monstrum,
in Ecclesia denotaretur: virgo vidua, hoc
quidem portentuosior, quod nec qua vidua caput
texit: utrumque se negans, et virginem, quae vidua
deputetur, et viduam, quae virgo dicatur. Sed ea auctoritate
illic sedet intecta, qua et virgo. Ad
quam sedem praeter annos sexaginta <note>(I Tim. V, 9)</note> 
non tantum univirae, id est nuptae, aliquando eliguntur,
sed et matres, et quidem educatrices filiorum,
scilicet, ut experimentis omnium affectuum
<pb n="0903A"/>
structae, facile norint caeteras et consilio et solatio
juvare, et ut nihilominus ea decucurrerint, per quae
foemina probari potest. Adeo nihil virgini ad honorem
de loco permissum est.</p>
</div2>

<div2>
        <head>CAPUT X.</head>
<p>Sic nec de aliquibus insignibus. Caeterum satis inhumanum,
si foeminae quidem per omnia viris subditae,
honorigeram notam virginitatis suae praeferant,
qua suspiciantur et circumspiciantur et magnificentur
a fratribus, viri autem tot virgines, tot spadones
voluntarii, caeco bono suo incedant, nihil gestantes,
quod et ipsos faceret illustres. Debebunt
etiam et ipsi aliqua sibi insignia defendere, aut
pennas Garamantum, aut stropulos Barbarorum,
aut cicadas Atheniensium, aut cirros
<pb n="0903B"/>
Germanorum, aut stigmata Britonum: aut
ex diverso fiat, capite velati in ecclesia lateant.
Certi sumus Spiritum Sanctum magis masculis
tale aliquid subscribere potuisse, si foeminis subscripsisset,
cum praeter sexus auctoritatem, etiam
ipsius continentiae nomine masculos potius honorari
oportuisset; quorum quanto sexus avidior
et calidior in foeminas, tanto continentia majoris
ardoris laboratior, ideoque dignior omni ostentatione:
si ostentatio, virginitatis est dignitas. Non enim et
continentia virginitati antistat, sive viduorum, sive
qui ex consensu contumeliam communem jam
recusaverunt? Nam virginitas gratia constat, continentia
vero virtute. Non concupiscendi, cui concupiscendo
inoleveris, grande certamen est. Cujus autem
<pb n="0903C"/>
 concupiscendi ignoraveris fructum, facile non
concupisces, adversarium non habens, concupiscentiam
fructus. Quomodo ergo non magis viris aliquid
tale Deus in honorem subscripsisset, vel quia familiariori,
scilicet imagini suae, vel quia plus laboranti? Si
<pb n="0904A"/>
autem nihil masculo, multo magis foeminae.</p>
</div2>

<div2>
        <head>CAPUT XI.</head>
<p>Sed quod supra intermisimus, ex parte subsecutae
disputationis, ne cohaerentiam ejus dispergeremus,
nunc responso expungemus. Ubi enim gradum fiximus
de Apostoli absoluta definitione, omnem mulierem
etiam omnis aetatis intelligendam <note>(I Cor., XI, 5)</note>,
responderi ex diverso habebat, ergo a nativitate et
a primo nomine aetatis virginem operiri oportere.
Non ita est autem, sed ex quo se intelligere coeperit,
et censum naturae suae intrare, et de virginis
exire, et pati novum illud quod alterius aetatis est.
Nam et principes generis Adam et Eva <note>(Gen. II)</note>,
quamdiu intellectu carebant, nudi agebant <note>(Gen. II)</note>.
At ubi de arbore agnitionis gustaverunt, nihil primum
<pb n="0904B"/>
senserunt quam erubescendum. Itaque sui
quique sexus intellectum tegmine notaverunt. Sed et
si propter angelos velanda est, sine dubio ab ea aetate
lex velaminis operabitur, a qua potuerunt filiae hominum
concupiscentiam sui adducere, et nuptias
pati. Ex illo enim virgo desinit, ex quo potest non
esse. Et ideo penes Israel illicitum est ad virum
tradere, nisi post contestatam sanguine maturitatem:
ita ante hunc indicem acerba res est. Igitur si tamdiu
virgo, quamdiu acerba est, desinit virginem cum
matura cognoscitur, et ut non virgo jam legi applicatur,
sicut et nuptiis. Et desponsatae quidem habent
exemplum Rebeccae <note>(Gen. XXIV, 64)</note>, quae
cum ad sponsum ignotum adhuc ignota perduceretur,
simul ipsum cognovit esse, quem de longinquo prospexerat
<pb n="0904C"/>,
non sustinuit dexterae colluctationem,
nec osculi congressionem, nec salutationis
communicationem, sed confessa quod senserat, id
est spiritu nuptam, negavit virginem velata ibidem.
O mulierem jam de Christi disciplina! Ostendit enim
<pb n="0905A"/>
etiam nuptias de aspectu et animo fieri, quemadmodum
stuprum. Nisi quod etiam Rebeccam quidam
adhuc velant. De caeteris vero, id est, quae desponsatae
non sunt, viderit parentum procrastinatio
ex angustiis vel scrupulositate descendens, viderit
et ipsum continentiae votum. Nihil pertinet ad
aetatem sua spatia currentem, suaque debita maturitati
luentem. Alia in occulto mater, natura, et alius in
latenti pater, tempus, filiam suam legibus suis maritarunt.
 Aspice nuptam jam illam tuam virginem,
et animam expectatione, et carnem transfiguratione,
 cui tu secundum paras maritum. Jam
et vox obsolefacta est, et membra completa sunt,
et pudor ubique vestitur, et menses tributa dependunt:
ac tu mulierem negas, quam muliebria
<pb n="0905B"/>
pati dicis! Si congressio viri mulierem facit, non tegantur,
nisi post ipsam nuptiarum passionem. Atquin
etiam apud ethnicos velatae ad virum ducuntur. Si
autem ad desponsationem velantur, quia et corpore
et spiritu masculo mixtae sunt per osculum et dexteras,
per quae primum resignarunt pudorem spiritus,
per commune conscientiae pignus, quo
totam condixerunt confusionem, quanto magis tempus
illas velabit, sine quo sponsari non possunt, et
quo urgente sine sponsalibus virgines desinunt esse!
Tempus etiam ethnici observant, ut ex lege naturae jura
sua aetatibus reddant. Nam foeminas quidem a duodecim
annis, masculum vero a duobus amplius ad negotia mittunt,
<pb n="0906A"/>
pubertatem in annis, non sponsalibus aut nuptiis
decernentes. Materfamiliae vocatur licet virgo, et paterfamiliae
licet investis. A nobis nec naturalia observantur,
quasi alius sit Deus naturae quam noster.</p>
</div2>

<div2>
        <head>CAPUT XII.</head>
<p>Agnosce et mulierem, agnosce et nuptam, de testimoniis
et corporis et spiritus, quae patitur et in
conscientia et in carne. Hae sunt tabellae priores naturalium
sponsalium et nuptiarum. Impone velamen
extrinsecus, habenti tegumen intrinsecus. Tegantur
etiam superiora, cujus inferiora nuda non sunt. Vis
scire quae sit aetatis auctoritas? Propone utramque,
immature compressam in habitu mulieris, et quae
maturitate progressa in virginitate duret cum suo
habitu, facilius illa mulier negabitur, quam ista virgo
credetur. Tanta est adeo fides aetatis, ut nec habitu
<pb n="0906B"/>
obstrui possit. Quid quod etiam hae nostrae etiam
habitu mutationem aetatis confitentur, simulque se
mulieres intellexerunt, de virginibus educantur,
a capite quidem ipso deponentes quod fuerunt:
 vertunt capillum, et acu lasciviore comam
sibi inserunt, crinibus a fronte divisis apertam professae
mulieritatem. Jam et consilium formae a speculo
petunt, et faciem morosiorem lavacro macerant,
forsitan et aliquo eam medicamine interpolant, pallium
extrinsecus jactant, calceum stipant multiformem,
 plus instrumenti ad balneas deferunt. Quid
singula persequar? Solae autem manifestae paraturae
<pb n="0907A"/>
totam circumferunt mulieritatem. Sed
virginari volunt sola capitis nuditate, uno habitu
negantes quod toto suggestu profitentur.</p>
</div2>

<div2>
        <head>CAPUT XIII.</head>
<p>Si propter homines habitu abutuntur, impleant
illum etiam in hoc, ut et apud ethnicos caput velent.
Certe in ecclesia virginitatem suam abscondant,
quam extra ecclesiam celant. Timent extraneos, revereantur
et fratres: aut constanter audeant, et in
vicis virgines videri sicut audent in ecclesiis. Laudabo
vigorem, si aliquid et apud ethnicos virginitatis
nundinarent. Eadem natura foris quae et intus,
eadem institutio apud homines et apud Dominum eadem
libertate constat. Quo ergo foris quidem bonum
suum abstrudunt, in ecclesia vero provulgant?
<pb n="0907B"/>
Exposco rationem; utrumne ut fratribus suis placeant,
an ut ipsi Deo? Si ut ipsi Deo: tam idoneus est ad
conspicienda quae in occulto fiunt, quam justus ad
remuneranda quae soli sibi fiunt. Denique praecipit,
nihil debuccinemus eorum quae apud illum mercedem
merebuntur, nec ea ab hominibus compensemus.
Quod si unius victoriati, vel quamcunque eleemosynae
operationem, sinistra conscia facere prohibemur <note>(Matth. VI)</note>, quantum tenebrarum circumfundere
debemus, cum tantam oblationem Deo offerimus,
ipsius corporis et ipsius spiritus nostri, cum
illam ipsam naturam consecramus. Ergo quod non
potest videri propter Deum fieri, quia sic fieri Deus
<pb n="0908A"/>
non vult, sequitur ut hominum gratia fiat: utique
primo illicitum, ut gloriae libidinosum. Gloria enim
illicitum est eis, quorum probatio in omni humiliatione
 constat. Et si a Deo confertur continentiae
virtus; <hi>Quid gloriaris quasi non acceperis <note>(I Cor. IV,
7)</note>
          </hi>? <hi>Si vero non accepisti, quid habes quod datum tibi
non est?</hi> Hoc ipso autem constat a Deo datam
tibi non esse, quod illam non soli Deo praestas. Videamus
ergo quod humanum est, an firmum sit et
verum.</p>
</div2>

<div2>
        <head>CAPUT XIV.</head>
<p>Referunt aliquando dictum a quadam, cum
primum quaestio ista tentata est: Et quomodo
caeteras sollicitabimus ad hujusmodi opus. Scilicet
felices nos facient, si plures erunt, et non Dei
<pb n="0908B"/>
gratia vel merita cujusque. Virgines ecclesiam, an
ecclesia virgines ornat Deo, sive commendat?
Confessa est igitur gloriam esse in caussa.
Porro ubi gloria, illic sollicitatio; ubi sollicitatio,
illic coactio; ubi coactio, illic necessitas; ubi necessitas,
illic infirmitas. Merito itaque dum caput non
tegunt ut sollicitentur gloriae caussa, ventres tegere
coguntur infirmitatis ruina. Aemulatio enim illas,
non religio producit: aliquando et ipse venter
Deus earum, quia facile virginis fraternitas suscipit.
Nec tantum autem ruunt, sed et funem longum
delictorum sibi adtrabunt. Prolatae enim in medium,
et publicato bono suo elatae, et a fratribus
<pb n="0909A"/>
omni honore et caritatis operatione cumulatae, dum
non latent ubi quid admissum est, tantum dedecoris
cogitant, quantum honoris habuerunt. Si intectum
caput virginitati adscribitur, si qua virgo exciderit
de gratia virginitatis, ne prodatur, intecto permanet
capite: et tunc jam alieno ambulat habitu,
id est quem sibi vindicat virginitas: permanet
nihilominus in habitu, vel tunc saltem alieno, ne
scilicet mutatione prodatur. Consciae mulieritatis
jam indubitatae, audent nudo capite ad Deum adire.
Sed aemulator Deus et Dominus, qui dixit: <hi>Nihil
occultum quod non revelabitur <note>(Matth. X, 26)</note>
          </hi>, plerasque
etiam in conspectum deducit. Non enim confitebuntur,
nisi ipsorum infantium suorum vagitibus
proditae. Quantum autem plures, non etiam de pluribus
<pb n="0909B"/>
sceleribus suspectas habebis? Dicam, licet nolim,
 difficile mulier semel fit, quae non timet
fieri, quaeque jam facta potest virginem mentiri sub
Deo. Quanta item circa uterum suum audebit, ne
etiam mater detegatur! Scit Deus quod jam infantes
et perfici et perduci ad partum integros duxerit,
debellatos aliquandiu a matribus. Facillime semper
concipiunt, et felicissime pariunt hujusmodi
virgines, et quidem simillimos patribus. Haec
admittit flagitia coacta et invita virginitas. Ipsa
concupiscentia non latendi non est pudica, patitur
aliquid quod virginis non sit, studium placendi, utique
et viris. Quantum velis bona mente conetur,
necesse est publicatione sui periclitetur, dum percutitur
oculis incertis et multis, dum digitis demonstrantium
<pb n="0909C"/>
titillatur, dum nimium amatur, dum
inter amplexus et oscula assidua concalescit. Sic
<pb n="0910A"/>
frons duratur, sic pudor teritur, sic solvitur, sic
discitur aliter jam placere desiderare.</p>
</div2>

<div2>
        <head>CAPUT XV.</head>
<p>Sed enim vera, et tota, et pura virginitas nihil
magis timet quam semetipsam; etiam foeminarum
oculos pati non vult; alios ipsa oculos; habet, confugit
ad velamen capitis, quasi ad galeam, quasi ad
clypeum, qui bonum suum protegat adversus ictus
tentationum, adversus jacula scandalorum, adversus
suspiciones, et susurros, et aemulationem, ipsum
quoque livorem. Nam est aliquid etiam apud ethnicos
metuendum, quod fascinum vocant, infeliciorem
laudis et gloriae enormioris eventum. Hoc nos interdum
diabolo interpretamur: ipsius est enim, boni
odium, interdum Deo deputamus: illius est enim
<pb n="0910B"/>
superbiae judicium, extollentis humiles, et deprimentis
elatos. Timebit itaque virgo sanctior, vel in nomine
fascini, hinc adversarium, inde Deum: illius lividum
ingenium, hujus censorium lumen: et gaudebit sibi
soli et Deo nota. Sed et si cui innotuerit, sapit si
tentationibus gradum obstruxerit. Quis enim audebit
oculis suis premere faciem clausam, faciem
non sentientem, faciem, ut dixerim, tristem? Quicunque
malus cogitatus ipsa severitate frangetur.
Jam se etiam mulierem negat, quae virginem celat.</p>
</div2>

<div2>
        <head>CAPUT XVI.</head>
<p>In his consistit defensio nostrae opinionis secundum
Scripturam, secundum naturam, secundum
disciplinam. Scriptura legem condit, natura contestatur,
disciplina exigit. Cui ex his consuetudo opinionis
<pb n="0910C"/>
prodest, vel qui diversae sententiae color est?
Dei est Scriptura, Dei est natura, Dei est disciplina.
<pb n="0911A"/>
Quidquid contrarium est istis, Dei non est. Si Scriptura
incerta est, natura manifesta est, et de ejus
testimonio Scriptura incerta non potest esse. Si de
natura dubitatur, disciplina quid magis Deo ratum
sit ostendit. Nihil est illi carius humilitate, nihil acceptius
modestia, nihil perosius gloria, et studio
hominibus placendi. Illud itaque sit tibi et Scriptura,
et natura, et disciplina, quod ratum Deo inveneris,
sicut juberis omnia examinare, et meliora quaeque
sectari <note>(I Thess. V, 21)</note>. Superest etiam ut ad ipsa
convertamur, quod libentius ista suscipiant. Oro te,
sive mater, sive soror, sive filia virgo, secundum
annorum nomina dixerim, vela caput: si mater,
propter filios: si soror, propter fratres: si filia,
propter patres; omnes in te aetates periclitantur. Indue
<pb n="0911B"/>
 armaturam pudoris, circumduc vallum verecundiae,
murum sexui tuo strue, qui nec tuos
emittat oculos, nec admittat alienos. Adimple habitum
mulieris, ut statum virginis serves. Mentire
aliquid ex his quae intus sunt, ut soli Deo exhibeas
veritatem, quamquam non mentiris nuptam; nupsisti
enim Christo: illi tradidisti carnem tuam, illi
sponsasti maturitatem tuam. Incede secundum sponsi
tui voluntatem. Christus est, qui et alienas sponsas
et maritatas velari jubet, utique multo magis suas.</p>
</div2>

<div2>
        <head>CAPUT XVII.</head>
<p>Sed et vos admonemus alterius pudicitiae, mulieres
quae in nuptias incidistis, ne sic a disciplina velaminis
<pb n="0911C"/>
exsolescatis, ne quidem in momento horae, ut
<pb n="0912A"/>
quia rejicere illam non potestis, alio modo destruatis,
neque tectae, neque nudae incendentes. Mitris
enim et lanis quaedam non velant caput, sed conligant,
a fronte quidem protectae, qua proprie autem
caput est, nudae. Aliae modice linteolis, credo, ne
caput premant, nec ad aures usque demissis cerebro
tenus operiuntur. Misereor, si tam infirmo auditu
sunt, ut per tegmen audire non possint. Sciant quia
totum caput mulier est. Limites et fines ejus eo
usque porriguntur, unde incipit vestis; quantum resoluti
crines occupare possunt, tanta est velaminis
regio, ut cervices quoque ambiantur. Ipsae enim sunt
quas subjectas esse oportet, propter quas potestas
supra caput haberi debet <note>(I Cor. X, 10)</note>: velamen
jugum illarum est. Judicabunt vos Arabiae foeminae
<pb n="0912B"/>
ethnicae, quae non caput, sed faciem quoque ita totam
tegunt, ut uno oculo liberato, contentae sint dimidiam
frui lucem, quam totam faciem prostituere, quas
propterea infelicissimas ait romana quaedam regina,
 quod adamare magis quam adamari possint,
cum sint vel ex alterius infelicitatis, et quidem
frequentioris, immunitate felices, quia facilius adamari
quam adamare foeminae possint. Et ethnicae
quidem disciplinae meracior, et, ut ita dixerim, barbarior
modestia. Nobis Dominus, etiam revelationibus,
velaminis spatia metatus est. Nam cuidam sorori
nostrae angelus in somnis cervices quasi applauderet
verberans: Elegantes, inquit, cervices, et merito
<pb n="0912C"/>
nudae; bonum est usque ad lumbos a capite veleris,
<pb n="0913A"/>
ne et tibi ista cervicum libertas non prosit. Et utique
quod uni dixeris, omnibus dixeris. Quantam autem
castigationem merebuntur etiam illae, quae inter
psalmos, vel in quacumque Dei mentione retectae
perseverant! Meritone etiam quae in oratione
ipsa facillime fimbriam, aut villum, aut quodlibet
filum cerebro superponunt, et tectas se opinantur,
tanti caput suum metiuntur? Aliae, quibus
plane major est palma omni fimbria et filo, non
minus capite suo abutuntur, ut bestia quaedam
magis quam avis, licet pennata, brevi capite, protracta
cervice, caetera altegradia. Hanc aiunt, cum
<pb n="0914A"/>
delitescendum habet, caput solum plane totum in
condensum abstrudere, reliquam se in aperto relinquere.
Ita dum in capite secura est, nuda qua major
est, capitur tota cum capite. Tales erunt et istae
minus, quam utile est, tectae. Oportet ergo omni tempore
et omni loco memores legis incedere, paratas
et instructas ad omnem Dei mentionem: qui si fuerit
in pectore, cognoscetur et in capite foeminarum. Haec
cum bona pace legentibus, veritatem consuetudini
praeponentibus, pax et gratia a Domino nostro
Jesu redundet, cum Septimio Tertulliano, cujus hoc
opusculum est.
</p>

</div2>
    </body>
  </text>
</TEI>