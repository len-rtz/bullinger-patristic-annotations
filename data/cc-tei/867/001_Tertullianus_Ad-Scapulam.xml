<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Ad Scapulam</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.AdSca</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<note>
        <div1>
          <head>MONITUM.</head>

<pb n="0695"/>
<p>
            <pb n="0695D"/>Hunc ad Scapulam librum, etsi fuerit post susceptum
ab Auctore montanismum, omnibus fere confitentibus,
exaratus, tamen aliis praecedentibus ante Tertulliani
lapsum compositis, tum ob rerum connexionem, tum forsan
<pb n="0696D"/>
ob nonnullam aetatis relationem, uti videre est in dissertatione
D. Le Nourry infra afferenda, statim subjiciendum
duximus. EDD.</p>
</div1>
      </note>

<div1>
        <head>ARGUMENTUM ET SYNOPSIS.</head>
<p>
          <pb n="0697A"/>De epocha libri ad Scapulam dissident eruditi, ac
anno 203, a Tertulliano, editum fuisse Pamelius
et Baronius tradiderunt; alii vero sub Heliogabalo
imperatore, anno 217. Verosimilius tamen hoc
intermedio tempore, et circa annum 212, id accidisse
videtur, cum scilicet post patris obitum solus imperaret
Caracalla: quare unius tantum imperatoris eo
in libro meminit: <hi>Colimus ergo imperatorem sic, quomodo
et nobis licet, et ipsi expedit, ut hominem a Deo
secundum;</hi> et iterum: <hi>Itaque et sacrificamus pro salute
imperatoris; sed Deo nostro, et ipsius.</hi> Post diuturnam
vero persecutionem, quae sub Severi imperio contigit,
haec Tertullianum scripsisse inde constat, quod
quinque proconsules numeret, a quibus christiani
vexati fuerant, quique cum in varias incidissent calamitates,
horum exemplo Scapulam, ut sibi caveret,
hortatur; cum praecipue portenta quaedam Carthagine
visa fuerint, statim ac idem Scapula provinciam
ingressus, Mavilium Adrumeticum christianum hominem
ab bestias damnaverat: <hi>Tibi quoque optamus
<pb n="0697B"/>
admonitionem solam fuisse, quod cum Adrumeticum
Mavilium ad bestias damnasses, et statim haec vexatio
subsecuta est.</hi> </p>
<p>Quaenam autem fuerit illa vexatio, his verbis narrat: <hi>Caeterum et imbre anni praeteriti, quid commeruerit
genus humanum apparuit, cataclysmum scilicet, et
retro fuisse propter incredulitates, et iniquitates hominum;
et ignes, qui supra moenia Carthaginis proxime
pependerunt per noctem, quid minati sint, sciunt, qui
viderunt; et pristina tonitrua quid sonaverint, sciunt,
qui obduruerunt. Omnia haec signa sunt imminentis irae
Dei, quam necesse est, quoquo modo possumus, ut et
annuntiemus, et praedicemus, et deprecemur interim localem
esse; universalem enim et supremam suo tempore
sentient, qui exempla ejus aliter interpretantur. Nam
et sol ille in conventu Uticensi, extincto plene lumine,
adeo portentum fuit, ut non potuerit ex ordinario deliquio
hoc pati, positus in suo hypsomate, et domicilio.
<pb n="0697C"/>
Habetis astrologos.</hi> 
 Deinde ut Scapulam ab effundendo
christianorum sanguine deterreret, quid passi sint
alii praesides, enarrat: <hi>Doleamus necesse est, quod
nulla civitas impune latura sit sanguinis nostri effusionem,
sicut et sub Hilariano Praeside, cum de areis
sepulturarum nostrarum acclamassent: Areae non sint.
Areae ipsorum non fuerunt, messes enim suas non egerunt.</hi> 
Ac post nonnulla alibi relata subdit: <hi>Possumus
aeque et exitus quorumdam Praesidum tibi exponere,
qui in fine vitae suae recordati sunt deliquisse, quod
vexassent christianos. Vigellius Saturninus, qui primus
hic gladium in nos egit, lumina amisit. Claudius Herminianus
in Cappadocia, cum indigne ferens uxorem
suam ad hanc sectam transiisse, christianos crudeliter
tractasset, solusque in praetorio suo vastatus peste, cum
<pb n="0697D"/>
vivus vermibus ebullisset: Nemo sciat, aiebat, ne spe
<pb n="0698A"/>
gaudeant christiani. Postea cognito errore suo, quod
tormentis quosdam a proposito suo excidere fecisset, pene
christianus decessit. Caecilius Capella in illo exitu Bysantino,
christianos, gaudete, acclamavit. Sed et qui videntur
sibi impune tulisse, venient in diem divini judicii.</hi> </p>
<p>Praesidum etiam, qui in Christianos mitius egerunt,
exempla addit: <hi>Quanti autem Praesides, et constantiores,
et crudeliores dissimulaverunt ab hujusmodi caussis?
Ut Cincius Severus, qui Thistri ipse dedit remedium,
quomodo responderent christiani, ut dimitti possent.
Ut Vespronius Candidus, qui christianum quasi
tumultuosum civibus suis satisfacere dimisit. Ut Asper,
qui modice vexatum hominem, et statim dejectum, nec
sacrificium compulit facere, ante professus inter advocatos
et assessores, dolere se incidisse in hanc causam.
Pudens etiam missum ad se christianum, in elogio concussione
ejus intellecta, dimisit, scisso eodem elogio,
sine accusatore negans se auditurum hominem, secundum
mandatum. Haec omnia tibi, et de officio suggeri
possunt, et ab eisdem advocatis, qui et ipsi beneficia
<pb n="0698B"/>
habent christianorum, licet acclament, quae volunt;
nam et cujusdam notarius, cum a daemone praecipitaretur,
liberatus est; et quorumdam propinquus, et puerulus,
et quanti honesti viri (de vulgaribus enim non
dicimus) aut a daemoniis, aut valetudinibus remediati
sunt!</hi> Tum Severi refert imperatoris exemplum, qui a
christiano homine, oleo inunctus, curatus fuerat: <hi>Ipse etiam Severus, pater Antonini, Christianorum memor
fuit: nam et Proculum christianum, qui Toparcion
cognominabatur, Evodiae procuratorem, qui eum per
oleum aliquando curaverat, requisivit, et in palatio suo
habuit usque ad mortem ejus, quem et Antoninus optime
noverat lacte christiano educatus.</hi> 
 Scapulam tandem
admonet, ut a christianorum perquisitione cesset, ne
tota Carthago christianorum sanguine impleatur: <hi>Quid ipsa Carthago passura est decimanda a te, cum
propinquos, cum contubernales suos illic unusquisque
cognoverit, cum viderit illic fortasse, et tui ordinis viros,
<pb n="0698C"/>
et matronas, et principales quasque personas, et
amicorum tuorum, vel propinquos, vel amicos? Parce
Carthagini, si non tibi: parce provinciae, quae visa intentione
tua, obnoxia facta est concussionibus, et militum,
et inimicorum suorum cujusque.</hi> 
 Haec idcirco,
quod cum semel innotuisset Praesidem christianis
infensum esse, gentiles turmatim in eos magno furore
impetum facere, praedari, atque enecare solebant.
Caeterum haud exstingui persecutione christianam Religionem,
sed propagari potius, his verbis annotat: <hi>Nec tamen deficiet haec secta, quam tunc magis aedificari
scias, cum caedi videtur. Quisque enim tantam tolerantiam
spectans, ut aliquo scrupulo percussus, et inquirere
accenditur, quid sit in caussa: et ubi cognoverit
veritatem, et ipse statim sequitur.</hi> 
 Hactenus Tertullianus
<pb n="0698D"/>
ad Scapulam. LUMP.</p>


<div2>
          <head>CAPUT PRIMUM.</head>

<pb n="0697D"/>
<p>Nos quidem neque expavescimus, neque pertimescimus
ea, quae ab ignorantibus patimur:
cum ad hanc sectam, utique suscepta conditione
ejus, pacti venerimus, ut etiam animas nostras
auctorati in has pugnas accedamus, ea quae Deus
repromittit consequi optantes, et ea quae diversae
vitae comminatur pati timentes. Denique cum omni
saevitia vestra concertamus, etiam ultro erumpentes,
<pb n="0698D"/>
magisque damnati quam absoluti gaudemus. Itaque
hunc libellum non nobis timentes misimus, sed vobis
et omnibus inimicis nostris, nedum amicis: ita
enim disciplina jubemur diligere inimicos quoque, et
orare pro eis qui nos persequuntur: ut haec sit perfecta
et propria bonitas nostra, non communis. Amicos
enim diligere omnium est, inimicos autem solorum
christianorum. Qui ergo dolemus de ignorantia
vestra, et miseremur erroris humani, et futura
<pb n="0699A"/>
prospicimus, et signa eorum quotidie intentari
videmus, necesse est vel hoc modo erumpere ad
proponenda vobis ea, quae palam non vultis audire.</p>
</div2>

<div2>
          <head>CAPUT II.</head>
<p>Nos unum deum colimus, quem omnes naturaliter
nostis, ad cujus fulgura et tonitrua contremiscitis,
ad cujus beneficia gaudetis. Caeteros et
ipsi putatis deos esse, quos nos daemonas scimus.
Tamen humani juris et naturalis potestatis est unicuique,
quod putaverit, colere; nec alii obest aut
prodest, alterius religio. Sed nec religionis est cogere
religionem, quae sponte suscipi debeat, non vi:
cum et hostiae ab animo libenti expostulentur. Ita
etsi nos compuleritis ad sacrificandum, nihil praestabitis
diis vestris: ab invitis enim sacrificia non desiderabunt;
nisi si contentiosi sunt; contensiosus autem
<pb n="0699B"/>
deus non est. Denique qui est verus, omnia sua ex
aequo et profanis et suis praestat. Ideoque et judicium
constituit aeternum de gratis et ingratis. Tamen
nos, quos sacrilegos existimatis, nec in furto unquam
deprehendistis, nedum in sacrilegio. Omnes autem
qui templa despoliant, et per deos jurant, et
eosdem colunt, et christiani non sunt, et sacrilegi
tamen deprehenduntur. Longum est si retexamus,
quibus aliis modis et derideantur et contemnantur
omnes dii, ab ipsis cultoribus suis. Sic et circa majestatem
Imperatoris infamamur, tamen nunquam
albiniani, nec nigriani, vel cassani inveniri potuerunt
<pb n="0700A"/>
christiani: sed idem ipsi qui per genios eorum
in pridie usque juraverunt, qui pro salute eorum
hostias et fecerant et voverant, qui christianos
saepe damnaverant, hostes eorum sunt reperti. Christianus
nullius est hostis, nedum Imperatoris: quem
sciens a Deo suo constitui, necesse est ut et ipsum
diligat, et revereatur, et honoret, et salvum velit,
cum toto romano imperio, quousque saeculum stabit.
Tamdiu enim stabit. Colimus ergo et Imperatorem
sic, quomodo et nobis licet, et ipsi expedit, ut
hominem a Deo secundum, et quicquid est a Deo
consecutum, solo Deo minorem. Hoc et ipse volet.
Sic enim omnibus major est, dum solo vero Deo minor
est: sic et ipsis diis major est, dum et ipsi in potestate
sunt ejus. Itaque et sacrificamus pro salute
Imperatoris, sed Deo nostro et ipsius: sed quomodo
<pb n="0700B"/>
praecepit Deus, pura prece. Non enim eget Deus,
conditor universitatis, odoris aut sanguinis alicujus.
Haec enim daemoniorum pabula sunt. Daemones
autem non tantum respuimus, verum et revincimus,
et quotidie traducimus, et de hominibus
expellimus, sicut plurimis notum est. Ita nos magis
oramus pro salute Imperatoris, ab eo eam postulantes,
qui praestare potest. Et utique ex disciplina patientiae
divinae agere nos, satis manifestum esse vobis
potest, cum tanta hominum multitudo, pars pene
major civitatis cujusque, in silentio et modestia
agimus, singuli forte noti magis quam omnes: nec
<pb n="0701A"/>
aliunde noscibiles quam de emendatione vitiorum
pristinorum. Absit enim ut indigne feramus ea nos
pati quae optamus, aut ultionem a nobis aliquam machinemur,
quam a Deo exspectamus.</p>
</div2>

<div2>
          <head>CAPUT III.</head>
<p>Tamen (sicut supra diximus) doleamus necesse
est, quod nulla civitas impune latura sit sanguinis
nostri effusionem, sicut et sub Hilariano
praeside, cum de areis sepulturarum nostrarum
acclamassent: <hi>Areae non sint</hi>; areae ipsorum non
fuerunt. Messes enim suas non egerunt. Caeterum et
imbre anni praeteriti quid commeruerit genus
humanum apparuit, cataclysmum scilicet et retro
 fuisse propter incredulitates et iniquitates hominum;
et ignes qui super moenia Carthaginis
<pb n="0701B"/>
proxime pependerunt per noctem, quid minati sint,
sciunt qui viderunt; et pristina tonitrua quid sonaverunt,
sciunt qui obduruerunt. Omnia haec signa sunt
imminentis irae Dei, quam necesse est, quoquo modo
possumus, ut et annuntiemus, et praedicemus, et deprecemur
interim localem esse: universalem
enim et supremam suo tempore sentient, qui
exempla ejus aliter interpretantur. Nam et sol ille in
conventu Uticensi, extincto pene lumine, adeo
portentum fuit, ut non potuerit ex ordinario deliquio
hoc pati, positus in suo hypsomate et domicilio.
Habetis astrologos. Possumus aeque et exitus
<pb n="0702A"/>
quorumdam praesidum tibi proponere, qui in fine vitae
suae recordati sunt deliquisse, quod vexassent chritianos.
Vigellius Saturninus qui primus hic gladiumin
nos egit, lumina amisit. Claudius Lucius Herminianus
 in Cappadocia, cum indigne ferens
uxorem suam ad hanc sectam transisse, christianos
crudeliter tractasset, solusque in praetorio suo vastatus
peste, cum vivus vermibus ebullisset :
Nemo sciat, aiebat, ne gaudeant christiani.
Postea cognito errore suo, quod tormentis quosdam
a proposito suo excidere fecisset, pene christianus
decessit. Caecilius Capella in illo exitu bysantino: <hi>Christiani gaudete</hi>,
exclamavit. Sed et qui videntur
sibi impune tulisse, venient in diem divini
judicii. Tibi quoque optamus admonitionem solam
<pb n="0702B"/>
fuisse, quod cum Adrimeticum Mavilum ad
bestias damnasses, et statim haec vexatio subsecuta
est, et nunc ex eadem caussa interpellatio sanguinis.
Sed memento de caetero.</p>
</div2>

<div2>
          <head>CAPUT IV.</head>
<p>Non te terremus, qui nec timemus: sed velim,
ut omnes salvos facere possimus, monendo <foreign xml:lang="greek">μὴ θεομαχεῖν.</foreign>
 Potes et officio jurisdictionis tuae
fungi, et humanitatis meminisse, vel quia et vos sub
gladio estis. Quid enim amplius tibi mandatur, quam
nocentes confessos damnare, negantes autem ad tormenta
revocare? Videtis ergo quomodo ipsi vos contra
<pb n="0703A"/>
mandata faciatis, ut confessos negare cogatis.
Adeo confitemini innocentes esse nos, quos damnare
statim ex confessione non vultis. Si autem contenditis
ad elidendos nos, jam ergo innocentiam
expugnatis. Quanti autem praesides, et constantiores
et crudeliores, dissimulaverunt ab hujusmodi caussis!
ut Cincius Severus, qui Thystri ipse dedit remedium,
quomodo responderent christiani, ut dimitti
possent; ut Vespronius Candidus, qui christianum
quasi tumultuosum civibus suis satisfacere dimisit;
ut Asper, qui modice vexatum hominem,
et statim dejectum, nec sacrificium compulit facere,
ante professus inter advocatos et adsessores,
dolere se incidisse in hanc caussam. Pudens
etiam missum ad se christianum in elogio concussione
ejus intellecta dimisit, scisso eodem elogio,
<pb n="0703B"/>
sine accusatore negans se auditurum hominem secundum
mandatum. Haec omnia tibi et de officio
suggeri possunt, et ab eisdem advocatis, qui
ipsi beneficia habent Christianorum, licet acclament,
quae volunt. Nam et cujusdam notarius cum a
daemone praecipitaretur, liberatus est: et quorumdam
propinquus et puerulus, et quanti honesti viri (de
vulgaribus enim non dicimus) aut a daemoniis aut
valetudinibus remediati sunt! Ipse etiam Severus pater
Antonini, Christianorum memor fuit. Nam et
Proculum christianum qui Torpacion cognominabatur,
Euhodeae procuratorem, qui eum per oleum
aliquando curaverat, requisivit, et in palatio suo habuit
usque ad mortem ejus: quem et Antoninus optime
<pb n="0703C"/>
noverat lacte christiano educatus. Sed et clarissimas
foeminas et clarissimos viros Severus sciens
hujus sectae esse, non modo non laesit, verum et testimonio
exornavit, et populo furenti in nos palam
restitit. Marcus quoque Aurelius in Germanica
expeditione christianorum militum orationibus ad
Deum factis, imbres in siti illa impetravit. Quando
non geniculationibus et jejunationibus nostris etiam
siccitates sunt depulsae? Tunc et populus acclamans <hi>Deo deorum</hi>,
 <hi>qui solus potens</hi>, in Jovis nomine
Deo nostro testimonium reddidit. Praeter
haec depositum non abnegamus, matrimonium nullius
<pb n="0704A"/>
adulteramus, pupillos pie tractamus, indigentibus refrigeramus,
nulli malum pro malo reddimus. Viderint,
qui sectam mentiuntur, quos et ipsi recusamus.
Quis denique de nobis alio nomine queritur?
quod aliud negotium patitur christianus, nisi suae
sectae? quam incestam, quam crudelem, tanto tempore
nemo probavit. Pro tanta innocentia, pro tanta
probitate, pro justitia, pro pudicitia, pro fide, pro
veritate, pro Deo vivo, cremamur; quod nec sacrilegi,
nec hostes publici, verum nec tot majestatis
rei pati solent. Nam et nunc a praeside legionis, et a
praeside Mauritaniae vexatur hoc nomen, sed gladio
tenus, sicut et a primordio mandatum est animadverti
in hujusmodi. Sed majora certamina, majora sequuntur
praemia.</p>
</div2>

<div2>
          <head>CAPUT V.</head>

<pb n="0704B"/>
<p>Crudelitas vestra gloria est nostra. Vide tantum
ne hoc ipso, quod talia sustinemus, ad hoc
solum videamur erumpere, ut hoc ipsum probemus,
nos haec non timere, sed ultro vocare. Arrius
Antoninus in Asia cum persequeretur instanter,
omnes illius civitatis christiani ante tribunalia ejus
se manu facta obtulerunt, cum ille, paucis
duci jussis, reliquis ait, <foreign xml:lang="greek">ὧ δεῖλοι, εἰ θέλετε ἀποθνήσκειν,
κρημνοὺς ἢ βρόχους ἔχετε</foreign>. Hoc si placuerit et
hic fieri, quid facies de tantis millibus hominum,
tot viris ac foeminis, omnis sexus, omnis aetatis, omnis
dignitatis, offerentibus se tibi? Quantis ignibus,
quantis gladiis opus erit! quid ipsa Carthago passura
est, decimanda a te, cum propinquos, cum contubernales
<pb n="0704C"/>
suos illic unusquisque cognoverit, cum
viderit illic fortasse et tui ordinis viros et matronas,
et principales quasque personas, et amicorum
tuorum vel propinquos vel amicos? Parce ergo
tibi, si non nobis, parce Carthagini, si non tibi, parce
provinciae, quae visa intentione tua obnoxia facta est
concussionibus et militum et inimicorum suorum cujusque.
Magistrum neminem habemus, nisi Deum solum.
Hic ante te est, nec abscondi potest, sed cui
nihil facere possis. Caeterum quos putas tibi magistros,
homines sunt et ipsi morituri quandoque. Nec
tamen deficiet haec secta, quam tunc magis aedificari
<pb n="0705A"/>
scias, cum caedi videtur. Quisque enim tantam
tolerantiam spectans, ut aliquo scrupulo percussus
<pb n="0706A"/>,
et inquirere accenditur, quid sit in causa, et
ubi cognoverit veritatem, et ipse statim sequitur.
</p>
</div2>
      </div1>
</body>
  </text>
</TEI>