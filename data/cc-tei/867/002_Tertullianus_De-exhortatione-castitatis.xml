<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De exhortatione castitatis</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.DeExCa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>ARGUMENTUM.</head>

<pb n="0913C"/>
<p>-- <hi>Hic tractatus a Tertulliano Montanista
exaratus est, in quo quemdam viduum fratrem, a
secundis nuptiis dehortatur; quas modo diserte vermittit
nec a Sancto Paulo prohibitas assent, modo damnat
et tanquam adulterium traducit.</hi> EDD.</p>
</div2>

<div2>
        <head>CAPUT PRIMUM.</head>
<p>Non dubito, frater, te post uxorem in pace praemissam,
ad compositionem animi conversum, de
<pb n="0914C"/>
exitu singularitatis cogitare, et utique consilii indigere.
Quamquam in hujusmodi cum fide sua
conloqui debet unusquisque, ejusque vires consulere;
tamen quoniam, in ista specie, carnis necessitas cogitatum
movet, quae fere apud eamdem conscientiam
 fidei resistit, opus est fidei extrinsecus consilio,
tanquam advocato adversus carnis necessitates.
Quae quidem necessitas facillime circumscribi potest,
si voluntas potuis Dei, quam indulgentia consideratur.
<pb n="0915A"/>
Nemo indulgentia utendo promeretur, sed voluntati
obsequendo. <hi>Voluntas Dei est sanctificatio nostra.</hi> 
Vult enim imaginem suam nos etiam similitudinem
fieri, ut simus <hi>sancti, sicuti ipse sanctus est.</hi> Id bonum,
sanctificationem dico, in species distribuit complures,
ut in aliqua earum deprehendamur. Prima
species, virginitas a nativitate. Secunda virginitas,
a secunda nativitate, id est a lavacro, quae aut in
matrimonio purificat ex compacto, aut in viduitate
perseverat ex arbitrio. Tertius gradus superest
monogamia, cum post matrimonium unum interceptum
 exinde sexui renuntiatur. Prima virginitas
felicitatis est, non nosse in totum a
quo postea optabis liberari. Secunda virtutis est,
contemnere cujus vim optime noris. Reliqua species
hactenus nubendi post matrimonium morte disjunctum,
praeter virtutis, etiam modestiae laus est.
Modestia est enim, ablatum non desiderare, et ablatum
<pb n="0915B"/>
a Domino Deo; sine cujus voluntate nec folium de
arbore delabitur, <hi>nec passer assis unius ad terram cadit.</hi> </p>
</div2>

<div2>
        <head>CAPUT II.</head>
<p>Quam denique modesta illa vox est: <hi>Dominus dedit,
Dominus abstulit (Job, I, 21)</hi>, ut Domino visum est,
ita factum est: et ideo si nuptias sublatas restauremus,
sine dubio contra voluntatem Dei nitimur, volentes
habere rursus, quod habere nos noluit. Si enim
voluisset, non abstulisset. Nisi si et hoc voluntatem
Dei interpretamur, quasi et rursus nos voluerit habere
quod jam noluit. Non est bonae et solidae fidei,
sic omnia ad voluntatem Dei referre, et ita adulari
sibi unumquemque, dicendo nihil fieri sine nutu
 ejus, ut non intelligamus esse aliquid in nobis
<pb n="0915C"/>
ipsis. Caeterum, excusabitur omne delictum, si
contenderimus nihil fieri in nobis sine Dei voluntate;
et ibit definitio ista in destructionem
totius disciplinae, etiam ipsius Dei, si aut quae non
vult de sua voluntate producit, aut nihil est quod
Deus non vult. Sed quomodo vetat quaedam, quibus
<pb n="0916A"/>
etiam supplicium aeternum comminatur? utique
enim quae vetat non vult, a quibus et offenditur:
sicut et quae vult, praecipit, et accipit, et aeternitatis
mercede dispungit. Itaque cum utrumque ex
praeceptis ejus didicerimus, quid velit, et quid nolit;
tamen nobis est voluntas et arbitrium eligendi
alterum, sicut scriptum est: <hi>Ecce posui ante te bonum
et malum <note>(Eccles., XV, 18)</note>
          </hi>, gustasti enim de
arbore agnitionis. Et ideo non debemus quod nostro
 expositum est arbitrio, in Dei referre voluntatem,
quos vult ipse et velle, qui malum
non vult. Ita nostra est voluntas, cum malum volumus
adversus Dei voluntatem, qui bonum vult. Porro,
si quaeris unde venit ea voluntas, qua quid volumus
adversus Dei voluntatem, dicam: ex nobis ipsis.
Nec temere; semini enim tuo respondeas necesse
est: siquidem ille princeps et generis et delicti,
<pb n="0916B"/>
Adam, voluit quod deliquit. Neque enim diabolus voluntatem
ei imposuit deliquendi, sed materiam
voluntati subministravit. Caeterum, voluntas Dei in
obaudientiam venerat. Proinde et tu, si non
obaudieris Deo, qui te, proposito praecepto, liberae potestatis
instituit, per voluntatis libertatem volens deverges
in id quod Deus non vult, et ita te putas
a diabolo subversum, qui etsi quid vult te velle quod
Deus non vult, non tamen facit ut et velis; quia nec
tunc istos protoplastos ad voluntatem delicti
subegit; imo neque invitos, neque ignorantes quid
Deus nollet; utique enim nolebat fieri, cum admisso
mortem destinabat. Ita diaboli opus unum est, tentare
 quod in te est, an velis. At ubi voluisti, sequitur
ut te sibi subigat, non operatus in te voluntatem,
sed nactus occasionem voluntatis. Igitur
<pb n="0916C"/>
cum solum sit in nobis velle, et in hoc probetur
 nostra erga Deum mens, an ea velimus quae
cum voluntate ipsius faciant.</p>
</div2>

<div2>
        <head>CAPUT III.</head>
<p>Alte et impresse recogitandam esse dico Dei voluptatem,
<pb n="0917A"/>
quid etiam in occulto velit. Quae enim in manifesto,
scimus omnes; eaque ipsa qualiter in manifesto
sint, perspiciendum est. Nam etsi quaedam videntur
voluntatem Dei sapere, dum a Deo permittuntur,
non statim omne quod permittitur, ex mera et tota voluntate
procedit ejus qui permittit. Ex indulgentia
est, quodcumque permittitur; quae etsi sine voluntate
non est, quia tamen aliquam habet caussam in illo
cui indulgetur, quasi de invita venit voluntate, passa
caussam sui, quae cogit voluntatem. Vide qualis sit voluntas,
cujus alter est caussa. Secunda item species
consideranda est non purae voluntatis. Vult nos
Deus agere quaedam placita sibi, in quibus non indulgentia
 patrocinatur, sed disciplina dominatur.
Si tamen alia istis praeposuit, utique quae magis
<pb n="0917B"/>
vult, dubiumne est ea nobis sectanda esse, quae
mavult; cum quae minus vult, quia alia magis
vult, perinde habenda sint atque si nolit? Nam
ostendens quid magis velit, minorem voluntatem
majore delevit. Quantoque notitiae tuae utramque
proposuit, tanto definiit id te sectari debere, quod
declaravit se magis velle. Ergo si ideo declaravit
ut id secteris quod magis vult, sine dubio nisi
ita facis contra voluntatem ejus sapis, sapiendo contra
potiorem ejus voluntatem: magisque offendis
quam promereris, quod vult quidem faciendo,
et quod mavult respuendo. Ex parte delinquis; ex
parte, si non delinquis, non tamen promereris. Porro
et promereri nolle, delinquere est. Secundum igitur
matrimonium, si est ex illa Dei voluntate, quae indulgentia
<pb n="0917C"/>
vocatur, negabimus meram voluntatem,
cui indulgentia est caussa; si ex ea,
cui potior alia praeponitur continentiae magis appetendae,
didicerimus non potiorem a potiore rescindi.
Haec praestrinxerim, ut jam Apostoli voces
 decurram. In primis autem non videbor irreligiosus,
<pb n="0918A"/>
si, quod ipse profitetur, animadvertam;
omnem illum indulgentiam nuptiarum, de suo, id est,
de humano sensu, non de divino praescripto induxisse.
Nam et cum de viduis et innuptis definiit uti
nubant, si continere non possunt, quia <hi>melius sit nubere
quam uri;</hi> conversus ad alteram speciem: <hi>Nuptis autem denuntio,</hi> 
 inquit, <hi>non quidem ego, sed
Dominus <note>(I Cor., VII, 10)</note>
          </hi>. Ita ostendit, ex tralatione
 personae suae in Dominum, id quod supra
dixerat, non ex Domini persona, sed ex sua pronuntiasse, <hi>Melius est nubere 
 quam uri.</hi> Quae vox licet
ad eos pertineat, qui innupti, vel vidui a fide
deprehenduntur; quia tamen omnes eam ad
nubendi licentiam amplectuntur, velim pertractare,
 quale bonum ostendat, quod melius est
<pb n="0918B"/>
poena: quod non potest videri bonum, nisi pessimo
comparatum; ut ideo bonum sit nubere, quia deterius
est ardere. Bonum ita est, si perseveret nomen
obtinens sine comparatione, non dico mali, sed etiam
boni alterius; ut et si bono alii comparatur, et
alio <hi>adumbratur</hi>, nihilominus remaneat in boni
nomine. Caeterum, si per mali conditionem
cogitur bonum dici, non tam bonum est quam genus
mali inferioris, quod a superiore malo obscuratum ad
nomen boni impellitur. Aufer denique conditionem
comparationis, ut non dicas: <hi>melius est nubere
quam uri;</hi> et quaero, an dicere audeas: <hi>melius est
nubere;</hi> non adjiciens quid sit id, quod melius est. Ergo
quod non melius, utique nec bonum; quia abstulisti
et removisti conditionem comparationis, quae
<pb n="0918C"/>
dum melius illud facit, ita bonum haberi cogit.
Melius est nubere quam uri; sic accipiendum est,
quomodo melius est uno oculo quam duobus carere:
si tamen a comparatione discedas, non erit
melius unum oculum habere, quia nec bonum.
Nemo igitur captet ex hoc capitulo defensionem,
<pb n="0919A"/>
quod proprie ad innuptos et viduos spectat,
quibus nulla adhuc conjunctio numeratur. Quamquam
ostenderim etiam illis intelligendam esse permissi
conditionem.</p>
</div2>

<div2>
        <head>CAPUT IV.</head>
<p>Caeterum, de secundo matrimonio scimus plane
Apostolum pronuntiasse, <hi>Solutus es ab uxore, ne
quaesieris uxorem: sed si duxeris, non delinquis.</hi> Perinde
tamen et hujus sermonis ordinem, de consilio
suo, non de divino praecepto introducit. Multum
autem interest inter Dei praeceptum, et consilium
hominis. <hi>Praeceptum Domini,</hi> inquit, <hi>non habeo;</hi> sed <hi>consilium do, quasi misericordiam consecutus a Domino
fidelis esse.</hi> 
 Caeterum, neque in Evangelio, neque
in ipsius Pauli Epistolis, ex praecepto Dei invenias
permissam matrimonii separationem. Unde
<pb n="0919B"/>
unum habendum confirmatur; quia quod a Domino
permissum non invenitur, id ignoscitur. Adde quod
et haec ipsa humani consilii interjectio quasi jam
recogitationem excessus sui passa, statim se refraenat
et revocat, cum subjungit: <hi>Verumtamen
hujusmodi, pressuram carnis habebunt;</hi> cum <hi>parcere
se</hi> eis dicit; cum <hi>tempus in collectum esse</hi> adjicit,
quo oporteat etiam <hi>habentes matrimonia pro non
habentibus agere:</hi> cum sollicitudinem nuptorum et
innuptorum committit. Per haec enim docens, cur
non expediat nubere, dissuadet ab eo quod supra indulserat.
Et hoc de primo matrimonio; quanto magis
de secundo? Cum vero nos ad exemplum
suum hortatur, utique ostendens quid nos velit esse,
id est continentes, pariter declarat quid nos esse
<pb n="0919C"/>
nolit, id est incontinentes. Ita et ipse cum aliud
vult, id quod non vult nec sponte nec veritate permittit.
Si enim vellet, non permisisset, imo imperasset.
 Sed ecce rursus <note>(I Cor. VII)</note>, mulierem <hi>marito defuncto dicit nubere posse, si cui velit,
tantum in Domino. At enim felicior erit,</hi> 
 inquit, <hi>si sic
permanserit secundum meum consilium. Puto autem,
et ego Dei spiritum habeo.</hi> Videmus duo consilia, quo
supra nubendi veniam facit, et quo postmodum continentiam
nubendi indicit. Cui ergo, inquis, adsentabimur?
Inspice, et lege. Cum veniam facit,
hominis prudentis consilium adlegat. Cum continentiam
indicit, Spiritus Sancti consilium affirmat.
Sequere admonitionem cui divinitas patrocinatur.
<pb n="0920A"/>
Spiritum quidem Dei etiam fideles habent, sed non
omnes fideles Apostoli. Cum ergo qui se fidelem
dixerat, adjecit postea, Spiritum Dei se habere,
quod nemo dubitaret etiam de fideli; idcirco id dixit,
ut sibi Apostoli fastigium redderet. Proprie enim
Apostoli Spiritum Sanctum habent in operibus prophetiae
et efficacia virtutum, documentisque linguarum,
non ex parte, quod caeteri. Ita Spiritus
Sancti auctoritatem ad eam speciem adire fecit,
cui nos magis obsequi voluit; et factum est jam non
consilium divini Spiritus, sed pro ejus majestate
praeceptum.</p>
</div2>

<div2>
        <head>CAPUT V.</head>
<p>Ad legem semel nubendi dirigendam, ipsa origo
humani generis patrocinatur, contestans quid Deus
<pb n="0920B"/>
in primordio constituerit, in formam posteritati
recensendam.</p>
<p>Nam cum hominem figurasset, eique parem
necessariam propexisset, unam de costis ejus mutuatus,
unam illi foeminam finxit; cum utique nec
artifex, nec materia defecisset, plures costae in
Adam, et infatigabiles manus in Deo, sed non plures
uxores apud Deum et ideo homo Dei Adam, et
mulier Dei Eva, unis inter se nuptiis functi
sunt. Formam hominibus Dei, de originis
auctoritate, et prima Dei voluntate sanxerunt. Denique, <hi>erunt duo,</hi> 
 inquit, <hi>in carne una;</hi> non tres,
neque quatuor. Alioquin jam non una caro, nec
duo in unam carnem. Tunc erunt, si conjunctio
et concretio in unitatem semel fiat. Si vero rursus
<pb n="0920C"/>
aut saepius, jam una esse desiit; et erunt non duo
in unam carnem, sed una plane costa in plures.
At quam Apostolus in Ecclesiam et Christum interpretatur, <hi>erunt duo in unam carnem,</hi> 
 secundum spiritales
nuptias Ecclesiae et Christi (unus enim Christus,
et una ejus Ecclesia), agnoscere debemus duplicatam
et exaggeratam esse nobis unius matrimonii
 legem, tam secundum generis fundamentum,
quam secundum Christi sacramentum. De uno matrimonio
censemur utrobique, et carnaliter in Adam,
et spiritaliter in Christo. Duarum nativitatum unum
est monogamiae praescriptum. In utraque degenerat,
qui de monogamia exorbitat. Numerus matrimonii
a maledicto viro coepit. Primus Lamech, duabus
maritatus, tres in unam carnem effecit.
</p>
      </div2>

<div2>
        <head>CAPUT VI.</head>

<pb n="0921A"/>
<p>Sed et benedicti, inquis, Patriarchae non modo
pluribus uxoribus, verum etiam concubinis conjugia
miscuerunt. Ergo propterea nobis quoque licebit
innumerum nubere? Sane licebit, si adhuc typi
futuri alicujus sacramenta supersunt, quos nuptiae
tuae figurent; vel si etiam nunc locus est vocis illius: <hi>crescite et multiplicamini,</hi> 
 id est, si nondum alia vox
supervenit, <hi>tempus jam in collecto esse, restare ut
et qui uxores habent, tanquam non habentes agant;</hi> 
utique enim continentiam indicens, et compescens
concubitum, seminarium generis, abolefecit <hi>crescite</hi> 
illud et <hi>multiplicamini.</hi> Ut opinor autem, unius
et ejusdem Dei utraque pronuntiatio et dispositio est:
qui tum quidem in primordio sementem generis emisit,
indultis conjugiorum habenis, donec mundus repleretur,
<pb n="0921B"/>
donec novae disciplinae materia proficeret;
nunc vero sub extremitatibus temporum compressit
quod emiserat, et revocavit quod indulserat, non
sine ratione prorogationis in primordio, et pastinationis
 in ultimo. Semper initia laxantur, fines contrahuntur.
Propterea sylvam quis instituit, et
crescere sinit, ut tempore suo caedat. Sylva erit vetus
dispositio, quae ab Evangelio novo deputatur, in
quo et <hi>
            <note>(Matth. XXI)</note> securis ad radices arboris posita
est.</hi> Sic et <hi>oculum pro oculo, et dentem pro dente,</hi> 
jam senuit, ex quo juvenuit <hi>
            <note>(Rom. XII, 17)</note> malum pro
malo nemo reddat.</hi> Puto autem etiam in humanas constitutiones
atque decreta posteriora pristinis praevalere.</p>
</div2>

<div2>
        <head>CAPUT VII.</head>

<pb n="0921C"/>
<p>Cur autem de pristinis exemplis non ea potus agnoscamus,
<pb n="0922A"/>
quae cum posterioribus communicant,
de disciplina et forma vetustatis ad novitatem transmittunt?
Ecce enim in veteri lege animadverto castratam
licentiam saepius nubendi. Cautum in Levitico: <hi>Sacerdotes mei non plus nubent 
 <note>(Lev. XXI, 14)</note>
          </hi>.
Possum dicere, etiam illud plus esse quod semel non
est. Quod non unum est, numerus est. Denique,
post unum incipit numerus. Unum autem est, omne
quod semel est. Sed Christo servabatur, sicut in
caeteris, ita in isto quoque legis plenitudo. Inde igitur
apud nos plenius atque instructius praescribitur,
unius matrimonii esse oportere <note>(Tit. I, 6)</note> qui
alleguntur in ordinem sacerdotalem. Usque adeo
quosdam memini digamos loco dejectos. Sed dices:
Ergo caeteris licet quos excipit. Vani erimus, si
<pb n="0922B"/>
putaverimus quod sacerdotibus non liceat, laicis licere.
Nonne et laici sacerdotes sumus? Scriptum
est: <hi>Regnum quoque nos et sacerdotes Deo et Patri suo
fecit <note>(Apoc. I, 6)</note>
          </hi>. Differentiam inter ordinem et plebem
constituit Ecclesiae auctoritas, et honor per ordinis
consessum sanctificatus. Adeo  ubi ecclesiastici
ordinis non est consessus, et offers, et
tinguis, et sacerdos es tibi solus. Sed ubi tres,
Ecclesia est, licet laici. Unusquisque enim <hi>sua
fide vivit, nec est personarum acceptio apud Deum;</hi> 
quoniam <hi>non auditores legis justificantur a Deo, sed
factores,</hi> secundum quod et Apostolus dicit <note>(Rom. II,
11, 13)</note>. Igitur si habes jus sacerdotis in temetipso,
ubi necesse est; habeas oportet etiam disciplinam
sacerdotis, ubi necesse sit habere jus sacerdotis.
<pb n="0922C"/>
Digamus tinguis? digamus offers? Quanto magis
laico digamo capitale est agere pro sacerdote,
<pb n="0923A"/>
cum ipsi sacerdoti digamo facto auferatur agere sacerdotem!
Sed necessitati, inquis, indulgetur.
Nulla necessitas excusatur, quae potest non esse.
Noli denique digamus deprehendi, et non committis
in necessitatem administrandi quod non licet digamo.
Omnes nos Deus ita vult dispositos esse,
ut ubique sacramentis ejus obeundis apti simus.
Unus Deus, una fides, una et disciplina. Usque
adeo, nisi et laici ea observent, per quae presbyteri
alleguntur, quomodo erunt presbyteri, qui de laicis
alleguntur? Ergo pugnare debemus ante laicum
jussum a secundo matrimonio abstinere, dum
presbyter esse non alius potest, quam laicus qui
semel fuerit maritus.</p>
</div2>

<div2>
        <head>CAPUT VIII.</head>
<p>
          <pb n="0923B"/>Liceat nunc denuo nubere, si omne quod licet
bonum est. Idem Apostolus exclamat: <hi>omnia licent,
sed non omnia prosunt <note>(I Cor. VI, 12)</note>
          </hi>. Quod non
prodest, oro te, bonum potest dici? Si licita sunt
et quae non pro salute, ergo et quae non bona
sunt, licita sunt. Quid autem magis velle debebis,
quod ideo bonum est, quia licet, an quod ideo
quia prodest? Multum existimo esse inter licentiam
et salutem. De bono non dicitur, licet, quia
bonum permitti non exspectat, sed adsumi. Permittitur
autem quod, an bonum sit, in dubio est, quod potest
etiam non permitti, si non habeat aliquam sui caussam
primam. Propter incontinentiae periculum permittitur
nubere secundo; quia nisi licentia alicujus
non bonae rei subjaceret, non esset in quo probaretur
<pb n="0923C"/>
qui divinae voluntati, et qui suae potestati obsequeretur;
 quis nostrum utilitatis praesentiam
sectetur, et quis occasionem licentiae amplexetur.
Licentia plerumque tentatio est disciplinae, quoniam
<pb n="0924A"/>
disciplina per tentationem probatur, tentatio per licentiam
operatur. Ita fit, ut <hi>omnia liceant, sed non
omnia expediant;</hi> dum tentatur cui permittitur, et
judicatur dum in permissione tentatur. Licebat
et Apostolis <hi>nubere, et uxores circumducere <note>(I
Cor. VI, 12)</note>
          </hi>; licebat et de Evangelio ali. Sed qui
jure hoc usus non est in occasionem, ad exemplum
nos suum provocat, docens in eo esse probationem,
in quo licentia experimentum abstinentiae praestruxit.</p>
</div2>

<div2>
        <head>CAPUT IX.</head>
<p>Si penitus sensus ejus interpretemur, non aliud
dicendum erit secundum matrimonium, quam species
stupri. Cum enim dicat, maritos hoc in sollicitudine
habere, quemadmodum sibi placeant; non utique
<pb n="0924B"/>
de moribus (nam bonam sollicitudinem non sugillaret);
et de cultu, et ornatu, et omni studio formae,
ad illecebras movendas sollicitos intelligi velit; de
forma autem et cultu placere carnalis concupiscentiae
ingenium sit, quae etiam stupri caussa est: ecquid videtur
tibi stupri adfine esse secundum matrimonium,
quoniam ea in illo deprehendo quae stupro competunt?
Ipse Dominus: <hi>Qui viderit,</hi> inquit, <hi>mulierem ad concupiscendum,
jam stupravit eam in corde suo <note>(Matth.,
V, 28)</note>
          </hi>. Qui autem eam ad ducendum viderit,
minus an plus fecit? Quid, si etiam duxerit?
quod non faceret. nisi et ad ducendum concupisset, et
ad concupiscendum vidisset. Nisi si potest duci uxor,
quam non videris nec concupieris. Multum sane
interest, maritus an caelebs aliam concupiscat.
<pb n="0924C"/>
Omnis mulier etiam caelibi alia est, quamdiu aliena;
nec per aliud tamen fit marita, nisi per quod
et adultera. Leges videntur matrimonii et stupri differentiam
facere per diversitatem illiciti, non per
<pb n="0925A"/>
conditionem rei ipsius. Alioquin quae res et viris
et foeminis omnibus adest ad matrimonium et
stuprum? commixtio carnis scilicet, cujus concupiscentiam
Dominus stupro adaequavit. Ergo, inquis.
jam et primas, id est, unas nuptias destruis. Nec
immerito, quoniam et ipsae ex eo constant, quo et
stuprum. Ideo optimum est homini mulierem non attingere,
et ideo virginis principalis sanctitas, quia
caret stupri adfinitate. Et cum haec etiam de primis
et unis nuptiis praetendi ad caussam continentiae possint,
quanto magis secundo matrimonio recusando
praejudicabunt! Gratus esto, si semel tibi indulsit
Deus nubere; gratus autem eris, si iterum indulsisse
illum tibi nescias. Caeterum, abuteris indulgentia,
cum sine modestia uteris. Modestia a modo intelligitur.
<pb n="0925B"/>
Non tibi sufficit de summo illo immaculatae
virginitatis gradu in secundum recidisse nubendo;
sed in tertium adhuc devolveris, et in quartum, et
fortassis in plures, postquam in secunda statione
continens non fuisti: quia nec prohibere plures
nuptias voluit, qui de secundis provocandis retractavit.
Nubamus igitur quotidie, et nubentes ab ultimo
die deprehendamur tanquam Sodoma et Gomorra:
quo die, <hi>Vae</hi> illud super praegnantes [adimplebitur],
id est, super maritos et incontinentes: de nuptiis
enim uteri, et ubera, et infantes. Et quando finis
nubendi? Credo post finem vivendi.</p>
</div2>

<div2>
        <head>CAPUT X.</head>
<p>Renuntiemus carnalibus, ut aliquando spiritalia
retractemus. Rape occasionem, etsi non exoptatissimam,
<pb n="0925C"/>
attamen opportunam, non habere cui debitum
solveres, et a quo exsolvereris: desiisti esse
debitor. O te felicem! dimisisti debitorem; sustine
damnum. Quid si, quod diximus damnum, lucrum
sentias? Per continentiam enim negotiaberis
magnam substantiam sanctitatis; parcimonia carnis,
spiritum adquires. Recogitemus enim ipsam
conscientiam nostram, quam alium se homo sentiat:
cum forte a sua foemina cessat, spiritaliter sapit. Si
<pb n="0926A"/>
orationem facit ad Dominum, prope est coelo. Si scripturis
incumbit, totus illic est. Si psalmum canit, placet
sibi. Si daemonem adjurat, confidit sibi. Ideo
Apostolus temporalem purificationem orationum
commendandarum caussa adjecit; ut sciremus, quod
ad tempus prodest semper nobis exercendum esse,
ut semper prosit. Quotidie, imo omni momento
oratio hominibus necessaria est, utique et continentia,
postquam oratio necessaria est. Oratio de conscientia
procedit. Si conscientia erubescat, erubescit
oratio. Spiritus deducit orationem ad Deum.
Si spiritus reus apud se sit conscientiae erubescentis,
quomodo audebit orationem ducere ab illa,
de qua erubescente et ipse suffunditur sanctus minister?
Etenim est prophetica vox veteris Testamenti:
<pb n="0926B"/> <hi>Sancti eritis, quia Deus sanctus 
 <note>(Lev., XI, 44,
sq.; XIX, 2; I Petr., I, 16)</note>
          </hi>; et rursus: <hi>Cum sancto
sanctificaberis, et cum viro innocente innocens eris, et
cum electo electus <note>(Ps., XVIII, 26)</note>
          </hi>. Debemus enim
ita ingredi in disciplina Domini, ut dignum est, non secundum
carnis calentes concupiscentias. Ita enim
et Apostolus dicit, quod sapere secundum carnem mors
sit; secundum spiritum vero sapere vita aeterna
sit in Christo Jesu Domino nostro. Si haec obfusio,
etiam cum in unis nuptiis res carnis exercetur, Spiritum
Sanctum avertit, quanto magis cum in secundo
matrimonio agitur?</p>
</div2>

<div2>
        <head>CAPUT XI.</head>
<p>Duplex enim rubor est; quia in secundo matrimonio
duae uxores eumdem circumstant maritum; una
<pb n="0926C"/>
spiritu, alia in carne: neque enim pristinam poteris
odisse, cui etiam religiosiorem reservas affectionem,
ut jam receptae apud Dominum, pro cujus spiritu
postulas, pro qua oblationes annuas reddis. Stabis
ergo ad Dominum cum tot uxoribus, quot in oratione
commemoras? et offeres pro duabus? et commendabis
 illas duas per sacerdotem de monogamia
ordinatum, aut etiam de virginitate sancitum,
circumdatum virginibus ac univiris, et ascendet sacrificium
<pb n="0927A"/>
tuum libera fronte? et inter caeteras voluntates
bonae mentis, postulabis tibi et uxori castitatem?</p>
</div2>

<div2>
        <head>CAPUT XII.</head>
<p>Scio quibus caussationibus coloremus insatiabilem
carnis cupiditatem: praetendimus necessitates adminiculorum,
domum administrandam, familiam regendam,
loculos, claves custodiendas, lanificium dispensandum,
victum procurandum, curas domesticas.
Scilicet solis maritorum domibus bene est. Perierunt
caelibum familiae, res spadonum, fortunae militum,
aut peregrinantium sine uxoribus. Non enim nos et
milites sumus? eo quidem majoris disciplinae, quanto
tanti imperatoris. Non et nos peregrinantes in isto
saeculo sumus? Cur autem ita dispositus es, o christiane,
ut sine uxore non possis? Nunc et consors onerum
<pb n="0927B"/>
domesticorum necessaria est. Habe aliquam uxorem
spiritalem, adsume de viduis, fide pulcram, paupertate
dotatam, aetate signatam: bonas nuptias feceris.
Hujusmodi uxores etiam plures haberi Deo gratum
est. Sed posteritatem recogitant christiani, quibus
crastinum non est. Haeredes Dei servus desiderabit,
qui semetipsum de saeculo exhaeredavit? Et ideo quis
repetat matrimonium, si de pristino non habeat liberos?
Habebit itaque hoc primum, ut diutius velit
vivere, ipso apostolo festinante ad Dominum? Certe
expeditissimus in persecutionibus, constantissimus
in martyriis, promptissimus in communicationibus,
temperantissimus in acquisitionibus: postremo securus
morietur, relictis filiis forsitan qui illi parentent.
<pb n="0927C"/>
Numquid ergo hujusmodi et reipublicae prospectu
aguntur, ne civitates deficiant, si soboles non
exerceantur: ne leges, ne jura, ne commercia delabantur;
ne templa derelinquantur; ne non sint qui
adclament: CHRISTIANI AD BESTIAS. Haec enim
audire desiderant, qui filios quaerunt. Sufficiant ad
consilium viduitatis vel ista, praecipue apud nos, importunitas
liberorum, ad quos suscipiendos legibus
compelluntur homines; quia sapiens quique nunquam
<pb n="0928A"/>
libens filios desiderasset. Quid ergo facies si
novam uxorem de tua conscientia impleveris?
dissolvas medicaminibus conceptum? Puto nobis
non magis licere nascentem necare, quam natum.
Sed fortasse illo tempore praegnantis uxoris, remedium
 tantae sollicitudini a Deo petere audebis,
quod in te positum recusasti. Aliqua, opinor, sterilis
prospicietur, jam vel frigidioris aetatis. Satis consulte,
et in primis fideliter. Nullam enim credidimus,
Deo volente, sterilem aut anum enixam; quod adeo
magis evenire potest, si quis praesumptione hujus
providentiae suae Dei aemulationem provocarit. Scimus
denique quemdam ex fratribus, cum, propter
filiam suam, secundo matrimonio sterilem captasset
uxorem, tam iterum patrem factum, quam et iterum
<pb n="0928B"/>
maritum.</p>
</div2>

<div2>
        <head>CAPUT XIII.</head>
<p>Ad hanc meam cohortationem, frater dilectissime,
 accedunt etiam saecularia exempla, quae saepe nobis
etiam in testimonio posita sunt, cum quid bonum, et
Deo placitum ab extraneis quoque agnoscitur, et testimonio
oneratur. Denique, monogamia apud ethnicos
ita in summo honore est, ut et virginibus legitime nubentibus
 univira pronuba adhibeatur; et si auspicii
caussa, utique boni auspicii est. Item, ut in quibusdam
solemnibus et officiis, prior sit univirae locus. Certe
flaminica nonnisi univira est, quae et flaminis lex
est. Nam prior cum ipsi pontifici maximo iterare matrimonium
non licet, utique monogamiae gloria est:
<pb n="0928C"/>
cum autem Dei sacramenta Satanas affectat, provocatio
est nostra; imo suffusio, si pigri sumus ad
continentiam Deo exhibendam, quam diabolo quidam
praestant, nunc virginitate, nunc viduitate perpetua.
Novimus virgines Vestae et Junonis apud
Achaiae oppidum, Apollinis apud Ephesos, et Minervae
quibusdam locis. Novimus et continentes viros,
et quidem tauri illius aegyptii antistites. Foeminas
vero Cereri Africanae; cui etiam sponte abdicato
<pb n="0929A"/>
matrimonio adsenescunt, aversantes exinde contactum
masculorum, usque ad oscula filiorum. Invenit
scilicet diabolus, post luxuriam, etiam castitatem
perditricem, quo magis reus sit christianus, qui
castitatem recusaverit conservatricem. Erunt nobis
in testimonium et foeminae quaedam saeculares, ob univiratus
obstinationem, famam consecutae: ut Dido,
quae profuga in alieno solo, ubi nuptias regis ultro
optasse debuerat, ne tamen secundas experiretur,
maluit e contrario uri quam nubere; vel illa Lucretia
quae etsi semel per vim, et invita, alium virum passa
est, sanguine suo maculatam carnem abluit, ne
viveret jam non sibi univira. Plura exempla curiosius
<pb n="0930A"/>
de nostris invenias, et quidem tanto potiora,
quanto facilius est vivere in castitate, quam pro
ea mori; hoc est, animae id bonum misceri, quam
non vivendo separari. Quanti igitur et quantae in
ecclesiasticis ordinibus de continentia censentur,
qui Deo nubere maluerunt, qui carnis suae honorem
restituerunt, quique se jam illius aevi filios
dicaverunt, occidentes in se concupiscentiam libidinis,
et totum illud quod intra paradisum non
potuit admitti? Unde praesumendum est hos, qui intra
paradisum recipi volent, tandem debere cessare
ab ea re, a qua paradisus intactus est.
</p>

</div2>
    </body>
  </text>
</TEI>