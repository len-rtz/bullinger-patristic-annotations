<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De poenitentia</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.DePoe</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROOEMIUM.</head>
<p>
          <pb n="1223C"/>De Poenitentia librum eo tempore scripsisse Tertullianum,
quo nondum Montani dogmata sectaretur,
libri ipsius argumentum edocet; in eo enim post
Baptismum lapsi ad poenitentiam excitantur, quam
Montanistae dandam esse negabant: <hi>Omnibus ergo,</hi> 
aiebat, <hi>delictis, seu carne, seu spiritu, seu facto,
seu voluntate commissis, qui poenam per judicium
destinavit, idem et veniam per poenitentiam spopondit
dicens: Vivo ego, dicit Dominus, poenitentiam
malo magis quam mortem <note>(Infra cap. IV)</note>
          </hi>. Et
capite VII diserte unum ex praecipuis Montanistarum
erroribus impugnat, demonstrando eos, qui
<pb n="1223D"/>
post Baptismum peccata commiserunt, ab Ecclesia
absolutionem eorum impetrare posse, dum eos illorum
poenituerit. An is liber sit <hi>Tertulliani,</hi> nemo neque
olim dubitavit, neque nunc dubitat. Unus erat
Erasmus Rotterodamus, eumdem <hi>Tertulliano</hi> detrahere
conatus, quem non nisi Beatus Rhenanus secutus est,
uterque uni huic argumento, satis imbecilli, innixus,
styli diversitas. Atque hunc quidem non nego in hoc
libro paulo floridiorem esse, sed non magna a reliquorum,
etiam quos extrema ferme aetate scripsit,
diversitate, et solum in quibusdam allegoriis ac metaphoris
<pb n="1224C"/>
paulo illustrioribus sita. Quodsi vero similes
flosculos ex aliis ejusdem areolis decerpere vacaret,
facile integras corollas nectere possem. Caeterum ex
sola et quacumque <hi>styli</hi> discordantia, nisi aliorum,
et graviorum quidem argumentum adminicula concurrant,
vix auctorem suspectum fieri, ne dicam,
aliquid contra eumdem decerni posse, pridem sensere
alii optimae notae critici, ex quibus vel unum adduco <hi>Guillelmum Caveum,</hi> 
 qui in Hist. suae litterar. Prolegomenis,
sect. IV, num. 64, tum demum, seu
suppositionis argumentum probari ait, <hi>si stylus totiusque
orationis contextus, sit longe diversus ab eo dicendi
<pb n="1224D"/>
charactere, quo in genuinis suis usus est auctor.</hi> Atqui
vero adeo non longe diversum quivis legens deprehendet,
ut potius praeter paucas quasdam phrases,
paulo excitatiores, et in aliis <hi>Tertulliani</hi> scriptis vix
occurentes, afrum illud, ac concisum eloquii genus,
uni ferme <hi>Tertulliano</hi> proprium, illa deinde styli velut
quaedam majestas, sensuumque in singulis prope verbis
ubertas; illa grandis eloquentia, quae, utut dura
sit, nescio, quomodo tamen lectorem vel invitum ad
se rapere potest, non minus in hoc libro triumphet:
ut nil dicam de aliis phrasibus, ex aliis ejusdem libris
<pb n="1225A"/>
tam sedulo expressis. Fatetur dein ipse beatus Rhenanus <hi>auctorem hujus libri verbis et figuris iisdem uti,
et quisquis fuerit, ejus indubie esse saeculi, et Tertulliani
studiosissimum;</hi> 
 quidni vero Tertullianum ipsum?
Quis enim alius stylum ejus, certe singularem, et vix a
quopiam imitabilem, tam scite expresserit, ut apud
S. Pacianum, saec. IV scriptorem, omnesque alios
per plusquam undecim saecula ad Erasmum usque,
pro ipso Tertulliano fefellerit, et nulli unquam ex styli
diversitate quidpiam de alio libri hujus auctore suboluerit?
Tandem ergo ex illa qualicumque demum
styli discordantia plus argui non posse censemus,
quam Tertullianum, cum adhuc vegetiori esset aetate
vivaciorique ingenio, hanc scriptionem suscepisse.
Solent enim ingenia ejusmodi fervida ac agilia, instar
<pb n="1225B"/>
apum per varios flores circumvolitare, atque ex
alienis etiam rebus allegorias et metaphoras exsugere,
suumque in alveare eas comportare. Solet item aetate
sensim provectiori subsidere stilus, temperatiorque
et robustior fieri. Et denique haud facile scriptorem
quisquam reperiet, qui perpetuo sibi constet, praesertim
si non uno continuo opere protraxerit, sed
per varias, neque cohaerentes materias, variis temporibus,
annisque ipsis interpolatas, circumduxerit
calamum. Est enim quaedam suapte natura tristior
aut humilior, atque exsucca magis, quae juvenilis
quoque ingenii vigorem satis retundat atque deprimat,
et ad quam succulenta caeteroquin virorum eloquentia
velut exarescat: est autem alia rursus materia
suavior, amoeniorque, et ipsius auctoris ingenio accommodatior,
<pb n="1225C"/>
quae languidius caeteroquin ingenium
satis excitare ac stimulare queat: est denique ita
vivax ac radiosum quidpiam diffundens, quae scribentem
penitus incendere ac inflammare, quem et
ex senectute jamjam cinericia diu consopitos igniculos
quandoque suscitare valeat. Sunt deinde alia
quoque, scribenti aliunde, ac velut per obliquum,
advenientia, quae tamen ad ejus ingenium, ut ita dicam,
alterandum quandoque multum possunt. Quid
mirum igitur, si neque Tertullianus undequaque sibi
constet, sed, cum primitus, licet jam adultiori aetate,
se ad scribendum contulit, nonnihil alacriori stylo
usus fuerit, deinceps aliis in ejus operibus nonnihil
magis subsidente, majorique eruditionis apparatu ornatum
<pb n="1225D"/>
velut compensare.</p>
<p>Si jam vero tempus ipsum, quo hunc tractatum
exaraverit, paulo propinquius (quamquam id praecise
fieri nequeat) designandum sit, ita opinor, hanc
tractationem certo ante annum Christi CC et verisimiliter
anno CXCVII aut fortasse maturius, litteris
consignatam fuisse, certe autem et hujus, et alterius
de Baptismo scripti, tempus haud procul invicem
distare. An vero librum de Baptismo huic de Poenitentia,
an hunc illi, scribendi ordine, subjunxerit,
vix quidquam determinari potest. Verisimilius tamen
mihi quidem videtur, subjunxisse; si enim hunc de
Poenitentia praemisisset, credo, in cap. ult. de Baptismo,
ubi de poenitentia, baptismo instar prae orationis
praemittenda, agit, hujus, ceu jam alibi fusius pertractatae,
<pb n="1226A"/>
nonnullam mentionem facturum fuisse.
Certe autem in ipso libro de Baptismo ad finem cap.
15 lectores suos ad alium de eodem tractatum, jam
antea <hi>graeco sermone</hi> exaratum, solerter remittit. Quis
ergo male videtur opinari, si materiam hanc de Poenitentia,
quam ad calcem libri de Bapt. nonnihil brevius
perstrinxerat, novo consilio, et in peculiari libro
ampliorem ejus tractationem postea suscepisse
dicatur, et quidem partim in catechumenorum gratiam,
ut hi eo majorem de baptismi pretio aestimationem
conciperent, quem intelligerent tam laboriosis
poenitentiae operibus comparandum esse? Quidni
ergo in his se eo ardentiori deinceps studio exercerent,
ut tam largiter propositum Baptismi praemium,
ejusque gratiam, eo certius consequerentur, eoque
<pb n="1226B"/>
tutius deinceps conservarent?</p>
<p divs_removed="true">Denique vero praeclarum de hoc libro judicium
audiendum est, quod ipse Beatus Rhenanus, vir magni
judicii, in praemisso ad eumdem argumento tulit,
nempe <hi>commentarium hunc esse ejusmodi, ut theologi
eum debeant ad unguem ediscere; nam egregium,</hi> 
pergit, <hi>monumentum est antiquitatis; tam sancte docet,
tam pie suadet, tam instanter urget rem ecclesiasticae
disciplinae summopore necessariam,</hi> EXOMOLOGESIN, <hi>hoc est, actum et ministerium poenitentiae.</hi> 
 Certe
autem ut passim ex Tertulliano veteris Ecclesiae traditiones
et disciplinam addiscimus, ita etiam hic, insigni
contra novatores nostros utilitate, modum agendae
poenitentiae, prout ea primis mox saeculis et utique ex
Apostolica institutione, agi consueverat, pulchre solideque
<pb n="1226C"/>
docemur. [LUMP.]


        </p>
        
<p>
          <head>ARGUMENTUM.</head> <hi>Principio generatim de poenitentia pertractat <note>(cap. 1)</note> eamque necessariam adstruit pro omnibus peccatis et
delictis, seu carne, seu spiritu, seu facto, seu voluntate
commissis 
 <note>(cap. 4)</note>
          </hi>. <hi>Dein duo distinguit poenitentiae genera.
Prior est, quae baptismo debet praemitti a catechumenis,
seu quae agitur ante baptismum <note>(cap. 6)</note>
          </hi>; <hi>posterior
eorum, qui in peccata gravia post baptismum infeliciter
lapsi, ex iis exsurgunt operosa poenitentia. In
priori parte necessitatem sese probandi urget, et sese
praeparandi ad baptismi gratiam vera poenitentia. Baptismum
inanem esse non veretur asserere, cum aliquem
peccatorum suorum non poenituit, nec vita emendavit,
<pb n="1226D"/>
et vanam esse fiduciam, sibi fingere, cum quis prave ad
baptismi usque diem vixerit, eum repente in virum sanctum
evasurum, et a peccato desiturum, ubi primum
illud sacramentum receperit <note>(cap. 6)</note>
          </hi>. <hi>Tractatus hujus
pars posterior est de poenitentia post baptismum, quae
Exomologesis dicitur. Testatur <note>(cap. 7)</note> illico se aegre
de hac posteriore poenitentia loqui, quae postrema spes
est iis reliqua, qui criminibus, h. e. peccatis atrocibus
post baptismum se obstrinxerunt, ne, inquit, de hac
nova a peccatis exsurgendi ratione agendo, a Deo nobis
oblata, de novo peccandi viam aperire videatur. Illius
postea poenitentiae publicae Exomologesis dictae operosa
depingit exercitia <note>(cap. 9)</note>
          </hi>, <hi>ejus necessitatem demonstrat <note>(cap. 11)</note> 
 ac tandem eos objurgat, quos eam cam amplecti
pudebat criminibus post baptismum admissis <note>(cap. 10)</note>
          </hi>.
</p>

<div2>
          <head>CAPUT PRIMUM.</head>

<pb n="1227A"/>
<p>Poenitentiam
 hoc genus hominum, quod et ipsi
retro fuimus, caeci, sine Domini lumine, natura tenus
norunt passionem animi quamdam esse quae veniat
de offensa sententiae prioris. Caeterum a ratione
ejus tantum absunt, quantum ab ipso rationis auctore:
quippe res Dei, ratio; quia Deus omnium conditor,
nihil non ratione tractari, intelligique voluit. Igitur
ignorantes quique Deum rem quoque ejus ignorent necesse
est, quia nullus omnino thesaurus extraneis
patet. Itaque universam vitae conversationem sine
gubernaculo rationis transfretantes imminentem saeculo
procellam vitare non norunt. Quam autem
in poenitentiae actu irrationaliter deversentur,
<pb n="1227B"/>
vel uno isto satis erit expedire, eum illam
etiam in bonis factis suis adhibent. Poenitet fidei,
amoris, simplicitatis, patientiae, misericordiae,
<pb n="1228A"/>
prout quid in ingratiam cecidit. Semetipsos exsecrantur,
quia benefecerint, eamque maxime poenitentiae
 speciem, quae optimis operibus irrogatur,
in corde fingunt, meminisse curantes, ne
quid boni rursus praestent; contra, poenitentiae malorum
levius incubant: denique facilius per eamdem
 delinquunt, quam per eamdem recte faciunt.</p>
</div2>

<div2>
          <head>CAPUT II.</head>
<p>Quod si Dei ac per hoc rationis quoque compotes
agerent, merita primo poenitentiae expenderent, nec
unquam eam ad argumentum perversae emendationis
adhiberent; modum denique poenitendi temperarent,
quia et delinquendi tenerent; timentes
Dominum scilicet. Sed ubi metus nullus, emendatio
proinde nulla. Ubi emendatio nulla, poenitentia
<pb n="1228B"/>
necessario vana: quia caret fructu suo, cui eam
Deus sevit, id est, hominis saluti. Nam Deus post tot
ac tanta delicta humanae temeritatis, a principe generis
<pb n="1229A"/>
Adam auspicata <note>(Gen. III)</note>, post condemnatum
hominem cum saeculi dote post ejectum paradiso,
mortique subjectum, cum rursus ad suam misericordiam
maturavisset, jam inde in semetipso
poenitentiam dedicavit, rescissa sententia irarum
pristinarum, ignoscere pactus operi et imagini
suae <note>(Gen. VIII et IX)</note>. Itaque et populum sibi congregavit,
et multis bonitatis suae largitionibus fovit,
et ingratissimum totiens expertus, ad poenitentiam
semper hortatus est <note>(Gen. XII)</note>; et prophetando
universorum prophetarum emisit ora, mox gratiam
pollicitus, quam in extremitatibus temporum per
Spiritum suum universo orbi illuminaturus esset,
praeire intinctionem poenitentiae jussit, si quos
per gratiam vocaret ad promissionem semini Abraham
<pb n="1229B"/>
destinatam, per poenitentiae subsignationem
ante componeret. Non tacet Joannes, Poenitentiam
initote, dicens <note>(Matth. III)</note>: jam enim salus nationibus
appropinquabit, Dominus scilicet, afferens
secundum Dei promissum, cui praeministrans,
poenitentiam destinabat purgandis mentibus propositam,
uti quicquid error vetus inquinasset, quicquid
in corde hominis ignorantia contaminasset, id
poenitentia verrens et radens, et foras abjiciens
mundam pectoris domum superventuro Spiritui Sancto
paret, quo se ille cum coelestibus bonis libens
<pb n="1230A"/>
inferat. Horum bonorum unus est titulus, salus
hominis, criminum pristinorum abolitione praemissa.
Haec poenitentiae caussa: haec opera negotium divinae
misericordiae curans: quod homini proficit,
Deo servit. Caeterum ratio ejus, quam cognito Domino
discimus, certam formam tenet, ne bonis unquam
factis cogitatisve quasi violenta aliqua
manus injiciatur, Deus enim reprobationem bonorum
ratam non habet utpote suorum, quorum
cum auctor et defensor sit, necesse est proinde
et acceptator; si acceptator, etiam remunerator. Viderit
ergo ingratia hominum, si etiam bonis factis
poenitentiam cogit. Viderit et gratia, si captatio ejus
ad benefaciendum incitamento est, terrena, mortalis
utraque. Quantulum enim compendii, si grato benefeceris?
<pb n="1230B"/>
vel dispendii, si ingrato? Bonum factum
Deum habet debitorem, sicuti et malum: quia judex
omnis remunerator est caussae. At cum judex Deus
justitiae carissime sibi exigendae tuendaeque praesideat,
et in eam omnem summam disciplinae suae sanciat:
dubitandum est sicut in universis actibus nostris,
ita in poenitentiae quoque caussa, justitiam
Deo praestandam esse? quod quidem ita impleri licebit,
si peccatis solummodo adhibeatur. Porro peccatum,
nisi malum factum, dici non meretur; nec
quisquam benefaciendo delinquit. Quod si non delinquit,
<pb n="1231A"/>
cur poenitentiam invadit, delinquentium
privatum cur malitiae officium bonitati suae imponit?
ita evenit, ut cum aliquid ubi non oportet adhibetur,
illic ubi oportet negligatur.</p>
</div2>

<div2>
          <head>CAPUT III.</head>
<p>Quorum ergo poenitentia justa et debita videatur,
id est, quae delicto deputanda sint, locus quidem expostulat
denotare, sed otiosum videri potest.
Domino enim cognito, ultro spiritus a suo auctore
respectus emergit ad notitiam veritatis, et admissus
ad dominica praecepta, ex ipsis statim eruditur, id
peccato deputandum, a quo Deus arceat. Quoniam
cum Deum grande quid boni constet esse, utique
bono nisi malum non displiceret, quod inter contraria
<pb n="1231B"/>
sibi nulla amicitia est. Perstringere tamen non pigebit,
delictorum quaedam esse carnalia, id est, corporalia,
quaedam vero spiritalia. Nam cum ex hac duplicis
substantiae congregatione confectus homo sit, non
aliunde delinquit, quam unde constat. Sed non eo
inter se differunt, quod corpus et spiritus duo sunt:
alioquin eo magis paria sunt, quia duo unum efficiunt:
ne quis pro diversitate materiarum peccata
eorum discernat, ut alterum altero levius aut gravius
existimet. Siquidem et caro, et spiritus, Dei res:
alia, manu ejus expressa; alia afflatu ejus consummata <note>(Gen. II)</note>.
Cum ergo ex pari ad Dominum pertineant:
quodcumque eorum deliquerit, ex pari Dominum
offendit. An tu discernas actus carnis et spiritus?
quorum et in vita, et in morte, et in resurrectione,
<pb n="1231C"/>
tantum communionis atque consortii est <note>(Joan. V)</note>, ut
pariter tunc aut in vitam aut in judicium suscitentur:
quia scilicet pariter aut deliquerint, aut innocenter
egerint. Hoc eo praemiserimus, ut non minorem
alteri quam utrique parti, si quid deliquerit, poenitentiae
<pb n="1232A"/>
necessitatem intelligamus impendere. Communis
reatus amborum est, communis et judex, Deus
scilicet: communis igitur et poenitentiae medela.
Exinde spiritalia et corporalia nominantur, quod delictum
omne, aut agitur, aut cogitatur, ut corporale
sit, quod in facto est: quia factum, ut corpus, et videri
et contingi habet. Spiritale vero, quod in animo
est, quia spiritus neque videtur, neque tenetur; per
quod ostenditur non facti solum, verum et voluntatis
delicta vitanda, et poenitentia purganda esse. Neque
enim si mediocritas humana, facti solum judicat,
quia voluntatis latebris par non est, idcirco
crimina ejus etiam sub Deo negligamus, Deus in
omnia sufficit. Nihil a conspectu ejus remotum, unde
omnino delinquitur. Quia non ignorat nec omittit,
<pb n="1232B"/>
quominus in judicium decernat. Dissimulator et
praevaricator perspicaciae suae non est. Quid quod
voluntas facti origo est? viderint enim, si qua casui,
aut necessitati, aut ignorantiae imputantur: quibus
exceptis jam non nisi voluntate delinquitur. Cum
ergo facti origo est, non tanto potior ad poenam est,
quanto principalis ad culpam: quae ne tunc quidem
liberatur, cum aliqua difficultas perpetrationem ejus
intercipit. Ipsa enim sibi imputatur, nec excusari
poterit per illam perficiendi infelicitatem, operata
quod suum fuerat. Denique Dominus quemadmodum
se adjectionem legi superstruere demonstrat <note>(Matth.
V)</note>, nisi et voluntatis interdicendo delicta? Cum adulterum
non eum solum definit, qui cominus in alienum
<pb n="1232C"/>
matrimonium cecidisset, verum etiam illum,
qui aspectus concupiscentia contaminasset: adeo quod
prohibetur administrare, satis periculose animus
sibi repraesentat, et temere per voluntatem expungit
effectum. Cujus voluntatis cum vis tanta sit,
<pb n="1233A"/>
ut non solatium sui saturans pro facto cedat,
ergo plectetur. Vanissimum est dicere, volui, nec tamen
feci. Atquin perficere debes quia vis: aut nec
velle, quia nec perficis. Sed ipse conscientiae tuae
confessione pronuntias. Nam si bonum concupisceres,
perficere gestisses; porro sicut malum non perficis,
nec concupiscere debueras. Quaqua te constitueris,
crimine astringeris, quia aut malum volueris, aut
bonum non adimpleveris.</p>
</div2>

<div2>
          <head>CAPUT IV.</head>
<p>Omnibus ergo delictis seu carne, seu spiritu,
seu facto, seu voluntate commissis, qui poenam per
judicium destinavit, idem et veniam per poenitentiam
spopondit, dicens ad populum: <hi>Poenitere</hi>, <hi>et
<pb n="1233B"/>
salvum faciam te <note>(Ezech. XVIII, 21, 23)</note>
            </hi>. Et iterum, <hi>Vivo,</hi> 
 inquit Dominus, <hi>et poenitentiam malo quam mortem.</hi> 
Ergo poenitentia vita est, cum praeponitur
morti. Eam tu peccator, mei similis (imo me minor,
ego enim praestantiam in delictis meam
agnosco), ita invade, ita amplexare, ut naufragus alicujus
tabulae fidem. Haec te peccatorum fluctibus
mersum, prolevabit  et in portum divinae clementiae
protelabit. Rape occasionem inopinatae felicitatis,
ut ille tu nihil quondam penes Deum, nisi <hi>
              <note>(Is.
XL, 15; LXIV, 8; Dan. II; Ps. I, 3; Jer. XIX, 11;
Matth. III)</note> stilla situlae, et areae pulvis et vasculum
figuli,</hi> arbor exinde fias illa, quae penes <hi>aquas seritur,
et in foliis perennat, et tempore suo fructus agit,</hi> quae
non <hi>ignem,</hi> non <hi>securim</hi> videbit. Poeniteat errorum,
<pb n="1233C"/>
reperta veritate; poeniteat amasse quae Deus non
amat, quando ne nos quidem ipsi servulis nostris ea
<pb n="1234A"/>
quibus offendimur non odisse permittimus. Obsequii
enim ratio in similitudine animorum constituta est.
De bono poenitentiae enumerando, diffusa et per
hoc magno eloquio committenda materia est. Nos
vero pro nostris angustiis unum inculcamus: bonum
atque optimum esse, quod Deus praecepit. Audaciam
existimo, de bono divini praecepti disputare.
Neque enim quia bonum est, idcirco auscultare debemus;
sed quia Deus praecepit. Ad exhibitionem
obsequii, prior est majestas divinae potestatis: prior
est auctoritas imperantis, quam utilitas servientis.
Bonum est poenitere, annon? Quid revolvis? Deus
praecipit. At enim ille non praecipit tantum; sed
etiam hortatur. Invitat <note>(Ezech. XXXIII, 11)</note> praemio
salutem, jurans, etiam <hi>vivo</hi> dicens, cupit credi
<pb n="1234B"/>
sibi. O beatos nos quorum caussa Deus jurat!
O miserrimos, si nec juranti Domino credimus!
Quod igitur Deus tantopere commendat, quod etiam
humano more sub dejeratione testatur, summa utique
gravitate et aggredi et custodire debemus, ut in
asseveratione divinae gratiae permanentes, in fructu
quoque ejus et emolumento proinde perseverare possimus.</p>
</div2>

<div2>
          <head>CAPUT V.</head>
<p>Hoc enim dico, poenitentiam quae per Dei gratiam
ostensa et indicta nobis, in gratiam nos Domino
revocat, semel cognitam atque susceptam nunquam
post hoc iteratione delicti resignari oportere.
Jam quidem nullum ignorantiae praetextum tibi
patrocinatur, quod Domino agnito praeceptisque ejus
<pb n="1234C"/>
admissis, denique poenitentia delictorum functus,
rursus te in delicta restituis . Ita in quantum
<pb n="1235A"/>
ignorantia segregaris, in tantum contumaciae agglutinaris.
Nam si idcirco te deliquisse poenituerat, quia
Dominum coeperas timere, cur quod metus gratia
gessisti rescindere maluisti, nisi quia metuere desisti?
Neque enim timorem alia res, quam contumacia
subvertit. Cum etiam ignorantes Dominum nulla
exceptio tueatur ad poenam; quia Deum in
aperto constitutum, et vel ex-ipsis coelestibus bonis
comprehensibilem, ignorari non licet: quanto
cognitum despici periculosum est! Despicit porro,
qui bonorum ac malorum intellectum ab illo consecutus,
quod intelligit fugiendum, quodque jam fugit,
resumens, intellectui suo, id est, Dei dono, contumeliam
facit: respuit datorem cum datum deserit,
negat beneficium, cum beneficium non honorat.
<pb n="1235B"/>
Quemadmodum ei potest placere, cujus munus sibi
displicet? Ita in Dominum non modo contumax, sed
etiam ingratus apparet. Caeterum non leviter in Dominum
peccat, qui, cum aemulo ejus diabolo poenitentia
renuntiasset, et hoc nomine illum Domino subjecisset,
rursus eumdem regressu suo erigit, et exultationem
ejus seipsum facit, ut denuo malus, recuperata
praeda sua, adversus Dominum gaudeat. Nonne quod
dicere quoque periculosum est, sed ad aedificationem
proferendum est, diabolum Domino praeponit?
Comparationem enim videtur egisse, qui utrumque
cognoverit, et judicato pronuntiasse eum meliorem,
cujus se rursus esse maluerit. Ita qui per delictorum
<pb n="1235C"/>
poenitentiam instituerat Domino satisfacere, diabolo
<pb n="1236A"/>
per aliam poenitentiae poenitentiam  satisfaciet:
eritque tanto magis perosus Deo, quanto aemulo
ejus acceptus. Sed aiunt quidam satis Deum habere,
si corde et animo suspiciatur, licet actu minus
fiat. Itaque se salvo metu et fide peccare: hoc est,
salva castitate matrimonia violare, salva pietate parenti
venenum temperare. Sic ergo et ipsi salva
venia in gehennam detrudentur, dum salvo metu
peccant. Primum exemplum perversitatis, quia timent,
delinquunt: opinor non delinquerent, si non
timerent. Igitur, qui Deum nolit offensum, nec revereatur
omnino, si timor offendendi patrocinium
est. Sed ista ingenia de semine hypocritarum pullulare
consuerunt, quorum individua cum diabolo
amicitia est, quorum poenitentia nunquam fidelis.</p>
</div2>

<div2>
          <head>CAPUT VI.</head>

<pb n="1236B"/>
<p>Quicquid ergo mediocritas nostra ad poenitentiam
semel capessendam et perpetuo continendam
suggerere conata est, omnes quidem deditos Domino
spectat, ut omnis salutis in promerendo
Deo petitores, sed praecipue novitiolis istis imminet.
Qui cum maxime incipiunt divinis sermonibus
aures rigare, quique catuli infantiae adhuc recentis,
nec perfectis luminibus incerta reptant; et dicunt
quidem pristinis renuntiare, et poenitentiam
assumunt, sed includere eam negligunt.
<pb n="1236C"/>
Interpellat enim illos ad desiderandum ex pristinis
<pb n="1237A"/>
aliquid, ipse finis desiderandi: velut poma cum jam
in acorem vel amaritudinem senescere incipiunt, ex
parte aliqua tamen adhuc ipsi gratiae suae adulantur.
Omne praeterea cunctationis et tergiversationis erga
poenitentiam vitium, praesumptio intinctionis importat.
Certi enim indubitatae veniae delictorum, medium
tempus interim furantur, et commeatum sibi
faciunt delinquendi, quam eruditionem non delinquendi.
Quam porro ineptum, quam iniquum,
poenitentiam non adimplere, et veniam delictorum
sustinere, hoc est, pretium non exhibere, ad
mercem manum emittere! Hoc enim pretio Dominus
veniam addicere instituit; hac poenitentiae compensatione
redimendam proponit impunitatem. Si ergo
qui venditant, prius nummum, quo paciscuntur, examinant,
<pb n="1237B"/>
ne scalptus, neve rasus, ne adulter
etiam: Dominum credimus poenitentiae probationem
prius inire, tantam nobis mercedem perennis
scilicet vitae concessurum? Sed differamus tantisper
poenitentiae veritatem. Tunc opinor emendatos
liquebit, cum absolvimur? Nullo pacto. Sed cum
pendente venia, poena prospicitur, cum adhuc liberari
<pb n="1238A"/>
non meremur ut possimus mereri cum Deus
comminatur, non cum ignoscit. Quis enim servus,
postquam libertate mutatus est, furta sua et
fugas sibi imputat? Quis miles postquam castris suis
emissus, pro notis suis satagit? Peccator ante
veniam deflere se debet; quia tempus poenitentiae,
 id est, quod periculi et timoris. Neque ego renuo
divinum beneficium, id est, abolitionem delictorum
inituris aquam omnimodo salvum esse; sed
ut eo pervenire contingat, elaborandum est. Quis
enim tibi tam infidae poenitentiae viro  asperginem
unam cujuslibet aquae commodabit? furto
quidem aggredi, et praepositum hujus rei
asseverationibus tuis circumduci facile est. Sed
Deus thesauro suo providet, nec sinit obrepere indignos.
<pb n="1238B"/>
Quid denique ait? <hi>Nihil occultum, quod non
revelabitur <note>(Luc, VIII. 17)</note>
            </hi>. Quantascumque tenebras
factis tuis superstruxeris, Deus lumen est. Quidam
autem sic opinantur, quasi Deus necesse habeat
praestare etiam indignis quod spopondit: et liberalitatem
ejus faciunt servitutem. Quod si necessitate
nobis, symbolum mortis indulget
<pb n="1239A"/>
 ergo invitus facit: quis enim permittit
permansurum id, quod tribuerit invitus? Non enim
multi postea excidunt? non a multis donum illud
aufertur? Hi sunt scilicet, qui obrepunt, qui poenitentiae
fidem aggressi, super arenas domum
ruituram collocant. Nemo ergo sibi aduletur, quia
inter auditorum tirocinia deputatur, quasi eo etiam
nunc sibi delinquere liceat Dominum simul cognoveris,
timeas: simul inspexeris, reverearis. Caeterum
quid te cognovisse interest, cum iisdem incubas,
quibus retro ignarus? Quid autem te a perfecto
servo Dei  separat? An alius est intinctis Christus,
alius audientibus? Num spes alia, vel merces,
alia formido judicii, alia necessitas poenitentiae? Lavacrum
illud obsignatio est fidei: quae fides a poenitentiae
<pb n="1239B"/>
 fide incipitur et commendatur. Non ideo
abluimur, ut delinquere desinamus, quoniam jam
corde loti sumus. Haec enim prima audientis intinctio
est metus integer; exinde quoad Dominum
senseris, fides sana, conscientia semel
poenitentiam amplexata. Caeterum, si ab aquis peccare
desistimus, necessitate, non sponte innocentiam
induimus. Quis ergo in bonitate praecellens?
cui non licet, aut cui displicet malo esse? qui
jubetur, an qui delectatur a crimine vacare? Ergo
nec a furto manus avertamus, nisi claustrorum duritia
repugnet: nec oculos a stupri concupiscentiis
refraenemus, nisi a custodibus corporum obstructi,
si nemo Domino deditus delinquere desinet, nisi
intinctione alligatus. Quod si qui ita senserit, nescio
<pb n="1239C"/>
an intinctus magis contristetur, quod peccare desierit,
quam laetetur, quod evaserit. Itaque audientes
<pb n="1240A"/>
optare intinctionem, non praesumere oportet. Qui
enim optat, honorat: qui praesumit, superbit. In
illo verecundia, in isto petulantia apparet. Ille satagit,
hic negligit. Ille mereri cupit, at hic, ut debitum,
sibi repromittit: ille sumit, hic invadit. Quem censeas
digniorem, nisi emendatiorem? quem emendatiorem,
nisi timidiorem, et idcirco vera poenitentia functum?
Timuit enim adhuc delinquere, ne non mereretur
accipere. At ille praesumptor, cum sibi repromitteret,
securus scilicet, timere non potuit: sic nec poenitentiam
implevit, quia instrumento poenitentiae, id
est, metu, caruit. Praesumptio inverecundiae portio
est, instat petitorem, despicit datorem. Itaque decipit
nonnunquam. Ante enim quam debeatur repromittit,
quo semper is, qui est praestaturus, offenditur.</p>
</div2>

<div2>
          <head>CAPUT VII.</head>

<pb n="1240B"/>
<p>Hucusque, Christe Domine, de poenitentiae disciplina
servis tuis dicere vel audire contingat, quousque
etiam delinquere non oportet audientibus: vel
nihil jam de poenitentia noverint, nihil ejus requirant.
Piget fecundae, imo iam ultimae spei subtexere
mentionem, ne retractantes de residuo auxilio poenitendi,
spatium adhuc delinquendi demonstrare videamur.
Absit, ut aliquis ita interpretetur, quasi eo sibi
etiam nunc pateat ad delinquendum, quia patet ad poenitendum;
et redundantia clementiae coelestis, libidinem
faciat humanae temeritatis. Nemo idcirco deterior
sit, quia Deus melior est, totiens delinquendo quotiens
<pb n="1240C"/>
ignoscitur. Caeterum finem utique evadendi habebit.
cum offendendi non habebit. Evasimus semel; hactenus
<pb n="1241A"/>
periculosis nosmetipsos inferamus, et si iterum
evasuri videmur. Plerique naufragio liberati exinde
repudium et navi et mari dicunt, et Dei beneficium,
salutem suam scilicet, memoria periculi honorant.
Laudo timorem, diligo verecundiam, nolunt iterum
divinae misericordiae oneri esse; formidant videri inculcare,
quod consecuti sunt; bona certe sollicitudine
iterum experiri vitant quod semel didicerunt timere.
Ita modus temeritatis, testatio est timoris. Timor autem
hominis, Dei honor est. Sed enim pervicacissimus
hostis ille, nunquam malitiae suae otium facit.
Atquin tunc maxime saevit, cum hominem plene
sentit liberatum; tunc plurimum accenditur, dum
extinguitur. Doleat et ingemiscat necesse est, venia
peccatorum permissa, tot in homine mortis opera
<pb n="1241B"/>
diruta, tot titulos damnationis retro suae erasos.
Dolet quod ipsum et angelos ejus, Christi servus illi
peccator judicaturus est. Itaque observat, oppugnat,
obsidet, si qua possit aut oculos concupiscentia carnali
ferire, aut animum illecebris saecularibus irretire,
aut fidem terrenae potestatis formidine evertere,
aut a via certa perversis traditionibus detorquere:
non scandalis, non tentationibus deficit. Haec
igitur venena ejus providens Deus, clausa licet ignoscentiae
janua, et intinctionis sera obstructa, aliquid
adhuc permisit patere. Collocavit in vestibulo
poenitentiam secundam, quae pulsantibus patefaciat:
sed jam semel, quia jam secundo. Sed amplius nunquam,
 quia proxime frustra. Non enim et hoc
semel satis est? Habes, quod jam non merebaris;
<pb n="1241C"/>
amisisti enim quod acceperas. Si tibi indulgentia
Domini accommodat, unde restituas quod amiseras,
iterato beneficio gratus esto, nedum ampliato:
majus est enim restituere, quam dare: quoniam
miserius est perdidisse, quam omnino non accepisse.
Verum non statim succidendus ac subruendus
<pb n="1242A"/>
est animus desperatione, si secundae quis poenitentiae
debitor fuerit: pigeat sane peccare rursus, sed rursus
poenitere non pigeat: pigeat iterum periclitari,
sed non iterum liberari. Neminem pudeat; iteratae
valetudinis iteranda medicina est: gratus in Dominum
 exstiteris, si quod tibi Dominus offert, non
recusaveris: offendisti, sed reconciliari adhuc potes.
Habes cui satisfacias, et quidem volentem.</p>
</div2>

<div2>
          <head>CAPUT VIII.</head>
<p>Id si dubitas, evolve quae Spiritus Ecclesiis dicat <note>(Apoc., I, II, III)</note>.
Desertam dilectionem Ephesiis imputat,
stuprum et idolothytorum esum Thyatirenis
exprobrat, Sardos non plenorum operum incusat,
Pergamenos docentes perversa reprehendit; Laodicenos
fidentes divitiis objurgat: et tamen omnes ad
<pb n="1242B"/>
poenitentiam commonet, sub comminationibus quidem.
Non comminaretur autem non poenitenti, si
non ignosceret poenitenti. Dubium, si non et alibi
hanc clementiae suae profusionem demonstrasset. <hi>Non,</hi> 
ait <note>(Jer., VIII, 4; Osee, VI, 6)</note>, <hi>qui ceciderit, resurget, et
qui aversatus fuerit convertetur?</hi> Ille est scilicet, ille est
qui <hi>misericordiam mavult quam sacrificia</hi>. <hi>Laetantur
coeli, et qui illic Angeli, poenitentia hominis <note>(Matth., IX,
13)</note>
            </hi>. Heus tu, peccator, bono animo sis, vides ubi de
tuo reditu gaudeatur. Quid illa similitudinum dominicarum
argumenta nobis volunt? Quod mulier
drachmam perdidit et requirit, et reperit, et amicas
ad gaudium invitat, nonne restituti peccatoris exemplum
est? Errat et una pastoris ovicula, sed grex
una carior non erat: una illa conquiritur, una pro
<pb n="1242C"/>
omnibus desideratur, et tandem invenitur, et humeris
pastoris ipsius refertur: multum enim errando
laboraverat. Illum etiam mitissimum patrem non tacebo,
qui prodigum filium revocat, et post inopiam
poenitentem libens suscipit, immolat vitulum
praeopimum, convivio gaudium suum oxornat. Quidni?
<pb n="1243A"/>
filium enim invenerat, quem amiserat; cariorem
senserat, quem lucri fecerat. Quis ille nobis intelligendus
pater? Deus scilicet: tam pater nemo,
tam pius nemo. Is ergo te filium suum, etsi acceptum
ab eo prodegeris, etsi nudus redieris, recipiet,
quia redisti, magisque de regressu tuo, quam de alterius
sobrietate laetabitur, sed si poeniteat ex
animo, si famem tuam cum saturitate mercenariorum
paternorum compares, si porcos immundum relinquas
pecus, si patrem repetas vel offensum, <hi>Deliqui,</hi> 
dicens, <hi>pater, nec dignus ego jam vocari tuus.</hi> 
Tantum relevat confessio delictorum , quantum
dissimulatio exaggerat. Confessio enim satisfactionis
consilium est, dissimulatio contumaciae.</p>
</div2>

<div2>
          <head>CAPUT IX.</head>
<p>
            <pb n="1243B"/>Hujus igitur poenitentiae secundae et unius, quanto
in arcto negotium est, tanto operosior probatio, ut
non sola conscientia proferatur, sed aliquo etiam
actu administretur. Is actus, qui magis graeco vocabulo
exprimitur et frequentatur, Exomologesis est,
qua delictum Domino nostrum confitemur:
non quidem ut ignaro, sed quatenus satisfactio confessione
disponitur, confessione poenitentia nascitur,
poenitentia Deus mitigatur. Itaque Exomologesis prosternendi
et humilificandi hominis disciplina est, conversationem
<pb n="1244A"/>
injungens misericordiae illicem; de
ipso quoque habitu atque victu mandat, sacco et
cineri incubare corpus sordibus obscurare, animum
moeroribus dejicere, illa quae peccavit tristi tractatione
mutare; caeterum pastum et potum pura nosse,
non ventris scilicet, sed animae caussa: plerumque
vero jejuniis preces alere, ingemiscere, lacrymari,
et mugire dies noctesque ad Dominum Deum tuum,
presbyteris advolvi, et caris  Dei adgeniculari,
omnibus fratribus legationes deprecationis suae
injungere. Haec omnia Exomologesis, ut poenitentiam
commendet, ut de periculi timore Dominum honoret,
ut in peccatorem ipsa pronuntians pro Dei indignatione
fungatur, et temporali afflictatione aeterna
supplicia non dicam frustretur, sed expungat. Cum
<pb n="1244B"/>
igitur provolvit hominem, magis relevat: cum
squalidum facit, magis mundatum reddit: cum
accusat, cum condemnat, absolvit. In quantum non
peperceris tibi, in tantum tibi Deus, crede, parcet.</p>
</div2>

<div2>
          <head>CAPUT X.</head>
<p>Plerosque tamen hoc opus, ut publicationem
sui, aut suffugere, aut de die in diem differre,
praesumo; pudoris magis memores quam salutis:
velut illi, qui in partibus verecundioribus corporis
contracta vexatione, conscientiam medentium vitant,
<pb n="1245A"/>
et ita cum erubescentia sua pereunt. Intolerandum
scilicet pudori, Domino offenso satisfacere, saluti
prodactae reformari. Nae tu verecunda bonus,
ad delinquendum expandens frontem, ad deprecandum
vero subducens. Ego rubori locum non facio,
cum plus de detrimento ejus acquiro, cum ipse
hominem quodammodo exhortatur, Ne me respexeris,
dicens, per te mihi melius est perire. Certe periculum
ejus tunc, si forte, onerosum est, cum penes insultaturos
in risiloquio consistit, ubi de alterius ruina alter
attollitur, ubi prostrato superscenditur. Caeterum
inter fratres atque conservos, ubi communis spes,
metus, gaudium, dolor, passio (quia communis spiritus
de communi Domino et Patre), quid tu hos aliud
quam te opinaris? Quid consortes casuum tuorum,
<pb n="1245B"/>
ut plausores, fugis? Non potest corpus de
unius membri vexatione laetum agere: condoleat
universum, et ad remedium conlaboret, necesse est.
In uno et altero Ecclesia est, Ecclesia vero Christus.
Ergo cum te ad fratrum genua protendis, Christum
contrectas, Christum exoras. Aeque illi cum super te
lacrymas agunt, Christus patitur, Christus Patrem
deprecatur. Facile impetratur semper, quod filius
postulat. Grande plane emolumentum verecundiae
occultatio delicti pollicetur. Videlicet si quid humanae
notitiae subduxerimus, proinde et Deum celabimus?
Adeone existimatio hominum et Dei conscientia comparantur?
An melius est damnatum latere, quam
palam absolvi? Miserum est sic ad Exomologesin
<pb n="1245C"/>
pervenire. Malo enim ad miseriam pervenitur,
<pb n="1246A"/>
sed ubi poenitendum est deserit miserum: quia
factum est salutare. Miserum est secari et cauterio
exuri, et pulveris alicujus mordacitate cruciari:
tamen quae per insuavitatem medentur, et emolumento
curationis offensam sui excusant, et praesentem
injuriam superventurae utilitatis gratia commendant.</p>
</div2>

<div2>
          <head>CAPUT XI.</head>
<p>Quid si praeter pudorem, quem potiorem putant,
etiam incommoda corporis reformident, quod inlotos,
quod sordulentos, quod extra laetitiam oportet
deversari, in asperitudine sacci, et horrore cineris,
et oris de jejunio vanitate? Num ergo in coccino
 et Tyrio pro delictis supplicare nos condecet?
Cedo acum crinibus distinguendis, et pulverem
<pb n="1246B"/>
dentibus elimandis, et bisulcum aliquid ferri vel
aeris unguibus repastinendis. Si quid ficti nitoris, si
quid coacti ruboris, in labia aut genas urgeat. Praeterea
exquirito balneas laetiores hortulani maritimive
secessus: adjicito ad sumptum; conquirito altilium
enormem saginam; defecato senectutem vini. Cumque
quis interrogarit, cuinam ea largiaris: Deliqui,
dicito, in Deum, et periclitor in aeternum perire.
Itaque nunc pendeo, et maceror, et excrucior, ut
Deum reconciliem mihi, quem delinquendo laesi. Sed
enim illos, qui ambitu obeunt capessendi magistratus,
neque pudet, neque piget incommodis animae
et corporis, nec incommodis tantum, verum et
contumeliis omnibus eniti in caussa votorum suorum.
<pb n="1246C"/>
Quas non ignobilitates vestium affectant? Quae non
<pb n="1247A"/>
atria nocturnis et crudis salutationibus occupant?
Ad omnem occursum majoris cujusque personae decrescentes,
nullis conviviis celebres, nullis comessationibus
congreges, sed exules a libertatis et laetitiae
felicitate. Idque totum propter unius anni volaticum
gaudium. Nos, quod securium virgarumve petitio
sustinet, in periculo aeternitatis tolerare dubitamus?
et castigationem victus atque cultus offenso Domino
praestare cessabimus, quae gentiles nemine omnino
laeso sibi irrogant? Hi sunt de quibus Scriptura commemorat: <hi>Vae illis qui delicta sua velut procero fune
nectunt</hi>.</p>
</div2>

<div2>
          <head>CAPUT XII.</head>
<p>Si de exomologesi retractas, gehennam in corde
<pb n="1247B"/>
considera, quam tibi exomologesis exstinguit: et poenae
prius magnitudinem imaginare, ut de remedii adeptione
non dubites. Quid illum thesaurum ignis aeterni
aestimamus, cum fumariola quaedam ejus tales flammarum
ictus suscitent, ut proximae urbes aut jam
nullae exstent, aut idem sibi de die sperent. Dissiliunt
superbissimi montes ignis intrinsecus foetu: et quod
nobis judicii perpetuitatem probat, cum dissiliant,
cum devorentur, nunquam tamen finiuntur. Quis haec
supplicia interim montium non judicii minantis exemplaria
deputabit? Quis scintillas tales non magni alicujus
et inaestimabilis foci missilia quaedam et exercitoria
jacula consentiet? Igitur cum scias adversus
gehennam post prima illa intinctionis dominicae
munimenta, esse adhuc in exomologesi secunda subsidia,
<pb n="1248A"/>
cur salutem tuam deseris? Cur cessas aggredi,
quod scias mederi tibi? Mutae quidem animae et irrationales,
medicinas sibi divinitus attributas in tempore
agnoscunt. Cervus sagitta transfixus, ut ferrum
et irrevocabiles moras ejus de vulnere expellat
scit sibi dictamno medendum. Hirundo, si excaecaverit
pullos, novit illos oculare rursus de sua chelidonia.
Peccator restituendo sibi institutam a Domino
exomologesin sciens, praeteribit illam <note>(Dan IV)</note>?
quae Babylonium regem in regna restituit? Diu enim
poenitentiam Domino immolarat, septenni squalore
exomologesin operatus, unguium leoninum in modum
efferatione, et capilli incuria horrorem aquilinum
praeferente. Proh malae tractationis? quem homines
<pb n="1248B"/>
perhorrebant, Deus recipiebat <note>(Exod., XIV)</note>. Contra
autem aegyptius imperator, qui populum Dei aliquando
afflictum, diu Domino suo denegatum persecutus,
in praelium irruit, post tot documenta plagarum,
dissidio maris, quod soli populo pervium
licebat, revolutis fluctibus perit. Poenitentiam enim et
ministerium ejus exomologesin abjecerat. Quid
ergo ultra de istis duabus humanae salutis quasi
plancis, styli potius negotium quam officium conscientiae
meae curans? peccator enim omnium notarum
cum sim, nec ulli rei nisi poenitentiae natus,
non facile possum super illa tacere, quam ipse quoque
et stirpis humanae et offensae in Dominum princeps
Adam exomologesi restitutus in paradisum
suum, non tacet.
</p>
</div2>
      </div1>
</body>
  </text>
</TEI>