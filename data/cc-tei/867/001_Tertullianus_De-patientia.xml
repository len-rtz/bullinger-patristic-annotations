<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De patientia</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.DePat</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Argumentum.</head>
<p>
          <pb n="1249"/> <hi>Tractatus de patientia quem multi a Tertulliano adhucdum
catholico circa a. cc. conscriptum fuisse existimant,
in quam imprimis abiere sententiam doctiss. Tillemontius,
D. Cellerius, P. Dominicus Schram, eximia
est multa cum eloquentia adhortatio ad patientiam amplectendam,
pene dicam ad martyrium sustinendum,
haud aliter ac si, cum haec conscriberet septimius jamjam
nova ingrueret procella, iterumque Christianorum
calamitates forent refricandae. Quidquid ea de re sit
<pb n="1250"/>
ratum habendum, qualive tempore vel rerum tempestate
fuerit hic libellus exaratus, in ea nulla non affertur
caussa, cur Christiani ad patientiam excitari queant et
ab impatientia deterreri. Nempe cum in operis limine,
quasi publice stratus, suam auctor imbecillitatem, animique
impotentiam propalaverit, patientiamque magnis
laudibus summatim descripserit singula perstringit motiva
ad eam amplectendam proponenda, scilicet:</hi> 
<list>
<item> II. </item>
<item>III, IV.</item>
<item> V. </item>
<item> VI. </item>
<item> VII. </item>
<item> VIII. </item>
          </list>

<pb n="1250"/>
<table>
<row>
              <cell>I. <hi>Patientiam Dei erga nos,</hi> </cell>
              <cell>IX.</cell>
            </row>
<row>
              <cell>II. <hi>Patientiam Christi,</hi> </cell>
              <cell>X.</cell>
            </row>
<row>
              <cell>III. <hi>Natales impatientiae ac ejus mala in ipso
diabolo deprehensa.</hi> </cell>
              <cell>XI.</cell>
            </row>
<row>
              <cell>IV. <hi>Fidem patientia probandam.</hi> </cell>
              <cell>XIII.</cell>
            </row>
<row>
              <cell>V. <hi>Temporalia exinde spreta.</hi> </cell>
              <cell>XIV.</cell>
            </row>
<row>
              <cell>VI. <hi>Injurias aequa mente latas.</hi> </cell>
              <cell>XIV, XV.</cell>
            </row>
</table>
        </p>
<p>
          <emph>EDD.</emph>

</p>

<div2>
          <head>CAPUT PRIMUM.</head>

<pb n="1249A"/>
<p>Confiteor ad Dominum Deum, satis temere me, si
non etiam impudenter, de patientia componere ausum,
cui praestandae idoneus omnino non sim, ut
homo nullius boni, quando oporteat demonstrationem
et commendationem alicujus rei adortos, ipsos
prius in administratione ejus rei deprehendi, et constantiam
commonendi propriae conversationis auctoritate
dirigere, ne dicta factis deficientibus erubescant.
Atque utinam erubescere istud remedium ferat,
uti pudor non exhibendi quod aliis suggestum imus, exhibendi
fiat magisterium! Nisi quod bonorum quorumdam,
sicuti et malorum, intolerabilis magnitudo est,
ut, ad capienda et praestanda ea, sola gratia divinae
inspirationis operetur. Nam quod maxime bonum, id
<pb n="1250A"/>
maxime penes Deum, nec alius id quam qui possidet
dispensat, ut cuique dignatur. Itaque vel ut solatium
erit disputare super eo quod frui non datur, vice languentium,
qui cum vacent a sanitate, de bonis ejus
tacere non norunt. Ita miserrimus ego, semper aeger
caloribus impatientiae, quam non obtineo patientiae
sanitatem, et suspirem, et invocem, et perorem necesse
est, cum recordor, et in meae imbecillitatis contemplatione
digero, bonam fidei valetudinem, et dominicae
disciplinae sanitatem, non facile cuiquam,
nisi patientia assideat, provenire. Ita proposita Dei
rebus est, ut nullum praeceptum obire quis, nullum
opus Domino complacitum perpetrare extraneus patientia
possit. Bonum ejus, etiam qui caeci vivunt
 summae virtutis appellatione honorant. Philosophi
<pb n="1251A"/>
quidem, qui alicujus sapientiae animalia
deputantur, tantum illi subsignant, ut cum inter sese
variis sectarum libidinibus et sententiarum aemulationibus
discordent, solius tamen patientiae in commune
memores, huic uni studiorum suorum commiserint
pacem. In eam conspirant, in eam foederantur, illam
  in affectatione virtutis unanimiter student,
omnem sapientiae ostentationem de patientia
praeferunt. Grande testimonium ejus est, cum etiam
vanas saeculi disciplinas ad laudem et gloriam promovet.
Aut numquid potius injuria, cum divina res in saecularibus
artibus volutatur? Sed viderint illi, quos mox
sapientiae suae cum saeculo destructae ac dedecoratae
pudebit.</p>
</div2>

<div2>
          <head>CAPUT II.</head>
<p>
            <pb n="1251B"/>Nobis exercendae patientiae auctoritatem, non affectatio
 humana caninae aequanimitatis stupore
formata, sed vivae ac coelestis disciplinae divina
dispositio delegat, Deum ipsum ostendens patientiae
<pb n="1252A"/>
exemplum. Jam primum qui rorem 
lucis hujus super justos et injustos aequaliter spargit,
qui temporum officia, elementorum servitia, totius
geniturae tributa dignis simul et indignis patitur
occurrere, sustinens ingratissimas nationes, ludibria
artium et opera manuum suarum adorantes, nomen
cum familia ipsius persequentes, luxuriam, avaritiam,
iniquitatem, malignitatem quotidie insolescentem,
ut sua sibi patientia detrahat: plures enim
Dominum idcirco non credunt, quia saeculo iratum tamdiu
nesciunt.</p>
</div2>

<div2>
          <head>CAPUT III.</head>
<p>Et haec quidem divinae patientiae species, quasi
de longinquo fors, ut de supernis, aestimetur. Quid
<pb n="1252B"/>
illa autem quae inter homines palam in terris quodammodo
manu apprehensa est? Nasci se Deus
in utero patitur matris, et exspectat, natus adolescere
sustinet, et adultus non gestit agnosci, sed contumeliosus
insuper sibi est, et a servo suo tingitur, et
<pb n="1253A"/>
tentatoris congressus solis verbis repellit, cum
de Domino fit magister, docens hominem evadere
ad salutem,  scilicet veniam offensae patientiae
 eruditus, non contendit, non reclamavit, nec
quisquam in plateis vocem ejus audivit, arundinem
quassatam non fregit, linum fumigans non restinxit <note>(Is. XLII)</note>.
Nec enim mentitus fuerat propheta, imo
ipsius Dei contestatio, Spiritum suum in Filio cum tota
patientia collocantis <note>(Joan., XIII, Matth. IX, Luc. IX,
Luc. XVII, Matth. XIV, Matth. XXVI, Is. LIII, Matth.
XXIX, Joan. XVIII, Matth: XXVI, Matth. XXVII,
Marc. XV, Luc. XXIII, Joan. XIX)</note>. Nullum volentem
sibi adhaerere non suscepit; nullius mensam
tectumve despexit: aquam  ipse lavandis
discipulorum pedibus ministravit. Non peccatores,
non publicanos adspernatus est. Non illi saltim
<pb n="1253B"/>
civitati quae eum recipere noluerat, iratus est,
cum etiam discipuli tam contumelioso oppido
coelestes ignes repraesentari voluissent. Ingratos curavit,
insidiatoribus cessit. Parum hoc, si non etiam
proditorem suum secum habuit, nec constanter
denotavit. Cum vero traditur, cum adducitur ut pecus
ad victimam, sic enim non magis aperit os, quam
agnus sub tondentis potestate, ille, cui legiones angelorum,
si voluisset, uno dicto de coelis adfuissent,
<pb n="1254A"/>
ne unius quidem discentis gladium ultorem
probavit. Patientia Domini in Malcho vulnerata est.
Itaque et gladii opera maledixit in posterum, et sanitatis
restitutione ei, quem non ipse vexaverat, satisfecit,
per patientiam, misericordiae matrem.
Taceo quod figitur, in hoc enim venerat. Numquid
tamen subeundae morti etiam contumeliis opus fuerat?
Sed saginari voluptate patientiae discessurus volebat.
Despuitur, verberatur, deridetur, foedis vestitur,
foedioribus coronatur. Mira aequanimitatis fides.
Qui in hominis figura proposuerat latere, nihil de
impatientia hominis imitatus est. Hinc vel maxime
pharisaei Dominum agnoscere debuistis: patientiam
hujusmodi nemo hominum perpetraret. Talia tantaque
documenta, quorum magnitudo penes nationes
quidem detrectatio fidei est, penes nos vero ratio et
structio, satis aperte, non sermonibus modo in
<pb n="1254B"/>
praecipiendo, sed etiam passionibus Domini sustinendo,
probant his, quibus credere datum est, patientiam
Dei esse naturam, effectum et praestantiam
ingenitae cujusdam proprietatis.</p>
</div2>

<div2>
          <head>CAPUT IV.</head>
<p>Igitur si probos quosque servos et bonae mentis,
pro ingenio dominico conversari videmus (siquidem
<pb n="1255A"/>
artificium promerendi obsequium est, obsequii
vero disciplina, morigera subjectio est, quanto magis
nos secundum Dominum moratos inveniri oportet!
Servos scilicet Dei vivi, cujus judicium in suos,
non in compede aut pileo vertitur, sed in aeternitate,
aut poenae, aut salutis. Cui severitati declinandae,
vel liberalitati invitandae, tanta obsequii diligentia
opus est, quanta sunt ipsa, quae aut severitas comminatur,
aut liberalitas pollicetur. Et tamen nos non
de hominibus modo servitute subnixis, vel quolibet
alio jure debitoribus obsequii, verum etiam de
pecudibus, etiam de bestiis obedientiam exprimimus,
intelligentes usibus nostris eas a Domino provisas
traditasque. Meliora ergo nobis erunt in obsequii disciplina,
<pb n="1255B"/>
quae nobis Deus subdit? Agnoscunt denique,
quae obediunt, nos. Cui soli subditi sumus, Domino
scilicet auscultare dubitamus? At quam injustum est,
quam etiam ingratum, quod per alterius indulgentiam
de aliis consequaris, idem illi per quem consequeris,
de temetipso non rependere! Nec pluribus de
obsequii exhibitione, debita a nobis Domino Deo. Satis
enim agnitio Dei, quid sibi incumbat, intelligit.
Ne tamen ut extraneum de obsequio videamur interjecisse,
ipsum quoque obsequium de patientia trahitur.
Nunquam impatiens obsequitur, aut patiens quis
non oblectatur. Quam ergo Dominus omnium
bonorum et demonstrator et acceptor Deus in semetipso
circumtulit, quis de bono ejus late  retractet?
<pb n="1256A"/>
Cui item dubium sit omne bonum, quia ad Deum
pertineat, pertinentibus ad Deum tota mente sectandum?
Per quae in expedito et quasi in praescriptionis
compendio et commendatio et exhortatio de
patientia constituta est.</p>
</div2>

<div2>
          <head>CAPUT V.</head>
<p>Verumtamen procedere disputationem de necessariis
fidei non est otiosum, quia nec infructuosum. Loquacitas
in aedificatione nulla turpis, si quando turpis.
Itaque si de aliquo bono sermo est, res postulat,
contrarium quoque boni recensere. Quid enim sectandum
sit, magis inluminabis, si quod vitandum
sit proinde digesseris. Consideremus igitur de impatientia:
an sicut patientia in Deo, ita adversaria ejus
in adversario nostro nata atque comperta sit; ut ex
<pb n="1256B"/>
isto appareat, quam principaliter fidei adversetur.
Nam quod ab aemulo Dei conceptum est, utique non
est amicum Dei rebus. Eadem discordia est rerum,
quae et auctorum. Porro cum Deus optimus, diabolus
e contrario pessimus; ipsa sui diversitate testantur,
neutrum alteri facere, ut nobis non magis a malo
aliquid boni, quam a bono aliquid mali dictum
videri possit. Igitur natales impatientiae in ipso
diabolo deprehendo, jam tunc cum Dominum Deum
universa opera quae fecisset, imagini suae, id est homini
subjecisse impatienter tulit <note>(Genes., III)</note>. Nec
enim doluisset, si sustinuisset; nec invidisset homini,
si non doluisset. Adeo decepit eum, quia inviderat
<pb n="1257A"/>
autem, quia doluerat. Doluerat, quia patienter
utique non tulerat. Quid primum fuerit ille angelus
perditionis, malus an impatiens, contemno
quaerere; palam cum sit, impatientiam cum malitia,
aut malitiam ab impatientia auspicatam, deinde inter
se conspirasse, et individuas in uno patris sinu adolevisse.
Atenim quam primus senserat, per quam delinquere
intraverat, de suo experimento quid ad
peccandum adjuvaret structus eamdem impingendo
in crimen homini advocavit: conventa statim
illi mulier, non temere dixerim per colloquium ipsum
ejus afflata est spiritu impatientia infecto, usque
adeo nunquam omnino peccasset, si in divino
interdicto patientiam perservasset. Quid quod non
sustinuit sola conventa; sed apud Adam nondum maritum,
<pb n="1257B"/>
nondum aures sibi debentem impatiens
etiam tacendi est, ac traducem illum ejus,
quod a malo hauserat, facit. Perit igitur et alius
homo, per impatientiam alterius; perit mox et ipse
per impatientiam suam utrobique commissam; et
circa Dei praemonitionem, et circa diaboli circumscriptionem,
illam servare, hanc refutare non
sustinens. Hinc prima judicii, unde delicti origo: hinc
Deus irasci exorsus, unde offendere homo inductus. Inde
in Deo prima patientia, unde indignatio prima. Qui tunc
maledictione sola contentus, ab animadversionis impetu
in diabolo temperavit. Aut quod crimen ante istud
impatientiae admissum homini imputatur? Innocens
erat, et Deo de proximo amicus, et Paradisi colonus. At
ubi semel succidit impatientiae desivit Deo sapere,
<pb n="1257C"/>
desivit coelestia sustinere posse. Exinde homo
terrae datus, et ab oculis Dei ejectus, facile usurpari
ab impatientia coepit in omne quod Deum offenderet.
<pb n="1258A"/>
Nam statim illa semine diaboli concepta, malitiae
foecunditate, iram filium procreavit, editum suis
artibus erudiit. Quod enim ipsum Adam et
Evam morti immerserat, docuit et filium ab homicidio
incipere <note>(Gen., IV)</note>. Frustra istud impatientiae adscripserim,
si Cain ille primus homicida, et primus
fratricida, oblationes suas a Domino recusatas
aequanimiter nec impatienter tulit, si iratus fratri
suo non est, si neminem denique interemit. Cum ergo,
nec occidere potuerit, nisi iratus; nec irasci, nisi
impatiens: demonstrat quod per iram gessit ad eam
referendum, a qua ira suggesta est. Et haec quidem
impatientiae tunc infantis quodammodo incunabula.
Caeterum quanta mox incrementa, nec mirum.
Nam, si prima deliquit, consequens est, ut quia prima,
<pb n="1258B"/>
idcirco et sola sit matrix in omne delictum, defundens
de suo fonte varias criminum venas. De homicidio
quidem dictum est. Sed ira editum a primordio,
etiam quascumque postmodum causas sibi invenit,
ad impatientiam ut ad originem sui confert. Sive
enim quis inimicitiis, sive praedae gratia id scelus
conficit, prius est ut aut odii aut avaritiae fiat impatiens.
Quicquid compellit, sine impatientia sui non
est ut perfici possit. Quis adulterium sine libidinis
impatientia subiit? Quod et si pretio in foeminis cogitur
venditio illa pudicitiae, utique impatientia contemnendi
lucri ordinatur. Haec, ut principilia penes
Dominum delicta. Nam ut compendio dictum sit,
omne peccatum impatientiae adscribendum. Malum
impatientia est boni. Nemo impudicus non impatiens
<pb n="1258C"/>
pudicitiae, et improbus probitatis, et impius pietatis
et inquietus quietis. Ut malus unusquisque fiat, bonus
perseverare non poterit. Talis igitur excetra 
<pb n="1259A"/>
delictorum, cur non Dominum offendat improbatorem
malorum? Annon ipsum quoque Israel per
impatientiam semper in Deum deliquisse manifestum
est, exinde cum oblitus brachii coelestis, quo
aegyptiis afflictationibus fuerat extractus, de Aaron
sibi deos duces postulat, cum in idolum auri sui collationes
defundit <note>(Exod., XVII)</note>? tam necessarias
enim Moysis cum Domino congredientis impatienter
exceperat moras. Post mannae escatilem pluviam,
post petrae aquatilem sequelam desperant
de Domino, tridui sitim non sustinendo. Nam haec
quoque illis impatientia a Domino exprobatur. Ac ne
singula pervagemur, nunquam non per impatientiam
delinquendo perierunt. Quomodo autem prophetis
manus intulerunt, nisi per impatientiam audiendi <note>(Act., VIII, Sap. II)</note>?
Domino autem ipsi, per impatientiam
<pb n="1259B"/>
videndi. Quod si patientiam inissent,
liberarentur.</p>
</div2>

<div2>
          <head>CAPUT VI.</head>
<p>Ipsa adeo est, quae fidem, et subsequitur, et antecedit <note>(Gen., XV)</note>.
Denique Abraham Deo credidit,
et justitiae deputatus ab illo est: sed fidem
ejus patientia probavit, cum filium immolare jussus
est, ad fidei non tentationem dixerim, sed typicam
contestationem. Caeterum Deus, quem justitiae deputasset,
sciebat. Tam grave praeceptum, quod nec
Domino perfici placebat, patienter et audivit, et si
Deus voluisset, implesset. Merito ergo benedictus,
quia et fidelis; merito fidelis, quia et patiens. Ita fides
patientia illuminata, cum in nationes seminaretur
<pb n="1259C"/>
per semen Abrahae, quod est Christus <note>(Gal., III)</note>, et
<pb n="1260A"/>
gratiam legi superduceret, ampliandae adimplendaeque
legi adjutricem suam patientiam praefecit, quod
ea sola ad justitiae doctrinam retro defuisset. Nam
olim et oculum pro oculo, et dentem pro dente repetebant,
et malum malo foenerabant <note>(Exod., XXI;
Deut. XIX)</note>: nondum enim patientia in terris, quia nec
fides: scilicet interim impatientia occasionibus legis
fruebatur. Facile erat, absente domino patientiae et
magistro. Qui postquam supervenit, et gratiam
fidei patientia composuit, jam nec verbo quidem lacessere,
nec <hi>Fatue</hi> quidem dicere sine judicii periculo
licet. Prohibita ira, restricti animi, compressa
petulantia manus, exemptum linguae venenum,
plus lex quam amisit invenit, dicente Christo <note>(Matth., V, 44)</note>:
 <hi>Diligite inimicos vestros, et maledicentibus
benedicite: et orate pro persecutoribus vestris,
<pb n="1260B"/>
ut filii sitis Patris vestri coelestis.</hi> Vides quem nobis
patrem patientia acquirat? Hoc principali praecepto
universa patientiae disciplina succincta est, quando ne
digne quidem malefacere concessum est.</p>
</div2>

<div2>
          <head>CAPUT VII.</head>
<p>Jam vero, percurrentibus nobis caussas impatientiae,
caetera quoque praecepta suis locis respondebunt. Si
detrimento rei familiaris animus concitatur, omni
pene in loco de contemnendo saeculo, Scripturis dominicis
commonetur: nec major ad pecuniae contemptum
exhortatio subjacet, quam quod ipse Dominus
in nullis divitiis invenitur. Semper pauperes justificat,
divites praedamnat. Ita detrimentum patientiae
fastidium opulentiae praeministravit, demonstrans
<pb n="1260C"/>
per abjectionem divitiarum, laesuras quoque
<pb n="1261A"/>
eorum computandas non esse. Quod ergo nobis
appetere minime opus est quia nec Dominus appetivit,
detruncatum vel etiam ademptum non aegre
sustinere debemus. <hi>Cupiditatem omnium malorum radicem</hi> 
Spiritus Domini per Apostolum pronuntiavit <note>(I Tim. VI, X)</note>.
Eam non in concupiscentia alieni
tantum constitutam interpretemur; nam et quod nostrum
videtur, alienum est: nihil enim nostrum, quoniam
Dei omnia, cujus ipsi quoque nos. Itaque si
damno affecti impatienter senserimus, non de
nostro amissum dolentes, affines cupiditatis deprehendemur.
Alienum quaerimus, cum alienum amissum
 aegre sustinemus. Qui damni impatientia
concitatur, terrena coelestibus anteponendo, de proximo
in Deum peccat. Spiritum enim quem a Domino
<pb n="1261B"/>
sumpsit, saecularis rei gratia concutit. Libenter
igitur terrena amittamus, coelestia tueamur. Totum
licet saeculum pereat, dum patientiam lucrifaciam.
Jam qui minutum sibi aliquid aut furto, aut vi, aut
etiam ignavia, non constanter sustinere constituit,
nescio an facile, vel ex animo, ipse rei suae manum
inferre posset in caussa eleemosynae. Quis enim ab
alio secari omnino non sustinens, ipse ferrum in corpore
suo ducit? Patientia in detrimentis, exercitatio
est largiendi et communicandi. Non piget donare
eum, qui non timent perdere. Alioquin quomodo
duas habens tunicas, alteram earum nudo dabit, nisi
idem sit, qui auferenti tunicam, etiam pallium offerre
possit <note>(Matth., V)</note>? Quomodo amicos de mammona
<pb n="1261C"/>
fabricabimus nobis <note>(Luc., XVI)</note>, si eum in tantum
amaverimus, ut amissum non sufferamus? Peribimus
cum perdito. Quid hic invenimus, ubi habemus amittere?
Gentilium est, omnibus detrimentis impatientiam
adhibere, qui rem pecuniariam fortasse
animae anteponant. Nam et faciunt, cum lucri
<pb n="1262A"/>
cupiditatibus quaestuosa pericula mercimoniorum in
mari exercent; cum pecuniae caussa etiam in foro
nihil damnationi timendum aggredi dubitant; cum
denique ludo et castris sese locant, cum per
viam in mores bestiarum latrocinantur. Nos vero
secundum diversitatem, qua cum illis sumus, non
animam pro pecunia, sed pecuniam pro anima deponere
convenit, seu sponte in largiendo, seu patientes
in amittendo.</p>
</div2>

<div2>
          <head>CAPUT VIII.</head>
<p>Ipsam animam ipsumque corpus in saeculo isto expositum
omnibus ad injuriam gerimus, ejusque injuriae
patientiam subimus; minorum deliberatione
  laedemur? Absit a servo Christi tale inquinamentum,
<pb n="1262B"/>
ut patientia, majoribus tentationibus praeparata,
in frivolis excidat. Si manu quis tentaverit
provocare, praesto est dominica moneta: <hi>Verberanti te 
 <note>(inquit Matth., V, 39)</note> in faciem,
etiam alteram genam obverte.</hi> Fatigetur improbitas patientia
tua. Cujus ictus ille sit, dolore et contumelia
constrictus, gravius a Domino vapulat. Plus
improbum illum caedis sustinendo; ab eo enim vapulabit,
cujus gratia sustines. Si linguae amaritudo maledicto
sive convicio eruperit, respice dictum <note>(Matth., V, 12)</note>:
 <hi>Cum vos maledixerint, gaudete.</hi> Dominus
ipse maledictus in lege est <note>(Deut., XXI, 23)</note>, et
tamen solus est benedictus <note>(Gal., III, 13)</note>. Igitur Dominum
servi consequamur, et maledicamur patienter,
<pb n="1262C"/>
ut benedicti esse possimus. Si parum aequanimiter
audiam dictum aliquod in me protervum aut nequam,
reddam et ipse amaritudinis vicem necesse est, aut
cruciabor impatientia muta. Cum ergo percussero maledictus,
quomodo secutus inveniar doctrinam
Domini, qua traditum est <note>(Marc., VII, 15, 18)</note>,
non vasculorum inquinamentis, sed eorum quae
<pb n="1263A"/>
ex ore promuntur, hominem communicari? Item <note>(Matth., XII)</note>:
manere nos omnis vani et supervacui
dicti reatum? Sequitur ergo ut a quo nos Dominus
arcet, idem ab alio aequanimiter pati admoneat. Hic
jam de patientiae voluptate. Nam omnis injuria,
seu lingua, seu manu incussa, cum patientiam offenderit,
eodem exitu dispungetur, quo telum aliquod
in petra constantissimae duritiae libratum, et
obtusum. Coincidet enim ibidem irrita opera et infructuosa,
et nonnunquam repercussum in eum, qui emisit,
reciproco impetu saeviet. Nempe idcirco quis te
laedit, ut doleas: quia fructus laedentis in dolore
laesi est. Ergo cum fructum ejus everteris, non dolendo,
ipse doleat necesse est amissione fructus sui:
tunc tu non modo illaesus abis, quod etiam solum
<pb n="1263B"/>
tibi sufficit, sed insuper adversarii tui et frustratione
oblectatus, et dolore defensus. Haec est patientiae utilitas
et voluptas.</p>
</div2>

<div2>
          <head>CAPUT IX.</head>
<p>Ne illa quidem impatientiae species excusatur in
amissione nostrorum, ubi aliqua doloris patrocinatur
affectio. Proponendus est enim respectus
denunciationis Apostoli qui ait <note>(I Thess., IV)</note>: <hi>Ne contristemini
dormitione cujusquam, sicut nationes quae
spe carent.</hi> Et merito. Credentes enim resurrectionem
Christi, in nostram quoque credimus, propter
quos ille et obiit et resurrexit. Ergo cum constet
de resurrectione mortuorum, vacat dolor mortis, vacat
et impatientia doloris. Cur ergo doleas, si periisse
<pb n="1263C"/>
non credis? Cur impatienter feras subductum
<pb n="1264A"/>
interim, quem credis reversurum? Profectio est,
quam putas mortem. Non est lugendus qui antecedit,
sed plane desiderandus. Id quoque desiderium patientia
temperandum. Cur enim immoderate feras abiisse,
quem mox subsequeris? Caeterum impatientia in hujusmodi,
et spei nostrae male ominatur, et fidem
praevaricatur. Et Christum laedimus, cum evocatos
quosque ab illo quasi miserandos non aequanimiter
accipimus. <hi>Cupio,</hi> inquit Apostolus <note>(Phil., I)</note>, <hi>recipi 
 jam et esse cum Domino.</hi> Quanto melius ostendit
votum Christianorum? Ergo votum si alios
consecutos impatienter dolemus, ipsi consequi nolumus.</p>
</div2>

<div2>
          <head>CAPUT X.</head>
<p>Est et alius summus impatientiae stimulus, ultionis
<pb n="1264B"/>
libido, negotium curans aut gloriae, aut malitiae. Sed
et gloria utique vana et malitia nunquam non Domino
odiosa, hoc quidem loco maxime, cum alterius
 malitia provocata superiorem se in
exsequenda ultione constituit, et remunerans nequam
duplicat quod semel factum est. Ultio penes errorem
 solatium videtur doloris, penes veritatem
certe redarguitur malignitatis. Quid enim refert
inter provocantem et provocatum, nisi quod ille prior
 in maleficio deprehenditur, at ille posterior? Tamen
uterque laesi hominis Domino reus est, qui omne
 nequam et prohibet et damnat. Nulla in maleficio
ordinis ratio est; nec locus secernit, quod
similitudo conjungit. Absolute itaque praecipitur
malum malo non rependendum <note>(Rom. XII)</note>. Par factum,
<pb n="1264C"/>
par habet meritum. Quomodo id observabimus,
<pb n="1265A"/>
si fastiditi ante in fastidio ultionis non
erimus? Quem autem honorem litabimus Domino Deo
si nobis arbitrium defensionis arrogaverimus? Nos
utres, vasa fictilia, servulis nostris, assumentibus
sibi de conservis ultionem, graviter offendimur;
eosque qui nobis patientiam obtulerint suam, ut memores
humilitatis, servitutis, jus dominici honoris
diligentes, non probamus modo, sed ampliorem, quam
ipsi sibi praesumpsissent, satisfactionem facimus. Id
nobis in Domino tam justo ad aestimandum, tam potenti
ad perficiendum periclitatur? Quid ergo credimus
judicem illum, si non et ultorem? Hoc se nobis
repromittit, dicens <note>(Deut., XXXII)</note>: <hi>Vindictam mihi 
 et ego vindicabo;</hi> id est, Patientiam mihi, et ego
patientiam remunerabo. Cum enim dicit <note>(Matth., VII)</note> 
<pb n="1265B"/> <hi>Nolite judicare, ne judicemini,</hi> 
 nonne patientiam flagitat?
Quis enim non judicabit alium nisi qui patiens erit
non defendendi? Quis idcirco judicat, ut ignoscat?
Ac si ignoscet, tamen judicantis impatientiam
cavit, et honorem unici judicis, id est Dei, abstulit.
Quantos vero casus hujusmodi impatientia incursare
 consuevit! Quotiens poenituit defensionem!
Quotiens instantia ejus deterior facta est caussis
suis! Quoniam nihil impatientia susceptum, sine
impetu transigi novit; nihil impetu actum, aut non
offendit, aut corruit, aut praeceps abiit. Jam si levius
defendaris, insanies: si uberius, oneraberis. Quid
<pb n="1266A"/>
mihi cum ultione, cujus modum regere non possum
per impatientiam doloris? Quod si patientiae incubabo,
non dolebo: si non dolebo, ulcisci non desiderabo.</p>
</div2>

<div2>
          <head>CAPUT XI.</head>
<p>Post has principales impatientiae materias, ut potuimus,
regestas, quid inter caeteras evagemur? Quae
domi, quae foris? Lata atque diffusa est operatio
mali: multiplicia spiritus incitamenta jaculantis,
et modo parvula, modo maxima. Sed parvula de sua
mediocritate contemnas, maximis pro sua exsuperantia
 cedas. Ubi minor injuria, ibi nulla necessitas impatientiae.
At ubi major injuria, ibi necessarior
injuriae medela, patientia. Certemus igitur quae
a malo infliguntur sustinere, ut hostis studium
<pb n="1266B"/>
aemulatio nostrae aequanimitatis eludat. Si vero quaedam
ipsi in nos, aut imprudentia, aut sponte etiam
superducimus, aeque patienter obeamus, quae nobis
imputamus. Quod si a Domino nonnulla credimus incuti,
cui magis patientiam quam Domino praebeamus?
Quin insuper gratulari et gaudere nos docet,
dignatione divinae castigationis. <hi>Ego,</hi> inquit, <hi>quos diligo, castigo.</hi> 
 O servum illum beatum, cujus
emendationi dominus instat! cui dignatur irasci,
quem admonendi dissimulatione non decipit! Undique
igitur adstricti sumus officio patientiae administrandae.
Quaqua ex parte, aut erroribus nostris, aut mali insidiis,
<pb n="1267A"/>
aut admonitionibus Domini intervenit usus,
ejus officii magna merces, felicitas scilicet. Quos
enim felices Dominus, nisi patientes nuncupavit, dicendo: <hi>Beati pauperes spiritu, illorum est enim regnum
coelorum 
 <note>(Matth., V.)</note>
            </hi>? Nullus profecto spiritu pauper,
nisi humilis; quis enim humilis, nisi patiens? quia nemo
subjicere sese potest, sine prima patientia subjectionis
ipsius. <hi>Beati,</hi> inquit, <hi>flentes atque lugentes.</hi> 
Quis talia sine patientia tolerat? Itaque talibus et advocatio
 et risus promittitur. <hi>Beati mites.</hi> Hoc quidem
vocabulo impatientes non licet omnino censeri.
Item cum pacificos eodem titulo felicitatis notat, et
filios Dei nuncupat, numquid impatientes pacis affines?
Stultus hoc senserit. Cum vero, <hi>gaudete et
exultate,</hi> dicit, <hi>quotiens vos maledicent et persequentur,
<pb n="1267B"/>
merces enim vestra plurima in coelo;</hi> id utique non
exultationis impatientiae pollicetur, quia nemo in adversis
exultavit, nisi ante ea contempserit; nemo
contemnet, nisi patientiam gesserit.</p>
</div2>

<div2>
          <head>CAPUT XII.</head>
<p>Quod ad pacis gratissimae Deo attinet discplinam,
quis omnino impatientiae natus vel semel ignoscet
 fratri suo (non dicam septies, sed et septuagies
septies <note>(Matth., XVIII)</note>? quis judicium cum
adversario suo dirigens, <note>(Luc., VI; Matth., V)</note>,
negotium convenientia solvet, nisi prius animi
dolorem, duritiam, amaritudinem, venena scilicet impatientiae
amputarit? Quomodo remittes, et remittetur
tibi, si tenax injuriae per absentiam patientiae fueris?
<pb n="1267C"/>
Nemo convulsus animum in fratrem suum munus
<pb n="1268A"/>
apud altare perficiet, nisi prius reconciliando fratri
reversus ad patientiam fuerit. Sol super iram nostram
si occiderit, periclitamur. Non licet nobis una
die sine patientia manere. Atenim cum omnem speciem
salutaris disciplinae gubernet <note>(Eph., IV.)</note>, quid
mirum quod etiam poenitentiae ministrat, solitae lapsis
subvenire, cum, disjuncto matrimonio, ex ea tamen
causa, qua licet feu viro, seu foeminae ad viduitatis
perseverantiam sustineri, haec exspectat,
haec exoptat, haec exorat poenitentiam quandoque
inituris salutem. Quantum boni utrique
confert! alterum non adulterum facit, alterum
emendat. Sic et illis dominicarum similitudinum exemplis
de patientia sanctis adest. Erroneam ovem patientia
pastoris requirit et invenit. Nam impatientia
<pb n="1268B"/>
unam facile contemneret. Sed laborem inquisitionis
patientia suscipit, et humeris insuper advehit
bajulus patiens peccatricem derelictam. Illum quoque
prodigum filium patientia patris et recipit, et
vestit, et pascit, et apud impatientiam irati fratris
excusat. Salvus est igitur qui perierat, quia poenitentiam
iniit. Poenitentia non perit, quia patientiam
invenit. Nam dilectio summum fidei sacramentum,
Christiani nominis thesaurus, quam Apostolus
totis viribus Sancti Spiritus commendat, cujus
nisi patientiae disciplinis eruditur? <hi>Dilectio,</hi> inquit, <hi>magnanimis 
 est.</hi> Ita patientiam sumit. <hi>Benifica
est;</hi> malum patientia non facit. <hi>Non aemulatur;</hi> id
quidem patientiae proprium est. <hi>Nec protervum sapit;</hi> 
<pb n="1268C"/>
modestiam de patientia traxit. <hi>Non inflatur, non proterit</hi> 
<pb n="1269A"/>
 ; non enim ad patientiam pertinet. <hi>Nec
sua requirit,</hi> si offert sua, dum alteri prosit: <hi>nec
incitatur;</hi> caeterum quid impatientiae reliquisset? <hi>Ideo,</hi> 
 inquit, <hi>dilectio omnia sustinet, omnia tolerat,</hi> 
utique quia patiens. Merito ergo nunquam excidet;
nam caetera evacuabuntur, consummabuntur. Exhauriuntur
 linguae, scientiae, prophetiae; <hi>permanent
fides, spes, dilectio:</hi> fides, quam Christi patientia
induxit: spes, quam hominis patientia exspectat;
dilectio, quam, Deo magistro, patientia comitatur.</p>
</div2>

<div2>
          <head>CAPUT XIII.</head>
<p>Usque huc de patientia tandem simplici et
uniformi, et tantum in animo constituta; cum
eadem etiam in corpore, demerendo Domino
<pb n="1269B"/>
multipliciter allaboret, utpote quae ab ipso Domino
in corporis quoque virtute edita est, siquidem rector
animus facile communicat spiritus invecta cum
habitaculo suo. Quae igitur negotiatio patientiae in
corpore? In primis afflictatio carnis, hostia Domino
placatoria per humiliationis sacrificium, cum sordes
cum angustia victus Domino libat, contenta simplici
pabulo puroque aquae potu, cum jejunia conjungit,
cum cineri et sacco inolescit. Haec patientia
corporis precationes commendat, deprecationes affirmat:
haec aures Christi Dei aperit, severitatem
dispergit, clementiam elicit <note>(Dan., IV)</note>. Sic ille
rex Babylonius, offenso Domino, cum squalore et
paedore septenni ab humana forma exulasset, immolata
patientia corporis sui, et regnum recuperavit,
<pb n="1269C"/>
et quod optabilius homini est, satis Deo fecit. Jam,
si altiores et feliciores gradus corporalis patientiae
digeramus, eadem sanctitati quoque procurat continentiam
 carnis <note>(Matth., XIX)</note>. Haec et viduam
tenet, et virginem assignat, et voluntarium spadonem
<pb n="1270A"/>
ad regna coeli levat. Quod de virtute animi venit,
in carne perficitur, carnis patientia in persecutionibus
denique praeliatur. Si fuga urgeat, adversus incommoda
fugae caro militat. Si et carcer premat, caro
in vinculis, caro in ligno, caro in solo, et in
illa paupertate lucis, et in illa penuria mundi.
Cum vero producitur ad experimentum felicitatis,
ad occasionem secundae intinctionis, ad ipsum
divinae sedis ascensum, nulla plus illic quam patientia
corporis: Si <hi>spiritus promptus,</hi> sed <hi>caro</hi> sine patientia <hi>infirma 
 <note>(Matth., XXVI)</note>
            </hi>, ubi salus spiritus et
carnis ipsius. At quum hoc Dominus de carne dicit,
infirmam pronuntians, quid ei firmandae opus sit,
ostendit, patientia scilicet adversus omnem subvertendae
fidei vel puniendae paraturam, ut verbera,
<pb n="1270B"/>
ut ignem, ut crucem, bestias, gladium constantissime
toleret, quae Prophetae, quae Apostoli
sustinendo vicerunt.</p>
</div2>

<div2>
          <head>CAPUT XIV</head>
<p>His patientiae viribus secatur Isaias, et de Domino
non tacet. Lapidatur Stephanus, et veniam hostibus
suis postulat <note>(Act. VII)</note>. O felicissimum illum quoque,
qui omnem patientiae speciem adversus omnem diaboli
vim expunxit, quum non abacti greges, non illae
in pecore divitiae, non filii uno ruinae impetu adempti,
non ipsius denique corporis in ulcere cruciatus a
patientia et fide Domino debita exclusit, quem
diabolus totis viribus frustra caecidit <hi>(Job, I)</hi>! Neque
enim a respectu Dei tot doloribus avocatus ille est;
sed constitit nobis in exemplum et testimonium, tam
<pb n="1270C"/>
spiritu quam carne, tam animo quam corpore patientiae
perpetrandae; ut neque damnis saecularium,
nec amissionibus carissimorum, nec corporis
quidem conflictationibus succidamus. Quale in illo
viro feretrum Deus diabolo exstruxit <hi>(Joh, II)</hi>!
<pb n="1271A"/>
Quale vexillum de inimico gloriae suae extulit, cum
ille homo, ad omnem acervum nuntiorum
nihil ex ore promeret, nisi Deo gratias; cum uxorem
jam malis delassatam, et ad prava remedia suadentem
exsecraretur. Quid? Ridebat Deus. Quid? Dissecabatur
malus: cum Job immundam ulceris sui
redundantiam magna aequanimitate destringeret;
cum erumpentes bestiolas inde in eosdem specus
 et pastus reformosae carnis ludendo
revocaret. Itaque operarius ille victoriae Dei, retusis
omnibus jaculis tentationum lorica clypeoque patientiae,
et integritatem mox corporis a Deo recuperavit,
et quae amiserat conduplicata possedit. Et
si filios quoque restitui voluisset, pater iterum vocaretur.
Sed maluit in illo die reddi sibi. Tantum
gaudii, securus sic de Domino, distulit; sustinuit
tam voluntariam orbitatem, ne sine aliqua patientia
viveret.</p>
</div2>

<div2>
          <head>CAPUT XV.</head>
<p>Adeo satis idoneus patientiae sequester Deus. Si
injuriam deposueris penes eum, ultor est; si damnum,
restitutor est; si dolorem, medicus est; si mortem,
ressuscitator est. Quantum patientiae licet, ut Deum
habeat debitorem! Nec immerito. Omnia enim placita
ejus tuetur: omnibus mandatis ejus intervenit. Fidem
<pb n="1272A"/>
munit, pacem gubernat, dilectionem adjuvat,
humilitatem instruit, poenitentiam exspectat, exomologesim
adsignat, carnem regit, spiritum servat, linguam
fraenat, manum continet, tentationes inculcat,
scandala pellit, martyria consummat, pauperem consolatur,
divitem temperat, infirmum non extendit,
valentem non consumit, fidelem delectat, gentilem
invitat, servum domino, dominum Deo commendat,
foeminam exornat, virum approbat: amatur
in puero, laudatur in juvene, suspicitur in sene; in
omni sexu, in omni aetate formosa est. Age jam, si
et effigiem habitumque ejus comprehendamus. Vultos
illi tranquillus et placidus, frons pura, nulla moeroris
aut irae rugositate contracta; remissa aeque in laetum
modum supercilia, oculis humilitate, non infelicitate,
dejectis. Os taciturnitatis honore signatum. Color,
qualis securis et innoxiis. Motus frequens capitis in
diabolum, et minax risus. Caeterum amictus circum
pectora candidus, et corpori impressus, ut qui nec
inflatur, nec inquinatur. Sedet enim in throno
spiritus ejus mitissimi et mansuetissimi, qui non turbine
glomeratur, non nubilo livet, sed est tenerae
serenitatis apertus et simplex, quem tertio vidit
Elias. Nam ubi Deus, ibidem et alumna ejus, patientia
scilicet <note>(Matth., XVII)</note>: cum ergo spiritus Dei
<pb n="1273A"/>
descendit, individua patientia comitatur eum. Si
non cum spiritu admiserimus, in nobis morabitur
semper? Imo nescio an diutius perseveret. Sine
sua comite ac ministro, omni loco ac tempore angatur
necesse est. Quodcumque inimicus ejus inflixerit, solus
sustinere non poterit, carens instrumento sustinendi.</p>
</div2>

<div2>
          <head>CAPUT XVI.</head>
<p>Haec patientiae ratio, haec disciplina, haec opera caelestis
et vera, scilicet christiana; non, ut illa patientia
gentium terrae, falsa, probrosa. Nam ut, in isto
quoque, Domino diabolus aemularetur, quasi plane ex
pari, nisi quod ipsa diversitas mali et boni aequaliter
magnitudinis par est, docuit et suos patientiam
propriam: illam dico, quae maritos dote venales, aut
<pb n="1274A"/>
lenociniis negotiantes uxorum potestatibus subjicit;
quae occupandis orbitatibus omnem coacti obsequii
laborem mentitis affectionibus tolerat; quae ventris
operarios contumeliosis patrociniis subjectione
libertatis gulae addicit. Talia nationes patientiae
studia noverunt; et tanti boni nomen foedis operationibus
occupant: patientes rivalium et divitum et invitatorum,
impatientes solius Dei vivunt. Sed viderit
sua et sui praesidis patientia, quam
subter ignis exspectat. Caeterum nos amemus
patientiam Dei, patientiam Christi: rependamus illi
quam pro nobis ipse dependit. Offeramus patientiam
spiritus, patientiam carnis, qui in resurrectionem
 carnis et spiritus credimus.
</p>
</div2>
      </div1>
</body>
  </text>
</TEI>