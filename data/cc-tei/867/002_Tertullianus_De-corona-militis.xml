<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De corona militis</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.DeCoMi</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>ARGUMENTUM.</head>

<pb n="0073B"/>
<p>-- <hi>Inter eos quos in Montanismo exaravit
Tertullianus libros, primum locum obtinet liber de
Corona, anno Christi CCI editus, quemadmodum,
perdoctum secutus Noesseltum, in sua prooemiali
dissertatione Lumper luculenter demonstravit. Occasionem
scribendi hujus tractatus auctori praebuit militis
factum infra in exordio eleganter enarratum, quod
cum christianorum nonnulli reprehenderent, militique
Ecclesiam longa pace fruentem temere periculo exponendam
improperarent, de caetero asserentes hanc
<pb n="0074B"/>
coronam gestare, esse ornamentum sua natura nec
bonum, nec malum, solus Tertullianus, pro aspero
suo ingenio, libro de Corona scripto militis caussam
propugnavit; acriterque pastores in pace leones, in
praelio cervos insectatus, quia sic coronari idololatriae
signum esset, interrogantibus quonam scripturae loco
tales coronas gestare prohiberetur, ait sufficere traditionem.
In hoc itaque libro traditionem et consuetudinem
non mediocriter extollit, pluraque profert de
caeremoniis exempla notatu digna, quae ex traditione
<pb n="0075A"/>
recepta esse contendit. Quam opima sit in eo libro
rerum memorabilium, vetustarumque consuetudinum
copia, pateat ex ipsomet totius libri synoptico conspectu.</hi> </p>
<p> <hi>Cum igitur praefracte sanxit coronam gestare contra
morem esse et traditionem christianorum, obiter
describit baptismi caeremonias, SS. Eucharistiae
sacramenta, oblationem pro defunctis, pro natalitiis
martyrum, dominicam diem, jejunium, crucis in
fronte signum.</hi> </p>
<p> <hi>Tum, ad suum scopum rediens, totus in coronae
usum invehitur, quem vult vel natura prohiberi, imo
originem redolere superstitiosam, saltem insuetum esse
patriarchis, prophetis, levitis, nec non et templo
Dei, arcae testamenti, tabernaculis martyriis; demum
<pb n="0075B"/>
nulla utendum esse corona, sive militari, sive triumphali,
sive castrensi, sive laurea, aureave magistratibus
concessa, sive corona laetitiae, aut nuptiarum, libertorumve
vel agonisticae palaestrae, quippe cum
sertum spinarum subiit Christus, Christianisque sit
in coelis reposita corona.</hi> EDD.</p>
</div2>

<div2>
        <head>CAPUT PRIMUM.</head>

<pb n="0076A"/>
<p>Proxime facta est liberalitas praestantissimorum
imperatorum ; expungebantur in castris milites
laureati. Adhibetur quidam illic magis Dei miles,
caeteris constantior fratribus, qui se duobus dominis
servire posse praesumpserant, solus libero eapite,
coronamento in manu otioso. Vulgata jam et ista
disciplina Christianorum relucebat. Denique
singuli designare, et eludere eminus, infrendere
cominus. Murmur tribuno defertur, et persona
jam ex ordine accesserat. Statim tribunus: Cur, inquit,
tam diversus habitu? Negavit ille cum caeteris
sibi licere; caussas expostulatus, Christianus sum,
respondit. O militem in Deo gloriosum! Suffragia
<pb n="0076B"/>
exinde, et res ampliata, et reus ad praefectos.
Ibidem gravissimas penulas posuit, relevari
auspicatus, speculatoriam morosissimam de
pedibus absolvit, terrae sanctae insistere incipiens,
gladium nec dominicae defensioni necessarium
reddidit <note>(Math. XXVI, 52)</note>: laurea et de manu
<pb n="0077A"/>
corruit. Et nunc russatus sanguinis sui spe,
calceatus de Evangelii paratura, succinctus acutiore
verbo Dei, totus de Apostolo armatus <note>(Eph.
VI, 11)</note> et de martyrii candida melius coronandus,
donativum Christi in carcere exspectat. Exinde sententiae
super illo, nescio an Christianorum, non enim
aliae ethnicorum, ut de abrupto, et praecipiti, et mori
cupido, qui de habitu interrogatus nomini negotium
fecerit: solus scilicet fortis, inter tot fratres commilitones
solus Christianus. Plane superest ut etiam
martyria recusare meditentur, qui prophetias ejusdem
Spiritus sancti respuerunt. Mussitant denique, tam
bonam et longam sibi pacem periclitari. Nec dubito
quosdam Scripturas emigrare, sarcinas expedire, fugae
<pb n="0077B"/>
accingi de civitate in civitatem; nullam enim aliam
Evangelii memoriam curant. Novi et pastores corum,
in pace leones, in praelio cervos. Sed de quaestionibus
confessionum alibi docebimus. At nunc quatenus
et illud opponunt: Ubi autem prohibemur coronari?
Hanc magis localem substantiam caussae praesentis
aggrediar, ut et qui ex sollicitudine ignorantiae
quaerunt, instruantur; et qui in defensionem delicti
contendunt, revincantur; ipsi vel maxime Christiani
laureati, quibus id solum quaestio est; quasi aut
nullum aut incertum saltem haberi possit delictum
quod patiatur quaestionem. Nec nullum autem nec
incertum, hinc interim ostendam.</p>
</div2>

<div2>
        <head>CAPUT II.</head>
<p>
          <pb n="0077C"/>Neminem dico fidelium coronam capite nosse
alias extra tempus tentationis ejusmodi. Omnes ita
observant, a catechumenis usque ad confessores et
martyras, vel negatores. Videris unde auctoritas moris,
de qua nunc maxime quaeritur. Porro cum quaeritur
cur quid observetur, observari interim constat.
Ergo nec nullum nec incertum videri potest delictum,
quod committitur in observationem suo jam vindicandam
nomine, et satis auctoratam consensus patrocinio;
<pb n="0078A"/>
plane, ut ratio quaerenda sit; sed salva observatione,
nec in destructionem ejus, sed in aedificationem <note>(II Cor., XIII, 10)</note> 
 potius, quo magis observes, cum
fueris etiam de ratione securus. Quale est autem, ut
tunc quis in quaestionem provocet observationem,
cum ab ea excidit? et tunc requirat unde habuerit
observationem, cum ab ea desiit? quando et si ideo
velit videri ad quaestionem vocare, ut ostendat se non
deliquisse in observationis destitutione, nihilominus
deliquisse in observationis praesumptione. Si enim non
deliquit hodie suscepta corona, deliquit aliquando recusata.
Et ideo non ad eos erit iste tractatus, quibus
non competit quaestio, sed ad illos qui studio discendi,
non quaestionem deferunt, sed consultationem. Nam
<pb n="0078B"/>
et semper quaeritur de isto, et laudo fidem quae ante
credidit observandum esse quam didicit <note>(Isa.
VII, 9)</note>. Et facile est statim exigere, ubi scriptum sit,
ne coronemur. At enim ubi scriptum est, ut coronemur?
Expostulantes enim Scripturae patrocinium in
parte diversa, praejudicant suae quoque parti Scripturae
patrocinium adesse debere. Nam si ideo dicetur
coronari licere, quia non prohibeat Scriptura, aeque
retorquebitur ideo coronari non licere, quia Scriptura
non jubeat. Quid faciet disciplina? utrumque recipiet,
quasi neutrum prohibitum sit? an utrumque rejiciet,
quasi neutrum praeceptum sit? Sed quod non prohibetur,
ultro permissum est. Imo prohibetur quod
non ultro est permissum.</p>
</div2>

<div2>
        <head>CAPUT III.</head>

<pb n="0078C"/>
<p>Et quamdiu per hanc lineam serram reciprocabimus
habentes observationem inveteratam, quae praeveniendo
statum fecit? Hanc si nulla Scriptura determinavit,
certe consuetudo corroboravit, quae sine dubio
de traditione manavit. Quomodo enim usurpari quid
potest, si traditum prius non est? Etiam in traditionis
obtentu exigenda est, inquis, auctoritas scripta.
Ergo quaeramus an et traditio, nisi scripta, non
<pb n="0079A"/>
debeat recipi? Plane negabimus recipiendam, si nulla
exempla praejudicent aliarum observationum, quas sine
ullius scripturae instrumento, solius traditionis
titulo, et exinde consuetudinis patrocinio vindicamus.
Denique, ut a baptismate ingrediar, aquam
adituri, ibidem, sed et aliquanto prius in Ecclesia sub
antistitis manu contestamur nos renuntiare diabolo,
et pompae, et angelis ejus: dehinc ter mergitamur,
amplius aliquid respondentes, quam Dominus
in Evangelio determinavit. Inde suscepti, lactis et
mellis concordiam praegustamus: exque ea die, lavacro
quotidiano per totam hebdomadem abstinemus.
Eucharistiae sacramentum, et in tempore victus,
et omnibus mandatum a Domino, etiam antelucanis
coetibus, nec de aliorum manu quam praesidentium
<pb n="0079B"/>
sumimus: oblationes pro defunctis, pro natalitiis
annua die facimus: die Dominico jejunium nefas
ducimus, vel de geniculis adorare. Eadem immunitate
<pb n="0080A"/>
a die Paschae in Pentecosten usque gaudemus.
Calicis aut panis etiam nostri aliquid decuti
in terram anxie patimur. Ad omnem progressum
atque promotum, ad omnem aditum et exitum, ad
calciatum, ad lavacra, ad mensas, ad lumina, ad cubilia,
ad sedilia, quaecumque nos conversatio exercet,
frontem crucis signaculo terimus.</p>
</div2>

<div2>
        <head>CAPUT IV.</head>
<p>Harum et aliarum ejusmodi disciplinarum si legem
expostules Scripturarum, nullam invenies: traditio tibi
praetendetur auctrix, consuetudo confirmatrix, et fides
 observatrix. Rationem traditioni, et consuetudini,
et fidei patrocinaturam aut ipse perspicies,
aut ab aliquo qui perspexerit disces; interim nonnullam
esse credes, cui debeatur obsequium. Adjicio unum
<pb n="0080B"/>
adhuc exemplum, quatenus et de veteribus docere
conveniet. Apud Judaeos tam solemne est foeminis
eorum velamen capitis, ut inde noscantur. Quaero
<pb n="0081A"/>
legem. Apostolum differo <note>(I Cor., XI, 5)</note>. Si Rebecca
conspecto procul sponso velamen invasit <note>(Gen.,
XXIV, 65)</note>, privatus pudor legem facere non potuit,
aut caussae suae fecerit. Tegantur virgines solae, et hoc
nuptum venientes, nec antequam cognoverint sponsos.
Si et Susanna in judicio revelata argumentum velandi <note>(Dan., XIII, 18)</note> 
 praestat, possum dicere: Et hic
velamen arbitrii fuit, rea venerat, erubescens de infamia
sua, merito abscondens decorem vel quia timens
jam placere. Caeterum in stadio mariti, non
putem velatam deambulasse quae placuit. Fuerit nunc
velata semper, in ipsa quoque legem habitus requiro,
vel in quacumque alia. Si legem nusquam reperio,
sequitur ut traditio consuetudini morem hunc dederit,
<pb n="0081B"/>
habiturum quandoque Apostoli auctoritatem
ex interpretatione rationis. His igitur exemplis renuntiatum
erit, posse etiam non scriptam traditionem
in observatione defendi, confirmatam consuetudine,
idonea teste probatae tunc traditionis, ex
perseverantia observationis. Consuetudo autem
etiam in civilibus rebus pro lege suscipitur, cum deficit
lex: nec differt scriptura an ratione consistat,
quando et legem ratio commendet. Porro, si ratione
lex constat, lex erit omne jam quod ratione constituerit,
a quocumque productum. An non putas
omni fideli licere concipere et constituere, dumtaxat
quod Deo congruat, quod disciplinae conducat,
quod saluti proficiat, dicente Domino: Cur autem non
<pb n="0081C"/>
et a vobis ipsis quod justum judicatis <note>(Luc. XII, 57)</note>?
et non de judicio tantum, sed de omni sententia rerum
examinandarum. Dicit et Apostolus: Si quid ignoratis,
Deus vobis revelabit <note>(Philip. III, 15)</note>: solitus et ipse
consilium subministrare, cum praeceptum Domini non
habebat, et quaedam edicere a semetipso, sed et
ipse spiritum Dei habens deductorem omnis veritatis.
Itaque consilium et edictum ejus divini
<pb n="0082A"/>
jam praecepti instar obtinuit de rationis divinae patrocinio.
Hanc nunc expostula, salvo traditionis
respectu, quocumque traditore censetur; nec auctorem
respicias, sed auctoritatem, et imprimis
consuetudinis ipsius: quae propterea colenda est, ne
non sit rationis interpres, ut, si et hanc Deus dederit,
tunc discas an non observanda sit tibi consuetudo.</p>
</div2>

<div2>
        <head>CAPUT V.</head>
<p>Sed cur major efficitur ratio christianarum observationum,
cum illas etiam natura defendit,
quae prima omnium disciplina est? Ideoque haec prima
scribit coronam capiti non convenire. Puto autem
naturae dominus Deus noster est, qui figuravit hominem,
et fructibus rerum appetendis, judicandis,
<pb n="0082B"/>
consequendis, certos in eo sensus ordinavit per propria
membrorum quodammodo organa. Auditum in
auribus fodit, visum in oculis accendit, gustum in
ore conclusit, odoratum in naribus ventilavit,
contactum in manibus extimavit . Per haec exterioris
hominis ministeria, interiori homini ministrantis,
fructus munerum divinorum ad animam
deducuntur ab sensibus. Quis igitur fructus
ex floribus? substantia enim propria, certe praecipua
coronarum, flores agri. Aut odor, inquis,
aut color, aut pariter utrumque. Qui erunt sensus
coloris et odoris? visus, opinor, et odoratus. Istos
sensus quae membra sortita sunt? oculi, nisi
fallor, et nares. Utere itaque floribus visu et
<pb n="0082C"/>
odoratu, quorum sensuum fructus est; utere per
oculos et nares, quorum sensuum membra sunt. Substantia
tibi a Deo tradita est, habitus a saeculo, quanquam
nec habitus extraordinarius ordinario usui
obstrepit. Hoc sint tibi flores, et inserti, et innexi,
et in filo, et in scirpo, quod liberi, quod soluti:
spectaculi scilicet et spiraculi res. Coronam si forte
fascem existimas florum per seriem comprehensorum,
<pb n="0083A"/>
ut plures simul portes, ut omnibus pariter utaris,
jam vero et in sinum conde, si tanta munditia est: in
lectulum sparge, si tanta mollitia est: et in poculum
crede, si tanta innocentia est, tot modis fruere, quot
et sentis. Caeterum in capite quis sapor floris?
quis coronae sensus? nisi vinculi tantum: quo neque
color cernitur, neque odor ducitur, nec teneritas
commendatur. Tam contra naturam est florem capite
sectari, quam sonum nare. Omne autem quod
contra naturam est, monstri meretur notam penes
omnes, penes nos vero etiam elogium sacrilegii
in Deum, naturae dominum et auctorem.</p>
</div2>

<div2>
        <head>CAPUT VI.</head>
<p>Quaeris igitur Dei legem? habes communem
<pb n="0083B"/>
istam in publico mundi, in naturalibus tabulis, ad
quas et Apostolus solet provocare, ut cum in velamine
foeminae, <hi>Nec natura vos,</hi> inquit, <hi>docet <note>(I Cor., XI,
14)</note>
          </hi>? ut cum ad Romanos <hi>(II, 14)</hi>, natura facere dicens
nationes ea quae sunt legis, et legem naturalem
suggerit, et naturam legalem. Sed et in priore epistola,
naturalem usum conditionis in non naturalem
masculos et foeminas inter se demutasse affirmans ex
retributione erroris in vicem poenae, utique naturali
usui patrocinatur . Ipsum Deum secundum
naturam prius novimus, et Deum appellantes
deorum, et bonum praesumentes, et judicem invocantes:
quaeris an conditioni ejus fruendae natura nobis
debeat praeire, ne illa rapiamur qua Dei aemulus
universam conditionem certis usibus homini
<pb n="0083C"/>
mancipatam, cum ipso homine corrupit, unde eam
<pb n="0084A"/>
et apostulus invitam ait vanitati succidisse <note>(Rom.,
VIII, 20)</note>, vanis primum usibus, tum turpibus, et
injustis, et impiis, subversam? Sic itaque et circa
voluptates spectaculorum infamata conditio est ab eis
qui natura quidem, Dei omnia sentiunt, ex quibus
spectacula instruuntur; scientia autem deficiunt illud
quoque intelligere, omnia esse a diabolo mutata.
Sed et huic materiae propter suaviludios nostros
 graeco quoque stylo satisfecimus.</p>
</div2>

<div2>
        <head>CAPUT VII.</head>
<p>Proinde coronarii isti agnoscant interim naturae
anctoritatem, communis sapientiae nomine, qua
homines, sed propriae religionis pignora ,
qua Deum naturae de proximo colentes: atque ita,
<pb n="0084B"/>
velut ex abundanti caeteras quoque rationes dispiciant,
quae nostro privatim capiti coronamentis, et
quidem, omnibus interdicunt. Nam et urgemur a
communione naturalis disciplinae, converti ad proprietatem
christianae totam jam defendendam, per
caeteras quoque species coronarum, quae aliis usibus
prospectae videntur, ut aliis substantiis structae;
ne, quia non ex floribus constant, quorum usum natura
signavit (ut ipsa haec laurea militaris) non credantur
admittere sectae interdictionem, quia evaserint
naturae praescriptionem. Video igitur et curiosius et
planius agendum ab originibus usque ad profectus et
excessus rei. Literae ad hoc saeculares necessariae; de
suis enim instrumentis saecularia probari necesse est.
Quantulas attigi, credo sufficient. Si fuit aliqua
<pb n="0084C"/>
Pandora, quam primam foeminarum memorat Hesiodus,
<pb n="0085A"/>
hoc primum caput coronatum est a Charitibus,
cum ab omnibus muneraretur unde Pandora. Nobis
vero Moyses propheticus, non poeticus pastor,
principem foeminam Evam facilius pudenda foliis,
quam tempora floribus, incinctam describit. Nulla
ergo Pandora. Sed et de mendacio erubescenda est
coronae origo. Jam nunc et de veritatibus suis
Certe enim Graecos  fuisse constat auctores rei
vel illuminatores. Saturnum Pherecydes ante omnes
refert coronatum, Jovem Diodorus post devictos
Titanas; dat et Priapo taenias idem, et
Ariadnae sertum ex auro et Indicis gemmis, Vulcani
opus, Liberi munus, ac postea sidus. Junoni vitem
Callimachus induxit. Ita et Agis signum ejus palmite
<pb n="0085B"/>
redimitum, subjecto pedibus ejus corio leonino, insultantem
 ostentat novercam de exuviis utriusque
privigni. Hercules nunc populum capite praefert,
nunc oleastrum, nuncapium. Habes tragoediam Cerberi,
habes Pindarum, atque Callimachum, qui et Apollinem
memorat, interfecto Delphyne dracone , lauream
induisse: Liberum, eumdem apud Aegyptios Osirin,
Harpocration industria, hederatum argumentatur,
quod hederae natura sit cerebrum ab heluco defensare
<pb n="0086A"/>.
Sed et alias Liberum principem coronae plane
laureae, in qua ex Indicis triumphavit, etiam vulgus
agnoscit, cum dies in illum solemnes <hi>magnam</hi> appellat <hi>coronam.</hi> 
 Si et Leonis Aegyptii scripta evolvas, prima
Isis repertas spicas capite circumtulit, rem magis
ventris. Plura quaerentibus omnia exhibebit praestantissimus
in hac quoque materia commentator Claudius
Saturninus. Nam est illius de Coronis liber,
et origines, et caussas, et species, et solemnitates
earum ita edisserens, ut nullam gratiam floris, nullam
laetitiam frondis, nullum cespitem aut palmitem,
non alicujus capiti invenias consecratum. Quo satis
instruamur, quam alienum judicare debeamus coronati
capitis institutionem ab eis prolatam, et in eorum
<pb n="0086B"/>
deinceps honorem dispensatam, quos saeculum
deos credidit. Si enim mendacium divinitatis diabolus
operatur in hac etiam specie, a primordio mendax,
sine dubio et eos ipse prospexerat, in quibus
in mendacium divinitatis ageretur. Quale igitur habendum
est apud homines veri Dei, quod a candidatis
diaboli introductum, et ipsis a primordio dicatum
est, quodque jam tunc idololatriae initiabatur ab idolis,
et idolis adhuc vivis? non quasi aliquid sit
<pb n="0087A"/>
idolum, sed quoniam quae idolis alii faciunt, ad daemones
pertinent. Porro, si quae alii idolis faciunt,
ad daemones pertinent <note>(I Cor., X, 20)</note>, quanto magis
quod ipsa sibi idola fecerunt cum adviverent?
Ipsi scilicet sibi procuraverunt daemones, per eos in
quibus esurierunt ante quod procuraverunt .</p>
</div2>

<div2>
        <head>CAPUT VIII.</head>
<p>Tene interim hanc fidem, dum incursum quaestionis
 excutio. Jam enim audio dici: Et alia multa
ab eis prolata, quos saeculum deos credidit; tamen
in nostris hodie usibus, et in pristinorum sanctorum,
et in Dei rebus, et in ipso Christo deprehendi, non
alias scilicet hominem functo, quam per communia
ista instrumenta exhibitionis humanae. Plane ita
sit, nec antiquius adhuc in origines disceptabo. Primus
<pb n="0087B"/>
literas Mercurius enarraverit; necessarias confitebor
et commerciis rerum et nostris erga Deum studiis.
Sed et si nervos idem in sonum strinxit, non negabo
et hoc ingenium cum sanctis fecisse, et Deo
ministrasse, audiens David. Primus medelas Aesculapius
exploraverit; memini et Isaiam Ezechiae languenti
aliquid medicinale mandasse <note>(Is., XXXVIII,
21)</note>. Scit et Paulus stomacho vinum modicum prodesse <note>(I Tim, V, 23)</note>.
Sed et Minerva prima molita
sit navem; videbo navigantem Jonam <note>(Jon., I, 3)</note> 
et apostolos <note>(Luc., VIII, 2)</note>. Plus est <note>(Act., XIII, 4)</note>,
quod et Christus vestietur: habebit etiam penulam
Paulus <note>(II Tim., IV, 13)</note>. Si et uniuscujusque supellectilis
<pb n="0088A"/>
et singulorum vasculorum aliquem ex diis saeculi
auctorem nominant, agnoscant necesse est et recumbentem
in lectulo Christum, et cum pelvim
discipulorum pedibus offert <note>(Joan., XIII, 5)</note>, et cum
aquam ex urceo ingerit, et cum linteo circumstringitur,
propria Osiridis veste. Hujusmodi quaestioni
sic ubique respondeo, admittens quidem utensilium
communionem, sed provocans eam ad rationalium et
irrationalium distinctionem, quia passivitas fallit,
obumbrans corruptelam conditionis, qua subjecta
est vanitati <note>(Rom., VIII, 28)</note>. Dicimus enim ea demum
et nostris, et superiorum usibus, et Dei rebus,
et ipsi Christo competisse, quae meras utilitates, et
certa subsidia, et honesta solatia necessariis vitaehumanae
<pb n="0088B"/>
 procurant: ut ab ipso Deo inspirata credantur
priore prospectore, et instructore, et oblectatore,
si forte, hominis sui. Quae vero hunc ordinem
excesserint, ea non convenire usibus nostris, praesertim
quae propterea scilicet, nec apud saeculum,
nec in Dei rebus, nec in conversationibus Christi recognosci
est.</p>
</div2>

<div2>
        <head>CAPUT IX.</head>
<p>Quis denique patriarches, quis prophetes, quis
levites, aut sacerdos, aut archon, quis vel postea
apostolus, aut evangelizator, aut episcopus invenitur
coronatus? Puto nec ipsum Dei templum, nec arca
testamenti, nec tabernaculum martyrii, nec altare,
nec candelabrum <note>(III Reg., VI et VIII)</note>: quibus utique
<pb n="0089A"/>
et in prima dedicationis solemnitate, et in secunda
restitutionis gratulatione competisset coronari,
si dignum Deo esset <note>(I Esdr., V, 11; I Cor.,
X)</note>. Atquin, si figurae nostrae fuerunt (nos enim sumus
et templa Dei, et altaria, et luminaria, et vasa),
hoc quoque figurate portendebant, homines Dei coronari
non oportere. Imagini veritas respondere
debebit. Si forsitan opponis ipsum Christum coronatum,
ad hoc breviter interim audies: Sic et tu coronare,
licitum est. Tamen nec illam impietatis contumeliosae
coronam populus conscivit. Romanorum
militum commentum fuit, ex usu rei saecularis,
quem populus Dei nec publicae umquam laetitiae, nec
ingenitae luxuriae nomine admisit; facilius cum
tympanis et tibiis et psalteriis revertens de captivitate
<pb n="0089B"/>
Babyloniae, quam cum coronis <note>(I Esdr., II et III)</note>: et
post cibum et potum exsurgens ad ludendum sine
coronis <note>(Exod., XXIII)</note>. Nam neque laetitiae descriptio,
neque luxuriae denotatio de coronae decore aut
dedecore tacuisset. Adeo et Isaias <note>(XXIV. 9)</note>: <hi>Quoniam,</hi> 
inquit, <hi>cum tympanis et tibiis et psalteriis bibunt
vinum:</hi> dicturus esset etiam <hi>cum coronis,</hi> si umquam
hic usus fuisset in Dei rebus.</p>
</div2>

<div2>
        <head>CAPUT X.</head>
<p>Ita cum idcirco proponis deorum saecularium ornamenta
etiam apud Deum deprehendi, ut inter haec
coronam quoque capitis communi usui vindices; ipse
tibi jam praescribis non habendum in communionem
usus, quod non inveniatur in Dei rebus. Quid enim
tam indignum Deo, quam quod dignum idolo?
<pb n="0089C"/>
quid autem tam dignum idolo, quam quod et mortuo?
Nam et mortuorum est ita coronari: quoniam et
ipsi idola statim fiunt et habitu et cultu consecrationis,
quae apud nos secunda idololatria est. Igitur qui
sensu careant, illorum erit perinde uti ea re cujus
careant sensu, atque si abuti ea vellent, si sensu non
carerent. Nulla vero distantia est abutendi, cum veritas
<pb n="0090A"/>
cessat utendi, cessante natura sentiendi; qua
vult quis abutatur, cum non habeat qua utatur?
Nobis autem abuti apud apostolum non licet, facilius
non uti docentem, nisi quod nec abutuntur qui nihil
sentiunt. Sed vacat totum, et est ipsum quoque opus
mortuum, quantum in idolis; vivum plane quantum
in daemoniis, ad quae pertinet superstitio. <hi>Idola nationum,</hi> 
inquit David <note>(Ps. CXIII, 4)</note>, <hi>argentum et aurum:
oculos habent, nec vident, nares, nec odorantur, manus,
nec contrectant.</hi> Per haec enim floribus frui est. Quod
si tales edicit futuros qui idola fabricantur, tales jam
sunt qui secundum idolorum ornatum quid utuntur.
Omnia munda mundis <note>(Tit. I, 15)</note>, ita et immunda omnia
immundis: nihil autem immundius idolis. Caeterum
substantiae mundae, ut Dei res, et hac sua conditione
<pb n="0090B"/>
communes usui: sed ipsius usus administratio interest.
Nam et ego mihi gallinaceum macto, non minus
quam Aesculapio Socrates: et si me odor alicujus
loci offenderit, Arabiae aliquid incendo; sed
non eodem ritu, nec eodem habitu, nec eodem apparatu,
quo agitur apud idola. Si enim verbo nudo
conditio polluitur, ut apostolus docet: Si quis autem
dixerit: Hoc idolothytum est, ne contigeris;
multo magis cum saltitaveris habitu, et ritu et apparatu
idolothytorum, contaminatur. Ita et corona idolothytum
efficitur. Hoc enim ritu, et habitu, et apparatu
idolo immolatur auctoribus suis: quorum eo vel
maxime proprius est usus, ne in communionem possit
admitti, quod in Dei rebus non invenitur. Propterea
apostolus inclamat: <hi>Fugite idololatriam <note>(I Cor. X, 14)</note>
          </hi>;
<pb n="0090C"/>
omnem utique et totam. Recognita silvam, et quantae latitant
spinae. Nihil dandum idolo, sic nec sumendum
ab idolo. Si in idolio recumbere alienum est a fide,
quid in idoli habitu videri? quae communio Christo et
Beliae? et ideo fugite. Longum enim divortium mandat
ab idololatria; in nullo proxime agendum. Draco etiam
terrenus de longinquo homines spiritu absorbet. Altius
<pb n="0091A"/>
Joannes: <hi>Filioli,</hi> inquit, <hi>custodite vos ab idolis <note>(I Joan.
V, 21)</note>
          </hi>; non jam ab idololatria quasi ab officio, sed ab
ipsa effigie eorum. Indignum enim ut imago Dei vivi,
imago idoli et mortui fias. Usque adhuc proprietatem
istius habitus et ex originis censu, et ex superstitionis
usu idolis vindicamus, ex eo praeterea
quod, dum in rebus Dei non refertur, magis magisque
imago illorum deputatur, in quorum et antiquitatibus,
et solemnitatibus, et officiis convenitur. Ipsae denique
fores, et ipsae hostiae et arae, ipsi ministri et sacerdotes
 eorum coronantur <hi>(Baruch, VI, 9)</hi>. Habes
omnium collegiorum sacerdotalium coronas apud
Claudium. Sed et illam interstruximus distinctionem
differentiae rationalium et irrationalium, eis occurrentem
<pb n="0091B"/>
qui communionem in omnibus de quorumdam
exemplorum occasione defendunt. Ad hanc itaque
partem caussas jam ipsas coronarias inspici superest,
ut dum ostendimus extraneas, imo et contrarias
disciplinae, nullam earum rationis patrocinio
fultam probemus, quo possit habitus hujusmodi, usus
quoque communioni vindicari: etsi sunt quidam
quorum exempla nobis objectantur.</p>
</div2>

<div2>
        <head>CAPUT XI.</head>
<p>Etenim, ut ipsam caussam coronae militaris aggrediar,
puto prius conquirendum an in totum
Christianis militia conveniat. Quale est alioquin de
accidentibus retractare, cum a praecedentibus culpa
sit? Credimusne humanum sacramentum divino
superduci licere, et in alium dominum respondere
<pb n="0091C"/>
post Christum? et ejerare patrem ac matrem, et
omnem proximum, quos et lex honorari et post
<pb n="0092A"/>
Deum diligi <note>(Exod. XX; Levit. XIX)</note> praecipit, quos
et Evangelium <note>(Matth. XXVI, 11)</note> solo Christo pluris
non faciens, sic quoque honoravit <note>(I Cor. VI;
Matth. V; I Cor. VIII)</note>? Licebit in gladio conversari,
Domino pronuntiante, gladio periturum qui gladio
fuerit usus? Et praelio operabitur filius pacis, cui nec
litigare conveniet? Et vincula et carcerem et tormenta
et supplicia administrabit, nec suarum ultor
injuriarum? Jam stationes, aut alii magis faciet
quam Christo? aut et Dominico die, quando nec
Christo? et excubabit pro templis, quibus renuntiavit?
et coenabit illic ubi apostolo non placet? et quos
interdiu exorcismis fugavit, noctibus defensabit, incumbens
et requiescens super pilum quo perfossum
<pb n="0092B"/>
est latus Christi <note>(Joann. XIX, 34)</note>? vexillum
quoque portabit aemulum Christi? et signum postulabit
a principe, qui jam a Deo accepit? mortuus etiam
tuba inquietabitur aeneatoris, qui excitari a tuba angeli
exspectat? et cremabitur ex disciplina castrensi
Christianus, cui cremare non licuit, cui Christus
merita ignis indulsit? Quanta alia in delictis circumspici
possunt castrensium munium, transgression
interpretanda? Ipsum de castris lucis in castra tenebrarum
nomen deferre, transgressio est. Plane,
si quos militia praeventos fides posterior invenit, alia
conditio est, ut illorum quos Joannes admittebat ad
lavacrum <note>(Luc III, 3)</note>, ut centurionum fidelissimorum,
quem Christus probat <note>(Matth. VIII)</note>, et quem
Petrus catechizat <note>(Act. X)</note>: dum tamen, suscepta fide
<pb n="0092C"/>
atque signata, aut deserendum statim sit, ut a
multis actum, aut omnibus modis cavillandum, ne
<pb n="0093A"/>
quid adversus Deum committatur, quae nec ex militia
permittuntur; aut novissime perpetiendum
pro Deo, quod aeque fides pagana condixit. Nec
enim delictorum impunitatem, aut martyriorum immunitatem
militia promittet. Nusquam Christianus
aliud est. Unum Evangelium, et idem Jesus, negaturus
omnem negatorem, et confessurus omnem confessorem
Dei, et salvam facturus animam pro nomine
ejus amissam, perditurus autem de contrario
adversus nomen ejus lucri habitam <note>(Matth. X, 39)</note>.
Apud hunc tam miles est paganus fidelis, quam paganus
est miles infidelis. Non admittit status fidei
necessitates. Nulla est necessitas delinquendi, quibus
una est necessitas non delinquendi. Nam et ad
sacrificandum et directo negandum necessitate quis
<pb n="0093B"/>
premitur tormentorum sive poenarum: tamen nec
illi necessitati disciplina connivet, quia potior est necessitas
timendae negationis et obeundi martyrii, quam
evadendae passionis et implendi officii. Caeterum
subvertit totam substantiam sacramenti causatio
ejusmodi, ut etiam voluntariis delictis fibulam laxet.
Nam et voluntas poterit necessitas contendi, habens
scilicet unde cogatur. Vel ipsam praestruxerim
et ad caeteras officialium coronarum caussas, quibus
familiarissima est advocatio necessitatis: cum idcirco
aut officia fugienda sint, ne in delictis incidamus;
aut et martyria toleranda sint, ut officia rumpamus.
De prima specie quaestionis etiam militiae ipsius illicitae,
plura non faciam, ut secunda reddatur, ne
<pb n="0093C"/>
si omni ope expulero militiam, frustra jam de corona
militari provocarim.</p>
</div2>

<div2>
        <head>CAPUT XII.</head>

<pb n="0094A"/>
<p>Puta denique licere militiam usque ad caussam
coronae. Sed et de corona prius dicamus. Laurea ista
Apollini vel Libero sacra est: illi, ut deo telorum;
huic, ut deo triumphorum. Sic docet Claudius cum
et myrto ait milites redimiri solere. Veneris enim
myrtum, matris Aeneae, non laurum, etiam amiculae
Martis, per Iliam et Romulos Romani. Sed ego Venerem
non credo ex hac parte cum Marte Romanam,
qua pellicis dolor est. Quum et olea militia
coronatur, ad Minervam est idololatria, armorum
aeque deam, sed et paci cum Neptuno initae ex
hac arbore coronatam. In his erit serti militaris
superstitio polluta et polluens, omniaque jam polluentur
<pb n="0094B"/>
et caussis. Ecce annua votorum nuncupatio
quid videtur? prima in principiis, secunda in capitoliis.
Accipe post loca et verba: TUNC TIBI, JUPITER, BOVE
CORNIBUS AURO DECORATIS VOVIMUS ESSE FUTURUM.
Cujus sententiae vox est? utique negationis. Etiamsi
tacet illic Christianus ore, coronatus capite respondit.
Eadem laurea in donativi dispensatione denuntiatur
plane non gratuita idololatria, aliquibus aureis
venditans Christum, ut argenteis Judas <note>(Matth. XXVI)</note>.
Hoc erit, <hi>Non potestis Deo servire et mammonae <note>(Matth. XVI, 24)</note>
          </hi>:
mammonae manum tradere, et a
Deo absistere? Hoc erit, <hi>Reddite quae sunt Caesaris
Caesari, et quae Dei Deo <note>(Matth. XXII, 21)</note>
          </hi>: nec hominem
Deo reddere, et denarium Caesari auferre?
Triumphi laurea foliis struitur, an cadaveribus?
<pb n="0094C"/>
lamnis ornatur, an bustis? unguentis delibuitur
<pb n="0095A"/>
 an lacrymis conjugum et matrum? Fortasse quorumdam
et Christianorum: et apud barbaros enim
Christus. Qui hanc portaverit in capite caussam,
nonne et ipse oppugnavit? Est et alia militia regiarum
familiarum. Nam et castrenses appellantur munificiae,
et ipsae solemnium Caesareanorum. Sed et
tu proinde miles ac servus alterius es: et si duorum,
Dei et Caesaris, certe tunc non Caesaris, cum te Deo
debes, etiam in communibus, credo, potiori.</p>
</div2>

<div2>
        <head>CAPUT XIII.</head>
<p>Coronant et publicos ordines laureis publicae caussae,
magistratus vero insuper aureis. Superferuntur
<pb n="0095B"/>
etiam illis Hetruscae. Hoc vocabulum est coronarum,
quas gemmis et foliis ex auro quercinis ob
Jovem insignis ad deducendas thensas cum palmatis
togis sumunt. Sunt et provinciales aureae, imaginum
jam, non virorum, capita majora quaerentes.
Sed tui ordines et tui magistratus, et ipsum curiae
nomen Ecclesia est Christi. Illius es conscriptus
in libris vitae <note>(Phil. IV; Apoc. XIII)</note>. Illic purpurae tuae
sanguis Domini et clavus latus in cruce ipsius <note>(Matth., XXVII)</note>;
illic securis ad caudicem arboris
posita <note>(Matth., III, 10)</note>, illic <note>(Is., XI, 1)</note> virgae ex
Jesse. Viderint et publici equi cum coronis suis.
Dominus tuus, ubi secundum Scripturam <note>(Matth.,
XXI)</note> Jerusalem ingredi voluit, nec asinum habuit
privatum. <hi>Isti in curribus et isti in equis, nos autem
<pb n="0095C"/>
in nomine Domini Dei nostri invocabimus <note>(Ps. XIX)</note>
          </hi>.
<pb n="0096A"/>
Ab ipso incolatu Babylonis illius in Apocalypsi Joannis
submovemur <note>(Apol., XVIII)</note>, nedum a suggestu.
Coronatur et vulgus nunc ex principalium prosperitatum
exultatione, nunc ex municipalium solemnitatum
proprietate: et est omnis publicae laetitiae luxuria
captatrix. Sed tu peregrinus mundi hujus, civis
supernae Jerusalem. <hi>Noster,</hi> inquit <note>(Phil., III, 20)</note>, <hi>municipatus in coelis.</hi> 
 Habes tuos sensus, tuos fastos:
nihil tibi cum gaudiis saeculi; imo contrarium
debes: <hi>Saeculum</hi> enim <hi>gaudebit, vos vero lugebitis <note>(Joan.
XVI, 20)</note>
          </hi>. Et puto, <hi>felices</hi> ait <hi>lugentes <note>(Matth., V,
5)</note>
          </hi>, non coronatos. Coronant et nuptiae sponsos,
ideo non nubamus ethnicis, ne nos ad idolatriam
usque deducant, a qua apud illos nuptiae incipiunt:
<pb n="0096B"/>
habes legem a Patriarchis quidem <note>(Gen., XXIV. 3;
Gal., III)</note>, habes apostolum <hi>in Domino nubere</hi> jubentem <note>(I Cor., VII)</note>.
Coronat et libertas saecularis. Sed
tu jam redemptus es a Christo, et quidem magno.
Servum alienum quomodo saeculum manumittet?
Etsi libertas videtur, sed et servitus videbatur.
Omnia imaginaria in saeculo, et nihil veri. Nam et
tunc liber hominis eras redemptus a Christo: et
nunc servus es Christi, licet manumissus ab homine.
Si veram putes saeculi libertatem, ut et corona
consignes, rediisti in servitutem hominis, quam putes
libertatem; amisisti libertatem Christi, quam
putas servitutem. Numquid et agonisticae caussae
disputabuntur, quas statim tituli sui damnant? et
sacras et funebres scilicet, hoc enim superest ut
<pb n="0096C"/>
Olympius Jupiter, et Nemaeus Hercules, et misellus
<pb n="0097A"/>
Archemorus, et Antinous infelix in Christiano
coronentur, ut ipse spectaculum fiat, quod spectare
debet. Universas, ut arbitror, caussas enumeravimus.
Nec ulla nobiscum est: omnes alienae,
profanae, illicitae, semel jam in sacramenti testatione
ejeratae. Haec enim erant pompae diaboli et angelorum
ejus officia, saeculi honores, solemnitates, popularitates,
falsa vota, humana servitia, laudes vanae, gloriae
turpes: et in omnibus istis idololatria, in solo
quoque sensu coronarum quibus omnia ista redimita
sunt. Praefabitur quidem Claudius etiam coelum sideribus
apud Homeri carmina coronatum; certe a Deo,
certe homini, igitur et homo ipse a Deo coronandus
est. Caeterum a saeculo coronantur et lupanaria,
et latrinae, et pistrina, et carcer, et ludus, et ipsa
<pb n="0097C"/>
amphitheatra, et ipsa spoliaria, ipsaeque libitinae.
Quam sacer sanctus, quamque honestus ac mundus
sit habitus iste, noli de uno poetico coelo, sed de totius
mundi commerciis aestimare. At enim Christianus nec januam
suam laureis infamabit, si norit quantos deos etiam
ostiis diabolus affinxerit, Janum a <hi>janua,</hi> Limentinum a <hi>limine,</hi> 
 Forculum et Cardam a <hi>foribus</hi> et <hi>cardinibus</hi> et
apud Graecos Thyreum Apollinem et Antelios daemonas.</p>
</div2>

<div2>
        <head>CAPUT XIV.</head>
<p>Tanto abest ut capiti suo munus inferat idololatriae,
<pb n="0098A"/>
imo jam dixerim Christo, siquidem caput viri Christus
est <note>(I Cor. XI, 3)</note>, tam liberum quam et Christus: ne velamento
quidem obnoxium, nedum obligamento. Porro
et quod obnoxium est velamento, caput foeminae, hoc
ipso jam occupatum, non vacat etiam obligamento; habet
humilitatis suae sarcinam. Si nudo capite videri non debet
propter angelos, multo magis coronatos fortasse
tunc illos coronatos scandalizaverit <note>(I Cor., XI, 10)</note>.
Quid enim est incapite foeminae corona, quam formae
lena, quam summa lasciviae nota, extrema negatio verecundiae,
conflatio illecebrae? Propterea nec ornabitur
operosius mulier ex Apostoli prospectu, ut nec crinium
artificio coronetur. Qui tamen et viri caput est, et foeminae
facies <note>(I Tim., II, 5)</note>, vir Ecclesiae Christus Jesus,
quale oro te, sertum pro utroque sexu subiit <hi>(Matth.,
<pb n="0098B"/>
XXVII, 29)</hi>? Ex spinis opinor et tribulis, in figuram
delictorum quae nobis protulit terra carnis, abstulit
autem virtus crucis, omnem aculeum mortis in Dominici
capitis tolerantia obtundens <note>(Isa., LIII, 5)</note>.
Certe praeter figuram, contumelia in promptu est,
et turpitudo et dedecoratio, et his implexa saevitia,
quae tunc Domini tempora et foedaverunt et lancinaverunt;
uti tu nunc laurea, et myrtho, et olea, et illustri
aliqua fronde, et quod magis usui est, centenariis
quoque rosis de horto Midae lectis, et
<pb n="0099A"/>
utrisque liliis, et omnibus violis coroneris, etiam
gemmis forsitan et auro, ut et illam Christi coronam
<pb n="0100A"/>
aemuleris, quae postea ei obvenit, quia et favos post
fella gustavit <note>(Luc. XXIV, 42)</note>; nec ante rex gloriae a
<pb n="0101A"/>
coelestibus salutatus est, quam rex Judaeorum proscriptus
cruci; minoratus primo a patre modicum
quid citra angelos, et ita gloria et honore coronatus <note>(Ps. VIII, 6; Heb. II, 7)</note>.
Si ob haec caput ei tuum debes,
tale si potes ei repende, quale suum pro tuo obtulit:
aut nec floribus coroneris, si spinis non potes,
quia non floribus potes.</p>
</div2>

<div2>
        <head>CAPUT XV.</head>
<p>Serva Deo rem suam intaminatam. Ille eam, si volet,
coronabit; imo et vult; denique invitat: <hi>Qui vicerit,</hi> 
inquit, <hi>dabo ei coronam vitae. Esto</hi> et tu <hi>fidelis
ad mortem <note>(Apoc. II, 10)</note>
          </hi>. Decerta et tu bonum agonem,
cujus coronam et Apostolus repositam sibi merito
confidit <note>(II Tim. IV, 7, 8)</note>. Accipit et angelus victoriae
coronam procedens in candido equo, ut vinceret <note>(Apoc. VI, 2)</note>.
Et alius iridis ambitu ornatur <hi>(Apoc. X,
<pb n="0101B"/>
1)</hi>, coelesti prato. Sedent et presbyteri coronati <note>(Apoc. IV, 4)</note>:
eodemque auro et ipse Filius hominis
supra nubem micat <note>(Apoc. XIV, 14)</note>. Si tales imagines
in visione, quales veritates in repraesentatione? illas
aspice, illas odora. Quid caput strophiolo aut dracontario
<pb n="0102A"/>
 damnas, diademati destinatum? Nam et
reges nos Deo et Patri suo fecit Christus Jesus <note>(Apoc. I, 6; V, 10)</note>.
Quid tibi cum flore morituro?
Habes florem ex virga Jesse, super quem
tota divini spiritus gratia requievit <note>(Is. XI, 1)</note>,
florem incorruptum, immarcescibilem, sempiternum:
quem et bonus miles eligendo, in coelesti
ordinatione, dignatione profecit. Erubescite,
commilitones ejus, jam non ab ipso judicandi, sed
ab aliquo Mithrae milite, qui cum initiatur in spelaeo,
in castris vere tenebrarum, coronam interposito gladio
sibi oblatam, quasi mimum martyrii, dehinc capiti
suo accommodatam, monetur obvia manu a capite
pellere, et in humerum, si forte, transferre, dicens
Mithram esse coronam suam, atque exinde numquam
coronatur, idque in signum habet ad probationem sui,
<pb n="0102B"/>
sicubi tentatus fuerit de sacramento: statimque creditur
Mithrae miles, si dejecerit coronam, si eam in
Deo suo esse dixerit. Agnoscamus ingenia diaboli,
idcirco quaedam de divinis affectantis, ut nos de suorum
fide confundat et judicet.
</p>

</div2>
    </body>
  </text>
</TEI>