<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De oratione</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.DeOra</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prolegomena.</head>
<p>
          <pb n="1143A"/>Plurimos Tertulliani editos libros, paucos vero
manuscriptos in bibliothecis numeramus. Hinc factum
ut ne adhuc quidem accuratissime typis descripta
illius opera habeamus: quaedam mutila, foedisque
vulneribus horrentia in publicum prodierint: nonnulla
etiam desiderantur quae a Tertulliano evulgata scimus,
at nobis ab edacitate temporum omnino erepta aeque
<pb n="1144A"/>
suspicamur, et dolemus. Melioribus fatis hucusque
gavisus non est liber <hi>de Oratione,</hi> quem primus omnium
Parisiis e vetustissimo codice evulgavit Joannes
Gagneius parisiensis theologus anno Christi 1545,
at minime integrum, at illustri coronide destitutum.
Neque huic editioni reliquae subsecutae opem tulere
prae codicum inopia. Unus tantum Rigaltius vetustum
codicem mutilum esse librum animadvertit, et aliquot
duntaxat lineis in calce additis, medicinam aliis
propinandam reliquit. Cum itaque ego inciderim in
<pb n="1145A"/>
vetustum Ambrosianae bibliothecae codicem, ubi legebantur
quae in caeteris desunt, continuo anecdotis
meis addidi veluti gemmas litterariae reipublicae in
primis gratas. Quae cumque enim e Tertulliano, omnium
certe sui temporis eruditissimo, litteris consignata
sunt, eaque praesertim, quae in castris catholicorum
scripsit, quanti sint apud omnes ecclesiasticae rei
cultores, vel ipsis tyronibus patet. Ambrosianus autem
codex non ab orationis dominicae expositione,
ut in editis habemus, sed ab iis, quae hujusmodi expositionem
subsequuntur, opusculum exordiebatur
cum hocce titulo: <hi>Incipit Tertulliani diversarum rerum
necessariarum.</hi> Tum caput primum, cujus initium est: <hi>Compendiis pauculorum verborum,</hi> 
 etc., ita praenotabatur: <hi>Anacephalaeosis. Posse nos superadjicere,</hi> 
 titulus
<pb n="1145B"/>
erat sequentis capitis. Reliqua etiam capita suos
titulos praeferebant, quos itidem in hac nostra editione
retinendos censuimus. Quod superest opusculum
istud quibus tam exornare ac illustrare annotationibus
placuit, ne quod reliquis Tertulliani libris
eruditissimi viri praestitere, huic desit, et ne tenebras
et ferreum asperumque scriptoris hujus stylum delicatuli
quidam caussantes, ab ejus lectione avertantur.
Nullum denique inter veteres Christianos auctorem
ostendas, cui eruditionis et scholiorum lumina
magis admovenda videantur, quam Tertulliano, a
quo obscuritas in dicendo nescio utrum evitari ullo
pacto posset an in deliciis haberetur.</p>
<p>Quae quidem omnia cum digessissem pro viribus
meis, subiit non ingratum eruditis futurum, si notis
<pb n="1145C"/>
meis illas quoque subjicerem, quas Guido Pancirolus
jurisconsultus regiensis in eumdem de Oratione librum
conscripserat. Eoque libentius consilium meum probatum
iri sperabam, quod animadverterem potiorem
clarissimi viri curam in obscuris Tertulliani sensibus
exponendis positam, cum contra ego historicas potius
ac eruditas libelli hujus reliquias mihi illustrandas
proposuissem. Dolendum autem est, neminem
adhuc in Italia fuisse, qui ad nostrae gentis gloriam
caeteros Panciroli in Tertullianum commentarios
edendos curaverit. Vix brevem de iis mentionem a
Thomasino in Panciroli Vita, a Dupinio, Guillelmo
<pb n="1146A"/>
Cave, aliisque paucis scriptoribus habemus; imo vix
iis constabat, eorum quidquam superesse. Meliore
profecto sorte dignus erat labor ille Panciroli viri celeberrimi,
qui non jurisprudentiae solum, sed sacrae
etiam et profanae eruditionis laude eximium inter litteratos
sibi comparavit locum. Et quidem opinor, ut
et Possevinus in Apparatu opinabatur, uberrimos
illos in Tertullianum commentarios, quos B. Rhenanus,
Pamelius, La Cerda, Salmasius, atque alii doctissimi
viri luci mandarunt, obstitisse ne isti prodirent;
putantibus nimirum iis, quibus posthuma Panciroli
fama condifutura erat, se parum utilem operam
lusuros, si easdem dapes eruditorum palato exhiberent.
Verum non is est Tertullianus, qui paucis contentus
sit interpretibus; et cum recentiores ejus
<pb n="1146B"/>
interpretes ab antiquiorum conatibus minime deterriti
sint, quominus et suos illi producerent, cur
Panciroli studiosos de tam nobili consilio dejicere
debuit inconsultus hic metus? Facile vero est, ut
coeuntibus in unius auctoris explicationem pluribus
diversisque ingeniis, ejus meus ac scripta clariora
in dies fiant, atque a tenebris liberentur aut ex antiquitate
temporum, aut ex incuria librariorum,
aut e scriptoris austeritate manantibus. Quae quanquam
de singulis veteribus vere dici possunt, imprimis
tamen de Tertulliano sunt affirmanda, quem
post tot interpretum curas habemus adhuc obscurum.
Eodem autem tempore, quo Pamelius in
Tertulliano explicando exercebatur, Pancirolus nobisque
plenos reliquit commentarios in omnia illius
<pb n="1146C"/>
scripta ad mortem usque suam evulgata. Horum autem
autographon Regii Lepidi in ejus patria latet.
Mihi videre ac describere contigit ejus tantummodo
exemplar, quod accuratissime scriptum in sua bibliotheca
servat P. Joannes Baptista Cattaneus, Franciscani
ordinis, ut vocant, de Observantia, ornamentum.
Et quoniam hujus munere factum est, ut quod
mihi de ms. illo opere placet, haurire possem,
hic epistolam quoque dare statui iisdem commentariis
praepositam, inde enim palam fiet, quae in Tertullianum
Pancirolus praestiterit. Ita ergo scribit
ille:
</p>
      </div1>

<div1>
        <head>AD LECTOREM PANCIROLI Praefatio.</head>

<pb n="1145"/>
<p>
          <pb n="1145D"/>Felicem mihi adventum Patavio Taurinum ex eo
potissimum fuisse existimo, quod inter alios, quos
inveni doctissimos viros, imprimis Vincentius Laurus
Montisregalis episcopus et S.  D.  N. Gregorii XIII
Pont. Max. apud Sereniss Emmanuelem Philibertum
Sabaudiae ducem nuntius apostolicus, ac cardinalis
in omni disciplinarum genere versatus occurrit,
qui dum me domesticis colloquiis suis dignum putavit,
doctrina meliorem semper fecit; et sicut M. Tullius
<pb n="1146D"/>
Cicero a Q. Mutii Scevolae latere doctior discedebat
<note>( <hi>in Laelio, sive de Amicit.</hi> )</note>, ita ego ex eruditissimis
sermonibus suis non pauca exhauriens locupletior
abii. Modo enim res ab orbe condito gestas enarrabat,
modo philosophiae arcana depromebat, aut obscuros
<pb n="1147A"/>
aliquos auctores explicabat, vel mendosam lectionem
ex probatis exemplaribus emendabat, vel ex
suo pio instituto aliqua ex sacris litteris interpretabatur.
Cum vero Tertulliani scriptis mirifice delectatus
<note>( <hi>S. Hier., de Script. eccll. in Tertull.</hi> )</note>, eum velut
alter Cyprianus quotidie in manibus haberet, valde
dolebat, ita obscurum inveniri, ut nullus quandoque
ex illo sensus erui posset. Sed cum multis obrutus
negotiis, quae sibi Montisregalis antistiti ex sua ditione
imminebant, et tanquam summi pontificis legato,
vel Roma demandata, vel ex Subalpinis, undique
emergentia occurrebant, hunc auctorem explanandi
otium non haberet, aliquem alium quaerebat,
qui tanto oneri subeundo posset sufficere. Videbat
ad hominem omnibus disciplinis imbutum, ac linguae
<pb n="1147B"/>
graecae, historiarumque peritissimum interpretandum
opus esse viro, qui plurium rerum, et imprimis juris
civilis notitiam haberet, cum Tertullianus ipse,
ut scribit Eusebius Hist. eccl., lib. I, cap. 2., jurisconsultus
plurima ex jure civili deprompta passim
scriptis inserat. Sed etsi alii doctores non deerant,
qui id exactius praestare potuissent, plura tamen
sibi de me, quam ferre possem, pollicitus ad hoc
munus aptum esse existimavit. Dum enim me diu
Patavii, et aliquot annis Taurinorum Augustae jus
civile professum esse animadvertit, ac nondum ingenii
mei tenuitatem agnoscens, publico profitendi,
ut arbitror, mihi munere demandato deceptus, ad
tantum onus subeundum idoneum judicavit, ut qui
non modo tanquam juris interpres, hunc jurisconsultum,
<pb n="1147C"/>
sed etiam plura ejus obscuriora possem
interpretari.</p>
<p>Hanc itaque provinciam mihi primo obtulit, et
semel iterumque recusanti institit demum, et pro
sua auctoritate impetravit, ut mandata susciperem.
Cernebam quidem multa mihi tenuioris doctrinae
homini ad tantum auctorem explanandum deesse, et
mediocrem legum cognitionem ad plura, quae ex reconditis
historiis, philosophia, medicina ac sacris
litteris accipit, explananda non sufficere; nec id
tempus pluribus fori negotiis implicito permittebat:
sed quod me non posse dicebam ille nolle credebat:
<l>Quid facerem? neque servitio me exire licebat,</l>
<l>Nec tam praesentes fas non cognoscere divos.</l> 
<pb n="1147D"/> <note>(Virg., Ecl. 1.)</note> 
Illi itaque resistere non licuit, parendoque malui ab
illo ingenium meum, quam voluntatem quaeri, et
imbecillitatem quam contumaciam reprehendi.</p>
<p>Collum igitur jugo subjeci, et quod nec meae
vires patiebantur, nec tempus commode permittebat,
subsecivis horis agere coepi. Sed dum illi morem
gero, vereor ne mihi eveniat, quod Sergio Galbae
contigit, qui privatus imperio dignus est judicatus,
princeps vero factus ad illud ineptus apparuit <note>(Tacit.
lib. I, Hist., seu Annal. l. XVII)</note>. Ego quoque
dubito, ut qui tacens illi aliquid scire videbar, loquens
indoctissimus omnibus detegar. Quidquid
tamen futurum sit, justa capiendo, quid possim sua
<pb n="1148A"/>
auctoritate experiri volui. Inveni autem Tertullianum
suo stylo, ut et Lactantius Firmianus, et D. Hieronymus
indicant <note>(Lact. Firm., Div. Inst. l. V, c. I; S.
Hier. ep. 13 ad Paulin.)</note>, obscurum, dum aut
omissa verba vult subaudiri, vel minus usitata
usurpat, et novam etiam phrasim sibi format. Ego
ut legentes sublevarem, horum proprium indicem
composui, ut in quo sensu dictiones, aut verba accipiat,
cuique appareat. Cum vero majorem depravati
codices difficultatem afferant, plura emendavi,
sed ex his tantum, quae idem auctor saepe repetit vel
D. Hieronymus aliique post eum recitant. Ex meo
vero capite praeter litteram, aut syllabam nihil mutare
sum ausus, maluique ambiguos permanere,
quam falsos aut extraneos sensus inducere, et aliquid
<pb n="1148B"/>
potius desiderari quam corrumpi. Nihil tamen
intactum omisi, ac in magnis obscuritatibus satius
esse duxi, ingenium meum periclitari, quam confusos
lectores dimitti. Et sicut Protogenes, quanquam
egregius pictor, cum anhelantis equi spumam, rem
tamen levem exprimere non posset, indignatus arti,
spongia omnibus coloribus impacta, et animantis
labiis admota, casu quod optabat perfecit <note>(Plin.,
l. XXXV, c. 10)</note>: sic ipse, dum mentem pluribus involvo,
aliquo conatu evenire posse putavi, ut aliquem
forte auctoris sensum assequerer. quod et
apud philosophos Averroes in Aristotelem, et apud
nostros Angelus Ubaldus in novellis Constitutionibus
Justiniani explicandis male in aliam linguam versis
effecisse censentur. Historias quoque omnes, quas
<pb n="1148C"/>
attingit potius quam narrat, ubi opus fuit, ex probatis
auctoribus enarravi, ne cui dubitandi scrupulum
relinquerem. In quibus liber <hi>de Corona militis, ad
Martyres, de Cultu foeminarum, de Spectaculis,</hi> et <hi>Apologeticus,</hi> 
sed imprimis opusculum <hi>de Pallio</hi> non mediocre
mihi negotium exhibuerunt. Quaedam ex his
aliqui explicarunt; sed quid illi, et ipse praestiterim,
aliorum erit judicium. Caeterum levioribus quibuscumque,
et iis quae facilia visa sunt, praetermissis,
difficilia tantum explicui, ipsaque opera Tertulliani,
mutato ipsius ordine, in tres partes in gratiam studiosorum
pro materiae varietate distribui.</p>
<p>Si quid autem legentes adjuvero, Deo omnium vero
lumini acceptum; si contra meae imbec, illitati,
atque facilitati illius, qui malum interpretem elegit,
<pb n="1148D"/>
imputabo. Magnum certe, et antiquorum Ecclesiae
rituum magistrum ab omnibus legendum auctorem
habemus, qui et recentiorum haereticorum errores
contundit, dum saepe eucharistiam verum corpus
Christi esse tradit (de quo tamen nemo unquam usque
ad Berengarium dubitavit aut dubitare potuit), exomologesim
peccatorum faciendam monet, pro defunctis
oblationes fieri consuevisse indicat, romanae sedis
auctoritatam praedicat, animasque defunctorum igne
purgari, jejunia, aliaque his similia, quae longum
esset recensere comprobat. Sed insanis non facile est
rationibus, aut auctoritatibus persuadere. Has igitur
meas lucubratiunculas benigne accipies et aequi
bonique consules. Vale.
</p>
      </div1>

<div1>
        <head>DE ORATIONE LIBER. ARGUMENTUM.</head>

<pb n="1149"/>
<p>
          <pb n="1149A"/> <hi>Aureus ille libellus, a Tertulliano sane adhuc
catholico descriptus, imo, modo ad martyras
adhortationem, si lubet, excipias, primus,
judice D. Lumpero, tanti hujusce ingenii
recenti fide jam reviviscentis fructus,
partim de re dogmatica est, partim de moribus
et disciplina.</hi> </p>
<p> <hi>In priore ipsius parte, Orationem dominicam,
primus omnium quos noverimus, Septimianus
noster luculenter explicat, in eaque totius
Evangelii doctrinam velut in cujusdam
compendii speculo collectam exhibet; multi
post eum eamdem tritam habuere viam ac
in eam imprimis ejus ex aperto discipulus
Cyprianus totus abiit. In posteriori parte,
qua praesertim ratione sacris interagendum
sit, quive precum ritus sint aut omittendi
<pb n="1149B"/>
aut sedulo perficiendi, rara admodum,
pro temporum vestutate, expositione indigitat.</hi> </p>
<p> <hi>Porro haec sunt praecipua prioris partis capita:
1º Quanta sit oratio illa quam ipsemet
tradidit Dei sermo et Dei ratio, sermo rationis
et ratio sermonis, D.  N.  J.  C. Cap. 1.
2º Subinde deducitur exordium in quo agnoscitur
Pater, et in Patre Filius invocatur,
nec mater quidem Ecclesia praeteritur. Cap. 2.
3º Tum singula sigillatim explicatur petitio,
prima nempe, qua et nos Angelorum candidati,
coelestem Dei gloriam ipsiusque in nobis
nomen sanctificatum postulamus. Cap. 3.
Secunda vero rogatur ut fiat ejus voluntas
in nobis qui coelum et terra sumus. Cap. 4.
<pb n="1149C"/>
Tertia autem festinandum est ad spei nostrae
<pb n="1150A"/>
complexum, ad votum Christianorum, ad
confusionem nationum, ad exultationem Angelorum.
Cap. 5. Quarta trifariam quidem
habet explicationem, scilicet de pane communi,
deinde de Christo utpote credentium
pane, postremo de corpore Christi eucharistico.
Cap. 6. Tum Dei clementiam quinta
implorat. Cap. 7. Sexta demum et septima
tentationem, malumque deprecatur. Cap. </hi> 7-9.</p>
<p> <hi>Pars vero posterior multiplex est, nec tamen
aegerrime ad tria haec reducitur: 1º Quaenam
ante orationem fructuose animam praeparent,
nimirum memoria praeceptorum,
ac prae omnibus officia charitatis, libera
animi intentio qua inenarrabiles spiritus ad
Patrem gemitus eliciuntur. Cap. 10-15. 2º
Quaenam sive ante sive post orationem libeat
<pb n="1150B"/>
omittere, hoc nempe est vel manus abluere, vel
penulam deponere, vel assidere. Cap. 16-17.
3º Quaenam vero deceant aut necesse sint peragenda,
scilicet manuum elatio; vultus, vocisque
demissio; osculum pacis; statio ad aram,
accepto corpore Domini et reservato; habitus
faeminarum modestus, velamenque virginum;
genua flectendi ritus, locus orandi,
horaeque solemniores; alternus psalmorum
cantus; agapeque devota, coronata cum
pompa operum bonorum, inter psalmos et
hymnos ad altare Dei deducta. Cap. 16-28.
Confertae huic ac mirum in modum opimae
veterum rituum copiae superadditur, coronidis
instar, de vi et effectu orationis
ornata amplissimaque descriptio. Cap. </hi> 29.
<pb n="1150C"/>
EDD.
</p>

<div2>
          <head>CAPUT PRIMUM.</head>

<pb n="1149C"/>
<p>Dei spiritus et Dei sermo, et Dei ratio, et
<pb n="1150C"/>
sermo rationis et ratio sermonis, utrumque
Jesus Christus Dominus noster, nobis discipulis
<pb n="1151A"/>
novi Testamenti novam orationis formam determinavit.
Oportebat enim in hac quoque specie <hi>novum 
 vinum novis utribus recondi et novam plagulam
novo assui vestimento <note>(Matth., VI; IX, 16; Luc.,
XI)</note>
            </hi>. Caeterum quidquid retro fuerat, aut demutatum
est ut circumcisio; aut suppletum, ut reliqua
lex; aut impletum, ut prophetia; aut perfectum,
ut fides ipsa. Omnia de carnalibus in spiritualia renovavit,
nova Dei gratia, superducto Evangelio expunctore
totius retro vetustatis, in quo et Dei spiritus
et Dei sermo et Dei ratio approbatus est Dominus noster
Jesus Christus; spiritus quo valuit, sermo quo docuit,
ratio qua venit. Sic igitur oratio a Christo constituta
ex tribus constituta est: ex sermone quo enuntiatur:
<pb n="1152A"/>
ex spiritu, quo tantum potest; ex ratione,
qua suscipitur. Docuerat et Joannes discipulos suos
adorare; sed omnia Joannis Christo praestruebantur,
donec ipso aucto, sicut idem Joannes praenuntiabat, <hi>illum augeri oportere, se vero deminui, 
 <note>(Joan., III, 30)</note>
            </hi>,
totum praeministri opus cum ipso spiritu transiret ad
Dominum. Ideo nec exstat, in quae verba docuerit
Joannes adorare, quod terrena coelestibus cesserint. <hi>Qui de terra est,</hi> 
 inquit, <hi>terrena fatur; et qui de coelis
adest quae vidit ea loquitur. <note>(Jo., III, 31)</note>
            </hi>. Et quid
non coeleste, quod Domini Christi est; ut haec quoque
orandi disciplina? Consideremus itaque, benedicti,
coelestem ejus sophiam, imprimis de praecepto
secrete adorandi, quo et fidem hominis
<pb n="1153A"/>
exigebat, ut Dei omnipotentis et conspectum et auditum
sub tectis et in abditis etiam adesse confideret:
 et modestiam fidei desiderabat, ut
quem ubique audire et videre fideret, ei soli religionem
suam offerre, sequente  sophia in sequenti
praecepto; quod etsi proinde pertineat
ad fidem et modestiam fidei, si non agmine verborum
 adeundum putemus ad Dominum, quem
ultro suis prospicere certi sumus: attamen 
brevitas ista, quod ad tertium sophiae gradum faciat,
magnae ac beatae interpretationis substantia fulta est:
quantumque substringitur verbis, tantum diffunditur
sensibus. Neque enim propria tantum orationis
officia complexa est, venerationem Dei, aut hominis
petitionem, sed omnem pene sermonem Domini, omnem
commemorationem disciplinae, ut revera in
<pb n="1153B"/>
oratione breviarium totius Evangelii comprehendatur.</p>
</div2>

<div2>
          <head>CAPUT II.</head>
<p>Incipit a testimonio Dei, et merito fidei, cum
<pb n="1154A"/>
dicimus PATER QUI IN COELIS ES. Nam et Deum
oramus, et fidem commendamus, cujus meritum
est haec appellatio. Scriptum est: <hi>Qui in eum crediderint,
dedit eis potestatem ut filii Dei vocentur <note>(Joan.,
III; Matth., VII, 9; X et XV)</note>
            </hi>. Quanquam frequentissime
Dominus patrem nobis pronuntiavit
Deum; imo et praecepit <hi>ne quem in terris patrem vocemus,
nisi quem habemus in coelis <note>(Matth., XXIII, 9)</note>
            </hi> 
Itaque sic adorantes etiam praeceptum obimus.
Felices qui patrem agnoscunt. Hoc est, quod Israeli
exprobratur, quod coelum ac terram Spiritus
contestatur: <hi>Filios,</hi> dicens, <hi>genui, et illi me non agnoverunt <note>(Isa., I, 1)</note>
            </hi>.
Dicendo autem patrem, Deum
quoque cognominamus. Appellatio ista et pietatis et
potestatis est. Item in Patre Filius invocatur. <hi>Ego
enim,</hi> inquit, <hi>et Pater unum sumus <note>(Joan., X, 30)</note>
            </hi>.
<pb n="1154B"/>
Ne mater quidem Ecclesia praeteritur. Si quidem
in filio et patre mater recognoscitur, de qua constat
et patris et filii nomen. Uno igitur genere aut vocabulo
<pb n="1155A"/>
et Deum cum suis honoramus, et praecepti
meminimus, et oblitos patris denotamus.</p>
</div2>

<div2>
          <head>CAPUT III.</head>
<p>Nomen Dei Patris nemini proditum est. Etiam
qui de ipso interrogaverat Moyses, aliud quidem nomen
audierat. Nobis revelatum est in Filio. Jam
enim Filius novum Patris nomen est. <hi>Ego veni,</hi> inquit, <hi>in nomine Patris 
 <note>(Joan., V, 43)</note>
            </hi>. Et rursus, <hi>Pater,
glorifica nomen tuum</hi>. Et apertius: <hi>Nomen tuum
manifestavi hominibus.</hi> Id ergo ut SANCTIFICETUR postulamus: 
non quod deceat homines bene Deo
<pb n="1156A"/>
optare, quasi sit et aliud, de quo ei possit optari,
aut laboret nisi optemus. Plane <hi>benedici Deum <note>(Psal. CIII, 22)</note>
            </hi> 
 omni loco ac tempore condecet, ob
debitam semper memoriam beneficiorum ejus ab omni
homine. Sed et hoc benedictionis vice fungitur.
Caeterum quando non sanctum et sanctificatum est
per semetipsum nomen Dei, cum caeteros sanctificet
ex semetipso? Cui illa <hi>Angelorum circumstantia non cessant 
 dicere: Sanctus, Sanctus, Sanctus <note>(Isa., VI, 3; Apoc., IV, 8)</note>
            </hi>.
Proinde igitur et nos
Angelorum, si meminerimus, candidati jam
<pb n="1157A"/>
hinc coelestem illam in Deum vocem, et officium futurae
claritatis ediximus. Hoc quantum ad gloriam
Dei. Alioquin quantum ad nostram petitionem, cum
dicimus: <hi>Sanctificetur nomen tuum <note>(Matth., VI, 9)</note>
            </hi>,
id petimus ut sanctificetur in nobis, qui in illo sumus:
simul et in caeteris, quos adhuc gratia Dei exspectat,
ut et huic praecepto pareamus, <hi>orando pro omnibus,
etiam pro inimicis nostris <note>(Matth., V, 44)</note>
            </hi>. Ideoque
suspensa enuntiatione non dicentes: Sanctificetur
in nobis, in omnibus dicimus.</p>
</div2>

<div2>
          <head>CAPUT IV.</head>
<p>Secundum hanc formam subjungimus FIAT VOLUNTAS
TUA IN COELIS ET IN TERRA, non quod aliquis
obsistat quominus voluntas Dei fiat, et ei successum
<pb n="1157B"/>
voluntatis suae oremus; sed in omnibus petimus
fieri voluntatem ejus. Ex interpretatione enim figurata
carnis et spiritus, nos sumus coelum et terra.
Quanquam etsi simpliciter intelligendum est, idem
tamen est sensus petitionis, ut in nobis fiat voluntas
Dei in terris, ut possit scilicet fieri et in coelis. Quid
autem Deus vult, quam incedere nos secundum
suam disciplinam? Petimus ergo, substantiam, et facultatem
voluntatis suae subministret nobis, ut salvi
simus et in coelis, et in terris; quia summa est voluntatis
ejus, salus eorum, quos adoptavit. Est et illa
Dei voluntas, quam Dominus administravit praedicando,
<pb n="1158A"/>
operando, sustinendo. Sic enim ipse pronuntiavit, <hi>non suam, sed Patris facere se voluntatem <note>(Joan., VI, 39)</note>
            </hi>.
Sine dubio quae faciebat, ea erant
voluntas Patris, ad quae nunc nos velut ad exemplaria
provocamus, ut praedicemus, et operemur, et
sustineamus ad mortem usque. Quae ut implere possimus,
opus est Dei voluntate. Ita dicentes: <hi>Fiat
voluntas tua,</hi> vel eo nobis bene optamus, quod nihil
mali sit in Dei voluntate, etiam si quid pro meritis
cujusque secus irrogatur. Jam hoc dicto, ad sufferentiam
nosmetipsos praemonemus. Dominus quoque
cum sub instantiam passionis infirmitatem
carnis demonstrare jam in sua carne voluisset, <hi>Pater,</hi> 
inquit, <hi>transfer poculum istud <note>(Luc., XXII, 42)</note>
            </hi>. Et recordatus
<pb n="1158B"/>,
 <hi>nisi quod mea non, sed tua fiat voluntas.</hi> 
Ipse erat voluntas, et potestas Patris; et
tamen ad demonstrationem sufferentiae debitae, voluntati
se Patris tradidit.</p>
</div2>

<div2>
          <head>CAPUT V.</head>
<p>VENIAT quoque REGNUM TUUM, ad id pertinet quod
et <hi>Fiat voluntas tua,</hi> in nobis scilicet. Nam Deus
quando non regnat? <hi>in cujus manu cor omnium regum
est <note>(Prov., XXI, 1)</note>
            </hi>. Sed quicquid nobis optamus,
in illum auguramur, et illi deputamus, quod ab illo
exspectamus. Itaque si ad Dei voluntatem, et ad
nostram suspensionem pertinet regni dominici
<pb n="1159A"/>
repraesentatio, quomodo quidam protractum
quemdam saeculo postulant, cum regnum Dei,
quod ut adveniat oramus, ad consummationem saeculi
tendat? Optamus maturius regnare, et non diutius
servire. Etiam si praefinitum in oratione non
esset, de postulando regni adventu, ultro eam vocem
protulissemus <hi>festinantes ad spei nostrae complexum <note>(Heb., IV, 11)</note>
            </hi>.
 <hi>Clamant ad Dominum invidia 
  animae martyrum sub altari: Quonam usque
non ulcisceris, Domine, sanguinem nostrum de incolis
terrae <note>(Apoc., VI, 9)</note>
            </hi>? Nam utique ultio illorum a saeculi
fine dirigitur. Imo quam celeriter <hi>veniat,
Domine, regnum tuum <note>(Matt., VI, 10)</note>
            </hi>. Votum christianorum,
confusio nationum, exultatio angelorum, propter
<pb n="1160A"/>
quod conflictamur, imo potius propter quod oramus.</p>
</div2>

<div2>
          <head>CAPUT VI.</head>
<p>Sed quam eleganter divina sapientia ordinem orationis
instruxit! ut post coelestia, id est post Dei nomen,
Dei voluntatem, et Dei regnum, terrenis quoque
necessitatibus petitioni locum faceret? Nam et
edixerat Dominus: <hi>Quaerite prius regnum, et tunc
vobis etiam haec adjicientur <note>(Matth., VI, 33)</note>
            </hi>. Quanquam
PANEM NOSTRUM QUOTIDIANUM DA NOBIS HODIE,
spiritaliter potius intelligamus. Christus enim panis
noster est, quia vita Christus, et vita panis. <hi>Ego
sum,</hi> inquit, <hi>panis vitae <note>(Joan., VI, 35)</note>
            </hi>. Et paulo supra: <hi>Panis est sermo Dei vivi, qui descendit de coelis.</hi> 
Tum quod et corpus ejus in pane censetur.
<pb n="1161A"/> <hi>Hoc est corpus meum 
 <note>(Luc., XXII, 19)</note>
            </hi>. Itaque
petendo panem quotidianum, perpetuitatem postulamus
in Christo, et individuitatem a corpore ejus. Sed et
quia carnaliter admittitur ista vox, non sine religione
potest fieri et spiritalis disciplinae. Panem enim peti
mandat, quod solum fidelibus necessarium est; <hi>caetera
enim nationes requirunt.</hi> Ita et exemplis inculcat,
et parabolis retractat, cum dicit: <hi>Numquid
panem filiis pater aufert, et canibus tradit <note>(Matth.,
XXV, 26)</note>
            </hi>? Item: <hi>Numquid filio panem poscenti lapidem
tradit <note>(Matth., VII, 9)</note>
            </hi>? Ostendit enim, quid a
patre filii exspectent. Sed et <hi>nocturnus ille pulsator
panem poscebat <note>(Luc., XI, 5)</note>
            </hi>. Merito autem adjecit: <hi>Da nobis hodie,</hi> 
 ut qui praemiserat: <hi>Nolite de crastino
cogitare quid edatis.</hi> Cui rei parabolam quoque
<pb n="1162A"/>
accommodavit <hi>illius hominis, qui provenientibus fructibus ampliationem horreorum, et longae securitatis
spatia cogitavit; is ipsa nocte moritur 
 <note>(Luc., XII, 16)</note>
            </hi>.</p>
</div2>

<div2>
          <head>CAPUT VII.</head>
<p>Consequens erat, ut observata Dei liberalitate,
etiam clementiam ejus precaremur; quid enim alimenta
proderunt, si illi reputamur revera quasi
taurus ad victimam? Sciebat Dominus se solum sine
delicto esse. Docet itaque petamus DIMITTI NOBIS
DEBITA NOSTRA. Exomologesis est, petitio veniae; quia
qui petit veniam, delictum confitetur. Sic et poenitentia
demonstratur acceptabilis Deo, quia <hi>vult eam, quam mortem peccatoris 
 <note>(Ezech. XXXIII, 11)</note>
            </hi>.
Debitum autem in Scripturis delicti figura est,
quod perinde judicio debeatur, et <hi>ab eo exigatur, nec
<pb n="1163A"/>
evadat justitiam exactionis, nisi donetur exactio, sicut
illi servo dominus debitum remisit <note>(Matth., V, 25)</note>
            </hi>.
Huc enim spectat exemplum parabolae totius. Nam
et quod idem servus a domino liberatus, non perinde
parcit debitori suo, ac propterea delatus penes dominum
tortori delegatur ad solvendum novissimum
quadrantem, id est, modicum usque delictum, eo
competit, quod remittere nos quoque profitemur
debitoribus nostris. Jam et alibi ex specie
orationis: <hi>Remittite,</hi> inquit, <hi>et remittetur vobis (Luc,
VI, 37)</hi>. Et cum <hi>interrogasset Petrus si septies remittendum
esset fratri: Imo,</hi> inquit, <hi>septuagies septies <note>(Matth., XVIII, 22)</note>
            </hi>,
ut legem in melius reformaret,
quod in Genesi <hi>de Cain septies, de Lamech autem septuagies
septies ultio reputata est <note>(Gen., IV, 24)</note>
            </hi>.</p>
</div2>

<div2>
          <head>CAPUT VIII.</head>

<pb n="1163B"/>
<p>Adjecit ad plenitudinem tam expeditae orationis, ut
non de remittendis tantum, sed etiam de avertendis
in totum delictis supplicaremus, NE NOS INDUCAS IN
TENTATIONEM, id est ne nos patiaris induci, ab eo utique
<pb n="1164A"/>
qui tentat. Caeterum absit ut Dominus tentare
videatur, quasi aut ignoret fidem cujusque, aut dejicere
 gestiens. Diaboli est et infirmitas et
malitia. Nam et Abrahamum non tentandae fidei gratia,
sacrificare de filio jusserat, sed probandae, ut per
eum faceret exemplum praecepto suo, quo mox
praecepturus erat, neque pignora Deo cariora
habenda. Ipse a diabolo tentatus, praesidem
et artificem tentationis demonstravit. Hunc locum
posterioribus confirmat: <hi>Orate,</hi> dicens, <hi>ne tentemini <note>(Luc., XXII, 46)</note>
            </hi>.
Adeo tentati sunt Dominum
deserendo, qui somno potius indulserant quam orationi.
Eo respondet clausula interpretans quid sit: <hi>Ne
nos deducas in tentationem.</hi> Hoc est enim: SED
DEVEHE NOS A MALO.</p>
</div2>

<div2>
          <head>CAPUT IX.</head>

<pb n="1164B"/>
<p>Compendiis pauculorum verborum, quot
attinguntur edicta prophetarum, Evangeliorum,
apostolorum, sermones Domini, parabolae exempla,
praecepta? Quot simul expunguntur officia? Dei
<pb n="1165A"/>
honor in Patre, fidei testimonium in nomine, oblatio
obsequii in voluntate, commemoratio spei in regno,
petitio vitae in pane, exomologesis debitorum in
deprecatione, sollicitudo tentationum in postulatione
tutelae. Quid mirum? Deus solus docere potuit ut se
vellet orari. Ab ipso igitur ordinata religio orationis,
et de spiritu ipsius, jam tunc cum ex ore divino
ferretur, animata suo privilegio ascendit in coelum,
commendans Patri quae Filius docuit.</p>
</div2>

<div2>
          <head>CAPUT X.</head>
<p>Quoniam tamen Dominus prospector humanarum
necessitatum, seorsum post traditam orandi
disciplinam, <hi>Petite,</hi> inquit, <hi>et accipietis <note>(Luc., XI, 8)</note>
            </hi>,
et sunt quae petantur pro circumstantia cujusque,
praemissa legitima et ordinaria oratione, quasi fundamento,
<pb n="1165B"/>
accidentium jus est desideriorum, jus
est superfluendi extrinsecus petitiones, cum
memoria tamen praeceptorum, ne quantum a praeceptis,
<pb n="1166A"/>
tantum ab auribus Dei longe simus.</p>
</div2>

<div2>
          <head>CAPUT XI .</head>
<p>Memoria praeceptorum viam orationibus sternit
ad coelum, quorum praecipuum est, <hi>ne prius ascendamus
ad Dei altare, quam si quid discordiae vel offensae
cum fratribus contraxerimus, resolvamus <note>(Matth., V, 23)</note>
            </hi>.
Quid est enim ad pacem Dei recedere sine
pace? ad remissionem debitorum cum retentione? Quomodo
placabit Patrem iratus in fratrem, cum omnis ira
ab initio interdicta sit nobis? nam et Joseph dimittens
fratres suos ad perducendum patrem, <hi>Et ne,</hi> inquit, <hi>irascimini in via 
 <note>(Gen., XLV, 24)</note>
            </hi>: nos scilicet
monuit. Alias enim via cognominatur disciplina
nostra. Tum ne in via orationis constituti, ad Patrem
cum ira incedamus. Exinde aperte Dominus
<pb n="1166B"/>
amplians legem, iram in fratrem homicidio superponit,
ne verbo quidem malo permittit expungi <hi>etiamsi irascendum est, non ultra solis receptum 
 (Ephes.,
<pb n="1167A"/>
IV, 26)</hi>, ut Apostolus admonet. Quam autem temerarium
est, aut diem sine oratione transigere, dum
cessas fratri satisfacere, aut orationem perseverante
iracundia perdere.</p>
</div2>

<div2>
          <head>CAPUT XII.</head>
<p>Nec ab ira solummodo, sed omni omnino confusione
 animi libera debet esse orationis intentio,
de tali spiritu emissa, qualis est spiritus, ad quem
mittitur. Neque enim agnosci poterit a Spiritu Sancto
spiritus inquinatus; aut tristis a laeto, aut impeditus
a libero. Nemo adversarium recipit; nemo nisi comparem
suum admittit.</p>
</div2>

<div2>
          <head>CAPUT XIII .</head>
<p>
            <pb n="1167B"/>Caeterum quae ratio est, manibus quidem ablutis,
<pb n="1168A"/>
spiritu vero sordente orationem obire? quando
et ipsis manibus spiritales munditiae sint necessariae,
ut a falso, a caede, a veneficiis, ab idololatria,
caeterisque maculis, quae spiritu conceptae manuum
opera transiguntur, purae alleventur. Hae sunt verae
munditiae, non quas plerique superstitiose curant,
ad omnem orationem etiam cum lavacro totius corporis
aquam sumentes. Id cum scrupulose percunctarer,
et rationem requirerem, comperi commemorationem
esse in Domini deditionem. Nos Dominum
adoramus, non dedimus. Imo et adversari debemus
deditoris exemplo, nec propterea manus abluere,
nisi quod conversationis humanae inquinamentum
conscientiae caussa lavemus.</p>
</div2>

<div2>
          <head>CAPUT XIV.</head>

<pb n="1169A"/>
<p>Caeterum satis mundae sunt manus, quas cum toto
corpore in Christo semel lavimus. Omnibus licet
membris lavet quotidie Israel, nunquam tamen mundus
est. Certe manus ejus semper immundae sanguine
prophetarum, et ipsius Domini cruentatae in aeternum.
Et ideo conscientia patrum haereditarii rei
nec attollere eas ad Dominum audent, ne exclamet
aliquis Isaias, ne exhorreat Christus. Nos vero
non attollimus tantum, sed etiam expandimus e
<pb n="1170A"/>
dominica passione modulatum, et orantes
confitemur Christo.</p>
</div2>

<div2>
          <head>CAPUT XV .</head>
<p>Sed quoniam unum aliquod attigimus vacuae
observationis, non pigebit caetera quoque denotare,
quibus merito vanitas exprobranda est; siquidem sine
ullius aut dominici, aut apostolici praecepti auctoritate
fiunt. Hujusmodi enim non religioni, sed superstitioni
deputantur, affectata, et coacta, et curiosi potius,
quam rationalis officii; certe vel eo coercenda, quod
gentilibus adaequent. Ut est quorumdam, expositis
<pb n="1171A"/>
 penulis orationem facere; sic enim
adeunt ad idola nationes. Quod utique si fieri oporteret,
Apostoli, qui de habitu orandi docent, comprehendissent;
nisi si qui putant, Paulum penulam
suam in oratione penes Carpum reliquisse. Deus
scilicet non audiat penulatos, qui tres sanctos in fornace
babylonii regis orantes cum sarabaris et
tyaris suis exaudivit?</p>
</div2>

<div2>
          <head>CAPUT XVI.</head>
<p>Item quod, assignata oratione, assidendi mos
<pb n="1172A"/>
est quibusdam, non perspicio rationem nisi si
Hermas ille, cujus scriptura fere <hi>Pastor</hi> inscribitur,
transacta oratione non lectum assedisset, verum
aliud quid fecisset, id quoque ad observationem vindicaremus.
Utique non. Simpliciter enim et nunc
positum est: <hi>Cum adorassem, et assedissem super
lectum,</hi> ad ordinem narrationis, non ad instar disciplinae.
Alioquin nusquam erit adorandum, nisi ubi
fuerit lectus. Imo contra Scripturam fecerit, si quis
in cathedra aut subsellio sederit. Porro cum perinde
<pb n="1173A"/>
faciant nationes, adoratis sigillaribus suis
residendo, vel propterea in nobis reprehendi meretur,
quod apud idola celebratur. Eo apponitur
et irreverentiae crimen, etiam ipsis nationibus, si quid
saperent, intelligendum. Siquidem irreverens est assidere
sub conspectu, contraque conspectum ejus,
quem quam maxime reverearis, ac venereris; quanto
<pb n="1174A"/>
magis sub conspectu Dei vivi, angelo adhuc orationis
astante, factum istud irreligiosissimum est, nisi
exprobramus Deo, quod nos oratio fatigaverit.</p>
</div2>

<div2>
          <head>CAPUT XVII .</head>
<p>Atqui cum modestia et humilitate adorantes, magis
commendabimus Deo preces nostras, ne ipsis
quidem manibus sublimius elatis, sed temperate
<pb n="1175A"/>
ac probe elatis, ne vultu quidem in audaciam
erecto. Nam ille publicanus, qui non tantum prece,
sed et vultu humiliatus atque dejectus orabat, justificatior
pharisaeo procacissimo discessit. Sonos
etiam vocis subjectos esse oportet. Aut quantis arteriis
opus est, si pro sono audiamur? Deus autem
non vocis, sed cordis auditor est, sicut conspector.
Daemonium oraculi Pythii: <hi>Et mutum,</hi> inquit, <hi>intelligo,
et non loquentem exaudio.</hi> Dei aures sonum
exspectant? Quomodo ergo oratio Jonae de ventre
<pb n="1176A"/>
ceti per tantae bestiae viscera, ab ipsis abyssis per
tantam aequoris molem ad coelum potuit evadere?
Quid amplius referent isti, qui clarius adorant,
nisi quod proximis obstrepunt? Imo prodendo petitiones
suas, quid minus faciunt, quam si in publico
 orent?</p>
</div2>

<div2>
          <head>CAPUT XVIII .</head>
<p>Alia jam consuetudo invaluit, jejunantes habita
oratione cum fratribus, subtrahunt osculum
<pb n="1177A"/>
pacis, quod est signaculum orationis. Quando autem
magis conferendo cum fratribus pax est, nisi cum
oratio commendabilior ascendit, ut ipsi de nostra
operatione participes, jam audeant de sua pace
fratri transigere? Quae oratio cum divortio sancti
osculi integra? quem Domino officium facientem
impedit pax? quale sacrificium est, a quo sine pace
receditur? Quaecumque operatio sit, non
erit potior praecepti observatione, quo jubemur jejunia
<pb n="1178A"/>
nostra celare. Jam enim de abstinentia osculi
agnoscimur jejunantes. Sed et si qua ratio est,
ne tamen huic praecepto reus sis, potes domi, si
forte, inter quos latere jejunium in totum non
datur, differre pacem. Ubicumque autem alibi operationem
 tuam abscondere potes, debes meminisse
 praecepti: ita et disciplinae foris, et consuetudini
domi satisfacies. Sic et die Paschae, quo communis
et quasi publica jejunii religio est, merito
<pb n="1179A"/>
deponimus osculum, nihil curantes de occultando
<pb n="1181A"/>
 quod cum omnibus faciamus.</p>
</div2>

<div2>
          <head>CAPUT XIX.</head>
<p>Similiter  et stationum diebus non putant
plerique sacrificiorum orationibus interveniendum,
<pb n="1182A"/>
quod statio solvenda sit, accepto corpore
Domini. Ergo devotum Deo obsequium Eucharistia
resolvit? An magis Deo obligat? Nonne solemnior
erit statio tua, si et ad aram Dei steteris? Accepto
<pb n="1183A"/>
 corpore Domini, et reservato, utrumque salvum
est, et participatio sacrificii, et executio officii.
Si statio de militari exemplo nomen accipit <note>(nam
et militia Dei sumus, II Cor. X, 4; I Tim. I, 18)</note> utique
nulla laetitia, sive tristitia obveniens castris,
stationes militum rescindit. Nam laetitia libentius,
tristitia sollicitius administrabit disciplinam.</p>
</div2>

<div2>
          <head>CAPUT XX .</head>
<p>De habitu vero duntaxat foeminarum, varietas
observationis effecit, post sanctissimum
Apostolum, nos vel maxime nullius loci homines,
impudenter retractare: nisi quod non impudenter,
si secundum Apostolum retractemus. De modestia
<pb n="1184A"/>
quidem cultus et ornatus, aperta praescriptio est
etiam Petri, cohibentis eodem ore, quia eodem et spiritu,
quo Paulus, et vestium gloriam, et auri superbiam,
et crinium lenonem operositatem.</p>
</div2>

<div2>
          <head>CAPUT XXI .</head>
<p>Sed quid  promiscue observetur per Ecclesias,
quasi incertum id retractandum est velarine debeant
virgines, an non. Qui enim virginibus indulgent capitis
 immunitatem, hoc niti videntur quod Apostolus
non virgines nominatim, sed mulieres designaverit
velandas esse; nec sexum, ut diceret foeminas,
sed gradum sexus, dicendo <hi>mulieres <note>(I Cor. XI,
5)</note>
            </hi>. Nam si sexum nominasset, foeminas dicendo, absolute
<pb n="1185A"/>
definisset de omni muliere. Aut cum unum
gradum sexus nominat, alium tacendo secernit. Potuit
enim, inquiunt, aut et virgines nominare specialiter
aut compendio generaliter foeminas.</p>
</div2>

<div2>
          <head>CAPUT XXII.</head>
<p>Qui ita concedunt, recogitare debent de statu vocabuli
ipsius, quid est mulier a primis quidem litteris
sanctorum commentariorum; nam inveniunt
sexus esse nomen, non gradum sexus. Siquidem Evam
 nondum virum expertam Deus <hi>mulierem et
foeminam <note>(Gen., II, 23.)</note>
            </hi> cognominavit: foeminam, qua
sexus generaliter, mulierem, qua gradus sexus specialiter.
Itaque jam tunc innupta adhuc Eva mulieris
vocabulo fuit, commune id vocabulum et virgini factum
<pb n="1185B"/>
est. Nec mirum, si Apostolus eodem utique spiritu
actus, quocum omnis Scriptura divina, tum et
illa Genesis digesta est, eadem voce usus est mulierem
ponendo; quae exemplo Evae innuptae et virgini
competat. Caetera denique non sonant, nam et hoc
ipso, quod virgines non nominavit, sicut alio in
loco, ubi de nubendo docet, satis praedicat de omni
muliere, et de toto sexu dictum, nec distinctum
esse inter virginem, omnino non nominat. Qui enim
alibi distinguere meminit, ubi scilicet differentia postulat
<pb n="1186A"/>
(distinguit autem utramque speciem suis vocabulis
designans) ubi non distinguit, dum utramque
non nominat, nullam vult differentiam intelligi. Quid
quod graeco sermone, quo litteras Apostolus fecit,
usui est mulieres vocare tam foeminas, id est <foreign xml:lang="greek">γυναῖκας,</foreign>
 quam <foreign xml:lang="greek">θηλεῖας.</foreign> Igitur si pro sexus nomine
vocabulum istud frequentatur, quod est interpretatione
pro eo, quod est foemina, sexum nominavit,
dicens <foreign xml:lang="greek">γυναῖκα.</foreign> In sexu autem et virgo contingitur.
Sed et manifesta pronuntiatio est: <hi>Omnis,</hi> inquit, <hi>mulier adorans, et prophetans intecto capite dedecorat
caput suum 
 <note>(I Cor., XI, 5)</note>
            </hi>. Quid est <hi>omnis mulier,</hi> 
nisi omnis aetatis, omnis ordinis, omnis conditionis?
Nihil mulieris excipit, dicendo <hi>omnis;</hi> sicut nec
vir nec velandi; proinde enim <hi>omnis vir <note>(Ibid.)</note>
            </hi>, inquit.
<pb n="1186B"/>
Sicut ergo in masculino sexu sub viri nomine
etiam investis velari vetatur, ita et in foeminino sub nomine
mulieris etiam virgo velari jubetur. Aequaliter
in utroque sexu minor aetas majoris sequatur disciplinam:
aut velentur et virgines masculi, si non velantur
et virgines foeminae, qui nec isti nominatim
tenentur. Aliud sit vir et investis, si aliud est mulier
et virgo. Nempe <hi>propter Angelos <note>(Ibid.)</note>
            </hi> ait velari oportere,
quod Angeli propter filias hominum desciverunt
a Deo. Quis ergo contendat, solas mulieres,
<pb n="1187A"/>
id est nuptas jam, et virginitati defunctas concupiscentiae,
nisi si non licet et virgines specie praestare,
et amatores invenire? Imo videmus quod non
virgines solas concupierint, cum dicat Scriptura <hi>filias
hominum <note>(Gen., VI. 2.)</note>
            </hi>, quia potuit uxores hominum
nominasse, vel foeminas indifferenter. Etiam
quod ait, <hi>Et acceperunt sibi in uxores <note>(Ibid.)</note>
            </hi> in eo facit
quod accipiuntur in uxores, quae vacant scilicet. De
non vacantibus autem aliter enuntiasset. Itaque
vacant tam viduitate quam et virginitate: adeo
sexum nominando, generaliter filias et species in genere
commiscuit. Item cum dicit naturam ipsam
docere, foeminas velandas esse, quae capillum pro
tegumento et ornamento mulieribus assignarit; nonne
idem tegumentum et idem honor capitis virginibus
<pb n="1187B"/>
quoque adscriptus est? Si <hi>mulieri turpe est radi,</hi> 
<pb n="1188A"/> <note>(I Cor., XI, 6)</note>,
et virgini perinde. In quibus ergo
una conditio capitis deputatur, una et disciplina capitis
exigitur, etiam ad eas virgines, quas pueritia defendit;
a primo enim <hi>foemina</hi> nominata est. Sic denique
et Israel observat. Sed si non observaret,
nostra lex ampliata atque suppleta defenderet sibi
adjectionem. Virginibus quoque injiciens velamentum
excusetur. Nunc aetas, quae sexum suum ignorat,
simplicitatis privilegium teneat. Nam et Eva et Adam,
ubi eis contigit sapere, texuerunt statim quod
agnoverant. Certe in quibus pueritia mutavit, sicut
naturae,
ita et disciplinae debet aetas esse munifica.
Nam et membris et officiis mulieribus resignantur.
Nulla virgo est, ex quo potest nubere, quoniam aetas
jam in ea nupsit suo viro, id est tempori; sed aliqua
<pb n="1188B"/>
 se Deo vovit. Jam et crinem exinde transfigurat,
<pb n="1189A"/>
et omnem habitum ad mulieres convertit.
Totum ergo asseveret, et totum virginis praestet:
quod propter Deum abscondit, plane obumbret. Interest
nostra, quod Dei gratia exerceat, solius Dei
conscientiae commendare, ne quod a Deo speramus, ab
homine compensemus. Quid denudas ante Deum
quod ante homines tegis! Verecundior eris in publico
quam in Ecclesia? <hi>Si Dei gratia est et accepisti, quid
gloriaris,</hi> inquit, <hi>quasi non acceperis <note>(I Cor., IV, 7)</note>
            </hi>?
Quid alias ostentatione tui judicas? an alias gloria
tua ad bonum invitas? Atqui et ipsa periclitaris amittere,
si gloriaris; et alias ad eadem pericula cogis.
Facile eligitur, quod affectione gloriae assumitur. Velare
virgo, si virgo es; debes enim erubescere. Si
<pb n="1189B"/>
virgo es, plures oculos pati noli. Nemo miretur in
tuam faciem; nemo mendacium tuum sentiat. Bene
 mentiris nuptam, si caput veles. Imo mentiri
non videris; nupsisti enim Christo, illi carnem
tuam tradidisti. Age pro mariti tui disciplina. Si
<pb n="1190A"/>
nuptas alienas velari jubet, suas utique multo magis.
Sed non putet institutione unusquisque antecessoris
commovendam. Multi  alienae consuetudini
prudentiam suam, et constantiam ejus addicunt, ne
compellantur velari. Certe voluntarias prohiberi
non oportet, quae se etiam virgines negare non
possunt, contentae abuti in fama suae conscientiae
apud Deum securitate. De illis tamen quae sponsis
dicantur, constanter super meum modulum pronuntiare
contestarique possum, velandas ex ea die
esse, qua ad primum viri corpus osculo et dextera
expaverint. Omnia enim in his praenupserunt, et
aetas per maturitatem, et caro per aetatem, et spiritus
per conscientiam, et pudor per osculi experimentum,
<pb n="1190B"/>
et spes per exspectationem, et mens per
voluntatem. Satisque nobis exemplo Rebecca est <note>(Gen., XXXIV, 65)</note>,
quae sponso demonstrato, tantum
notitia ejus nubendo velata est.</p>
</div2>

<div2>
          <head>CAPUT XXIII .</head>

<pb n="1191A"/>
<p>De genu quoque ponendo varietatem observationis
patitur oratio per pauculos quosdam, qui sabbato
abstinent genibus. Quae dissensio cum maxime apud
Ecclesias caussam dicat, Dominus dabit gratiam
suam, ut aut cedant, aut sine aliorum scandalo sententia
sua utantur. Nos vero, sicut accepimus, solo
 die dominico Resurrectionis non ab isto tantum,
sed omni anxietatis habitu, et officia cavere debemus,
differentes etiam negotia, ne quem diabolo locum
demus. Tantumdem et spatio Pentecostes, quae
eadem exultationis solemnitatem dispungimur.
Caeterum omni die quis dubitet prosternere se Deo
vel prima saltem oratione, qua lucem ingredimur?
Jejuniis autem et stationibus nulla oratio sine genu,
<pb n="1191B"/>
et reliquo humilitatis more, celebranda est. Non enim
<pb n="1192A"/>
oramus tantum, sed et deprecamur, et satisfacimus
Deo Domino nostro. De temporibus orationis nihil
omnino praescriptum est, nisi plane omni in tempore
 et loco orare.</p>
</div2>

<div2>
          <head>CAPUT XXIV .</head>
<p>Sed quomodo <hi>omni loco <note>(I. Tim., I, 2)</note>
            </hi>, cum prohibeamur
in publico? Omni, inquit, loco, quem opportunitas,
aut etiam necessitas importaret. Non enim
contra praeceptum reputatur ab Apostolis factum, qui
in carcere audientibus custodiis orabant et canebant
Deo, apud Paulum, qui in navi coram omnibus
Eucharistiam fecit.</p>
</div2>

<div2>
          <head>CAPUT XXV .</head>
<p>De tempore vero non erit otiosa extrinsecus observatio
etiam horarum quarumdam. Istarum dico communium,
<pb n="1192B"/>
quae diu inter spatia signant, tertia, sexta,
<pb n="1193A"/>
nona, quas solemniores in Scripturis invenire est.
Primus Spiritus sanctus congregatis discipulis hora
tertia infusus est <note>(Act. ap., II, 15)</note>. Petrus, qua die
visionem communitatis omnis in illo vasculo expertus
est, sexta hora ascenderat orandi gratia in superiora <note>(Ibid., X, 9)</note>.
Idem cum Joanne ad nonam in templum
adibat, ubi paralyticum sanitati reformavit suae <note>(Ib.,
III, 1)</note>. Etsi simpliciter se habeant sine ullius observationis
praecepto, bonum tamen sit aliquam constituere
praesumptionem, qua et orandi admonitionem
constringat, et quasi lege ad tale munus extorqueat a
negotiis interdum, ut quod Danieli quoque legimus
observatum utique ex Israelis disciplina <note>(Dan., VI, 10)</note>,
ne minus ter die saltem adoremus, debitores Patris, et
Filii, et Spiritus sancti. Exceptis utique legitimis
<pb n="1193B"/>
orationibus, quae sine ulla admonitione debentur ingressu
lucis et noctis. Sed et cibum non prius sumere,
et lavacrum non prius adire quam interposita oratione,
fideles decet. Priora enim habenda sunt spiritus
refrigeria et pabula, quam carnis, et priora coelestia,
quam terrena.</p>
</div2>

<div2>
          <head>CAPUT XXVI .</head>
<p>Fratrem domum tuam introgressum ne sine oratione
dimiseris. Vidisti, inquit, fratrem, vidisti
Dominum tuum: maxime advenam, ne angelus forte
sit. Sed nec ipse a fratribus exemptis priora fecerit
refrigeria terrena coelestibus. Statim enim judicabitur
<pb n="1194A"/>
fides tua. Aut quomodo secundum praeceptum <hi>pax huic domui 
 <note>(Luc., X, 5)</note>
            </hi> dices, nisi et eis, qui in
domo sunt, pacem mutuam reddas?</p>
</div2>

<div2>
          <head>CAPUT XXVII .</head>
<p>Diligentiores in orando subjungere in orationibus
 Alleluia solent, et hoc genus psalmos, quorum
 clausulis respondeant, qui simul sunt. Et est optimum
utique institutum omne, quod proponendo et
honorando Deo competit, saturatam orationem
velut optimam hostiam admovere.</p>
</div2>

<div2>
          <head>CAPUT XXVIII.</head>
<p>Haec est enim hostia spiritalis, quae pristina sacrificia
delevit. <hi>Quo mihi,</hi> inquit, <hi>multitudinem sacrificiorum
vestrorum? Plenus sum haulocaustomatum arietum;
et adipem agnorum, et sanguinem taurorum et
<pb n="1194B"/>
hircorum nolo. Quis enim requisivit ista de manibus
vestris (Isaiae, I, 11)</hi>? Quae ergo quaesierit Deus,
Evangelium docet. <hi>Veniet hora,</hi> inquit, <hi>cum veri adoratores
adorabunt Patrem in spiritu et veritate <note>(Joan.,
IV, 23)</note>
            </hi>. <hi>Deus enim spiritus est <note>(II Cor., III, 17)</note>
            </hi>: et
adoratores itaque tales requirit. Nos sumus veri adoratores,
et veri sacerdotes, qui spiritu orantes spiritu
sacrificamus orationem Dei propriam, et acceptabilem
quam scilicet requisivit, quam sibi prospexit. Hanc
de toto corde devotam, fide pastam, veritate curatam,
innocentia integram, castitate mundam, agape
 coronatam cum pompa operum bonorum inter
<pb n="1195A"/>
psalmos et hymnos deducere ad Dei altare debemus
omnia nobis a Deo impetraturam.</p>
</div2>

<div2>
          <head>CAPUT ULTIMUM.</head>
<p>Quid enim orationi de spiritu et veritate venienti negavit
Deus, qui eam exigit? Legimus, et audimus, et credimus,
quanta documenta efficaciae ejus. Vetus quidem
oratio et ab ignibus, et a bestiis, et ab inedia liberabat,
et tamen non a Christo acceperat formam. Caeterum
quanto amplius oratur oratio Christianorum, non
roris Angelum in mediis ignibus sistit, nec ora leonibus
obstruit, nec esurientibus rusticorum prandium
transfert, nullum sensum passionis delegata gratia
avertit; sed patientes, et sentientes, et dolentes sufferentia
instruit, virtute ampliat gratiam, ut sciat fides
quid a Domino consequatur, intelligens quid pro
<pb n="1195B"/>
Dei nomine patiatur. Sed et retro oratio plagas irrogabat,
fundebat hostium exercitus, imbrium utilia
 prohibebat. Nunc vero oratio justitiae omnem iram
Dei avertit, pro inimicis excubat, pro persequentibus
supplicat. Mirum si aquas coelestes extorquere novit,
quae potuit et ignes impetrare? Sola est oratio, quae
Deum vincit. Sed Christus eam nihil mali novit operari.
Omnem illi virtutem de bono contulit. Itaque
<pb n="1196A"/>
nihil novit, nisi defunctorum animas de ipso mortis
itinere vocare, debiles reformare, aegros remediare,
daemoniacos expiare, claustra carceris aperire, vincula
innocentium solvere. Eadem diluit delicta, tentationes
repellit, persecutiones extinguit, pusillanimos
consolatur, magnanimos oblectat, peregrinantes deducit,
fluctus mitigat, latrones obstupefacit, alit pauperes,
regit divites, lapsos erigit, cadentes suspendit,
stantes continet. Oratio murus est fidei, arma et
tela nostra adversus hominem, qui nos undique
observat. Itaque nunquam inermes incedamus. Die
stationis, nocte vigiliae meminerimus. Sub armis
orationis signum nostri imperatoris custodiamus; tubam
Angeli exspectemus. Orantes erant etiam Angeli
omnes. Orat omnis creatura. Orant pecudes, et ferae,
<pb n="1196B"/>
et genua declinant, et egredientes de stabulis ac speluncis,
ad coelum non otiosi ore suspiciunt, vibrantes
 spiritu suo movere. Sed et aves nunc exsurgentes
eriguntur ad coelum, et alarum crucem pro
manibus extendunt, et dicunt aliquid, quod oratio
videatur. Quid ergo amplius de officio orationis?
Etiam ipse Dominus oravit, cui sit honor et virtus in
saecula saeculorum.
</p>
</div2>
      </div1>
</body>
  </text>
</TEI>