<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Ad uxorem</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.AdUxo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <hi>LIBER PRIMUS.</hi> </head>
<p>
          <pb n="1273D"/>ARGUMENTUM.-- <hi>Tertullianus, sive aetate vel morbo ingravescente
monitus, sive jam rebus saecularibus nuntium
missurus, ut arctius christianam profiteretur disciplinam,
et ad sublimis sacerdotii fastigia eveheretur,
ad uxorem quasi testamenti tabulas condidit, duos
nempe hosce libros, in quorum primo uxorem suam
hortatur ut si prior ipse ad Dominum migraverit, a
<pb n="1274D"/>
secundis nuptiis abstineat, in altero vero praecipit
ut si nubere velit, tantum cum christiano viro conjungatur.
Sic se habet totius operis prospectus.</hi> </p>


<div2>
          <head>CAPUT PRIMUM.</head>
<p>Dignum duxi, dilectissima mihi in Domino
conserva, quid tibi sectandum sit post discessum de
saeculo meum, si prior te fuero vocatus, jam hinc providere;
<pb n="1275A"/>
ut provisum observes, mandare fidei tuae.
Nam saecularibus satis agentes sumus et utrique nostrum
consultum volumus. Si talibus tabulas
ordinamus, cur non magis de divinis atque coelestibus
posteritati nostrae prospicere debeamus, et legatum
quodammodo praelegare, admonitionem et demonstrationem
eorum, quae ex bonis immortalibus,
et [de] haereditate coelorum deputantur? Tu modo
ut solidum capere possis, hoc meae admonitionis
fidei commissum, Deus faciat: cui sit honor, gloria,
claritas, dignitas, potestas, nunc et in saecula
saeculorum, amen. Praecipio igitur tibi, quanta continentia
potes, post excessum nostrum renunties nuptiis:
nihil mihi isto nomine collatura, nisi quod tibi
<pb n="1276A"/>
proderis. Caeterum christianis saeculo digressis nulla
restitutio nuptiarum in diem resurrectionis repromittitur,
translatis scilicet in angelicam qualitatem et
sanctitatem: proinde sollicitudo nulla quae de carnis
zelo vel in Domini sententiam illam, quam septem
fratribus per successionem nuptiis voluerunt, neminem
tot maritorum resurrectionis die offendet, nec
quisquam illam confusurus exspectat. Quaestio Sadducaeorum
cessit sententiae Domini. Nec me putes
propter carnis tuae integritatem mihi reservandam,
de contumeliae dolore suspectum, insinuare jam hinc
tibi consilium viduitatis: nihil tunc inter nos dedecoris
voluptuosi resumetur. Nec enim tam frivola, tam
spurca Deus suis pollicetur. Sed an tibi vel cuicumque
<pb n="1277A"/>
alii foeminae ad Deum pertinenti proficiat, quod
suademus, licet retractare.</p>
</div2>

<div2>
          <head>CAPUT II.</head>
<p>Non quidem abnuimus conjunctionem viri ac foeminae
benedictam a Domino, ut sciremus generi
humano et replendo orbi et instruendo saeculo excogitatam,
atque exinde permissam; unam tamen. Nam
et Adam unus Evae maritus, et Eva una uxor illius,
una mulier, una costa. Sane apud veteres nostros
ipsosque patriarchas non modo nubere, sed etiam
plurifariam matrimoniis uti fas fuit, erant et concubinae:
sed licet figuratum in synagogam et Ecclesiam
 cesserit, ut tamen simpliciter interpretemur,
necessarium fuit instituere, quae postea aut amputari,
aut temperari mererentur. Superventura enim lex
<pb n="1277B"/>
erat, oportebat legis adimplendae caussas praecucurrisse.
Idem mox legi succurrere habebat, Dei
sermo circumcisionem inducens spiritalem. Igitur per
licentiam tunc passivam, materiae subsequentium
emendationum praeministrabantur, quas Dominus
Evangelio suo, dehinc Apostolus in extremitatibus saeculi
aut excidit redundantes, aut composuit inconditas.</p>
</div2>

<div2>
          <head>CAPUT III.</head>
<p>Sed non ideo praemiserim de libertate vetustatis et
<pb n="1278A"/>
posteritatis castigatione, aut praestruam Christum separandis
matrimoniis et delendis conjunctionibus
advenisse, quasi jam hinc finem nubendi praescribam.
Viderint, qui inter caetera perversitatum suarum disjungere
docent, carnem de duobus unam, negantes
eum, qui foeminam de masculo mutuatus, duo
corpora ex ejusdem materiae consortio sumpta, rursus
in se matrimonii compactione compegit. Denique
prohiberi nuptias nusquam omnino legimus, ut bonum
scilicet: quid tamen bono isto melius sit, accipimus
ab Apostolo, permittente quidem nubere, sed abstinentiam
praeferente: illud propter insidias tentationum,
hoc propter angustias temporum: qua ratione
utriusque pronuntiationis inspecta facile dinoscitur,
necessitate nobis concessam esse nubendi potestatem:
<pb n="1278B"/>
quod autem necessitas praestat, depretiat
ipsa. Quod denique scriptum est, <hi>Melius est nubere
quam uri <note>(I Cor., VII, 9)</note>
            </hi>, quale hoc bonum est, oro
te, quod mali comparatio commendat? Ut ideo melius
sit nubere, quia deterius est uri. Atenim quanto
melius est neque nubere neque uri! [Sed] etiam
in persecutionibus melius est ex permissu fugere
de oppido in oppidum, quam comprehensum et distortum
negare. Atque ideo beatiores, qui valent beata
testimonii confessione excedere. Possum dicere:
<pb n="1279A"/>
quod permittitur bonum non est. Quid enim? Necesse
est mori mihi. Si ploro, bonum est, quod si timeo,
quod permittitur, suspectam habet permissionis
suae caussam: quod autem melius est, nemo permisit,
ut indubitatum et sua sinceritate manifestum.
Non propterea appetenda sunt quaedam, quia non vetantur,
etsi quodammodo vetantur, cum alia illis
praeferuntur: praelatio enim superiorum dissuasio
est infirmorum. Non ideo quid bonum est, quia
malum non est: nec ideo malum non est, quia
non obest. Porro plane bonum hoc antecedet,
quod non modo non obest, sed insuper prodest. Itaque
 malle debes, quod prodest, quam quod non
obest. Ad primum enim locum certamen omne contendit:
secundus solatium habet, victoriam non habet.
<pb n="1279B"/>
Quod si Apostolo auscultamus, obliti posteriorum,
extendamur in priora, et meliorum donationum
 sectatores simus. Si nobis laqueum
non imponit, quid utilitatis sit, ostendit, dicens <note>(I Cor., VII, 94)</note>:
 <hi>Innupta de dominicis cogitat, uti corpore
et spiritu sancta sit. Nupta vero, sollicita est quomodo
conjugi suo placeat.</hi>  Caeterum nusquam ita
nuptias permittit, ut non potius ad suum exemplum
nos eniti malit. Felicem illum qui Pauli similis
extiterit.</p>
</div2>

<div2>
          <head>CAPUT IV.</head>

<pb n="1280A"/>
<p>Sed carnem legimus infirmam, et hinc nobis adulamur
impensius: legimus tamen et spiritum firmum.
Nam in uno sensu utrumque positum est. Caro, terrena
materia est, spiritus vero coelestis. Cur ergo ad
excusationem proniores, quae in nobis infirma sunt,
opponimus: quae vero fortiora, non tuemur? Cur
coelestibus terrena non cedant? si spiritus carne fortior,
quia et generosior, nostra culpa infirmiorem
sectamur. Nam disjunctis matrimonio duae species
humanae imbecillitatis necessarias nuptias faciunt.
Prima quidem potentissima, quae venit de concupiscentia
carnis: sequens de concupiscentia saeculi. Sed
utraque repudianda est a servis Dei, qui et luxuriae et
ambitioni renuntiamus. Carnis concupiscentia aetatis
<pb n="1280B"/>
officia defendit, decoris messem requirit, gaudet de
contumelia sua: dicit virum necessarium sexui,
ut auctoritatis et solatii causa, vel ut a malis
rumoribus tuta sit. Et tu adversus consilia haec ejus,
adhibe sororum nostrarum exempla, quarum nomina
penes Dominum, quae nullam formae vel aetatis occasionem
praemissis maritis sanctitati  anteponunt:
malunt enim Deo nubere, Deo speciosae, Deo
sunt puellae: cum illo vivunt, cum illo sermocinantur:
illum diebus et noctibus tractant: orationes
<pb n="1281A"/>
suas velut dotes Domino assignant: ab eodem dignationem
velut munera maritalia, quotiescumque desiderant,
consequuntur. Sic aeternum sibi bonum Domini
 occupaverunt, ac jam in terris non nubendo,
de familia angelica deputantur. Talium exemplis
foeminarum ad aemulationem te continentiae exercens,
spiritali affectione carnalem illam concupiscentiam
humabis; temporalia et volatica desideria formae vel
aetatis inimicantium bonorum compensatione delendo.
Caeterum haec saecularis concupiscentia caussas
habet gloriam, cupiditatem, ambitionem, insufficientiam,
per quas necessitatem nubendi subornat, videlicet
coelestia repromittens, dominari in aliena familia,
in alienis opibus incumbere, cultum de alieno
extorquere sumptu, quem non sentias cedere in
<pb n="1281B"/>
te. Haec procul a fidelibus, quibus nulla cura tolerandae
vitae, nisi si diffidimus de promissis Dei, et
cura et providentia: qui lilia agrestia vestit, qui
volatilia coeli nullo ipsorum labore pascit, qui prohibet
de crastino victuque vestituque curari; spondens,
scire se, quid cuique servorum suorum opus sit:
non quidem monilium pondera, non vestium taedia,
non gallicos multos , nec germanicos bajulos,
quae nuptiarum gloriam accendunt; sed sufficientiam,
quae modestiae et pudicitiae apta est. Praesume, oro te,
nihil tibi opus est, si Domino appareas; imo omnia
habere, si habeas Dominum: cujus omnia coelestia
<pb n="1282A"/>
recogita, et terrena despicies. Nihil viduitati apud
Deum subsignatae necessarium est, quam perseverare.</p>
</div2>

<div2>
          <head>CAPUT V.</head>
<p>Adjiciunt quidem sibi homines caussas nuptiarum
de sollicitudine posteritatis, et liberorum amarissima
voluptate. Sed id quoque penes nos odiosum
est. Nam quid gestiamus liberos gerere, quos
cum habemus, praemittere optamus, respectu scilicet
imminentium angustiarum, cupidi et ipsi iniquissimo
isto saeculo eximi et recipi ad Dominum,
quod etiam Apostolo votum fuit. Nimirum necessaria
soboles servo Dei. Satis enim de salute nostra
securi sumus ut liberis vacemus: quaerenda nobis
onera sunt, quae etiam a gentilium profanis
vitantur, quae legibus coluntur, quae parricidiis
<pb n="1282B"/>
expugnantur. Nobis quidem plurimum
importuna, quantum fidei periculosa. Cur enim Dominus <hi>vae praegnantibus et nutricantibus 
 <note>(Matth., XXIV,
19; Luc, XXI, 23)</note>
            </hi> cecinit, nisi quia filiorum impedimenta
testatur, in illa die expeditionis incommodum
futura? utique nuptiis imputaturus.
Istud autem ad viduas non pertinebit: ad primam
angeli tubam expeditae prosilient. Quamcumque pressuram
persecutionemque, libere perferent, nulla in
utero, nulla in uberibus aestuante sarcina nuptiarum.
Igitur sive carnis, sive saeculi, sive posteritatis gratia
nubetur, nihil ex istis necessitatibus Dei servis:
<pb n="1283A"/>
ut non satis habeam semel alicui earum
succubuisse, et uno matrimonio omnem concupiscentiam
hujusmodi expiasse. Nubamus quotidie, et
nubentes a die illo deprehendamur, ut Sodoma
et Gomorrha. Nam illic non utique nuptias et mercimonia
solummodo agebant: sed cum dicit, <hi>nubebant
et emebant</hi>, insigniora ipsa carnis et saeculi
vitia denotat, quae a divinis disciplinis plurimum
avocent: alterum per lasciviendi voluptatem; alterum
per acquirendi voluntatem. Etenim illa
tunc caecitas longe a finibus saeculi habebatur.
Quid ergo fiet, si quae olim detestabilia sunt penes
Dominum, ab his nos nunc arcent? <hi>Tempus,</hi> inquit, <hi>in collecto est; superest, ut qui matrimonia habent,
tanquam non habentes agant.</hi> </p>
</div2>

<div2>
          <head>CAPUT VI.</head>
<p>
            <pb n="1283B"/>Quod si habent, oblitterare debent quod habent:
quanto magis non habentes, prohibentur repetere,
quod non habent; ut cujus maritus de rebus
abiit, exinde quietem sexui suo nubendi abstinentia
injungat: quam pleraeque gentilium
 foeminarum memoriae carissimorum maritorum
parentant. Cum quid difficile videtur, difficiliora
alios obeuntes recenseamus. Quot enim sunt
qui statim a lavacro carnem suam obsignant!
Quot item, qui consensu pari inter se matrimonii
<pb n="1284A"/>
debitum tollunt, voluntarii spadones pro cupiditate
regni coelestis. Quod si salvo matrimonio abstinentia
toleratur, quanto magis adempto! Credo enim difficilius
salvum derelinqui, quam amissum non desiderari.
Durum plane et arduum satis continentia sanctae
foeminae post viri excessum Dei caussa, cum
gentiles Satanae suo et virginitatis et viduitatis sacerdotio
perferant? Romae quidem, quae ignis illius inextinguibilis
imaginem tractant, auspicia poenae suae
cum ipso dracone  curantes, de virginitate
censentur. Achaeae  Junoni apud Aegium oppidum
virgo sortitur: et quae Delphis insaniunt, nubere
nesciunt. Caeterum viduas Africanae Cereri adsistere
scimus, durissima quidem oblivione a matrimonio
 allectas. Nam manentibus in aeternum
 viris non modo thoro decedunt, sed et
<pb n="1284B"/>
alias eis utique ridentibus loco suo insinuant, adempto
omni contactu usque ad osculum filiorum, et tamen
durante usu perseverant in tali viduitatis disciplina,
quae pietatis etiam sanctae solatia excludit. Haec
diabolus praecipit, et auditur: provocat nimirum
Dei servos continentia suorum, quasi ex aequo
contineant etiam gehennae sacerdotes. Nam invenit,
quomodo homines etiam bonis sectationibus
perderet; et nihil apud eum refert, alios luxuria,
alios continentia occidere.</p>
</div2>

<div2>
          <head>CAPUT VII.</head>

<pb n="1285A"/>
<p>Nobis continentia ad instrumentum aeternitatis demonstrata
est a Domino salutis, ad testimonium fidei,
ad commendationem carnis istius exhibendae superventuro
indumento incorruptibilitatis ad sustinendam
novissime voluntatem Dei. Super haec enim recogites
moneo, neminem non ex Dei voluntate de saeculo
duci, si ne folium quidem ex arbore sine
Dei voluntate dilabitur. Idem qui nos
mundo infert, idem et educat necesse est. Igitur
defuncto per Dei voluntatem viro, etiam matrimonium
Dei voluntate defungitur; quid tu restaures,
cui finem Deus posuit? quid libertatem oblatam tibi
<pb n="1285B"/>
iterata matrimonii servitute fastidis? <hi>Obligatus es,</hi> inquit <note>(I Cor. VII, 27)</note>,
 <hi>matrimonio, ne quaesieris solutionem:
<pb n="1286A"/>
solutus es matrimonio, ne quaesieris obligationem</hi>.
Nam etsi non delinquas renubendo, <hi>carnis</hi> tamen <hi>pressuram</hi> 
subsequi dicit <note>(Ib., 10, 28)</note>. Quare facultatem
continentiae, quantum possumus, non diligamus?
quam primum obvenerit, imbibamus: ut quod in
matrimonio non valuimus, in viduitate sectemur.
Amplectenda occasio est, quae adimit quod necessitas
imperabat. Quantum fidei detrahant, quantum
obstrepant sanctitati nuptiae secundae, disciplinae
Ecclesiae, praescriptio Apostoli declarat,
cum digamos non sinit praesidere, cum viduam allegi
in ordinem nisi univiram non concedit:
aram enim Dei mundam proponi oportet.
<pb n="1286B"/>
Tota illa Ecclesia candida de sanctitate describitur.
Sacerdotium viduitatis, et celebratum est
<pb n="1287A"/>
apud nationes, pro diaboli scilicet aemulatione. Regem
saeculi, pontificem maximum, rursus nubere
nefas est: quantum Deo sanctitas placet, cum illam
etiam inimicus affectat, non utique ut alicujus boni
affinis, sed ut Dei Domini placita cum contumelia
affectans!</p>
</div2>

<div2>
          <head>CAPUT VIII.</head>
<p>Nam de viduitatis honoribus apud Dominum
uno dicto ejus per Prophetam expeditum est: <hi>Juste
facite viduae et pupillo, et venite disputemus, dicit
Dominus.</hi>  Duo ista nomina in quantum despectui
 humano, in tantum divinae misericordiae
exposita, suscepit tueri Pater omnium. Vide
quam ex aequo habetur qui viduae benefecerit, quanti
est vidua ipsa, cujus assertor cum Domino disputavit
! Non tantum virginibus datum opinor, licet
in illis integritas solida et tota sanctitas de
proximo visura sit faciem Dei. Tamen vidua habet
<pb n="1287B"/>
aliquid operosius: quia facile est non appetere quod
nescias, et aversari quod desideraveris nunquam.
Gloriosior continentia, quae jus suum sentit; quae
quid viderit, novit. Poterit virgo felicior haberi, at
vidua laboriosior: illa, quod bonum semper habuit;
ista, quod bonum sibi invenit. In illa gratia, in ista
<pb n="1288A"/>
virtus coronatur. Quaedam enim sunt divinae liberalitatis,
quaedam nostrae operationis. Quae a Domino
indulgentur, sua gratia gubernantur; quae ab homine
captantur, studio perpetrantur. Stude igitur ad
virtutem continentiae [modestiae], quae pudori
procurat; sedulitati, quae nugas non facit; frugalitati,
quae saeculum spernit. Convictum atque
commercia Deo digna sectare, memor illius versiculi,
sanctificati per Apostolum:
<l>Bonos corrumpunt mores congressus mali.</l>
          </p>
</div2>

<div2>
          <head>CAPUT IX.</head>
<p>Loquaces, otiosae, vinosae, curiosae contubernales,
vel maxime proposito viduitatis officiunt. Per loquacitatem
irrepunt verba pudoris inimica; per otium a
severitate deducunt; per vinolentiam quidvis
mali insinuant; per curiositatem aemulationem libidinis
convehunt. Nulla hujusmodi foeminarum de bono
univiratus loqui novit: <hi>Deus</hi> enim <hi>illis</hi> (ut ait
<pb n="1288B"/>
Apostolus) <hi>venter est <note>(Phil., III, 19)</note>
            </hi>, ita et quae ventri
propinqua. Haec tibi jam hinc commendo, conserva
carissima, post Apostolum quidem ex abundanti
retractata, sed tibi etiam solatio futura, quod
meam memoriam, si ita evenerit, in illis frequentabis.</p>
</div2>
      </div1>

<div1>
        <head> <hi>LIBER SECUNDUS.</hi> </head>
<div2>
          <head>ARGUMENTUM.</head>
          <p>
<pb n="1287C"/>ARGUMENTUM.-- <hi>Ejusdem fere argumenti hic liber
<pb n="1287D"/>
cum superiore, nisi quod, humanae fragilitatis memor,
uxorem Auctor adhortatur, ut si secundas
nuptias aliquando cogitaverit, a matrimonio cum
<pb n="1288C"/>
gentilibus abstineat, utpote illicito, stupro simili,
<pb n="1288D"/>
fidei nocido, ad infidelitatem prono, alienoque ab
Ecclesiae sacramento matrimonii, quod magnifice
describitur.</hi> EDD.
</p>
          <p>
            <emph>
              <pb n="1287D"/>Primus igitur docet liber:</emph>
I. <hi>Matrimonium a Deo institutum, unum esse, c.</hi> 1, 2.
II. <hi>Abstinentiam matrimonio meliorem,</hi> c. 3. III. <hi>Exempla
continentium viduarum,</hi> c. 4. IV. <hi>Secundas nuptias
ob liberos suscipiendos non expedire, c.</hi> 5. V. <hi>Exempla
a matrimonio abstinentium, c.</hi> 6. VI. <hi>Nuptias secundas
Deo minus placere, c.</hi> 7. VII. <hi>His finem adjicit viduitatis
encomium.</hi> </p>
<p>
            <emph>
              <pb n="1288D"/>In posteriori libro statuitur:</emph>
I. <hi>Matrimonium cum gentili vetitum, c.</hi> 1, 2. II. <hi>Immundum,
ut stuprum, c.</hi> 3. III. <hi>Verae religionis officiis importunum,
c.</hi> 4. IV. <hi>Gentilium ad ritus excitativum, c.</hi> 6.
V. <hi>Magnum vero ac sanctum in Ecclesia sacramentum
esse matrimonium quod Ecclesia conciliat, et confirmat
oblatio, et obsignat benedictio, angeli renuntiant,
Pater rato habet, c.</hi> 8. EDD. e D. SCHRAM.</p>
</div2>

<div2>
          <head>CAPUT PRIMUM.</head>
<div3>
            <head>1.</head>
            <p>
 Proxime tibi, dilectissima in domino conserva,
<pb n="1287D"/>
            <pb n="1288D"/>
quid foeminae sanctae, matrimonio quacunque
<pb n="1289A"/>
sorte adempto, sectandum sit, ut potui prosecutus
sum. Nunc ad secunda consilia convertamur, respectu
humanae infirmitatis, quarumdam exemplis admonentibus,
quae divortio vel mariti excessu, oblata
continentiae occasione, non modo abjecerunt opportunitatem
tanti boni, sed ne in nubendo quidem
rursum disciplinae meminisse voluerunt, ut <hi>in Domino
potissimum nuberent <note>(1 Cor., VII, 39)</note>
            </hi>. Itaque mihi
confusus est animus, ne qui nuper te ad univiratus
et viduitatis perseverantiam hortatus sum, nunc mentione
 nuptiarum, proclivium tibi labendi ab altioribus
faciam. Quod si integre sapis, certe scis id
servandum tibi esse, quod sit utilius. Quod vero
difficile est, et non sine necessitatibus et hoc maximum
propositum vitae supremi praesidii. Nec mihi
<pb n="1289B"/>
de isto quoque referendi ad te caussae fuissent, nisi
graviorem meam sollicitudinem comprehendissem.
Nam quanto grandis est continentia carnis, quae
viduitatem ministrat, tanto, si non sustineatur,
ignoscibilis videri potest; difficilium enim facilis est
venia. Quanto autem nubere in Domino perpetrabile
est, uti nostrae potestatis, tanto culpabilius est non
observare quod possis. Eo accedit quod Apostolus de
viduis quidem et innuptis, ut ita permaneant, suadet,
cum dicit: <hi>Cupio autem omnes meo exemplo perseverare</hi> 
<pb n="1290A"/> <note>(I Cor., VII, 7)</note>.
De nubendo vero in Domino, cum
dicit: <hi>tantum in Domino,</hi> jam non suadet, sed exserte
jubet. Igitur in ista maxime specie, nisi obsequimur,
periclitamur, quia suasum impune quid negligas, quam
jussum, quod illud de consilio veniat et voluntati
proponatur, hoc autem de potestate descendat et
necessitati obligetur, illic libertas, hic contumacia
delinquere videatur.
</p>
          </div3>
        </div2>

<div2>
          <head>CAPUT II.</head>
<p>Igitur cum quaedam istis diebus nuptias suas de
Ecclesia tolleret, id est, gentili conjungeretur, idque
ab aliis retro factum recordarer, miratus aut ipsarum
petulantiam aut consiliariorum praevaricationem, quod
nulla scriptura ejus facti licentiam profert. Numquid,
<pb n="1290B"/>
inquam, de illo capitulo sibi blandiuntur primae ad
Corinthios <note>(1 Cor., VII, 12-14)</note>, ubi scriptum est: <hi>Si quis
frater infidelem habet uxorem, et illa matrimonio
consentit, ne dimittat eam; similiter mulier fidelis,
infideli nupta, si consentaneum maritum experitur,
ne dimiserit eum; sanctificatur enim infidelis vir a fideli
uxore et infidelis uxor a fideli marito; caeterum
immundi essent filii vestri.</hi> Hanc monitionem
fors de fidelibus junctis simpliciter intelligendo
 putent etiam infidelibus nubere licere
<pb n="1291A"/>.
Qui ita interpretatur, absit ut sciens se circumscribat.
Caeterum manifestum est scripturam
istam eos fideles designare, qui in matrimonio gentili
inventi a Dei gratia fuerint, secundum verba ipsa: <hi>Si quis,</hi> 
 inquit, <hi>fidelis uxorem habet infidelem.</hi> Non
dicit:  « uxorem ducit infidelem. »  Ostendit jam in matrimonio
agentem mulieris infidelis, mox gratia Dei
conversum, perseverare cum uxore debere, scilicet
propterea, ne quis fidem consecutus putaret sibi
devertendum esse ab aliena jam et extranea quodammodo
foemina. Adeo et rationem subjicit, in pace nos
vocari a Domino, et posse infidelem a fideli per
usum matrimonii lucrifieri. Ipsa etiam clausula hoc ita
intelligendum esse confirmat, <hi>ut quisque,</hi> ait, <hi>vocatur
a Domino ita perseveret <note>(I Cor. VII, 15-17)</note>
            </hi>. Vocantur
<pb n="1291B"/>
autem gentiles, opinor, non fideles. Quod si de fideli ante
matrimonium pronuntiasset absolute, permiserat
sanctis vulgo nubere; si vero permiserat, nunquam
tam diversam atque contrariam permissui suo pronuntiationem
subdidisset, dicens: <hi>Mulier defuncto
viro libera</hi> est: <hi>cui vult nubat, tantum in Domino.</hi> 
Hic certe nihil retractandum est; nam de quo retractari
 potuisset, Apostolus cecinit: ne quod ait, <hi>cui velit nubat,</hi> 
 male uteremur, adjecit, <hi>tantum in
Domino,</hi> id est in nomine Domini, quod est indubitate,
christiano. Ille igitur apostolus sanctus, qui viduas
et innuptas integritati perseverare mavult,
qui nos ad exemplum sui hortatur, nullam aliam
formam repetundarum nuptiarum nisi in Domino
praescribit, huic soli conditioni continentiae detrimenta
<pb n="1291C"/>
concedit: <hi>Tantum,</hi> inquit, <hi>in Domino.</hi> 
Adjecit pondus legi suae tantum. Quo sono et modo
enuntiaveris dictum istud, onerosum est; et jubet et
suadet, et praecipit, et hortatur, et rogat et comminatur;
<pb n="1292A"/>
districta, expedita sententia est et ipsa
sui brevitate facunda. Sic solet divina vox, ut statim
intelligas, statim observes. Quis enim non intelligere
possit pericula multa et vulnera fidei in hujusmodi
nuptiis, quas prohibet, Apostolum providisse,
et primo quidem carnis sanctae in carne gentili inquinamentum
praecavisse? Hoc loco dicet aliquis: Quid
ergo refert inter eum qui in matrimonio gentilis a
Domino allegitur, et olim, id est ante nuptias fidelem,
ut non proinde carni suae caveant, cum alter a nuptiis
infidelis arceatur, alter in iis perseverare jubeatur?
Cur si a gentili inquinamur, non ille disjungitur,
quemadmodum iste non obligatur? Respondebo: Si
spiritus dederit, ante omnia allegans Dominum magis
ratum habere matrimonium non contrahi, quam
<pb n="1292B"/>
omnino disjungi: denique divortium prohibet, nisi
stupri caussa, continentiam vero commendat. Habet
igitur ille perseverandi necessitatem, hic porro etiam
non nubendi potestatem. Tunc si secundum Scripturam
qui in matrimonio gentili a fide deprehenduntur,
propterea non inquinantur, quia cum ipsis alii quoque
sanctificantur: sine dubio isti, qui ante nuptias sanctificati
sunt, si extraneae carni commisceantur, sanctificare
eam non possunt, in qua non sunt deprehensi.
Dei autem gratia illud sanctificat, quod invenit. Ita
quod sanctificari non potuit, immundum est; quod
immundum est, cum sancto non habet partem, nisi
ut de suo inquinet et occidat.</p>
</div2>

<div2>
          <head>CAPUT III.</head>
<p>
            <pb n="1292C"/>Haec cum ita sint, fideles gentilium matrimonia subeuntes
stupri reos esse constat et arcendos ab omni
communicatione fraternitatis, ex litteris Apostoli dicentis, <hi>cum ejusmodi nec cibum sumendum 
 <note>(I Cor., V, II)</note>
            </hi>.
Aut numquid tabulas nuptiales de illo apud tribunal
<pb n="1293A"/>
Domini proferemus? et matrimonium rite contractum
 allegabimus? quod vetuit ipse, non adulterium
est? quod prohibitum est, non stuprum est? Extranei
hominis admissio minus templum Dei violat,
minus membra Christi cum membris adulterae commiscet?
Quod sciam, non sumus nostri, sed pretio
empti; et quali pretio? sanguine Dei. Laedentes igitur
carnem istam, eum laedimus. De proximo quid sibi
voluit ille qui dixit, delictum quidem esse extraneo
nubere, sed minimum, cum alias, seposita carnis injuria
ad Dominum pertinentis, omne delictum voluntarium
in Domino grande sit. Quanto enim potestas
vitandi fuit, tanto contumaciae crimine oneratur. Recenseamus
nunc caetera pericula et vulnera, ut dixi,
fidei ab Apostolo provisa, non carni tantum, verum
<pb n="1293B"/>
etiam ipsi spiritui molestissima. Quis enim dubitet
obliterari quotidie fidem commercio infideli? Bonos
corrumpunt mores confabulationes malae; quanto
magis convictus et individuus usus? Quaevis mulier
fidelis Dominum observet necesse est. Et quomodo
potest duobus dominis deservire, Domino et marito,
adde, gentili? Gentilem enim observando gentilia exhibebit,
<pb n="1294A"/>
formam, exstructionem, munditias saeculares,
blanditias turpiores, ipsa etiam matrimonii secreta
maculosa; non ut penes sanctos officia sexus
cum honore ipsius necessitatis tanquam sub
oculis Dei modeste et moderate transiguntur.</p>
</div2>

<div2>
          <head>CAPUT IV.</head>
<p>Sed viderit, qualiter viro officia pendat. Domino
certe non potest pro disciplina satisfacere, habens
in latere diaboli servum, procuratorem Domini
sui ad impedienda fidelium studia et officia: ut si
statio facienda est, maritus de die condicat ad
balneas; si jejunia observanda sunt, maritus eadem
die convivium exerceat; si procedendum erit,
nunquam magis familiae occupatio obveniat. Quis
enim sinat conjugem suam visitandorum fratrum
<pb n="1294B"/>
gratia vicatim aliena et quidem pauperiora quaeque
tuguria circuire? quis nocturnis convocationibus,
si ita oportuerit, a latere suo adimi libenter feret?
quis denique solemnibus Paschae abnoctantem securus
sustinebit? quis ad convivium dominicum illud,
quod infamant, sine sua suspicione dimittet? quis
in carcerem ad osculanda vincula martyris reptare
<pb n="1295A"/>
patietur? Jam vero alicui fratrum ad osculum convenire?
aquam sanctorum pedibus offerre? de cibo, de
poculo invadere, desiderare, in mente habere? Si et
peregre frater adveniat, quod in aliena domo hospitium?
si cui largiendum erit horreum, proma praeclusa
sunt.</p>
</div2>

<div2>
          <head>CAPUT V.</head>
<p>Sed aliqui sustinent nostra, nec obstrepunt. Hoc
est igitur delictum, quod gentiles nostra noverunt,
quod sub conscientia istorum sumus, quod beneficium
eorum est, si quid operamur. Non potest se
dicere nescire, qui sustinet: aut si celatur, quia non
sustinet, timetur. Cum autem Scriptura utrumque
mandet, et sine alterius conscientia et sine nostra
<pb n="1295B"/>
pressura operari Domino, nihil interest, in qua parte
<pb n="1296A"/>
delinquas, aut in conscientia mariti, si scit ut patiens,
aut in conflictatione tui, dum vitatur impatiens. <hi>Nolite,</hi> 
inquit, <hi>margaritas vestras porcis jactare,</hi> ne conculcent
ea, et conversi vos quoque evertant <note>(II Matth., VII, 6)</note>.
Margaritae vestrae sunt quotidianae conversationis insignia.
Quanto curaveris ea occultare, tanto suspectiora
feceris et magis cavenda gentili curiositati. Latebisne
tu, cum lectulum, cum corpusculum tuum signas,
cum aliquid immundum flatu exspuis,
cum etiam per noctem exsurgis oratum, et non magiae
aliquid videberis operari? Non sciet maritus,
quid secreto ante omnem cibum gustes; et si sciverit
panem, non illum credit esse qui dicitur? Et haec
ignorans quisque rationem simpliciter sustinebit, sine
gemitu, sine suspicione panis an veneni? Sustinent
<pb n="1296B"/>
quidam: sed ut inculcent, ut illudant hujusmodi
<pb n="1297A"/>
foeminis, quarum arcana in periculum quod credunt
servent, si forte laedantur ipsi; sustinent
quarum dotes objectione nominis mercedem silentii
faciant, scilicet apud arbitrum speculatorem
litigaturi. Quod pleraeque non providentes, aut re excruciata,
aut fide perdita recesserunt.</p>
</div2>

<div2>
          <head>CAPUT VI.</head>
<p>Moratur Dei ancilla cum laribus alienis, et
inter illos omnibus honoribus daemonum, omnibus
<pb n="1298A"/>
solemnibus regum, incipiente anno, incipiente mense,
nidore thuris agitabitur. Et procedet de janua
laureata et lucernata, ut de novo consistorio
libidinum publicarum; discumbet cum marito in
sodalitiis, saepe in popinis; et ministrabit nonnunquam
iniquis, solita quondam sanctis ministrare; et
non hinc praejudicium damnationis suae agnoscet,
eos observans, quos erat judicatura? Cujus manum
desiderabit? de cujus poculo participabit? Quid
<pb n="1299A"/>
maritus suus illi, vel marito quid illa cantabit? Audiat
sane, audiat aliquid de scena, de taberna, de
ganea; quae Dei mentio? quae Christi invocatio? ubi
fomenta fidei de Scripturarum interlectione? ubi spiritus
refrigerium? ubi divina benedictio? Omnia extranea,
omnia inimica, omnia damnata, adterendae
saluti a malo immissa.</p>
</div2>

<div2>
          <head>CAPUT VII.</head>
<p>Haec si illis quoque evenire possint, quae in matrimonio
gentilis fidem adeptae morantur, tamen
excusantur, ut in ipsis deprehensae a Deo, et jubentur
perseverare et sanctificantur et spem lucrationis
accipiunt. Si ergo ratum est apud Deum matrimonium
hujusmodi, cur non prospere cedat, ut et a
pressuris et angustiis et impedimentis et inquinamentis
<pb n="1299B"/>
non ita lacessatur, jam habens ex parte divinae
gratiae patrocinium? Nam et ad aliquam virtutem
coelestem documentis dignationis alicujus vocata
illa de gentibus terrori est gentili, quo minus sibi
obstrepat, minus sciat, minus speculetur. Sensit magnalia,
<pb n="1300A"/>
vidit experimenta, scit meliorem factam; sic
et ipse Dei candidatus est timore. Ita facilius hujusmodi
lucrifiunt, in quos Dei gratia consuetudinem
fecit. Caeterum aliud est ultro et sponte in prohibita
descendere. Quae Domino non placent, utique Dominum
offendunt, utique malo inferuntur. Hoc signi
erit, quod solis pejoribus placet nomen
christianum. Ideo inveniuntur, qui tales non exhorreant,
ut exterminent, ut abripiant, ut a fide excludant.
Habes caussam, qua non dubites, nullum
hujusmodi matrimonium prospere decurri; [dum] a
malo conciliatur, a Domino vero damnatur.</p>
</div2>

<div2>
          <head>CAPUT VIII.</head>
<p>Ad hoc quaeramus, an jure, quasi revera dispectores
divinarum sententiarum. Nonne etiam penes
<pb n="1300B"/>
nationes severissimi quique domini et disciplinae tenacissimi
servis suis foras nubere interdicunt? scilicet
ne in lasciviam excedant, officia deserant, dominica
extraneis promant. Nonne insuper censuerunt
 servituti vindicandos, qui cum alienis servis
<pb n="1301A"/>
post dominorum denuntiationem in consuetudine
perseverarunt? Severiores habebuntur terraenae disciplinae
coelestibus praescriptis? ut gentiles quidem
extraneis junctae libertatem suam amittant, nostrae
vero diaboli servos sibi conjungant et in statu suo
perseverent? Scilicet negabunt sibi a Domino per
apostolum ejusdem denuntiatum. Quam hujus amentiae
 caussam detineam, nisi fidei imbecillitatem
pronam semper in concupiscentiam saecularium gaudiorum?
Quod quidem plurimum in lautioribus deprehensum
est; nam quanto dives aliqua est matronae
 nomine inflata, tanto capaciorem domum oneribus
suis requirit, ut campum in quo ambitio decurrat.
Sordent talibus Ecclesiae. Difficile in domo Dei
dives, ac si quis est, difficile caelebs. Quid ergo faciant?
<pb n="1301B"/>
Unde nisi a diabolo maritum petant idoneum
exhibendae sellae et mulabus et cinerariis peregrinae
proceritatis? Christianus ista etiam dives fortasse
non praestet. Quaeso te, gentilium exempla proponas
tibi. Pleraeque et genere nobiles et re beatae passim
ignobilibus et mediocribus ibi conjunguntur ad
luxuriam inventis aut ad licentiam sectis .
<pb n="1302A"/>
Nonnullae se libertis et servis suis conferunt, omnium
hominum existimatione despecta, dummodo habeant
a quibus nullum impedimentum libertatis suae timeant.
Christianam fidelem fideli re minori nubere piget,
locupletiorem futuram in viro paupere? Nam si
pauperum sunt regna coelorum <note>(Matth., V, 3)</note>, quia
divitum non sunt, plus dives in paupere inveniet majore
dote. Sit illa ex aequo in terris, quae in coelis
forsitan non erit.</p>
</div2>

<div2>
          <head>CAPUT IX.</head>
<p>Dubitandum et inquirendum et identidem deliberandum
est, an idoneus sit invectis dotalibus, cui
Deus censum suum credidit. Unde sufficiamus ad
enarrandam felicitatem ejus matrimonii, quod Ecclesia
conciliat, et confirmat oblatio, et obsignat
<pb n="1302B"/>
benedictio, angeli renuntiant, Pater rato habet?
Nam nec in terris filii sine consensu patrum
recte et jure nubunt. Quale jugum fidelium duorum
unius spei, unius disciplinae, ejusdem servitutis! Ambo
fratres, ambo conservi, nulla spiritus carnisve
discretio. Atquin vere duo in carne una; ubi caro una,
unus et spiritus. Simul orant, simul volutantur et
<pb n="1303A"/>
simul jejunia transigunt, alterutro docentes, alterutro
hortantes, alterutro sustinentes. In Ecclesia Dei
pariter utrique, pariter in convivio Dei, pariter in
angustiis, in persecutionibus, in refrigeriis; neuter
alterum celat, neuter alterum vitat, neuter alteri gravis
est; libere aeger visitatur, indigens sustentatur;
eleemosynae sine tormento, sacrificia sine scrupulo,
quotidiana diligentia sine impedimento;
non furtiva signatio, non trepida gratulatio, non muta
<pb n="1304A"/>
benedictio; sonant inter duos psalmi et hymni, et
mutuo provocant, quis melius Deo suo cantet. Talia
Christus videns et audiens gaudet, his pacem suam
mittit; ubi duo, ibi et ipse; ubi et ipse, ibi et malus
non est. Haec sunt quae Apostoli vox illa sub brevitate
 intelligenda nobis reliquit; haec tibi suggere,
si opus fuerit; his te ab exemplis quarundam reflecte.
Non licet aliter fidelibus nubere, et si liceret, non
expediret.
</p>
</div2>
      </div1>
</body>
  </text>
</TEI>