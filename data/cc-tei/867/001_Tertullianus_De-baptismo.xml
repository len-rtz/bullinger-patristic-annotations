<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De baptismo</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 1</title>
           <idno>Tertul.DeBap</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Argumentum.</head>
<p>QUINTILLA CARTHAGINE HAERESIM CAIANITARUM DISSEMINAVERAT ET NECESSARIAM IN BAPTISMO
AQUAM NON ESSE DOCUERAT. HUNC ERROREM IN HOC TRACTATU TERTULLIANUS ADHUCDUM
CATHOLICUS IMPUGNAT, QUI BIFARIAM DIVISUS EST: PARS PRIMA AD DOGMA DE NECESSITATE
ET EFFICACIA BAPTISMI SPECTAT, IN ALTERA PARTE PLURES QUAESTIONES DE BAPTISMO AD
DISCIPLINAM SPECTANTES PERTRACTANTUR.</p>
</div1>

<div1>
        <head>I.</head>
<list>
<item> <hi>Excellentia aquae Baptismi, cap.</hi> I, II, III.</item>
<item> <hi>Materia Baptismi et virtus,</hi> IV.</item>
<item> <hi>Effectus Baptismi,</hi> V, VI.</item>
<item> <hi>Unctio post Baptismum adhiberi consueta,</hi> VII.</item>
<item> <hi>Impositio manuum post Baptismum ejusque significatio.</hi> VIII.</item>
<item> <hi>Baptismi figurae,</hi> IX.</item>
<item> <hi>Baptismus Joannis an coelestis, an terrenus,</hi> X.</item>
<item> <hi>Necessitas Baptismi ad salutem,</hi> XI.</item>
        </list>

</div1>

<div1>
        <head>II.</head>
<list>
<item> <hi>An Apostoli baptizati,</hi> XII.</item>
<item> <hi>Quo tempore lex Baptismi obligare coeperit,</hi> XIII.</item>
<item> <hi>S. Paulus an baptizaverit,</hi> XIV.</item>
<item> <hi>Unitas Baptismi,</hi> XV.</item>
<item> <hi>Baptismus sanguinis,</hi> XVI.</item>
<item> <hi>Baptismi minister; an mulieribus baptizare liceat,</hi> XVII.</item>
<item> <hi>Baptismus in qua vitae aetate conferendus,</hi> XVIII.</item>
<item> <hi>Baptismi conferendi tempus,</hi> XIX.</item>
<item> <hi>Dispositiones ad Baptismum,</hi> XX.</item>
        </list>
<p>
          <emph>SCHRAM.</emph>
</p>


<div2>
          <head>CAPUT PRIMUM.</head>
<p>
            <pb n="1197A"/>Felix sacramentum aquae nostrae qua abluti
 delictis pristinae caecitatis, in vitam aeternam
 liberamur. Non erit otiosum digestum
istud, instruens tam eos qui cum maxime formantur,
quam et illos qui simpliciter credidisse contenti,
non exploratis rationibus traditionum, intentatam
probabilem fidem per imperitiam portant:
<pb n="1198A"/>
atque adeo nuper conversata istic quaedam de Caiana
haeresi vipera venenatissima doctrina sua plerosque
rapuit, imprimis Baptismum destruens. Plane
secundum naturam: nam fere viperae, et aspides,
ipsique reguli serpentes arida et inaquosa sectantur.
Sed nos pisciculi secundum <foreign xml:lang="greek">ΙΧΘΥΝ</foreign> nostrum Jesum
Christum in qua nascimur, nec aliter quam in
<pb n="1199A"/>
aqua permanendo salvi sumus. Ita Quintillia monstrosissima,
cui nec integre quidem docendi jus
<pb n="1200A"/>
erat, optime norat pisciculos necare, de aqua auferens.</p>
</div2>

<div2>
          <head>CAPUT II.</head>

<pb n="1201A"/>
<p>Sed enim quanta vis est perversitatis ad fidem
labefactandam, vel in totum non recipiendam,
ut ex his eam impugnet, ex quibus constat.
Nihil adeo est quod tam obduret mentes hominum,
quam simplicitas divinorum operum quae in actu videtur,
et magnificentia quae in effectu repromittitur:
ut hic quoque, quoniam tanta simplicitate sine pompa,
sine apparatu novo aliquo, denique sine sumptu
homo in aqua demissus, et inter pauca verba
tinctus, non multo vel nihilo mundior resurgit, eo
incredibilis existimetur consecutio aeternitatis.
Mentior, si non e contrario idolorum solemnia vel
arcana, de suggestu et apparatu, deque sumptu,
fidem et auctoritatem sibi exstruunt. Pro! misera incredulitas,
quae denegas Deo proprietates suas,
<pb n="1201B"/>
simplicitatem et potestatem. Quid ergo? nonne mirandum
et lavacro dilui mortem? Atquin eo magis
credendum, si, quia mirandum est, idcirco non
creditur. Qualia enim decet esse opera divina, nisi
super omnem admirationem? Nos quoque ipsi miramur,
sed quia credimus. Caeterum incredulitas miratur,
non credit. Miratur enim simplicia quasi vana,
magnifica quasi impossibilia. Et sit plane ut putas,
satis ad utrumque divina pronuntiatio praecucurrit: <hi>Stulta mundi elegit Deus ut confundat sapientiam ejus <note>(I Cor., I, 27)</note>
            </hi>,
et <hi>Praedifficitia penes homines, facilia
penes Deum <note>(Matth., XIX, 26)</note>
            </hi>. Nam si Deus et sapiens
et potens, quod etiam praetereuntes eum non negant,
merito in adversariis sapientiae potentiaeque, id est in
stultitia et impossibilitate materias operationis suae
<pb n="1201C"/>
instituit. Quoniam virtus omnis ex his caussam accipit,
a quibus provocatur.</p>
</div2>

<div2>
          <head>CAPUT III.</head>
<p>Hujus memores pronuntiationis, tanquam praescriptionis,
nihilominus quam stultum et impossibile
sit aqua reformari tractamus. Quid utique
<pb n="1202A"/>
ista materia tantae dignationis meruerit officium? Ut
opinor, auctoritas liquidi elementi exigenda est. Atquin
plurima suppetit, et quidem a primordio. Nam
unum ex his est quae ante omnem mundi suggestum
impolita adhuc specie penes Deum quiescebant: <hi>In
primordio,</hi> inquit, <hi>fecit Deus coelum et terram. Terra
autem erat invisibilis et incomposita, et tenebrae
erant super abyssum, et spiritus Dei  super aquas
ferebatur <note>(Gen., I, 1, 2)</note>
            </hi>. Habes, homo, imprimis aetatem
venerari aquarum, quod antiqua substantia; dehinc
dignationem, quod divini spiritus sedes, gratior scilicet
caeteris tunc elementis. Nam et tenebrae totae
adhuc sine cultu siderum informes, et tristis abyssus,
et terra imparata, et coelum rude: solus liquor,
semper materia perfecta, laeta simplex, de suo
pura, dignum vectaculum Deo subjiciebat. Quid
<pb n="1202B"/>
quod exinde dispositio mundi modulatricibus quodammodo
aquis Deo constitit. Nam, ut firmamentum
coeleste suspenderet, in medietate distinctis aquis fecit;
et, ut terram aridam suspenderet, segregatis
aquis expediit <note>(Gen. I)</note>. Ordinato dehinc
per elementa mundo cum incolae darentur <note>(Prov.,
VIII)</note>, primis aquis praeceptum est animas proferre.
Primus liquor quod viveret edidit ne mirum
sit, in Baptismo, si aquae animare, noverunt.
Nam ipsius quoque hominis figurandi
opus, sociantibus aquis absolutum est. De terra materia
convenit, non tamen habilis nisi humecta et
succida, quam scilicet ante quartum diem segregatae
aquae in stationem suam, superstite humore, limo
temperarant. Si exinde universa vel plura prosequar
<pb n="1202C"/>
quae de elementi istius auctoritate commemorem,
quanta vis ejus aut gratia, quot ingenia, quot
officia, quantum instrumentum mundo ferat; vereor
ne laudes aquae potius, quam Baptismi rationes videar
congregasse. Licet eo plenius docerem non esse
dubitandum, si materiam, quam in omnibus rebus et
<pb n="1203A"/>
operibus suis Deus disposuit, etiam in sacramentis
propriis parere fecit; si quae vitam terrenam gubernat,
et in coelesti procurat.</p>
</div2>

<div2>
          <head>CAPUT IV.</head>
<p>Sed ea satis erit praecerpsisse, in quibus et
ratio Baptismi recognoscitur prima illa, qua jam
tunc etiam ipso habitu praenotabatur ad Baptismi
figuram, Dei spiritum, qui ab initio supervectabatur
super aquas, intinctos reformaturum.
Sanctum autem utique super sanctum ferebatur; aut
ab eo quod superferebatur, id quod ferebat, sanctitatem
mutuabatur. Quoniam subjecta quaeque materia,
ejus quae desuper imminet, qualitatem rapiat necesse
est, maxime corporalis spiritalem, et penetrare et insidere
facilem per substantiae suae subtilitatem. Ita de
<pb n="1203B"/>
Sancto sanctificata natura aquarum, et ipsa sanctificare
concepit. Nemo dicat: Numquid ipsis enim
aquis tinguimur quae tunc in primordio fuerunt?
non utique ipsis nisi ex ea parte, qua genus quidem
unum, species vero complures. Quod autem generi
attributum est, etiam in specie redundat. Ideoque
nulla distinctio est, mari quis an stagno, flumine
an fonte, lacu an alveo diluatur, nec quidquam refert
inter eos quos Joannes in Jordane, et quos Petrus
in Tiberi tinxit. Nisi et ille spado, quem
<pb n="1204A"/>
Philippus inter vias fortuita aqua tinxit, plus salutis
aut minus retulit. Igitur omnes aquae de pristina originis
praerogativa sacramentum sanctificationis consequuntur,
invocato Deo. Supervenit enim statim spiritus
de coelis, et aquis superest, sanctificans eas de
semetipso, et ita sanctificatae vim sanctificandi combibunt.
Quanquam ad simplicem actum competat
similitudo, ut, quoniam vice sordium delictis inquinamur,
aquis abluamur. Sed delicta, sicut non in
carne comparent, quia nemo super cutem portat maculam
idololatriae, aut stupri, aut fraudis; ita ejusmodi
in spiritu sordent, qui est auctor delicti. Spiritus
enim dominatur, caro famulatur; tamen utromque
inter se communicant reatum, spiritus ob
imperium, caro ob ministerium. Igitur medicatis
<pb n="1204B"/>
quodammodo aquis per Angeli interventum, et spiritus
in aquis corporaliter diluitur, et caro in eisdem spiritaliter
mundatur.</p>
</div2>

<div2>
          <head>CAPUT V.</head>
<p>Sed enim nationes extraneae ab omni intellectu
spiritalium potestatem eadem efficacia idolis suis
subministrant, sed, viduis aquis, sibi mentiuntur.
Nam et sacris quibusdam per lavacrum initiantur,
Isidis alicujus, aut Mithrae, ipsos etiam deos
suos lavationibus efferunt. Caeterum villas, domos,
<pb n="1205A"/>
templa totasque urbes aspergine circumlatae aquae
expiant passim, certe ludis Apollinaribus et Eleusiniis
  tinguntur. Idque se in regenerationem et
impunitatem perjuriorum suorum agere praesumunt.
Item penes veteres quisquis se homicidio infecerat,
purgatrice aqua se expiebat. Igitur si de sola natura
aquis, quod propria materia sit abluendi in
auspicia emundationis, blandiuntur, quanto id verius
aquae praestabunt per Dei auctoritatem, a quo omnis
natura earum constituta est? Si religione aquam medicari
putant, quae potior religio, quam Dei vivi?
quo agnito, hic quoque studium diaboli recognoscimus
 res Dei aemulantis, cum et ipse Baptismum
in suis exercet. Quid simile? Immundus emundat,
perditor liberat, damnatus absolvit. Suam videlicet
<pb n="1205B"/>
operam destruet, diluens delicta quae inspirat
ipse. Haec quidem in testimonium posita sunt repellentibus
fidem, si minime credant rebus Dei, quarum
affectationibus apud aemulum Dei credunt. Annon et
alias sine ullo sacramento immundi spiritus aquis
incubant, adfectantes illam in primordio divini spiritus
gestationem <note>(Gen., I)</note>? Sciunt opaci quique
fontes, et avii quique rivi, et in balneis piscinae, et
euripi in domibus vel cisternae, et putei, qui rapere
dicuntur, scilicet per vim spiritus nocentis. Nam et
enectos et lymphatos et hydrophobos vocant,
quos aquae necaverunt, aut amentia vel formidine
exercuerunt. Quorsum ista retulimus? Ne quis durius
credat Angelum Dei sanctum aquis in salutem
hominis temperandis adesse, cum Angelus malus
<pb n="1205C"/>
profanum commercium ejusdem elementi in perniciem
hominis frequentet. Angelum aquis intervenire
si novum videtur, exemplum futuri praecucurrit.
Piscinam Bethsaidam Angelus <note>(Joan., V)</note> interveniens
commovebat; observabant qui valetudinem querebantur.
Nam si quis praevenerat descendere illuc, queri
post lavacrum desinebat. Figura ista medicinae corporalis
<pb n="1206A"/>
spiritalem medicinam canebat, ea forma, qua
semper carnalia in figura spiritalium antecedunt.
Proficiente itaque in hominibus gratia Dei, plus aquis
et Angelo accessit: qui vitia corporis remediabant,
nunc spiritum medentur: qui temporalem operabantur
salutem, nunc aeternam reformant: qui unum
semel anno liberabant, nunc quotidie populos conservant,
deleta morte per ablutionem delictorum.
Exempto scilicet reatu, eximitur et poena. Ita
restituitur homo Deo ad similitudinem ejus <note>(Gen., I)</note>,
qui retro ad imaginem Dei fuerat; imago
in effigie, similitudo in aeternitate censetur. Recipit
enim illum Dei spiritum, quem tunc de afflatu ejus
acceperat, sed post amiserat per delictum.</p>
</div2>

<div2>
          <head>CAPUT VI.</head>
<p>
            <pb n="1206B"/>Non quod in aquis Spiritum sanctum consequamur;
sed in aqua emundati sub Angelo,
Spiritui sancto praeparamur. Hic quoque figura praecessit <note>(Matth., III)</note>.
Sic enim Joannes ante praecursor
Domini fuit, praeparans vias ejus: ita et Angelus
Baptismi arbiter superventuro Spiritui sancto
vias dirigit ablutione delictorum, quam fides impetrat,
obsignata <note>(Matth., XXVIII)</note> in Patre, et Filio,
et Spiritu sancto <note>(Ibidem., XVIII)</note>. Nam si in tribus
testibus stabit omne verbum, quanto magis, dum
habemus per benedictionem eosdem arbitros fidei,
quos et sponsores salutis, sufficit ad fiduciam spei
nostrae etiam numerus nominum divinorum? Cum
autem sub tribus, et testatio fidei, et sponsio salutis
<pb n="1206C"/>
pignerentur, necessario adjicitur Ecclesiae mentio;
quoniam ubi tres, id est Pater et Filius et Spiritus
sanctus, ibi Ecclesia, quae trium corpus est.</p>
</div2>

<div2>
          <head>CAPUT VII.</head>
<p>Exinde, egressi de lavacro, perungimur
benedicta unctione de pristina disciplina, qua
ungi oleo de cornu in sacerdotium solebant. Ex
<pb n="1207A"/>
quo Aaron a Moyse <note>(Levit., XVIII)</note> unctus est:
unde Christus dicitur, a chrismate quod est
unctio <note>(I Reg., XV.)</note>, quae Domino nomen accommodavit,
facta spiritualis, quia spiritu unctus
est a Deo Patre, sicut in Actis: <hi>Collecti sunt enim
vere in ista civitate adversus sanctum Filium tuum,
quem unxisti <note>(Act., IV, 27)</note>
            </hi>. Sic et in nobis carnaliter
currit unctio, sed spiritaliter proficit: quomodo
et ipsius Baptismi carnalis actus, quod in aqua mergimur;
spiritalis effectus, quod delictis liberamur.</p>
</div2>

<div2>
          <head>CAPUT VIII.</head>
<p>Dehinc manus imponitur, per benedictionem
advocans et invitans Spiritum sanctum. Sane
humano ingenio licebit spiritum in aquam arcessere
 et concorporationem eorum, accommodatis
<pb n="1208A"/>
desuper manibus, alio spiritu tantae
claritatis animare; Deo autem in suo organo
non licebit per manus sanctas sublimitatem modulari
spiritalem? Sed est hoc quoque de veteri sacramento,
quo nepotes suos ex Joseph Ephraim et Manassem
Jacob <note>(Gen., XLVIII, 14)</note>, capitibus impositis et intermutatis
manibus, benedixerit, et quidem ita transversim
obliquatis in se, ut Christum deformantes,
jam tunc portenderent benedictionem in Christum
futuram. Tunc ille sanctissimus Spiritus super emundata
et benedicta corpora libens a Patre descendit <note>(Matth., III, 16)</note>,
super Baptismi aquas, tanquam
pristinam sedem recognoscens, conquiescit, columbae
figura delapsus in Dominum, ut natura
Spiritus sancti declararetur per animal simplicitatis
<pb n="1209A"/>
et innocentiae, quod etiam corporaliter ipso felle
careat columba. Ideoque: <hi>Estote,</hi> inquit, <hi>simplices
sicut columbae <note>(Matth., X, 16)</note>
            </hi>, ne hoc quidem sine
argumento praecedentis figurae. Quemadmodum enim
post aquas diluvii, quibus iniquitas antiqua purgata
est, post Baptismum (ut ita dixerim) mundi pacem
coelestis irae praeco columba terris adnuntiavit dimissa
ex arca, et cum olea reversa <note>(Gen. VIII, 11)</note>;
quod signum etiam apud nationes paci praetenditur: 
eadem dispositione spiritalis effectus terrae,
id est carni nostrae emergenti de lavacro post vetera
delicta, columba sancti Spiritus advolat <note>(Luc.,
III)</note>, pacem Dei afferens, emissa de coelis, ubi Ecclesia
est arca figurata. Sed mundus rursus delinquit,
quo male comparetur Baptismus diluvio.
<pb n="1209B"/>
Itaque igni destinatur, sicut et homo qui post
Baptismum delicta restaurat, ut hoc quoque in signum
admonitionis nostrae debeat accipi.</p>
</div2>

<div2>
          <head>CAPUT IX.</head>
<p>Quot igitur patrocinia naturae, quot privilegia
gratiae, quot solemnia disciplinae, figurae, praestructiones,
precationes religionem aquae ordinaverunt?
Primo quidem, cum populus de Aegypto <note>(Exod., XIV)</note> 
 libere expeditus, vim regis
Aegypti, per aquam transgressus, evadit, ipsum regem
cum totis copiis aqua exstinxit. Quae figura manifestior
in Baptimi sacramento? Liberantur de saeculo
nationes per aquam scilicet, et diabolum, dominatorem
pristinum, in aqua oppressum derelinquunt. Item
aqua de amaritudinis vitio in suum commodum
<pb n="1210A"/>
suavitatis Mosei ligno remediatur. Lignum illud
erat Christus, venenatae et amarae retro naturae venas
insaluberrimas, aquas Baptismi, scilicet, ex
sese remedians <note>(Exod., VII; Num., XX; I Cor., X)</note>.
Haec est aqua, quae de comite petra populo defluebat.
Si enim petra Christus, sine dubio aqua in
Christo Baptismum videmus benedici. Quanta aquae
gratia penes Deum et Christum ejus est ad Baptismi
confirmationem. Nunquam sine aqua Christus, siquidem
et ipse aqua tinguitur <note>(Matth., III, X, XIV,
XXVII; Joan., III, IV, VII, XIII, XIX)</note>. Prima rudimenta
potestatis suae, vocatus ad nuptias, aqua
auspicatur. Cum sermonem facit, sitientes ad aquam
suam invitat sempiternam. Cum de agape docet,
aquae calicem, fratri oblatum, inter opera dilectionis
<pb n="1210B"/>
probat. Apud puteum vires resumit; super
aquam incedit libenter, transfretat; aquam discentibus
ministrat; perseverat testimonium Baptismi usque
ad passionem; cum deditur in crucem, aqua intervenit,
sciunt Pilati manus; cum vulneratur, aqua de
latere prorumpit, scit lancea militis.</p>
</div2>

<div2>
          <head>CAPUT X.</head>
<p>Diximus, quantum mediocritati nostrae licuit, de
universis quae Baptismi religionem struunt; nunc
ad reliquum statum ejus, aeque ut potero, progrediar
de quaestiunculis quibusdam. Baptismus ab
Joanne denuntiatus jam tunc habuit quaestionem ab
ipso quidem Domino propositam Pharisaeis, coelestisne
is Baptismus esset, an vero terrenus <note>(Matth. XXI)</note>?
De quo illi non valuerunt constanter respondere, utpote
<pb n="1211A"/>
non intelligentes, quia non credentes <note>(Es. VII)</note>.
Nos porro quantula fide sumus, tantulo et intellectu
possumus aestimare, divinum quidem eum Baptismum
fuisse, mandatu tamen, non et potestate, quod et
Joannem a Domino missum legimus in hoc munus
caeterum humanum conditione. Nihil enim coeleste
praestabat, sed coelestibus praeministrabat, poenitentiae
scilicet praepositus, quae est in hominis potestate.
Denique legis doctores et Pharisaei, qui
credere noluerunt, nec poenitentiam egere. Quod
si poenitentia humanum est, et Baptismus ipsius
ejusdem conditionis fuerit necesse est; aut daret et
Spiritum Sanctum et remissionem delictorum, si coelestis
fuisset. Sed neque peccatum dimittit, neque
Spiritum indulget, nisi Deus solus <note>(Marc., V)</note>. Etiam
<pb n="1211B"/>
ipse Dominus, nisi ipse prius ascenderet ad Patrem,
aliter negavit <note>(Joan. XVI)</note>, Spiritum descensurum. Id
quod Dominus nondum conferebat, servus utique
praestare non posset. Adeo postea in Actis apostolorum
 invenimus <note>(Act., XIX)</note>, quoniam qui Joannis
Baptismum habebant, non accepissent Spiritum
sanctum, quem ne auditu quidem noverant: ergo
non erat coeleste, quod coelestia non exhibebat <note>(Joan., I)</note>:
cum ipsum quod coeleste in Joanne
fuerat, spiritus prophetiae, post totius spiritus in
Dominum translationem usque adeo defecerit, ut
quem praedicaverat, quem advenientem designaverat,
postmodum, an ipse esset miserit sciscitatum <note>(Matth., II)</note>.
Agebatur itaque Baptismus poenitentiae,
quasi canditatus remissionis et sanctificationis in
<pb n="1211C"/>
Christo subsecuturae. Nam quod praedicabat Baptismum
poenitentiae in remissionem delictorum, in futuram
remissionem enuntiatum est. Siquidem poenitentia
antecedit, remissio subsequitur, et hoc est viam
praeparare: qui autem praeparat, non idem ipse perficit,
<pb n="1212A"/>
sed alii perficiendum procurat. Ipse profitetur
sua non esse coelestia, sed Christi, dicendo: <hi>Qui de
terra est, de terra loquitur: qui de supernis venit, super
omnes est <note>(Joann., III, 31)</note>
            </hi>. Item, in sola poenitentia
 tinguere; venturum mox, qui tingueret in
spiritu et igni <note>(Luc., III, 16)</note>. Scilicet, quia vera et
stabilis aquae fides qua tinguitur in salutem; simulata
autem et infirma, igni tinguitur in judicium.</p>
</div2>

<div2>
          <head>CAPUT XI.</head>
<p>Sed ecce, inquit, venit Dominus, et non tinxit.
Legimus enim: <hi>Et tamen is non tinguebat, verum
discipuli ejus <note>(Joan., IV)</note>
            </hi>, quia, revera, ipsum suis
manibus tincturum Joannes, praedicasset <note>(Luc. III)</note>.
Non utique sic intelligendum est, sed simpliciter dictum
more communi. Sicut est, verbi gratia, Imperator
<pb n="1212B"/>
proposuit edictum, aut Praefectus fustibus caecidit;
numquid ipse proponit, aut numquid ipse caedit?
semper is dicitur facere, cui praeministratur. Ita erit
accipiendum. Ipse vos tinguet, pro eo quod est, per <hi>ipsum</hi> 
 tinguemini, vel in <hi>ipsum.</hi> Sed ne moveat quosdam,
quod non ipse tinguebat. In quem enim tingueret?
in poenitentiam? quo ergo illi praecursorem? in
peccatorum remissionem, quam verbo dabat? in semetipsum,
quem humilitate celabat? in Spiritum
sanctum, qui nondum a patre descenderat? in Ecclesiam,
quam nondum apostoli struxerant? Itaque tinguebant
discipuli ejus, ut ministri, ut Joannes ante
praecursor, eodem baptismo Joannis, ne qui alio
putet, quia nec exstat alius nisi postea Christi, qui
tunc utique a discentibus dari non poterat, utpote,
<pb n="1212C"/>
nondum adimpleta gloria Domini, nec instructa
efficacia lavacri per passionem et resurrectionem:
quia nec mors nostra dissolvi posset nisi Domini passione <note>(Rom., VI)</note> 
 nec vita restitui sine resurrectione
ipsius.</p>
</div2>

<div2>
          <head>CAPUT XII.</head>

<pb n="1213A"/>
<p>Cum vero praescribitur nemini sine Baptismo competere
salutem, ex illa maxime pronuntiatione Domini,
qui ait: <hi>Nisi natus ex aqua quis erit, non habet vitam <note>(Joan., III)</note>
            </hi>,
suboriuntur scrupulosi, imo temerarii
retractatus quorumdam, quomodo ex ista praescriptione
Apostolis salus competat, quos tinctos non
invenimus in Domino, praeter Paulum. Imo cum Paulus
solus ex illis Baptismum Christi induerit, aut praejudicatum
esse de caeterorum periculo, qui careant
aqua Christi, ut praescriptio salva sit, aut rescindi
praescriptionem, si etiam non tinctis salus statuta est.
Audivi, Domino teste, ejusmodi, ne quis me tam
perditum existimet, ut ultro exagitem libidine
styli, quae aliis scrupulum incutiant. Et nunc illis,
<pb n="1213B"/>
ut potero, respondebo, qui negant Apostolos tinctos.
Nam si humanum Joannis Baptismum inierant, et dominicum
desiderabant quatenus unum Baptismum
definierat ipse Dominus, dicens Petro perfundi
nolenti: <hi>Qui semel lavit, non habet necesse rursum 
 <note>(Joan., XIII, 6)</note>
            </hi>: quod utique non tincto
non omnino dixisset: et haec est probatio exserta adversus
illos, qui adimunt Apostolis etiam Joannis Baptismum,
ut destruant aquae sacramentum. An credibile
videri potest, in his personis viam tunc Domini
praeparatam, id est Baptismum Joannis, quae ad viam
Domini per totum orbem aperiendam destinabantur?
Ipse Dominus, nullius poenitentiae debitor, tinctus est,
peccatoribus non fuit necesse? Quid ergo? alii tincti
non sunt? non tamen comites Christi, sed aemuli
<pb n="1213C"/>
fidei, legis doctores et Pharisaei. Unde et suggeritur,
cum adversantes Domino tingui noluerint, eos qui
Dominum sequebantur, tinctos fuisse, nec cum aemulis
suis sapuisse, maxime quando Dominus cui adhaerebant,
<pb n="1214A"/>
testimonio Joannem extulisset, <hi>nemo,</hi> dicens <note>(Matth., II, 11)</note>,
 <hi>major inter natos foeminarum Joanne
baptizatore.</hi> Alii plane satis coacte injiciunt tunc apostolos
Baptismi vicem implesse cum in navicula fluctibus
aspersi operti sunt <note>(Matth., VIII)</note>; ipsum quoque
Petrum per mare ingredientem satis mersum <note>(Matth.,
XIV)</note>. Ut opinor autem, aliud aspergi vel intercipi
violentia maris, aliud tingui disciplina religionis. Caeterum
navicula illa figuram Ecclesiae praeferebat, quod
in mari, id est saeculo, fluctibus, id est persecutionibus
et tentationibus inquietatur Domino per patientiam
velut dormiente <note>(Matth., VIII)</note>, donec orationibus
Sanctorum in ultimis suscitatus, compescat saeculum
et tranquillitatem suis reddat. Nunc sive tincti
quoquo modo fuerunt, sive illoti perseveraverunt, ut
<pb n="1214B"/>
et illud dictum Domini <note>(Joan., XIII)</note>, de uno
lavacro sub Petri persona ad nos tantummodo spectet,
de salute tamen Apostolorum satis temerarium est
aestimare, quia illis vel primae allectionis, et exinde
individuae familiaritatis praerogativa compendium
Baptismi conferre posset. Cum illo, opinor, sequebantur
illum, qui credenti cuique salutem pollicebatur: <hi>Fides tua te,</hi> 
 aiebat, <hi>salvum fecit,</hi> et: <hi>Remittuntur
tibi peccata <note>(Marc., X)</note>
            </hi>, credenti utique, nec tamen
tincto. Id si Apostolis defuit, nescio quorum fides:
uno verbo Domini suscitatus teloneum dereliquit <note>(Matth., IX)</note>;
patrem, et navem, et artem qua vitam
sustentabat, deseruit; patris exequias despexit:
summum illud Domini praeceptum: <hi>Qui
patrem aut matrem mihi praetulerit, non est me dignus</hi> 
<pb n="1214C"/> <note>(Matth., X, 37)</note>,
ante perfecit quam audivit.</p>
</div2>

<div2>
          <head>CAPUT XIII.</head>
<p>Hic ergo scelestissimi illi provocant quaestiones.
Adeo, dicunt, Baptismus non est necessarius, quibus
<pb n="1215A"/>
fides satis est, nam et Abraham nullius aquae nisi fidei
sacramento Deo placuit <note>(Gen., XV)</note>. Sed in omnibus
posteriora concludunt, et sequentia antecedentibus
praevalent. Fuerit salus retro per fidem nudam
ante Domini passionem et resurrectionem. At ubi fides
aucta est credendi in nativitatem, passionem, resurrectionemque
ejus, addita est ampliatio sacramento,
obsignatio Baptismi vestimentum quodammodo
fidei, quae retro erat nuda, nec potentiam habuit sine
sua lege. Lex enim tinguendi imposita est, et forma
praescripta. <hi>Ite,</hi> inquit, <hi>docete nationes, tinguentes eas
in nomine Patris et Filii et Spiritus sancti <note>(Matth.,
XXVIII, 19)</note>
            </hi>. Huic legi collata definitio illa: <hi>Nisi quis
renatus fuerit ex aqua et spiritu, non intrabit in regnum
coelorum <note>(Joan., III, 5)</note>
            </hi>, obstrinxit fidem ad Baptismi
<pb n="1215B"/>
necessitatem. Itaque omnes exinde credentes tinguebantur.
Tunc et Paulus ubi credidit, tinctus est <note>(Act.,
IX, 6)</note>. Et hoc est quod Dominus in illa plaga orbationis
praeceperat: <hi>Exsurge,</hi> dicens, <hi>et introi Damascum (Ibidem)</hi>,
 <hi>illic tibi demonstrabitur quid debeas
agere,</hi> scilicet tingui, quod solum ei deerat. Alioquin
satis didicerat atque crediderat Nazarenum esse Dominum
Dei Filium.</p>
</div2>

<div2>
          <head>CAPUT XIV.</head>
<p>Sed de ipso Apostolo revolvunt, quod dixerit: <hi>Non
enim me ad tinguendum Christus misit <note>(I Cor., I, 17)</note>
            </hi>,
quasi hoc argumento Baptismus adimatur. Cur enim
tinxit Gaium et Crispum et Stephanae domum <hi>(Ibidem)</hi>?
Quanquam etsi non eum miserat Christus ad
<pb n="1215C"/>
tinguendum, tamen aliis Apostolis praeceperat tinguere.
<pb n="1216A"/>
Verum haec pro conditione tunc temporis ad
Corinthios scripta sunt <note>(Ibid.)</note>, quoniam schismata
et dissensiones inter illos movebantur, dum alius
Paulo deputat, alius Apollo. Propter quod pacificus
Apostolus, ne sibi omnia defendere videretur, non ad
tinguendum ait se missum, sed ad praedicandum. Nam
et prius est praedicare, posterius tinguere. Si prius
praedicatum: puto autem licuit et tinguere cui
licuit praedicare.</p>
</div2>

<div2>
          <head>CAPUT XV.</head>
<p>Nescio si quid amplius ad controversiam Baptismi
ventilatur. Sane retexam, quod supra omisi, ne imminentes
sensus videar intercidere. Unus omnino baptismus
est nobis, tam ex Domini Evangelio <note>(Joan.,
III)</note>, quam ex Apostoli litteris <note>(Eph., IV)</note>; quoniam
<pb n="1216B"/>
unus Dominus et unum Baptismum et una Ecclesia in
coelis. Sed circa haereticos sane quid custodiendum
sit, digne quis retractet; ad nos enim editum est.
Haeretici autem nullum habent consortium nostrae
disciplinae, quos extraneos utique testatur ipsa ademptio
communicationis. Non debeo in illis agnoscere
quod mihi est praeceptum, quia non idem Deus est
nobis et illis, nec unus Christus, id est idem. Ideoque
nec Baptismus unus, quia non idem. Quem
cum rite non habeant, sine dubio non habent, nec capit
numerari, quod non habetur: ita nec possunt
accipere, quia non habent. Sed de isto plenius jam
nobis in graeco digestum est. Semel ergo lavacrum
inimus, semel delicta diluuntur, quia ea iterari
<pb n="1216C"/>
non oportet. Caeterum Israel <note>(Marc., VII)</note> Judaeus
<pb n="1217A"/>
quotidie lavat, quia quotidie inquinatur <note>(Hebr.,
VI)</note>. Quod ne in nobis quoque factitaretur, propterea
de uno lavacro definitum est. Felix aqua quae semel
abluit, quae ludibrio pescatoribus non est, quae non
assiduitate sordium infecta, rursus, quos diluit, inquinat.</p>
</div2>

<div2>
          <head>CAPUT XVI.</head>
<p>Est quidem nobis etiam secundum lavacrum, unum
et ipsum, sanguinis scilicet: de quo Dominus: <hi>Habeo,</hi> 
inquit, <hi>Baptismo tingui <note>(Luc., XII, 50)</note>
            </hi>, cum jam
tinctus fuisset. Venerat enim per <hi>aquam et sanguinem <note>(I Joan., V, 6)</note>
            </hi>,
sicut Joannes scripsit, ut aqua
tingueretur, sanguine glorificaretur, proinde nos faceret
aqua vocatos <note>(Joan., XIX)</note>, sanguine electos.
Hos duos baptismos de vulnere perfossi lateris
<pb n="1217B"/>
emisit, quia qui in sanguinem ejus crederent,
aqua lavarentur: qui aqua lavissent, etiam sanguinem
potarent. Hic est Baptismus, qui lavacrum et
non acceptum repraesentat, et perditum reddit.</p>
</div2>

<div2>
          <head>CAPUT XVII.</head>
<p>Superest ad concludendam materiolam de observatione
<pb n="1218A"/>
quoque dandi et accipiendi Baptismum commonefacere.
Dandi quidem habet jus summus sacerdos,
qui est episcopus. Dehinc presbyteri et
diaconi, non tamen sine episcopi auctoritate,
propter Ecclesiae honorem. Quo salvo, salva pax est.
Alioquin etiam laicis jus est. Quod enim ex aequo accipitur,
ex aequo dari potest, nisi episcopi jam aut
presbyteri, aut diaconi vocantur, discentes, Domini
sermo non debet abscondi ab ullo. Proinde et
Baptismus aeque Dei census ab omnibus exerceri potest:
sed quanto magis laicis disciplina verecundiae
et modestiae incumbit, cum ea majoribus
competat, ne sibi assumant dicatum episcopi
officium episcopatus. Aemulatio schismatum mater
est. <hi>Omnia licere,</hi> dixit sanctissimus Apostolus,
<pb n="1218B"/> <hi>sed non omnia expedire 
 <note>(I Cor., VI et X)</note>
            </hi>. Sufficiat
scilicet in necessitatibus ut utaris, sicubi aut loci,
aut temporis, aut personae conditio compellit. Tunc
enim constantia succurrentis excipitur, cum
urget circumstantia periclitantis. Quoniam reus erit
perditi hominis, si supersederit praestare, quod
<pb n="1219A"/>
libere potuit. Petulantia autem mulieris quae
usurpavit docere, utique non etiam tinguendi jus
sibi pariet, nisi si quae nova bestia evenerit similis
pristinae: ut quemadmodum illa Baptismum auferebat,
ita aliqua per se eum conferat. Quod si quae
Paulo perperam adscripta sunt, exemplum Theclae
ad licentiam mulierum docendi tinguendique defendunt;
sciant in Asia presbyterum, qui eam
scripturam construxit, quasi titulo Pauli de suo cumulans,
convictum atque confessum id se
amore Pauli fecisse, loco decessisse. Quam enim
fidei proximum videretur, ut is docendi et tinguendi
<pb n="1220A"/>
daret foeminae potestatem, qui ne discere quidem
constanter mulieri permisit: <hi>Taceant, et domi
maritos suos consulant <note>(II Cor., XIV)</note>
            </hi>.</p>
</div2>

<div2>
          <head>CAPUT XVIII.</head>
<p>Caeterum Baptismum non temere credendum esse
sciunt, quorum officium est. Omni petenti te dato,
suum habet titulum perinde ad eleemosynam
pertinentem. Imo illud potius perspiciendum: <hi>Nolite
dare sanctum canibus <note>(Luc., VI)</note>
            </hi>, et <hi>porcis projicere
margaritas vestras <note>(Matth., VII, 6)</note>
            </hi>, et <hi>manus ne
facile imposueris, ne participes aliena delicta (I Tim.,
<pb n="1221A"/>
V, 22; Act., VIII)</hi>. Si Philippus tam facile tinxit eunuchum,
recogitemus manifestam et exsertam dignationem
Domini intercessisse. Spiritus Philippo praeceperat
in eam viam praetendere; spado et ipse
inventus est non otiosus, nec qui subito tingui concupisceret:
sed ad templum orandi gratia profectus
Scripturae divinae impressus. Sic oportebat deprendi,
cui ultro Deus Apostolum miserat, ad quem rursus
Spiritus, ut se curriculo eunuchi adjungeret, jussit,
Scriptura ipsius fidei occurrit in tempore, exhortatus
assumitur, Dominus ostenditur, fides non moratur,
aqua non exspectatur, Apostolus perfecto negotio
eripitur. Sed et Paulus revera cito tinctus est <note>(Act.,
IX)</note>. Cito enim cognoverat Simon hospes vas
eum esse electionis constitutum. Dei dignatio suas
<pb n="1221B"/>
praemittit praerogativas; omnis petitio et decipere et
decipi potest. Itaque pro cujusque personae conditione
ac dispositione, etiam aetate cunctatio Baptismi
utilior est: praecipue tamen circa parvulos. Quid
enim necesse est, sponsores etiam periculo ingeri?
quia et ipsi per mortalitatem destituere
promissiones suas possunt, et proventu malae
indolis falli. Ait quidem Dominus: <hi>Nolite illos prohibere
ad me venire <note>(Matth., XIX, 14)</note>
            </hi>. Veniant ergo
dum adolescunt, veniant dum discunt, dum quo veniant,
docentur; fiant Christiani, cum Christum
nosse potuerint. Quid festinat innocens aetas ad
remissionem peccatorum? Cautius agetur in saecularibus,
ut cui substantia terrena non creditur, divina
<pb n="1221C"/>
credatur; norint petere salutem, ut petenti dedisse
videaris. Non minore de caussa innupti quoque
procrastinandi, in quibus tentatio praeparata est tam
virginibus per maturitatem, quam viduis per vagationem,
<pb n="1222A"/>
donec aut nubant, aut continentiae corroborentur.
Si qui pondus intelligant Baptismi, magis
timebunt consecutionem quam dilationem: fides
integra secura est de salute.</p>
</div2>

<div2>
          <head>CAPUT XIX.</head>
<p>Diem Baptismo solemniorem Pascha praestat,
 cum et passio Domini in qua tinguimur,
adimpleta est, nec incongruenter ad figuram
interpretabitur, quod cum ultimum Pascha
Dominus esset acturus, missis discipulis ad praeparandum, <hi>Invenietis</hi>,
inquit, <hi>hominem aquam bajulantem <note>(Marc., XIV, 13)</note>
            </hi> 
 Paschae celebrandae locum
de signo aquae ostendit. Exinde Pentecoste ordinandis
lavacris latissimum spatium est <note>(Act., II)</note>, quo
et Domini resurrectio inter discipulos frequentata est,
<pb n="1222B"/>
et gratia Spiritus sancti dedicata, et spes adventus
Domini subostensa, quod tunc in coelos recuperato
eo, Angeli ad apostolos dixerunt, sic venturum quemadmodum
et in coelos conscendit <note>(Act., I)</note> utique
in Pentecoste. Sed enim Jeremias cum dicit: <hi>Et congregabo
illos ab extremis terrae in die festo <note>(Jer., XXI,
8)</note>
            </hi>, Paschae diem significat et Pentecostes, qui est proprie
dies festus. Caeterum omnis dies Domini est,
omnis hora, omne tempus habile Baptismo: si de
solemnitate interest, de gratia nihil refert.</p>
</div2>

<div2>
          <head>CAPUT XX.</head>
<p>Ingressuros Baptismum, orationibus crebris, jejuniis
et geniculationibus, et pervigiliis orare oportet,
et cum confessione omnium retro delictorum,
<pb n="1222C"/>
 ut exponant etiam Baptismum Joannis, <hi>Tinguebantur,</hi> 
 inquit, <hi>confitentes delicta sua <note>(Matth.,
III, 6)</note>
            </hi>. Nobis gratulandum est, si non publice
confitemur iniquitates aut turpitudines nostras. Simul
<pb n="1223A"/>
enim et de pristinis satisfacimus conflictatione
carnis et spiritus, et subsecuturis tentationibus munimenta
praestruimus. <hi>Vigilate et orate,</hi> inquit, <hi>ne
incidatis in tentationem <note>(Matth., XXVI, 41)</note>
            </hi>. Et ideo,
credo, tentati sunt, quoniam obdormierunt, ut apprehensum
Dominum destituerint, et qui cum eo perstiterit,
et gladio sit usus, ter etiam negaverit: nam et
praecesserat dictum: <hi>Neminem intentatum regna coelestia
consecuturum <note>(Luc., XXII, 28, 29)</note>
            </hi>. Ipsum
Dominum post lavacrum statim tentationes circumsteterunt
quadraginta diebus jejuniis functum. Ergo et
nos, dicet aliquis, a lavacro potius jejunare oportet. Et
quis enim prohibet, nisi necessitas gaudii et gratulatio
salutis? Sed Dominus, quantum existimo,
de figura Israelis exprobrationem in ipsum retorsit.
<pb n="1223B"/>
Namque populus mare transgressus, et in solitudine
<pb n="1224A"/>
translatus per quadraginta annos, illic cum
divinis aleretur, nihilominus ventris et gulae meminerat,
quam Dei. Deinde Dominus post aquam
segregatus in deserto  quadraginta dierum jejunia
emensus, ostendit non pane vivere hominem
Dei, sed Dei verbo: tentationesque plenitudini et
immoderantiae ventris appositas abstinentia elidi.
Igitur benedicti quos gratia Dei expectat. cum de illo
sanctissimo lavacro novi natalis ascenditis, et primas
manus apud Matrem cum fratribus aperitis,
petite de Patre, petite de Domino, peculia,
gratias, distributiones charismatum, subjiciente, <hi>Petite et accipietis 
 <note>(Matth., VII. 7)</note>
            </hi>, inquit. Quaesistis enim
et invenistis; pulsastis, et apertum est vobis. Tantum
oro, ut cum petitis etiam Tertulliani peccatoris
<pb n="1224B"/>
memineritis.
</p>
</div2>
      </div1>
</body>
  </text>
</TEI>