<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De fuga in persecutione</title>
              <author ref="http://viaf.org/viaf/100226395">Tertullianus<date>150-230</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 2</title>
           <idno>Tertul.DeFuInP</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div2>
        <head>ARGUMENTUM.</head>

<pb n="0101C"/>
<p>--Liber <hi>de Fuga in persecutione,</hi> hac
jam fervente anno 202 scriptus, Tertulliani ingenii
<pb n="0101D"/>
valde praefracti etiamnum signum est, in quo Paracletum
Montani palam adstruit: nondum tamen
in Catholicos velut Psychicos insultat. Non inepte
recentiores critici arbitrantur hunc tractatum eumdem
esse quem in lib. <hi>de Corona,</hi> cap. 1, se editurum
promisit <hi>de Quaestionibus Confessionum,</hi> utique
contra pastores tempore persecutionum gregem
suum deserentes. Orta inter Christianos contentione
an persecutionis tempore fugere, aut auro
argentove vexationem redimere sit licitum, <hi>Tertullianus,</hi> 
cum de hac quaestione ore tenus non nihil
dissereret, interrogatus a <hi>Fabio</hi> quodam familiari,
demum hunc tractatum exaravit, in quo late contra
orthodoxos probare conatur, ministris Dei in
persecutione nec fugiendum esse, nec persecutionem
<pb n="0102C"/>
numerata pecunia redimendam, inter caetera
ita disserens: <hi>Si constat a quo persecutio eveniat,
<pb n="0102D"/>
possumus jam consultationem tuam inducere, et determinare
ex hoc ipso pertractatu fugiendum in persecutione
non esse. Si enim persecutio a Deo evenit.
Sicut duplex ratio offendit, quia neque debeat devitari
neque evadi possit, quod a Deo evenit. Non debet
devitari, quia bonus; necesse est enim bonum
esse omne quod Deo visum est.</hi> --Caetera, quae in
suae sententiae confirmationem addit pluribus persequi
piget; quisque enim facile intelligit, insanire
ibidem <hi>Tertullianum</hi> tam inepta argumentatione,
cui Christi exemplum, atque Evangelium
quo persecutionis tempore fuga praecipitur et sanctorum
virorum auctoritas apertissime adversantur.
LUMP.</p>
</div2>

<div2>
        <head>CAPUT PRIMUM.</head>

<pb n="0103A"/>
<p>Quaesisti proxime, Fabi frater, fugiendum necne
sit in persecutione, quod nescio quid annuntiaretur.
Ibidem ego oblocutus aliquid pro loco ac tempore,
et quarumdam personarum importunitate, semitractatam
materiam abstuli mecum, plenius eam de stylo
nunc renuntiaturus, utpote quam mihi et tua consultatio
commendarat, et conditio temporum suo jam
nomine injunxerat. Quanto enim frequentiores imminent
persecutiones, tanto examinatio procuranda est,
quomodo eas excipere fides debeat. Procuranda autem
examinatio penes vos, qui, si forte, Paracletum
non recipiendo deductorem omnis veritatis, merito
adhuc etiam aliis quaestionibus obnoxii estis. Igitur
<pb n="0103B"/>
consultationi tuae ordinem quoque induimus, animadvertentes
ante determinari oportere de statu
ipsius persecutionis, utrum a Deo obveniat, an a
diabolo, quo facilius de obitu ejus constare possit.
Omnis enim rei inspectio, auctore cognito, planior.
Satis est quidem praescribere nihil fieri sine Dei
voluntate. Sed non statim hac sententia caeteris retractatibus
 locum dabimus, ne a praesenti articulo
avocemur, si quis responderit: Ergo et malum a Deo,
et delictum a Deo; nihil jam in diabolo, nihil etiam
in nobis ipsis. De persecutione nunc quaeritur. Circa
hanc interim dixerim nihil fieri sine Dei voluntate,
respiciens eam in primis dignam Deo esse, et, ut ita
dixerim, necessariam, ad probationem scilicet servorum
ejus sive reprobationem. Quis est enim exitus
<pb n="0103C"/>
persecutionis, quis effectus alius, nisi probatio et reprobatio
fidei, qua suos utique Dominus examinavit?
Hoc omne judicium est persecutio per quam quis
aut probatus aut reprobatus judicatur. Porro judicium
soli Deo competit. Haec pala illa, quae et
nunc Dominicam aream purgat, Ecclesiam scilicet,
confusum acervum fidelium eventilans, frumentum
martyrum et paleas negatorum. Haec enim,
scalae quas somniat Jacob, aliis ascensum in superiora,
aliis descensum ad inferiora demonstrantes.
Sic et agonem intelligi capit persecutionem. A quo
certamen edicitur, nisi a quo corona et praemia proponuntur?
Legis edictum agonis istius in Apocalypsi,
quibus praemiis ad victoriam invitet, vel maxime illos
<pb n="0103D"/>
qui proprie vicerint in persecutione, vincendo luctati,
<pb n="0104A"/>
revera non adversus carnem et sanguinem, sed
adversus spiritalia <hi>(Ephes, VI, 12)</hi> nequitiae. Ita
agnosces ad eumdem agonothetam pertinere certaminis
arbitrium, qui invitat ad praemium. Totum
quod agitur in persecutione, gloria Dei est probantis
et reprobantis, imponentis et deponentis. Quod autem
ad gloriam Dei pertinet, utique ex voluntate illius
eveniet. Sed quando Deus magis creditur, nisi cum
magis timetur, nisi in tempore persecutionis?
Tunc Ecclesia in attonito est; tunc et fides in expeditione
sollicitior et disciplinatior in jejuniis et
stationibus, et orationibus, et humilitate, in alterutra
diligentia et dilectione, in sanctitate et sobrietate.
Non enim vacatur nisi timori et spei. Adeo
et ex hoc ipso ostenditur nobis non posse diabolo
<pb n="0104B"/>
deputari eam, quae meliores efficit Dei servos.</p>
</div2>

<div2>
        <head>CAPUT II.</head>
<p>Si quod iniquitas a Deo non est, sed a diabolo,
persecutio autem ex iniquitate consistit (quid
enim iniquius quam veri Dei antistites, omnis
sectatores veritatis, nocentissimorum more tractari?),
ideo videtur persecutio a diabolo evenire, a quo
iniquitas agitur, ex qua constat persecutio: seire
debemus, quatenus nec persecutio est sine iniquitate
diaboli, nec probatio fidei sine persecutione, propter
probationem fidei necessariam iniquitatem, non
patrocinium praestare persecutioni, sed ministerium;
praecedere enim Dei voluntatem circa fidei probationem,
quae est ratio persecutionis, sequi autem
<pb n="0104C"/>
diaboli iniquitatem ad instrumentum persecutionis,
quae ratio est probationis. Nam et alias, in quantum justitiae
iniquitas aemula est, in tantum materia est ad testimonia
ejus, cujus est aemula; ut sic justitia in iniquitate
perficiatur, quomodo virtus in infirmitate perficitur <note>(II Cor., XII, 9)</note>.
 <hi>Nam infirma mundi electa sunt a
Deo, ut confundantur fortia; et stulta ejus, ut confundantur
sapientia <note>(I Cor., I, 27)</note>
          </hi>. Ita et iniquitas adhibetur
ut justitia probetur, confundens iniquitatem. Igitur
quod ministerium non est arbitrii, sed servitii
(arbitrium enim Domini, persecutio, propter fidei
probationem, ministerium autem iniquitas diaboli,
propter persecutionis instructionem); ita eam per
diabolum, si forte, non a diabolo evenire credimus.
<pb n="0104D"/>
Nihil Satanae in servos Dei vivi licebit, nisi permiserit
<pb n="0105A"/>
Dominus, ut aut ipsum destruat per fidem electorum
in tentatione victricem: aut homines ejus
fuisse traducat, qui defecerint ad illum. Habes exemplum
Job, cui diabolus nullam potuit incutere tentationem,
nisi a Deo accepisset potestatem, nec in substantiam
quidem ejus, nisi Dominus, <hi>Ecce,</hi> dixisset, <hi>omnia quae sunt ei, in manu tua do, in ipsum autem ne
extenderis manum 
 (Job, I, 12)</hi>. Denique nec extendit,
nisi posteaquam et hoc postulanti Dominus, <hi>Ecce,</hi> 
dixisset, <hi>trado tibi illum, tantum animam ejus custodi (Job, II, 6)</hi>.
Sic et in Apostolos facultatem
tentationis postulavit, non habens eam nisi ex
permissu. Siquidem Dominus in Evangelio ad Petrum: <hi>Ecce,</hi> 
 inquit, <hi>postulavit Satanas uti cerneret
vos velut frumentum: verum ego rogavi pro te, ne
<pb n="0105B"/>
deficeret fides tua <note>(Luc, XXII, 31)</note>
          </hi>: id est, ne tantum
diabolo permitteretur, ut fides periclitaretur. Quo
ostenditur, utrumque apud Deum esse, et concussionem
fidei, et protectionem, cum utrumque ab eo petitur,
concussio a diabolo, protectio a Filio. Et utique
cum Filius Dei protectionem fidei habet in sua potestate
quam a Patre postulat, <hi>a quo omnem accipit potestatem
in coelis et in terris <note>(Matth. XXVIII, 18)</note>
          </hi>, quale
est ut concussionem fidei diabolus in manu sua habeat?
 Sed in legitima Oratione cum dicimus ad
Patrem: <hi>Ne nos inducas in tentationem <note>(Matth. VI, 13)</note>
          </hi> 
(quae aut major tentatio quam persecutio?); ab eo illam
profitemur accidere, a quo veniam ejus deprecamur:
hoc est enim quod sequitur: <hi>Sed erue nos a maligno <note>(ibid.)</note>
          </hi>;
id est, ne nos induxeris in tentationem,
<pb n="0105C"/>
permittendo nos maligno. Tunc enim eruimur diaboli
manibus, cum illi non tradimur in tentationem. Nec
in porcorum gregem diaboli legio habuit potestatem,
nisi eam de Deo impetrasset, tantum abest ut in oves
Dei habeat. Possum dicere, porcorum quoque setas
tunc numeratas apud Deum fuisse; nedum capillos
sanctorum. Habere videtur diabolus propriam jam
potestatem, si forte in eos qui ad Deum non pertinent,
semel in <hi>stillam situtae <note>(Is. XL, 15)</note>
          </hi>, et in <hi>pulverem
areae</hi>, et <hi>in salivam</hi> nationibus deputatis a
Deo, ac per hoc diabolo expositis in vacuam quodammodo
possessionem. Caeterum, in domesticos
Dei nihil illi licet ex propria potestate; quia quando
liceat, id est, ex quibus caussis, exempla in Scripturis
signata demonstrant. Aut enim ex caussa probationis
<pb n="0105D"/>
conceditur ei jus tentationis provocato vel provocanti,
ut in superioribus: aut ex caussa reprobationis
<pb n="0106A"/>
traditur ei peccator quasi carnifici in poenam, ut
Saul: <hi>Et abscessit,</hi> inquit, <hi>spiritus Domini a Saule, et
concutiebat eum spiritus nequam a Domino, et suffocabat <note>(II Reg. XVI, 2)</note>
          </hi>.
Aut ex caussa cohibitionis,
ut Apostolus refert <note>(II Cor. 17, 7)</note> datum sibi
sudem angelum Satanae ut colaphizetur: nec hanc
speciem permitti diabolo in sanctos humiliandos per
carnis vexationem, nisi simul ut et virtus tolerantiae
scilicet in infirmitate perfici possit; nam et ipse
Apostolus Phigellum et Hermogenem tradidit Satanae, <hi>uti emendentur, ne blasphement 
 <note>(II Tim. I, 15)</note>
          </hi>. Vides
jam et a servis Dei facilius diabolum accipere
potestatem, tanto abest ut eam ex proprietate possideat.</p>
</div2>

<div2>
        <head>CAPUT III.</head>
<p>Cum ergo et haec exempla magis in persecutionibus
<pb n="0106B"/>
eveniant, siquidem magis tunc probamur vel reprobamur,
et magis tunc humiliamur vel emendamur,
ab eo permittatur vel imperetur necesse est catholice
fieri haec, a quo et ex parte, scilicet ab illo
qui dicit: <hi>Ego sum qui facio pacem, et condo mala <note>(Is. XLV, 7)</note>
          </hi>,
id est bellum. Hoc est enim contrarium
paci. Nostrae autem paci quid est bellum, quam
persecutio? Si persecutionis vel maxime exitus aut
vitam afferunt aut mortem, aut plagam aut sanationem,
habes auctorem ejusdem: <hi>Ego percutiam, et
sanabo; ego vivificabo, et mortificabo <note>(Deut. XXXII, 39)</note>
          </hi>. <hi>Uram,</hi> 
 inquit, <hi>illos, sicut uritur argentum</hi>; <hi>et probabo,</hi> 
inpuid, <hi>illos, sicut probatur aurum <note>(Zach. XIII,
9)</note>
          </hi>. Cum enim exurimur persecutionis ardore, tunc
probamur de fidei tenore. Haec erunt <hi>ignea jacula</hi> 
<pb n="0106C"/> <note>(Eph. III)</note> 
 diaboli, per quae fidei ustio et conflatio
administratur; ex Dei tamen voluntate. De isto quis
dubitare possit ignoro, nisi plane frivola et frigida fides,
deprehendens eos qui timide conveniunt in Ecclesiam.
Dicitis enim, Quoniam incondite convenimus,
 simul convenimus, et complures concurrimus
in Ecclesiam, quaerimur a nationibus, et
timemus ne turbentur nationes. Annon scitis
quod Deus omnium sit Dominus? Et si velit Deus,
tunc persecutionem patieris; si vero noluerit, silebunt
nationes. Credas utique; si tamen in eum
Deum credis, sine cujus voluntate nec passer unius
assis cadit in terram <note>(Matth. X, 29)</note>. Nos autem, puto,
multis passeribus antistamus.</p>
</div2>

<div2>
        <head>CAPUT IV.</head>

<pb n="0106D"/>
<p>Igitur si constat a quo persecutio eveniat, possumus
<pb n="0107A"/>
jam consultationem tuam inducere, et determinare
ex hoc ipso praetractatu, fugiendum in persecutione
non esse. Si enim persecutio a Deo evenit,
nullo modo fugiendum erit quod a Deo evenit. Sicut
duplex ratio defendit, quia neque debeat devitari,
neque evadi possit quod a Deo evenit. Non debet
devitari, quia bonum. Necesse est enim bonum esse
omne quod Deo visum est. Et numquid ideo in Genesi
sic positum est: <hi>Et vidit Deus quia bonum est <note>(Gen. I, pass.)</note>
          </hi>;
non quod ignoraret bonum esse,
nisi vidisset; sed ut hoc sono portenderet bonum
esse, quod Deo visum est? Multa quidem sunt, quae
a Deo eveniant, et alicujus malo eveniant. Imo bonum
est ideo, quia a Deo evenit, ut divinum et rationale.
Quid enim divinum non rationale, non bonum?
<pb n="0107B"/>
Quid bonum non divinum? Si autem sensui
cujusque videtur, non sensus hominis praejudicat
statui, sed status sensui. Status enim uniuscujusque
 certum quid est, et dat sensui legem, ita
sentiendi statum, sicuti est. Si autem statu quidem
bonum quod a Deo venit (nihil enim a Deo non bonum,
quia divinum, quia rationale), sensui vero malum videtur,
erit status in tuto, sensus in vitio. Statu
optima res pudicitia, et veritas, et justitia, quae a
multorum sensu displicent. Nunquid ideo status sensui
addicitur? Ita et persecutio statu bona est, quia
divina et rationalis dispositio; sensui eorum vero
quorum malo venit, displicet. Vides etiam illud malum
rationem apud Deum habere, cum quis in
persecutione evertitur de salute, sicut et illud bonum
<pb n="0107C"/>
ratione contingere, cum quis ex persecutione
proficit in salute? Nisi si irrationaliter quis aut perit
apud Dominum, aut salvus est: is non poterit
persecutionem malum dicere, quae etiam in mali
parte bonum est, dum ratione administratur. Ita si
bonum persecutio quoquo modo, quia de statu constat,
merito definimus, quod bonum est, vitari non
oportere: quia delictum sit, quod bonum est recusare;
eo amplius, quod Deo visum est: jam vero nec
posse vitari, quia a Deo evenit, cujus voluntas non
poterit evadi. Igitur qui putant fugiendum, aut
malum exprobrant Deo, si persecutionem uti malum
fugiant; bonum enim nemo devitat; aut fortiores se
Deo existimant, qui putant se evadere posse, si Deus
tale aliquid voluerit evenire.</p>
</div2>

<div2>
        <head>CAPUT V.</head>

<pb n="0108A"/>
<p>Sed, Quod meum est, inquit, fugio, ne peream si
negavero; illius est, si voluerit, etiam fugientem me
reducere in medium. Hoc mihi prius responde: Certus
es te negaturum si non fugeris, an incertus? Si
enim certus, jam negasti; quia praesumendo te
negaturum, id despopondisti, de quo praesumpsisti;
et vane jam fugis ne neges, qui si negaturus es, jam
negasti. Si vero incertus es, cur non ex aequalitate
incerti metus inter utrumque eventum, etiam confiteri
te posse praesumis, et salvum magis fieri quominus
fugias, sicut negaturum te praesumis, ut
fugias? Jam nunc aut in nobis est utrumque, aut totum
in Deo. Si in nobis est confiteri aut negare, cur
non id praesumimus quod est melius, id est, confessuros
<pb n="0108B"/>
nos? nisi, si vis confiteri, pati non vis. Nolle
autem confiteri, negare est. Si vero in Deo totum
est, cur non totum relinquimus arbitrio ejus? agnoscentes
virtutem et potestatem, quod possit nos sicut
fugientes reducere in medium; ita et non fugientes,
imo et in medio populo conversantes obumbrare.
Quale est, ut ad fugiendum Deo honorem
reddas, qui possit te etiam fugientem producere in
medium, ad contestandum autem inhonores illum,
desperans potentiam protectionis ab illo?
Quare non magis, ex hac parte constantiae et fiduciae
in Deum, dicis: Ego, quod meum est, facio,
non discedo: Deus si voluerit, ipse me proteget: hoc
potius nostrum est, stare sub Dei arbitrio, quam fugere
sub nostro? Rutilius sanctissimus martyr,
<pb n="0108C"/>
cum totiens fugisset persecutionem de loco in locum,
etiam periculum (ut putabat) nummis redemisset, post
totam securitatem quam sibi prospexerat, ex inopinato
apprehensus, et praesidi oblatus, tormentis dissipatus,
credo pro fugae castigatione, dehinc ignibus
datus, passionem, quam vitarat, misericordiae Dei
retulit. Quid aliud voluit Dominus nobis demonstrare
hoc documento, quam fugiendum non esse,
quia nihil fuga prosit si Deus nolit?</p>
</div2>

<div2>
        <head>CAPUT VI.</head>
<p>Imo, inquit, quia praeceptum adimplevit, fugiens
de civitate in civitatem. Sic enim voluit quidam, sed
et ipse fugitivus, argumentari, et qui proinde nolunt
intelligere sensum Domini illius pronuntiationis, ut
eam ad velamentum timiditatis suae utantur, cum
<pb n="0109A"/>
et personas suas habuerit et tempora et caussas: <hi>Cum
coeperint,</hi> inquit, <hi>persequi vos, fugite de civitate in civitatem <note>(Matth. X, 23)</note>
          </hi>.
Hoc in personas proprie
Apostolorum, et in tempora, et in caussas eorum pertinere
defendimus, sicut (praecedentes et) subsequentes
sensus probabunt, qui nonnisi in Apostolos
competunt: <hi>In viam nationum ne ieritis, et in civitatem
Samaritanorum ne introieritis; sed ite potius ad
oves perditas domus Israelis <note>(Matth. X, 5, 6)</note>
          </hi>. Nobis
autem et via nationum patet, in qua et inventi sumus,
et usque in finem incedimus; et nulla civitas excepta est,
qua per totum orbem praedicamus; sed nec cura nobis
Israelis injuncta est extra ordinem, nisi qua et omnibus
gentibus praedicare debemus. Etiamsi apprehendamur,
non in concilia eorum perducemur, nec in
<pb n="0109B"/>
synagogis illorum flagellabimur, sed Romanis utique
potestatibus et tribunalibus objiciemur. Sic igitur
et fugae praeceptum Apostolorum conditio desiderabat,
quoniam primo praedicandum erat <hi>ad oves
perditas domus Israelis.</hi> Ut ergo perficeretur praedicatio,
apud quos priores perfici oportebat, uti panem
ante filii quam canes sumerent, ideo illis fugere
tunc ad tempus praecipit: non propter eludendum
periculum proprio nomine persecutionis (atquin
persecutiones eos passuros praedicabat, et tolerandas
docebat); sed propter profectum annuntiationis,
ne, statim oppressis, Evangelii quoque disseminatio
perimeretur. Neque enim quasi tacite in aliquam
civitatem transfugiendum erat, sed quasi ubique annuntiaturis,
et ex hoc ubique persecutiones subituris,
<pb n="0109C"/>
donec replerent doctrina sua. Denique <note>(Matth.
X, 33)</note>: <hi>Non consummabitis,</hi> inquit, <hi>civitates Israelis.</hi> 
Adeo intra terminos Judaeae praeceptum fugae continebatur.
Nobis autem nulla Judaeae praefinitio competit
praedicationis, in omnem jam carnem effuso
Spiritu Sancto. Itaque Paulus, et Apostoli ipsi,
memores praecepti dominici, contestantur illud apud
Israel, quem jam doctrina sua impleverant: <hi>Vobis
oportuit imprimis sermonem Dei tradi. Sed quoniam
repulistis eum, nec dignos vos aeterna vita existimastis,
ecce convertimus nos ad nationes <note>(Act. XIII, 46)</note>
          </hi>.
Atque exinde conversi et ipsi, sicut antecessores instituerant,
in viam nationum abierunt, et in civitates
Samaritanorum introierunt; <hi>ut in totam scilicet
terram exiret sonus eorum, et in terminos orbis voces
<pb n="0109D"/>
eorum <note>(Ps. XVIII, 1)</note>
          </hi>. Si ergo cessavit exceptio viae
nationum, et introitus in civitates Samaritanorum,
cur non cessaverit et fugae praeceptum pariter emissum?
Denique ex quo saturato Israele Apostoli in
nationes transierunt, nec fugerunt de civitate in civitatem,
nec pati dubitaverunt. Atquin et Paulus,
qui se per murum concesserat expediri de persecutione,
qua ad hoc tempus erat praecepti; idem jam
in clausula officii, et in consummatione praecepti,
<pb n="0110A"/>
discipulis magnopere deprecantibus, ne se Hierosolyma
committeret, passurus illic quae Agabus prophetaverat,
sollicitudini eorum non subscripsit; sed
e contrario: <hi>Quid,</hi> inquit, <hi>facitis lacrymantes et conturbantes
cor meum? Ego enim non modo vincula
pati optaverim, sed etiam mori Hierosolymis pro nomine
Domini mei Jesu Christi.</hi> Atque ita omnes aierunt: <hi>Fiat voluntas Domini 
 <note>(Act. XXI, 17)</note>
          </hi>. Quae
erat voluntas Domini? utique non fugiendi jam persecutionem.
Caeterum, poterant et priorem Domini
voluntatem proposuisse qua fugere mandaverat, qui
illum persecutionem vitasse maluerant. Igitur, cum
etiam sub Apostolis ipsis temporale fuit fugae praeceptum,
sicut et reliquorum praescriptorum, non potest
apud nos perseverare quod apud doctores nostros
<pb n="0110B"/>
concessavit, etsi non proprie ad illos fuisset emissum:
aut si perseverare illud Dominus voluit, deliquerunt
 Apostoli qui non usque in finem fugere
curaverunt.</p>
</div2>

<div2>
        <head>CAPUT VII.</head>
<p>Videamus nunc an et caetera Domini edicta congruant
perpetuo fugae praecepto. Primo quidem, si a
Deo persecutio est, quale est ut idem fugiendam eam
mandet, qui et infert? quam si evadi vellet, melius
non immitteret, ne voluntate praevaricari videretur.
Aut pati enim nos voluit persecutionem, aut fugere.
Si fugere, quomodo pati? si pati, quomodo fugere?
Jam vero quanta inaequalitas sententiarum jubentis
fugere, et invitantis ad passionem, contrariam fugae? <hi>Qui confessus fuerit in me, et ego confitebor in illo coram
<pb n="0110C"/>
Patre meo 
 <note>(Matth. X, 31)</note>
          </hi>. Quomodo confitebitur
fugiens? quomodo fugiet confitens? <hi>Qui me confusus
fuerit, et ego confundar eum coram Patre. <note>(Marc.
VIII, 38; Luc. XIX, 26)</note>
          </hi>. Si devito passionem, confundo
confessionem. <hi>Felices qui persecutionem passi fuerint
caussa nominis mei <note>(Matth. V, 11)</note>
          </hi>. Infelices ergo qui
fugiendo ex praecepto non erunt passi. <hi>Qui sustinuerit
in finem, iste salvabitur <note>(Matth. X, 22)</note>
          </hi>. Quid ergo,
me jubens fugere, vis in finem sustinere? Tanta diversitas
sententiarum si non congruit divinae gravitati,
apparet ex his quoque praeceptum fugae suam tunc
habuisse rationem quam ostendimus. Sed infirmitatem,
inquit, quorumdam prospiciens Dominus, pro
sua humanitate nihilominus et portum fugae demonstravit:
non enim idoneus erat etiam sine fuga tam
<pb n="0110D"/>
turpi et indigno, et servili praesidio salvos facere in
persecutione, quos sciret infirmos. Atquin non fovet,
sed recusat semper infirmos; primum docens non fugiendos
esse persecutores, sed potius non timendos. <hi>Nolite timere eos qui corpus occidere possunt, animae
autem nihil valent facere. Sed timete eum qui et corpus
et animam perdere potest in gehennam 
 <note>(Matth. X, 28)</note>
          </hi>.
Atque exinde quae timidis praefinit? <hi>Qui pluris fecerit
animam suam quam me, non est me dignus;</hi> et: <hi>Qui
<pb n="0111A"/>
non tollit crucem suam et sequitur me, non potest esse
meus discipulus <note>(Luc. XIV, 26)</note>
          </hi>. Postremo, in Apocalypsi
non fugam timidis offert, sed inter caeteros reprobos
particulam in stagno sulphuris et ignis, quod
est mors secunda <note>(Cap. XXI, 8)</note>.</p>
</div2>

<div2>
        <head>CAPUT VIII.</head>
<p> Refugit et ipse vim interdum, sed eadem ratione
qua Apostolis fugere praeceperat; donec scilicet doctrinam
suam impleret; qua consummata, non dico
stetit, sed nec auxilium a Patre angelorum exercituum
desideravit, increpito etiam Petri gladio, professus
quidem et ipse est animam anxiam usque ad
mortem et carnem infirmam; ut tibi ostenderet, primo,
in se utramque substantiam humanam fuisse, ex
proprietate anxietatis animae, et imbecillitatis carnis;
<pb n="0111B"/>
ne aliam (ut quidam nunc induxerunt) aut carnem
aut animam Christi interpretareris; dehinc, ut demonstratis
conditionibus earum, scires illas nihil valere
per semetipsas sine spiritu. Et ideo praeponit, <hi>Spiritus promptus 
 <note>(Matth. XXVI, 41)</note>
          </hi>, ut utramque
conditionem substantiae utriusque respiciens, intelligas
in te esse etiam fortitudinem spiritus, quomodo
et infirmitatem carnis; ac jam hinc scias quid unde
facias, et quid cui subjicias; infirmum scilicet forti:
ne, ut nunc facis, de carnis quidem infirmitate causeris,
de spiritus autem firmitate dissimules. Postulavit
et ipse a Patre: <hi>Si fieri posset, transiret ab illo
calix passionis.</hi> Postula et tu, sed stans ut ille, sed
postulans tantum, sed subjungens et reliqua: <hi>Verum
non quod ego volo, sed quod tu <note>(Matth. XXVI, 29)</note>
          </hi>.
<pb n="0111C"/>
Fugiens autem quomodo hoc postulabis, ipse tibi praestans
calicis translationem, nec quod Pater vult faciens,
sed quod tu?</p>
</div2>

<div2>
        <head>CAPUT IX.</head>
<p>Omnia Apostoli secundum Deum utique docuerunt,
omnia evangelizare voluerunt. Ubi illos ostendis
praeceptum fugiendi de civitate in civitatem restaurasse?
quia nec potuissent tale quid constituere tam
contrarium exemplis suis, ut fugam mandarent; qui
cum maxime de vinculis vel insulis, quibus ob confessionem,
non ob fugam nominis, continebantur, ad
Ecclesias scribebant. Infirmos sustinere jubet Paulus;
utique enim non fugientes (quomodo enim sustinebantur
absentes?). An patientia dicit sustinendos,
sicubi per infirmitatem fidei suae offenderint? Sic et
<pb n="0111D"/>
pusillanimes consolari, non tamen in fugam mitti.
Sed cum admonet: <hi>Ne locum malo demus <note>(Ephes. IV,
27)</note>
          </hi>, non fugae suggerit consilium, sed iracundiae docet
temperamentum. <hi>Et si redimendum tempus</hi> dicit <note>(Ephes. V, 16)</note>,
 <hi>quia dies nequam sunt;</hi> non per fugam,
sed per sapientiam conversationis, lucrari
nos vult commeatum. Caeterum, qui lucere nos jubet
<pb n="0112A"/>
velut filios lucis, non jubet fuga abscondi ut filios tenebrarum.
Stare immobiles praecipit, utique nec fuga
mobiles, et accinctos, in fugam an in occursum
Evangelii? Arma quoque demonstrat, quae fugituris
non essent necessaria, inter quae et clypeum, <hi>quo
possitis tela diaboli extinguere <note>(Eph. VI, 16)</note>
          </hi>, resistentes
sine dubio, et excipientes omnem vim illius.
Proinde et Joannes pro fratribus quoque animas
ponendas docet <note>(I Joan. III, 16)</note>, nedum pro Domino.
Hoc a fugientibus non potest adimpleri. Denique
memor Apocalypsis suae, in qua timidorum exitum
audierat, de sensu admonet et ipse timorem rejiciendum. <hi>Timor,</hi> 
 inquit, <hi>non est in dilectione. Sedenim
perfecta dilectio foras mittit timorem;</hi> quia timor suppliciamentum
habet, utique ignem stagni. Qui autem
<pb n="0112B"/>
timet, non est perfectus, in dilectione Dei scilicet.
Porro, quis fugiet persecutionem, nisi qui timebit?
Quis timebit, nisi qui non amavit? Spiritum vero si
consulas, quid magis sermone illo Spiritus probat?
Namque omnes pene ad martyrium exhortatur, non
ad fugam, ut et illius commemoremur: Publicaris,
inquit, bonum tibi est. Qui enim non publicatur in
hominibus, publicatur in Domino. Ne confundaris,
justitia te producit in medium. Quid confunderis, laudem
serens? Potestas fit, cum conspiceris ab hominibus.
Sic et alibi: Nolite in lectulis, nec in aborsibus
et febribus mollibus optare exire, sed in martyriis;
ut glorificetur qui est passus pro vobis.</p>
</div2>

<div2>
        <head>CAPUT X.</head>
<p>Sed omissis quidam divinis exhortationibus, illum
<pb n="0112C"/>
magis Graecum versiculum saecularis sententiae sibi
adhibent: <hi>Qui fugiebat, rursus praeliabitur</hi>; ut et
rursus forsitan fugiat. Et quando vincet, qui, cum fugerit,
victus est? Bonum militem Christo imperatori suo
praestat, qui tam plene ab Apostolo armatus, tuba
persecutionis audita, diem deserit persecutionis? Respondebo
et ego de saeculo aliquid:
<l>Usque adeone mori miserum est?</l>  <note>(Virg. Aen. XII, 646.)</note> 
Moriatur quoquo modo, aut victus, aut victor. Nam
etsi negando ceciderit, cum tormentis tamen praeliatus.
Malo miserandum quam erubescendum. Pulchrior
est miles in praelio amissus, quam in fuga salvus.
Times hominem, christiane, quem timeri oportet
ab angelis, siquidem angelos judicaturus es;
quem timeri oportet a daemoniis, siquidem et in daemonas
<pb n="0112D"/>
accepisti potestatem; quem timeri oportet ab
universo mundo, siquidem et in te mundus judicatur.
Christum indutus es, siquidem in Christum tinctus
es. Qui fugis diabolum, depreciasti Christum, qui in
te est. Fugitivum cum diabolo te reddidisti. Sed
Dominum fugiens, exprobras omnibus fugitivis sui
vanitatem consilii. Fugerat et quidam animosus prophetes
<pb n="0113A"/>
Dominum, trajecerat ab Joppe Tarsum, quasi
a Deo transfretaret; sed illum non dico in mari et in
terra, verum in utero etiam bestiae invenio, in quo
nec mori per triduum potuit, nec vel sic Deum evadere.
Quanto melius Dei servus? qui sive inimicus Dei
imminet, non fugit eum; sed potius contemnit, confidens
scilicet de tutela Domini; sive Deum reformidat,
quanto magis sub oculis ejus astitit, dicens: Dominus
est, potens est: omnia illius sunt: ubi ubi
fuero, in manu ejus sum; faciat quod vult, non discedo;
et si perire me volet, ipse me perdat, dum me
ego servo illi. Malo invidiam ei facere per voluntatem
ipsius pereundo, quam bilem, per meam evadendo.</p>
</div2>

<div2>
        <head>CAPUT XI.</head>
<p>Hoc sentire et facere omnem servum Dei oportet,
etiam minoris loci, ut majoris fieri possit,
<pb n="0113B"/>
si quem gradum ex persecutionis tolerantia ascenderit.
 Sed cum ipsi auctores, id est, ipsi
diaconi, presbyteri et episcopi fugiunt, quomodo
laicus intelligere poterit, qua ratione dictum <note>(Matth. X, 23)</note>,
 <hi>Fugite de civitate in civitatem?</hi> Itaque
 cum duces fugiunt, quis de gregario numero
sustinebit ad gradum in acie figendum suadentes?
Certe quidem bonus pastor animam pro pecoribus ponit;
ut Moyses, non Domino adhuc Christo revelato,
etiam in se figurato, ait <note>(Exod. XXXII, 32)</note>: <hi>Si perdis
hunc populum,</hi> inquit, <hi>et me pariter cum eo disperde.</hi> 
Caeterum, Christo confirmante figuras suas, <hi>malus pastor est,</hi> 
 qui <hi>viso lupo fugit, et pecora diripienda
derelinquit <note>(Joan. X, 12)</note>
          </hi>: projicietur de villa
pastor hujusmodi: detinebuntur illi missionis
<pb n="0113C"/>
suae mercedes in compensationem; imo et de
priore peculio ejus exigetur detrimenti dominici restitutio.
Etenim <hi>qui habet, dabitur ei; ab eo autem qui
non habet, etiam quod videtur habere auferetur <note>(Matth. XIII, 12)</note>
          </hi>.
Sic Zacharias <hi>(XIII, 7)</hi> comminatur: <hi>Exsurge romphaea in pastores, et evellite oves, superducam
manum meam in pastores.</hi> 
 In quos et Ezechiel <note>(Ezech. XXXIV, 2)</note> 
 et Hieremias iisdem minis
perorant, quod <hi>non tantum de pecoribus improbe vescantur,
pascentes potius semetipsos, verum quod</hi> 
<pb n="0114A"/> <hi>dispersum gregem faciant in praedam esse omnibus
bestiis agri, dum non est pastor illis.</hi> 
 Quod nunquam
magis fit, quam cum in persecutione destituitur
Ecclesia a Clero. Si et Spiritum quis agnoverit, audiet
et fugitivos denotantem. Porro, si eos qui
gregi praesunt, fugere, cum lupi irruunt, nec decet,
imo nec licet (qui enim talem pastorem malum pronuntiavit,
utique damnavit, omne autem quod damnatur,
illicitum factum est sine dubio), ideo praepositos
Ecclesiae in persecutione fugere non oportebit. Caeterum,
si grex fugere deberet, non deberet praepositus
gregis stare, sine caussa staturus ad tutelam gregis,
quam grex non desideraret, ex licentia fugae
scilicet.</p>
</div2>

<div2>
        <head>CAPUT XII.</head>
<p>
          <pb n="0114B"/>Quod pertineat, frater, ad tuum problema, habes
sententiae nostrae responsionem et exhortationem.
Porro, qui quaerit, an persecutio fugienda sit, sequentem
quoque quaestionem jam prospiciat necesse est,
an, si fugienda non est, redimenda certe sit. Ultro
igitur et de hoc tibi suggeram, definiens persecutionem,
quam constat non esse fugiendam, proinde nec
redimendam. Pretium interest. Caeterum, sicut fuga
redemptio gratuita est, ita redemptio nummaria fuga
est. Certe et hujus timiditatis consilium est. Quod
times, redimis; ergo fugis. Pedibus stetisti, cucurristi
nummis. Hoc ipsum quod stetisti ex redemptione,
fugisti. Ut autem redimas hominem tuum
nummis, quem sanguine suo redemit Christus, quam
indignum Deo et dispositione ejus, qui <hi>Filio suo non
<pb n="0114C"/>
pepercit pro te,</hi> ut fieret maledictum pro nobis; quia <hi>maledictus qui pependerit in ligno;</hi> 
 qui <hi>tanquam ovis
ad victimam ductus est, et tanquam agnus ante tondentem,
sic non aperuit os; sed posuit dorsum suum in flagella,
maxillas autem in palmas, et faciem non avertit
a sputaminibus, et inter iniquos deputatus est <note>(Is. LIII)</note>
          </hi>, <hi>et traditus est in mortem, mortem autem crucis:</hi> 
 totum
hoc, ut nos a peccatis lucraretur! Sol cessit diem
emptionis nostrae. Apud inferos emancipatio nostra
est, et stipulatio nostra in coelis. <hi>Sublevatae sunt
<pb n="0115A"/>
portae sempiternae, ut introiret rex gloriae, Dominus virtutum <note>(Ps. XXIII, 9)</note>
          </hi>,
hominem de terris, imo ab
inferis, mercatus in coelos. Quis est nunc qui adversus
illum reluctatur, imo dopretiat, et mercedem
ejus tam magno comparatam, pretiosissimo scilicet
sanguine, commaculat? Jam ergo melius fugere
quam fieri viliorem, si non tanto sibi constabit homo,
quanti constitit Domino. Et Dominus quidem illum
redemit, ab angelis munditenentibus potestatibus, a
spiritalibus nequitiae, a tenebris hujus aevi, a judicio
aeterno, a morte perpetua. Tu autem pro eo pacisceris
cum delatore, vel milite, vel furunculo aliquo
praeside, sub tunica et sinu (quod aiunt) ut furtivo,
quem coram toto mundo Christus emit, imo et manu
misit! Hunc ergo liberum pretio aestimabis, et pretio
<pb n="0115B"/>
possidebis, nisi eodem, quanto (ut diximus) Domino
constitit, sanguine suo scilicet? Ut quid ergo
de homine Christum redimis in homine, in quo Christus
est? Non aliter et Simon facere tentavit, cum pecuniam
Apostolis obtulit pro spiritu Christi. Audiet ergo
et iste, qui se redimens, Christi spiritum redemit: <hi>Pecunia
tua tecum sit in interitum, quoniam gratiam Dei pretio
consequendam putasti <note>(Act. ap. VIII, 20)</note>
          </hi>. Quis talem
abnegatorem spernat? Quid enim dicit ille concussor?
Da mihi pecuniam. Certe ne eum tradat; siquidem
non aliud venditat, quam quod praestaturus est
praemio tuo. Cum das, utique ne tradaris voluisti.
Non traditus autem, traduci habebas. Ergo dum
nolendo tradi non vis traduci, nolendo negasti, quod
te esse traduci noluisti. Imo, inquis, dum nolo traduci
<pb n="0115C"/>
quod sum, sum confessus id esse quod nolo traduci,
id est, christianum. Potes itaque te martyrem vindicare?
constanter ostendisse Christum? Redimens,
non ostendisti. Apud unum si forte confessus es,
ergo et apud plures nolendo confiteri, negasti. Ipsa
salus judicabit hominem excidisse, dum evadit.
Excidit ergo qui maluit evasisse. Negatio est etiam
martyrii recusatio. Christianus pecunia salvus est; et
in hoc nummos habet ne patiatur, dum adversus
Deum erit dives. Atenim Christus sanguine fuit dives
pro illo: <hi>Felices</hi> itaque <hi>pauperes, quia illorum est,</hi> inquit
<pb n="0116A"/> <note>(Matth. V)</note>,
 <hi>regnum coelorum,</hi> qui animam solam
in confiscato habent. Si non possumus Deo
servire et mammonae, possumus a Deo redimi
et a mammona? Quis enim magis serviet mammonae,
quam quem mammonas redemit? Postremo, quo
exemplo uteris in redemptionem traditionis? Apostoli
 persecutionibus agitati, quando se
pecunia tractantes liberaverunt? quae illis utique
non deerat, ex praediorum pretiis ad pedes
eorum depositis; certe multis locupletibus credentibus
viris ac foeminis, qui his etiam refrigeria
subministrabant. Quando Onesiphorus, aut Aquila, aut
Stephanus, hoc modo eis in persecutione succurrerunt?
Paulus quidem, cum Felix praeses pecunias
accepturum se pro eo a discipulis sperasset, de quo
<pb n="0116B"/>
et ipse in secreto tractavit cum ipso, neque ipse pro
se, neque discipuli pro eo numerarunt. Illi utique
discipuli, qui flentes quod Hierosolymam tendere
perseveraret, et persecutiones praedicatas illic
non praecaveret, postremo inquiunt: <hi>Fiat voluntas
Dei <note>(Act. XXI, 14)</note>
          </hi>. Quae ista voluntas? Utique ut
pateretur pro nomine Domini, non ut redimeretur.
Oportet enim, <hi>quomodo Christus animam suam posuit
pro nobis <note>(I Joann. III, 16)</note>
          </hi>, <hi>ita fieri pro eo et a nobis;</hi> 
nec tantum pro ipso, imo etiam <hi>pro fratribus</hi> propter
ipsum. Quod Joannes docens, non et fratribus numerandum,
sed moriendum potius pronuntiavit.
Nihil interest, si quem christianum redimere non
debeas, aut emere. Et adeo voluntas Dei sic est.
Aspice regnorum et imperiorum utique a Deo
<pb n="0116C"/>
dispositum statum, <hi>in cujus manu cor regis <note>(Prov., XXI, 1)</note>
          </hi>:
tanta quotidie aerario augendo prospiciuntur
remedia censuum, vectigalium, collationum,
stipendiorum: nec unquam usque adhuc
ex Christianis tale aliquid prospectum est, sub aliquam
redemptionem capitis et sectae redigendis,
cum tantae multitudinis nemini ignotae fructus ingens
meti posset. Sanguine empti, sanguine munerati,
nullum nummum pro capite debemus; quia caput
nostrum Christus est. Non decet Christum pecunia
constare. Quomodo et martyria fieri possent in gloriam
<pb n="0117A"/>
Domini, si tributo licentiam sectae compensaremus?
Itaque qui eam praemio paciscitur, dispositioni
divinae adversatur. Cum igitur nihil nobis Caesar
indixerit in hunc modum stipendiariae sectae, sed nec
indici unquam tale quid possit, Antichristo jam
instante, et in sanguinem, non in pecunias hiante
Christianorum, quomodo mihi proponere potest
Scripturam esse: <hi>Reddite quae sunt Caesaris Caesari?</hi> 
Miles me, vel delator, vel inimicus concutit, nihil
Caesari exigens, imo contra faciens, cum christianum,
legibus humanis reum, mercede dimittit. Alius est
denarius, quem Caesari debeo, qui ad eum pertinet,
de quo tunc agebatur, tributarius; a tributariis scilicet,
non a liberis debitus. Aut quomodo reddam quae
sunt Dei Deo? Utique proinde imaginem et monetam
<pb n="0117B"/>
ipsius, inscriptam nomine ejus, id est, hominem
christianum. Quid autem Deo debeo, sicut denarium
Caesari, nisi sanguinem, quem pro me Filius fudit
ipsius? Quod si Deo quidem hominem, et sanguinem
meum debeo; nunc vero in eo sum tempore, ut
quod Deo debeo expostuler; utique fraudem Deo
facio, id agens, ne quod debeo solvam. Bene observavi
praeceptum, Caesari reddens quae sunt Caesaris,
Deo vero quae sunt Dei abnegans?</p>
</div2>

<div2>
        <head>CAPUT XIII.</head>
<p>Sed et <hi>omni petenti</hi> me <hi>dabo <note>(Matth., V, 42)</note>
          </hi>. In
caussa eleemosynae, non in concussurae, <hi>Petenti,</hi> 
inquit. Porro, qui concutit, non petit. Qui comminatur,
si non acceperit, non postulat, sed extorquet.
Non eleemosynam exspectat, qui non miserandus,
<pb n="0117C"/>
sed timendus venit. Dabo igitur misericordiae,
non timiditatis meae nomine; ubi qui accepit, Deum
honorat, et benedictionem mihi reddit; non ubi
amplius se benefactum praestitisse credit, et praedam
suam aspiciens dicit:  « De reatu est. »  <hi>Pascam
<pb n="0118A"/>
et inimicum</hi>. Sed inimicitiae alios habent titulos.
Non tamen dixit traditorem, aut persecutorem, aut
concussorem. Nam huic quanto magis carbones acervabo
super caput, si non me redemero? Proinde, inquit, <hi>qui tibi tunicam sustulerit, vel etiam pallium concede,</hi> 
ad eum pertinet, qui rem, non qui fidem meam eripere
quaesierit. Concedam et pallium non minanti
traditionem. Si minatus fuerit, etiam tunicam reposcam,
Omnium jam nunc dominicarum pronuntiationum
 sui sunt et caussae et regulae termini, non
in infinitum, nec ad omnia spectant. Atque adeo qui
omni petenti dari jubet, ipse signum petentibus non
dat. Alioquin si omnibus passim petentibus dandum
putas, tu mihi videris, non dico vinum febricitanti,
sed etiam venenum, aut gladium mortem desideranti
<pb n="0118B"/>
daturus. <hi>Facite autem vobis amicos de mammona <note>(Luc. XVI)</note>
          </hi>,
quomodo intelligendum sit, parabola praemissa
doceat, ad populum judaicum dicta, qui commissam
sibi rationem Domini cum male administrasset,
deberet de mammonae hominibus, quod nos
eramus, amicos sibi potius prospicere, quam inimicos;
et revelare nos a debitis peccatorum, quibus
Deo detinebamur, si nobis de dominica ratione conferrent;
ut cum coepisset ab hujus deficere gratia, ad
nostram fidem refugientes, reciperentur in tabernacula
aeterna. Quamvis nunc puta aliam interpretationem
parabolae et sententiae istius, dum scias verisimile
non esse ut concussores nostri in amicitiam
redacti per mammonam, recipiant tunc nos in tabernacula
aeterna. Sed quid non timiditas persuadebit?
<pb n="0118C"/>
quasi et fugere Scriptura permittat, et redimere praecipiat.
Parum denique est, si unus aut alius ita eruitur.
 Massaliter totae ecclesiae tributum sibi irrogaverunt.
Nescio dolendum an erubescendum sit,
cum in matricibus beneficiariorum et curiosorum,
<pb n="0119A"/>
 inter tabernarios, et lanios, et fures balnearum,
et aleones, et lenones, Christiani quoque
vectigales continentur. Hanc episcopatui formam
Apostoli providentius condiderunt ut regno suo
securi frui possent sub obtentu procurandi. Scilicet
enim talem pacem Christus ad Patrem regrediens,
mandavit a militibus per saturnalitia redimendam.</p>
</div2>

<div2>
        <head>CAPUT XIV.</head>
<p> Sed quomodo colligemus, inquis, quomodo
dominica solemnia celebrabimus? Utique quomodo
et Apostoli; fide, non pecunia tuti; quae fides si
montem transferre potest, multo magis militem.
Esto sapientia, non praemio cautus. Neque
enim statim et a populo eris tutus, si officia militaria
redemeris. Una ergo tibi et fide, et sapientia,
<pb n="0119B"/>
ad tutelam opus est: quibus non adhibitis, et redemptionem
tuam potes perdere; adhibitis, haud redemptionem
desiderare. Postremo si colligere interdiu non
potes, habes noctem, luce Christi luminosa
<pb n="0120A"/>
adversus eam. Non potes discurrere per singulos: sit
tibi et in tribus Ecclesia. Melius est turbas tuas
aliquando non videas, quam addicas. Serva Christo
virginem sponsam. Nemo quaestum de ea faciat. Haec
tibi, frater, dura forsitan et intolerabilia videntur.
Sed recita Deum dixisse: <hi>Qui capit, capiat <note>(Matth.
XXIX, 12)</note>
          </hi>; id est, qui non capit, discedat. Non potest
qui pati timet, ejus esse qui passus est. At qui pati
non timet, iste perfectus erit in dilectione, utique
Dei. <hi>Perfecta enim dilectio foras mittit timorem <note>(Joan.
IV, 18)</note>
          </hi>. <hi>Et ideo multi vocati, pauci electi <note>(Matth. XXII,
14)</note>
          </hi>. <hi>Non quaeritur qui latam viam sequi paratus sit,
sed qui angustam <note>(Matth. VII, 13; Luc., XIII, 24)</note>
          </hi>. Et
ideo Paracletus necessarius deductor omnium veritatum,
exhortator omnium tolerantiarum: quem qui
<pb n="0120B"/>
receperunt, neque fugere persecutionem, neque redimere
noverunt, habentes ipsum qui pro nobis erit,
sicut locuturus in interrogatione, ita juvaturus in passione.
</p>

</div2>
    </body>
  </text>
</TEI>