<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Epistolae ad Luciferum</title>
              <author ref="http://viaf.org/viaf/105155222">Athanasius Alexandrinus<date/> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 13</title>
           <idno>AthAle.EpAdLu3</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>EPISTOLA I.</head>

<pb n="1037C"/>
<p> <hi>Domino dilectissimo fratri Lucifero episcopo et confessori Athanasius in Domino salutem.</hi> </p>
<p>Deo favente corpore valentes misimus etiam nunc
 charissimum nostrum Eutychetem diaconem, ut tua
quoque religiosa sanctitas, quod est nobis optandum
et desiderabile, de tua incolumitate tuorumque omnium
certiores nos efficere dignetur. Vobis namque
confessoribus ac servis Dei viventibus credimus statum
catholicae ecclesiae renovari, et, quod haeretici
conscindere tentaverunt, hoc Dominum nostrum Jesum
Christum per vos ad integrum restituere. Quamquam
enim praecursores antichristi per potentiam
hujus mundi omnia egerint, ut exstinguerent lucernam
<pb n="1037D"/>
veritatis, tamen divinitas per vestram confessionem
clariorem ejus lucem ostendit, ut neminem latere
possit eorum fallacia. Antehac vel simulare poterant,
<pb n="1038C"/>
nunc antichristi nominantur. Quis enim
non exsecretur, qui eorum communionem tamquam
maculam, ac virus anguis non fugiat? Omnis ubique
ecclesia luget, omnis civitas gemit, senes episcopi
in exsilio laborant, et haeretici dissimulant, qui, dum
negant Christum, publicanos se effecerunt sedentes
 in ecclesiis, et exigentes vectigalia. O novum genus
hominum, et persecutionis, quod adinvenit diabolus,
ut ipsis ministris ad malefaciendum, et his
 tanta crudelitate uteretur! Sed et si haec tanta
agunt, et superbias et blasphemias extenderunt,
confessio tamen, et religio, et sapientia vestra
non modicum, sed maximum solatium et magna
 consolatio est fraternitati. Pervenit enim ad nos
scripsisse sanctitatem tuam Augusto Constantio, et
<pb n="1038D"/>
magis magisque miramur, quia in medio tamquam
scorpionum habitans, animi tamen libertate uteris,
ut vel monendo, vel docendo, vel emendando errantes
<pb n="1039A"/>
 ad lumen veritatis adducas. Rogo igitur, rogant
mecum etiam omnes confessores, ut digneris nobis
exemplum destinare, ut non tantum auditu, sed
etiam ex litteris perspicere possint omnes animae
tuae virtutem, fideique fiduciam et libertatem. Salutant
sanctitatem tuam qui mecum sunt; saluto omnes
qui tecum sunt. Divinitas te incolumem, vegetum,
memoremque nostri semper tueatur, domine dilectissime
ac vere homo Dei.
</p>
      </div1>

<div1>
        <head>EPISTOLA II.</head>
<p> <hi>Domino gloriosissimo ac merito desiderantissimo coepiscopo
Lucifero Athanasius in Domino salutem.</hi> </p>
<p>Et si credo pervenisse etiam ad sanctitatem tuam
de persecutione, quam etiam nunc adversus fraternitatem
 facere conati sunt inimici Christi, quaerentes
<pb n="1039B"/>
sanguinem nostrum, possunt tamen etiam charissimi
nostri referre religioni tuae: in tantum enim
rabiem suam per milites extendere ausi sunt, ut non
solum civitatis clericos effugarent, sed etiam ad eremitas
 exirent, et funestas suas manus adversus <foreign xml:lang="greek">μονάζοντας</foreign>
 immitterent. Inde factum est ut etiam
ego me longius abducerem, ne etiam qui nos susceperunt,
negotium ab eisdem paterentur. Cui etenim
parcent Ariani, qui nec animis suis pepercerunt?
Quando autem possunt recedere a suis nefandis
actibus, dum permanent negando Dominum Christum,
unicum Filium Dei? Haec est radix eorum pravitatis,
hoc suo arenoso fundamento aedificant perversas
suas vias, sicut scriptum invenimus in tertio decimo
<pb n="1039C"/>
psalmo: <hi>Dixit insipiens in corde suo: Non est Deus <note>(Psal. XIII, 1)</note>
          </hi>.
Et mox sequitur: <hi>Corrupti sunt, et
abominabiles facti sunt in operibus suis <note>(Ibid.)</note>
          </hi>. Inde
Judaei negantes Filium Dei digni fuerunt audire: <hi>Vae, 
 gens peccatrix, populus plenus delictis, semen
<pb n="1040A"/>
malignum, filii sine lege. Unde sine lege</hi>? <hi>Quippe
quia dereliquistis Dominum <note>(Isa. I, 4)</note>
          </hi>. Inde beatissimus
Paulus cum coepisset non tantum credere in
Filium Dei, verum etiam praedicare deitatem ipsius,
scribebat: <hi>In nullo mihi mali conscius sum <note>(I
Cor., IV, 4)</note>
          </hi>. Ita juxta vestram confessionem etiam nos
optamus tenentes apostolicam traditionem vivere
juxta divinae legis mandata, ut possimus vobiscum inveniri
in choro illo, in quo nunc exsultant patriarchae,
prophetae, apostoli, ac martyres. Licet igitur
Ariana insania cum extranea potentia ita se movebat,
ut non liceret nec fratres, quantum illi saeviebant, libere
aerem videre, tamen juxta orationes tuas Deo
favente, et si cum labore et periculo, videre potui
fratrem, qui solet tam necessaria quam epistolas tam
sanctitatis tuae quam aliorum destinare. Accepimus
<pb n="1040B"/>
itaque epistolas et libros religiosissimae ac sapientissimae
animae tuae, in quibus perspeximus imaginem
apostolicam, fiduciam propheticam, magisterium veritatis,
doctrinam verae fidei, viam coelestem, martyrii
gloriam, triumphos adversus haeresem Arianam,
traditionem integram patrum nostrorum, regulam
rectam ecclesiastici ordinis. O vere Lucifer, qui
juxta nomen lumen veritatis ferens, posuisti super
candelabrum ut luceat omnibus. Quis enim,
exceptis Arianis, non pervidet ex tua doctrina veram
quidem fidem, maculam autem Arianorum?
Valde et admirabiliter, ut est lumen a tenebris, ita
separasti veritatem a calliditate et hypocrisi haereticorum,
defendisti catholicam Ecclesiam, probasti
<pb n="1040C"/>
nihil esse, sed tantum phantasiam Arianorum verba,
docuisti calcandos esse frendores diabolicos. Quam
bona et jocunda hortamenta tua ad martyrium, quam
desideratissimam ostendisti mortem esse pro Christo
Filio Dei, quam futuri saeculi et vitae coelestis amorem
<pb n="1041A"/>
manifestasti! Videris esse verum templum Salvatoris,
qui in te habitans haec ipse per te loquitur,
ipse qui tantam gratiam praebuit sermonibus tuis,
quippe qui ante eras apud omnes amabilis; nunc
tamen tantus est amor affectionis tuae in animis omnium
collocatus, ut Heliam te temporibus nostris
nominent: et non mirum; si enim, qui Deo placere
videntur, filii Dei nominantur, tanto magis participes
prophetarum confessores, et maxime te appellare
dignum est. Crede mihi, Lucifer, non tu solus haec
locutus es, sed Spiritus sanctus tecum. Unde haec
tanta memoria Scripturarum, unde sensus et intellectus
earumdem integer? unde talis ordo sermonis
compositus? unde tanta hortamenta in viam coelestem?
unde fiducia contra diabolum et probationes
<pb n="1041B"/>
adversus haereticos, nisi Spiritus sanctus collocatus
esset in te? Gaude igitur in eo te esse jam pervidens,
in quo etiam praedecessores tui nunc sunt martyres,
hoc est in choro angelorum. Gaudemus etiam
nos habentes et exemplum virtutis, et patientiae,
et libertatis. Nam de his, quae scripsisti de nomine
meo, erubesco aliquid proferre, ne videar adulator;
sed scio et credo ipsum Dominum, qui sancto et
religioso animo tuo revelavit omnem notitiam, redditurum
tibi etiam pro hoc labore praemium in regno
coelorum. Quia ergo talis es, precatorem te esse pro
nobis per orationes Dominum petimus, ut jam
inspicere dignetur, ut est misericors, ecclesiam catholicam,
et eripiat omnes famulos suos de manibus
persecutorum, quo etiam hi omnes, qui propter
<pb n="1042A"/>
metum temporalem ceciderunt, levare se tandem
possint, et reverti ad viam justitiae, a qua seducti vagantur,
nescientes in qua fovea sint miseri. Specialiter
autem ego peto, si aliquid minus a me dictum
est, ignoscere digneris: a tanto enim fonte quod potuit
imperitia mea vix haurire valuit. De fratribus
autem nostris sin minus potui videre eosdem, iterum
ignoscas peto. Est enim ipsa veritas testis optasse
me et desiderasse hoc impetrare, et tantum habuisse
dolorem quod non potui: nam nec lacrymae cessaverunt
ab oculis, nec gemitus ab animo, quia nec
fratres permittimur videre. Testis est autem Dominus,
quia nec parentes quos habeo potui videre,
ex quo persequuntur nos. Quid enim non faciunt
Ariani? itinera observant, curas agunt de proficiscentibus
<pb n="1042B"/>
et exeuntibus de civitate, naves quaerunt,
eremias gyrant, domos perturbant, concutiunt fratres,
singulis negotia concinnant: sed Deo gratias;
dum haec agunt, tanto magis et plus exsecrantur ab
omnibus et cognoscuntur vere, ut dicit sanctitas
tua, mancipia esse antichristi; et ipsi miseri, dum in
odio habentur, durant in malignitate sua, donec
morte avi sui Pharaonis et ipsi damnentur. Salutant
religionem tuam qui mecum sunt; dignare salutare
qui tecum sunt. Divina Dei gratia incolumem te memorem
nostri semper beatum conservet, merito
homo Dei, famule Christi, particeps apostolorum,
solatium fraternitatis, magister veritatis, et in omnibus
desiderantissime.

</p>
      </div1>
</body>
  </text>
</TEI>