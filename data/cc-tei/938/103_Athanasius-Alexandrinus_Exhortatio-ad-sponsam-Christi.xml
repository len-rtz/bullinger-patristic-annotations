<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Exhortatio ad sponsam Christi</title>
              <author ref="http://viaf.org/viaf/105155222">Athanasius Alexandrinus<date/> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1851</date>
              </publicationStmt>
          <seriesStmt>
           <title>Patrologia Latina, vol. 103</title>
           <idno>AthAle.ExAdSpC2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Exhortatio ad sponsam Christi</head>

<pb n="0671C"/>
<p>Quantam in coelestibus beatitudinem virginitas
sancta possideat, praeter Scripturarum testimonia,
Ecclesiae etiam consuetudine edocemur: quia discimus
peculiare illi subsistere meritum, cujus specialis
est consecratio. Nam cum universa turba credentium
paria gratiae dona percipiat, et eisdem omnes
sacramentorum benedictionibus glorientur, istae
proprium aliquid prae caeteris habent, cum de illo
sancto et immaculato Ecclesiae grege, quasi sanctiores
purioresque hostiae pro voluntatis suae meritis
a sancto Spiritu eliguntur, et per summum sacerdotem
Dei offeruntur altario. Digna revera Domino
hostia tam pretiosi animalis oblatio, et nulla
magis ei quam imaginis suae hostia placitura. De
<pb n="0671D"/>
ejusmodi enim Apostolum praecipue dixisse reor: <hi>Obsecro autem vos, fratres, per misericordiam Dei,
ut exhibeatis corpora vestra hostiam viventem, sanctam,
Deo placentem 
 <note>(Rom. XII, 1)</note>
          </hi>. Possidet ergo virginitas
et quod alii habent, et quod alii non habent: dum
et communem et peculiarem obtinet gratiam, et
proprio, ut ita dixerim, consecrationis privilegio
gaudet. Nam et Christi sponsas virgines dicere ecclesiastica
nobis permittit auctoritas; dum in sponsarum
modum quas consecrat Domino velat: ostendens
eas vel maxime habituras spiritale connubium,
quae subterfugerint carnale consortium. Et digne
Deo per matrimonii comparationem spiritualiter
copulantur, quae ejus dilectionis causa humana connubia
spreverunt. In his quam maxime impletur
<pb n="0672C"/>
illud Apostoli: <hi>Qui autem adhaeret Domino unus spiritus
est <note>(I Cor. VI, 17)</note>
          </hi>.</p>
<p>Grande est et immortale, et pene ultra naturam
corpoream, sopire luxuriam et concupiscentiae flammam
adolescentiae facibus accensam animi virtute
restringere, et spiritali conatu vim genuinae oblectationis
excludere, vivere contra humani generis morem,
despicere solatia conjugum, dulcedinem contemnere
liberorum, et quaecunque praesentis vitae
esse commoda possunt, pro nihilo spe futurae beatitudinis
computare. Magna haec, ut dixi, et admirabilis
virtus est, et non immerito pro magnitudine
laboris sui ingenti praemio destinata. <hi>Dabo,</hi> inquit
Dominus, <hi>spadonibus meis in domo mea, et in muro</hi> 
<pb n="0672D"/> <hi>meo locum nominatum meliorem a filiis et filiabus
Israel, nomen aeternum dabo eis, quod non deficiet 
 <note>(Isai. LVI, 4)</note>
          </hi>.
De quibus spadonibus Dominus in Evangelio
repetit dicens: <hi>Sunt enim spadones qui seipsos
castraverunt propter regnum coelorum <note>(Matth. XIX, 12)</note>
          </hi>.
Magnus quidem est pudicitiae labor, sed majus praemium:
temporalis custodia, sed remuneratio aeterna.
De his enim et beatus Joannes apostolus loquitur,
quod <hi>sequuntur Agnum quocunque ierit <note>(Apoc. 
XIV, 4)</note>
          </hi>. Quod ita intelligendum puta, nullum eis
locum in coelesti aula claudendum, et cuncta eis
divinarum mansionum habitacula reseranda.</p>
<p>Sed ut illustrius virginitatis meritum clareat, et
quam Deo digna sit manifestius possit intelligi, illud
cogitetur, quod Dominus et Salvator noster Deus,
<pb n="0673A"/>
cum propter humani generis salutem hominem dignaretur
assumere, non alium quam virginalem elegerit
uterum. Et ut hujusmodi plurimum sibi placere
monstraret, et pudicitiae bonum utrique sexui intimaret,
virginem habuit matrem virgo mansurus; in
se viris, et in matre feminis praebuit virginitatis
exemplum: quo demonstraretur in utroque sexu
beatam integritatem divinitatis haberi, et plenitudinem
meruisse; dum totum in matre fuit, quidquid
habebatur in filio. Sed quid ego satago excellens ac
sublime pudicitiae meritum revelare, et gloriosae virginitatis
bonum ostendere; cum de hac re plerosque
perorasse non nesciam, et ejus beatitudinem manifestissimis
rationibus comprobasse, et nulli sapienti
venire in dubium posse, eam rem majoris esse meriti
<pb n="0673B"/>
quae sit amplioris laboris? Quisquis enim pudicitiam
aut nullius praemii, aut parvi existimat, certum
est illum aut ignorare, aut non voluntarium
ferre laborem. Unde illi semper castitati derogant,
qui eam aut non habent, aut habere coguntur inviti.</p>
<p>Nunc itaque quoniam paucis licet, tam laborem
quam meritum integritatis ostendimus; ne res, quae
grandi virtute constat, et ingenti praemio destinatur,
carere fructu suo possit, diligentius excubandum
est. Quanto enim quaecunque species pretiosior fuerit,
tanto majori sollicitudine custoditur. Et quoniam
multae sunt quae bono proprio carent, nisi aliarum
rerum juventur auxilio; ut est mellis species, quae
nisi cerarum custodia et favorum cellulis conservetur,
<pb n="0673C"/>
et (ut verius dixerim) nutriatur, naturalem gratiam
perdit, et subsistere per se ipsam non potest.
Sicut et vini species, quod nisi boni odoris vas sit,
et reparatis crebrius picibus foveatur, genuinae vim
suavitatis amittit. Attentius ergo providendum est,
ne forte et virginitati alia sint necessaria, sine quibus
nequaquam fructum afferre sufficiat; et tantus nihil
proderit labor, dum vane prodesse creditur, quod
absque rebus necessariis possidetur. Nisi enim fallor,
ob coelestis regni praemium pudicitiae servatur
integritas, quod sine aeternae vitae merito neminem
consequi posse satis certum est. Aeternam vero vitam
non nisi per omnem divinorum praeceptorum
custodiam promereri posse Scriptura testatur dicens: <hi>Si vis ad vitam venire, serva mandata 
 (Matth. 
<pb n="0673D"/>
XIX, 17)</hi>. Vitam ergo non habet, nisi qui cuncta legis
mandata servaverit: et qui vitam non habuerit, coelestis
regni non potest esse possessor, in quo non
mortui, sed vivi quique regnabunt. Nihil ergo virginitas
sola proficiet, quae coelestis regni gloriam sperat;
nisi et illud habuerit, cui perpetua vita promittitur,
per quam coelestis regni praemium possidetur.
Ante ergo omnia pudicitiam integritatemque
servantibus, et ejus remunerationem a Dei aequitate
sperantibus mandatorum sunt custodienda praecepta;
ne gloriosae castitatis et continentiae labor in irritum
deducatur.</p>
<p>Supra mandatum vel praeceptum esse virginitatem
sapiens et legens nullus ignorat, Apostolo dicente:
<pb n="0674A"/> <hi>De virginibus autem praeceptum Domini non habeo,
consilium autem do 
 <note>(I Cor. VII, 23)</note>
          </hi>. Cum ergo obtinendae
virginitatis consilium dat, non praeceptum
statuit; supra mandatum vel praeceptum eam esse
professus est. Quicunque ergo virginitatem servant
magis quam praeceptum est faciunt. Tunc enim proderit
amplius fecisse quam jussum est, si quod jussum
est facias. Cupiens divinum implere consilium,
ante omnia serva mandatum: volens virginitatis
praemium consequi, vitae amplectere merita, ut tua
remunerari castitas possit: nam ut vitam praestat
remuneratio mandatorum; ita e contrario eorum
generat praevaricatio mortem. Et qui per praevaricationem
in mortem fuerit deputatus, virginitatis
coronam sperare non poterit; neque pudicitiae praemium
<pb n="0674B"/>
exspectare constitutus in poena.</p>
<p>Tres enim species sunt, per quas coelestis regni
possessio introitur. Prima est pudicitia; secunda
mundi contemptus; tertia vero justitia: quae ut connexae
plurimum se possidentibus praestant, ita divisae
prodesse difficile possunt: dum unaquaeque
earum non propter se tantum, sed propter aliam
efflagitatur. In primis ergo quaeritur pudicitia, ut
facilius subsequatur mundi contemptus: quia ab
illis mundus contemni levius potest, qui matrimonii
nexibus non tenentur. Mundi vero contemptus exposcitur,
ut justitia conservetur; quam implere difficile
possunt, qui saecularium bonorum et mundanarum
voluptatum negotiis implicantur. Quisquis ergo
possidet primam speciem pudicitiae, et secundam,
<pb n="0674C"/>
quae est mundi contemptus, non obtinet, pene sine
causa possidet primam, quando secundam non habet,
propter quam prima quaesita est. Et si primam
et secundam habeat, cui tertia, quae est justitia, desit,
frustra laborat: quoniam superiores duae propter
justitiam praecipue requiruntur. Quid enim
prodest propter mundi contemptum pudicitiam habere,
et propter quod eam habeas non habere? Vel
cur res mundi contemnas, si justitiam, propter quam
pudicitiam et mundi contemptum habere te convenit,
non custodias? Quia ut prima species propter
secundam est, ita prima et secunda propter tertiam:
quae si non fuerit, nec prima nec secunda proficiet.</p>
<p>Dicis forsitan, Doce ergo me quid sit justitia; ut
eam si cognoverim, facilius implere sufficiam. Dicam
<pb n="0674D"/>
breviter ut valeo, et verborum utar simplicitate communium:
quia causa de qua agimus talis est, quae
dissertioribus facundiae sermonibus nequaquam debet
obscurari, sed simplicioribus eloquentiae narrationibus
pandi: res enim in commune necessaria
communi debet sermone monstrari. Justitia ergo
non est aliud quam non peccare. Non peccare autem
est legis praecepta servare. Praeceptorum autem observatio
duplici genere custoditur: ut nihil eorum
quae prohibentur facias, et cuncta quae jubentur
implere contendas. Hoc est quod dicit: <hi>Recede a
malo, et fac bonum <note>(Psal. XXXIII, 15)</note>
          </hi>. Nolo enim putes
in hoc constare justitiam, ut malum non facias;
cum et bonum non facere malum sit; et in utroque
<pb n="0675A"/>
legis praevaricatio committatur. Quoniam qui dixit: <hi>Recede a malo,</hi> 
 et ipse dixit, <hi>Fac bonum.</hi> Si a malo
recesseris, et non feceris bonum, transgressor es
legis; quae non tantum in malorum actuum abominatione,
sed et in bonorum operum perfectione
completur. Neque enim hoc solum tibi praecipitur,
ut vestitum suis non spolies indumentis, sed et ut spoliatum
operias tuis: neque ut habenti panem non
auferas suum, sed ut non habenti tuum libenter impertias:
neque solum ut pauperem suo non pellas
hospitio, sed ut pulsum et non habentem recipias
tuo. Praeceptum enim nobis est, <hi>Flere cum flentibus <note>(Rom. XII, 15)</note>
          </hi>.
Quomodo cum illis flemus, si in nullo
eorum necessitatibus participamus, nec aliquod eis
in his propter quas lacrymantur causis praebemus
<pb n="0675B"/>
auxilium? Neque enim fletuum nostrorum Deus infructuosum
quaerit humorem: sed quia lacrymae
doloris indicium sunt, vult te ita alterius angustias
sentire ut tuas; et quomodo tibi in tali tribulatione
si esses subveniri cuperes, ita alteri subvenias propter
illud: <hi>Quaecunque vultis ut faciant vobis homines
bona, ita et vos facite illis similiter <note>(Matth. VII,
11)</note>
          </hi>. Nam cum flente flere, et nihil, cum possis,
flenti conferre, subsannationis non pietatis indicium
est. Denique Salvator noster cum Maria et Martha
Lazari sororibus flevit, et immensae misericordiae
affectum lacrymarum contestatione monstravit, et
verae pietatis indicia mox opera subsecuta sunt,
cum suscitatus Lazarus, cujus causa fundebantur,
sororibus redditur <note>(Joan. XI)</note>. Hoc fuit pie cum flentibus
<pb n="0675C"/>
flere, occasionem fletus auferre. Sed quasi
potens, inquies, fecit. Verum nec tibi impossibile
aliquid imperatur. Implevit omnia qui quod potuit
fecit.</p>
<p>Sed, ut dicere coeperamus, non sufficit Christiano
a malis se abstinere, nisi etiam bonorum operum
officia perfecerit. Quod illo vel maxime testimonio
comprobatur, quod comminatur Dominus aeterni
ignis reos fore, qui quamvis mali nihil gesserint,
non fecerint omne quod bonum est, dicens: <hi>Tunc
dicet rex his qui ad sinistram sunt: Discedite a me,
maledicti, in ignem aeternum, quem praeparavit Pater
meus diabolo et angelis ejus: esurivi enim, et non
dedistis mihi manducare,</hi> etc. <note>(Matth. XXV, 41)</note>. Non
dixit: Discedite a me, maledicti, quia homicidium,
quia adulterium, aut quia furta fecistis: non enim
quia malum fecissent; sed quia bonum non fecerant,
condemnantur et aeternae gehennae suppliciis addicuntur:
nec quia quae prohibita sunt admisissent;
sed quia quae praecepta erant implere noluere. Unde
advertendum est quam spem habere possint, qui
adhuc aliquid eorum faciunt, quae prohibentur; cum
etiam rei sunt, qui non fecerunt quae jubentur. Nolo
enim tibi in hoc blandiaris, si aliqua non feceris,
quia aliqua feceris; cum scriptum est: <hi>Qui universum
legem servaverit, offendat autem in uno, factus est
omnium reus <note>(Jac. II, 10)</note>
          </hi>. Adam enim semel peccavit,
et mortuus est; et tu te vivere existimas illud saepe
committens quod alium dum semel perpetrasset occidit?
<pb n="0676A"/>
An grande illum commisisse crimen putas, unde
merito poena damnatus sit acriori? Videmus ergo
quid fecerit contra mandatum. De fructu arboris
edit. Quid ergo? Propter arboris fructum Deus hominem
morte mulctavit? Non propter arboris fructum,
sed propter mandati contemptum. Ergo non
agitur de qualitate peccati, sed de transgressione
mandati. Et qui dixit Adae, ut de arboris fructu non
ederet, ipse tibi praecepit ut non maledicas, non
mentiaris; non detrahas; non detrahentem auscultes;
ut omnino non jures; ut non concupiscas; non
invideas; non sis tepidus; non sis avarus; ut nulli
malum pro malo reddas; ut inimicos tuos diligas;
ut maledicentibus benedicas; ut pro calumniatoribus
et pro persecutoribus tuis ores; ut percutienti maxillam
<pb n="0676B"/>
alteram praebeas; ut in judicio saeculari non
litiges; ut si quis tua auferre voluerit, gratanter
amittas; ut nec iracundiae, nec zeli, nec livoris malum
intra pectus admittas; ut crimen avaritiae fugias;
ut omnis superbiae ac jactantiae malum caveas,
et humilis ac mitis Christi vivas exemplo: malorum
consortia in tantum vitans; ut cum fornicatoribus,
aut avaris, aut maledicentibus, aut invidis, aut detractoribus,
aut ebriosis, aut rapacibus, nec cibum
capias. Quem si in aliquo contempseris, si pepercit
Adae, parcet et tibi. Imo illi magis parcendum fuerat,
qui adhuc rudis et novellus erat, et nullius ante
peccantis et propter peccatum suum morientis retrahebatur
exemplo: tibi vero post tanta documenta,
post legem, quo modo indulgere possit ignoro.
<pb n="0676C"/>
        </p>
<p>An tibi de virginitatis praerogativa blandiris? Memento
Adam et Evam virgines deliquisse, nec integritatem
corporis profuisse peccantibus. Virgo quae
peccat, Evae non Mariae comparanda est. Non negamus
in praesenti tempore poenitentiae remedium;
sed hortamur magis praemium sperare debere, quam
veniam. Turpe est enim illis delicti indulgentiam
postulare, quae palmam virginitatis exspectant; et illicitum
aliquid incurrere, quae se etiam a licitis castravere.
Licitum quippe est matrimonii inire consortium.
Et ut laudandae sunt, quae propter Christi
amorem et coelestis regni gloriam copulam contempserint
nuptiarum; ita damnandae non sunt, quae
propter innocentiae voluntatem, nondum Deo devotae
remedio apostolico abutuntur. Ergo, ut diximus,
<pb n="0676D"/>
quae connubia deserunt, non illicita, sed licita spernunt.
Ejusmodi autem si jurent; si maledicant; si
detrahant; si detrahentes patiantur audire; si malum
pro malo reddant; si cupiditatis in alienis, aut
avaritiae in propriis crimen incurrant; si zeli aut livoris
venena possideant; si contra legalia et apostolica
instituta indecens aliquid aut loquantur aut
cogitent; si in carne placendi studio compte et ornate
procedant; si aliqua quae, ut assolet, illicita
sunt faciant, quid proderit eis sprevisse quod licuit,
et exercere quod non licet? Si vis prodesse tibi quod
licitum contempsisti, vide ne quid eorum quae non
licent facias. Stultum enim est timuisse quod minus
est, et non timere quod majus est: aut ab his non
<pb n="0677A"/>
vitari quae prohibentur, si subterfugerint quae conceduntur.
Dicit enim Apostolus: <hi>Innupta cogitat quae
Domini sunt, quomodo placeat Deo, ut sit sancta corpore
et spiritu. Quae autem nupta est, cogitat quae
sunt hujus mundi, quomodo placeat viro <note>(I Cor. VII,
34)</note>
          </hi>. Nuptam placere viro asserit, cogitando quae
mundi sunt: innuptam vero Deo, eo quod nulla cura
illi sit saeculi. Dicat ergo mihi quae virum non habet,
et tamen quae sunt mundi cogitat, cui placere desiderat?
Nonne incipiet illi nupta praeponi? quia illa
cogitando quae mundi sunt, complacet vel marito:
ista vero non marito, quae non habet, potest placere,
nec Deo.</p>
<p>Sed nec illud silentio praeterire nos convenit, quod
dixit: <hi>Innupta cogitat quae Domini sunt, quomodo</hi> 
<pb n="0677B"/> <hi>placeat Deo, ut sit sancta corpore et spiritu 
 <note>(I Cor. 
VII,
34)</note>
          </hi>. Quae sunt ergo Domini dicat Apostolus. <hi>Quaecunque sunt sancta, quaecunque justa, quaecunque
amabilia, quaecunque bonae famae. Si qua virtus, si
qua laus disciplinae 
 <note>(Philip. IV, 8)</note>
          </hi>. Ista sunt Domini,
quae sanctae, et verae, et apostolicae virgines die noctuque
sine ullo temporis intervallo meditantur et
cogitant. Domini est regnum coelorum, Domini est
resurrectio mortuorum; Domini immortalitas; incorruptio
Domini est; splendor solis, qui sanctis
promittitur, Domini est, sicut in Evangelio scriptum
est: <hi>Tunc justi fulgebunt sicut sol in regno Patris
eorum <note>(Matth. XIII, 43)</note>
          </hi>. Domini sunt plures sanctorum
in coelestibus mansiones; Domini est fructus tricesimus,
et sexagesimus atque centesimus. Haec cogitant,
<pb n="0677C"/>
et quibus possint operibus promereri, quae
Domini sunt cogitant. Domini est etiam lex Novi et
Veteris Testamenti, in quibus oris ejus eloquia sancta
refulgent; quae si quae virgines sine intermissione
meditantur, quae Domini sunt cogitant; et
completur in eis illud propheticum: <hi>Fundamenta
aeterna super petram solidam: et mandata Domini in
corde mulieris sanctae <note>(Eccles. XXVI, 24)</note>
          </hi>. Sequitur: <hi>quomodo placeat Deo;</hi> 
 Deo, inquam, non hominibus: <hi>ut sit sancta corpore et spiritu 
 <note>(I Cor. VII, 34)</note>
          </hi>. Non
dixit, Ut sit sancta membro aut corpore tantum;
sed, <hi>ut sit sancta corpore et spiritu.</hi> Membrum enim
una corporis pars est, corpus vero omnium compago
membrorum est. Cum ergo dicit, <hi>ut sit sancta corpore,</hi> 
ex omnibus membris eam sanctificari debere
<pb n="0677D"/>
testatur. Quia non proderit caeterorum sanctificatio
membrorum, si inveniatur vel in uno corruptio. Et
jam non erit sancta corpore, quod ex omnibus constat
membris, quae vel unius fuerit coinquinatione
polluta.</p>
<p>Sed ut quod dico manifestius et lucidius fiat; esto,
sit quaecunque omnium membrorum sanctificatione
purgata, et lingua tantummodo peccet, qua aut
blasphemet, aut falsum testimonium dicat; nunquid
liberabunt omnia membra unum? an propter unum
judicabuntur et caetera? Ergo si nec aliorum membrorum
sanctificatio proderit, cum in uno sit vitium;
quanto magis si diversorum flagitio peccatorum
omnia corrumpantur, unius nihil proderit integritas?
<pb n="0678A"/>
Unde quaeso te, virgo, neque in sola tibi pudicitia
blandiaris; ne in unius membri integritate confidas:
sed secundum Apostolum soli Deo conserva
corporis sanctitatem. Munda ab omni inquinamento
caput: quia crimen est illud post chrismatis sanctificationem,
aut croci, aut alterius cujuslibet pigmenti
fuco vel pulvere sordidari; aut auro vel gemmis cujuscunque
terrenae speciei comi: quod jam coelestis
ornatus splendore refulget. Grandis quippe divinae
gratiae contumelia est: mundani et saecularis ornamenti
praelatio. Munda frontem, ut humana non
divina opera erubescat, et illam confusionem recipiat,
quae non peccatum, sed Dei gloriam parit,
Scriptura dicente: <hi>Est confusio adducens peccatum:
et est confusio adducens gloriam <note>(Eccl. IV, 25)</note>
          </hi>. Munda
<pb n="0678B"/>
collum, ut non aurea reticula capillus portet, et
suspensa monilia, sed illa potius ornamenta circumferat,
de quibus Scriptura dicit: <hi>Misericordia et
fides non deficiant a te, suspende autem illa in corde
velut in collo tuo <note>(Prov. III, 13)</note>
          </hi>. Munda oculos, dum
eos ab omni concupiscentia retrahis, et ab intuitu
pauperum nunquam avertis, et ab omnibus fucis
liberos ea qua a Deo facti sunt sinceritate custodias.
Munda linguam a mendacio: quia <hi>os quod mentitur
occidit animam <note>(Sap. I, 11)</note>
          </hi>. Munda eam a detractione,
a juramento, ab adulatione, a perjurio. Nolo praeposterum
ordinem putes, quod prius a juramento,
quam a perjurio linguam dixi debere mundari: quia
tunc perjurium facilius effugies, si in toto non jures.
Impleatur in te illa sententia: <hi>Cohibe linguam tuam</hi> 
<pb n="0678C"/> <hi>a malo, et labia tua ne loquantur dolum 
 <note>(Psal. XXXIII,
14)</note>
          </hi>. Et memor esto dicentis Apostoli: <hi>Benedicite, et
nolite maledicere <note>(Rom. XII, 14)</note>
          </hi>; sed illud crebrius
recordare: <hi>Videte ne quis malum pro bono alicui
reddat, neque maledictum pro maledicto; sed e contrario
benedicentes: quia in hoc vocati estis, ut benedictionem
haereditate possideatis <note>(I Petr. III, 9)</note>
          </hi>; et
illud: <hi>Si quis autem in lingua non ostendit, hic perfectus
est <note>(Jac. III, 2)</note>
          </hi>. Nefas est enim ut labia illa,
quibus Dominum confiteris, rogas, benedicis, et laudas,
alicujus polluantur sorde peccati. Nescio qua
conscientia et lingua quis Deum rogat, qua aut
mentitur, aut maledicit, aut detrahit. Labia sancta
exaudit Deus; et ipsis annuit cito precibus, quas
lingua immaculata pronuntiat. Munda aures, ut non
<pb n="0678D"/>
nisi sermonibus sanctis et veris auditum praebeant;
ut nunquam obscena, aut turpia, aut saecularia verba
suscipiant, aut aliquem de altero audiant derogantem,
propter illud quod scriptum est: <hi>Sepi aures
tuas spinis, et noli audire linguam nequam <note>(Eccl. XXVIII, 29)</note>
          </hi>;
ut cum eo habere partem possis,
de quo dicitur, quoniam auditu et visu justus erat;
hoc est, nec auribus, nec oculis delinquebat. Manus
ne porrectae ad accipiendum sint, ad dandum autem
collectae, nec ad feriendum paratae, sed ad omnia misericordiae
et pietatis opera satis promptae. Munda
pedes, ne latam et spatiosam pergant viam, quae
ducit ad splendida saeculi et pretiosa convivia; sed
arduum magis et angustum gradiantur iter, quod
<pb n="0679A"/>
tendit ad coelum: quia scriptum est: <hi>Iter rectum
facite pedibus vestris <note>(Isa. LVII, 14)</note>
          </hi>; agnosce tibi a
Deo artifice non ad vitia, sed ad virtutem membra
formata: et cum universos artus mundaveris ab
omni sorde peccati, et toto fueris sanctificata corpore,
tunc tibi castitatem intelligas profuturam, et
cum omni fiducia palmam virginitatis exspecta.</p>
<p>Quid sit sanctam esse <hi>corpore,</hi> breviter quidem,
sed plene exposuisse me arbitror: nunc quod sequitur, <hi>et spiritu,</hi> 
 nosse debemus: hoc est, ut quod
opere nefas est fieri, nec fas sit cogitatione concipere.
Illa enim est sancta tam corpore quam spiritu,
quae nec mente nec corde delinquit; sciens etiam
cordis esse inspectorem Deum: et idcirco satagit ut
omni modo etiam animum cum corpore mundum habeat
<pb n="0679B"/>
a peccato, sciens scriptum esse: <hi>Omni custodia
serva cor tuum <note>(Prov. IV, 23)</note>
          </hi>. Et iterum: <hi>Diligit
Dominus sancta corda; accepti sunt autem ei omnes
immaculati <note>(Ibid.)</note>
          </hi>. Et alibi: <hi>Beati mundo corde,
quoniam ipsi Deum videbunt <note>(Matth. V, 8)</note>
          </hi>; quod de
illis dici arbitror, quos conscientia in nulla redarguit
culpa peccati. De quibus et Joannem in Epistola
dixisse reor: <hi>Si cor nostrum nos non reprehendit,
fiduciam habemus ad Deum, et quaecunque petierimus
accipiemus ab eo <note>(I Joan. III, 20)</note>
          </hi>. Nolo existimes te
crimen fugisse peccati, si voluntatem non sequatur
effectus, cum scriptum sit: <hi>Quicunque viderit mulierem
ad concupiscendum eam, jam moechatus est in
corde suo <note>(Matth. V, 27)</note>
          </hi>. Nec dicas, Cogitavi quidem
<pb n="0679C"/>
sed non perfeci: quia etiam concupiscere nefas est.
Unde beatus Petrus praecepit dicens: <hi>Animas vestras
castificantes <note>(I Petr. I, 22)</note>
          </hi>, qui si nullam animae constuprationem
nosset, nec castificari eam desiderasset.
Sed et locum illum quo continetur: <hi>Hi sunt qui
se cum mulieribus non coinquinaverunt, virgines enim
permanserunt: hi sequuntur Agnum, quocunque ierit <note>(Apoc. XIV, 4)</note>
          </hi>.
Attentius considerare debemus et animadvertere,
si solius integritatis pudicitiae merito
ipsi divino comitatui copulentur, et per omnia coelorum
tabulata discurrant: an et alia sint, quibus
adjuncta virginitas tantae beatitudinis gloriam consequantur.
Sed unde hoc scire poterimus? De sequentibus,
nisi fallor, in quibus scriptum est: <hi>Hi
empti sunt ex hominibus primitiae Deo et agno, et in
ore ipsorum non est inventum mendacium: sine macula</hi> 
<pb n="0679D"/> <hi>enim sunt 
 <note>(Ibid.)</note>
          </hi>. Vides ergo quod non in uno
tantum membro Dominicis referantur inhaerere vestigiis;
sed illi qui praeter virginitatem ab omni contagione
peccati immaculatam gesserint vitam. Idcirco
virgo vel maxime nuptias spernit, ut dum securior
est, facilius, quod etiam a nubentibus quaeritur, ab
omni se delicto custodiat, et universa legis mandata
perficiat. Nam si non nubat, et ea nihilominus faciat,
a quibus et nuptae esse jubentur immunes, non
nupsisse quid proderit? Quanquam enim nulli Christianorum
peccare liceat, et omnes quicunque spiritalis
lavacri sanctificatione purgantur, immaculata
decurrere conveniat vita; ut Ecclesiae quae sine macula,
sine ruga, sine aliquo ejusmodi esse describitur,
<pb n="0680A"/>
possint visceribus intimari: multo magis tamen
hoc virginem implere necesse est, quam nec mariti,
nec filiorum, nec alterius necessitatis causa prohibet,
quominus divinam Scripturam perficiat; nec
aliqua, si peccet, poterit excusatione defendi.</p>
<p>O virgo, serva propositum tibi magno praemio
destinatum. Praeclara est apud Deum virginitatis et
pudicitiae virtus, si non aliis peccatorum et malorum
lapsibus infirmetur. Agnosce statum tuum, agnosce
locum, agnosce propositum. Christi sponsa diceris;
vide ne quid indignum eo, cui desponsata videris,
admittas: cito scribet repudium, si in te vel unum
viderit adulterium. Quaecunque enim humanorum
sponsaliorum pignoribus subarrhatur, statim a domesticis,
a familiaribus, ab amicis sponsi sollicite et
<pb n="0680B"/>
diligenter requirit et a servulis, quales juvenis habeat
mores, quid potissimum diligat, quid accipiat,
quo usu vivat, qua se consuetudine regat, quibus
utatur dapibus, quibus praecipue rebus delectetur
et gaudeat. Quae cum didicerit, ita se in omnibus
temperat, ut sponsi moribus suum obsequium, sua
jucunditas, sua diligentia, sua vita concordet. Et tu
quae Christum sponsum habes, a domesticis et familiaribus
ejus, sponsi tui mores interroga, et strenue
ac solerter inquire, in quibus praecipue delectetur,
qualem compositionem in te vestium diligat, cujusmodi
concupiscat ornatum. Dicat tibi ejus familiarissimus
Petrus, qui ne nuptis quidem corporalem
permittit ornatum, sicut in Epistola sua scripsit:
<pb n="0680C"/> <hi>Mulieres similiter subjectae viris suis, ut si qui non
credunt verbo, per mulierum conversationem sine verbo
lucrifiant: considerantes in timore Dei castam
conversationem vestram, quarum sit non extrinsecus
capillatura, aut circumdatio auri, aut indumenti vestimentorum
cultus; sed qui absconsus cordis est homo,
in incorruptibilitate quieti et modesti spiritus, quod
est in conspectu Dei locuples 
 <note>(I Petr. III, 1)</note>
          </hi>. Dicat et
alius apostolus beatus Paulus, qui ad Timotheum
scribens episcopum, eadem de fidelium feminarum
disciplina testatur: <hi>Mulieres similiter in habitu ornato
cum verecundia et sobrietate, ornantes se, non intortis
crinibus, aut auro, aut margaritis, aut veste pretiosa;
sed quod decet mulieres promittentes castitatem per
bonam conversationem <note>(I Tim. II, 9)</note>
          </hi>.</p>
<p>Sed forsitan dicis: Cur haec iisdem apostoli virginibus
<pb n="0680D"/>
non jusserunt? Quia non necessarium judicabant:
ne talis virginibus commonitio potius injuria
quam emendatio videretur? Sed nec eas unquam
tantae temeritatis fore credidissent, ut ne nuptis quidem
concessa carnalia ornamenta et terrena praesumerent.
Revera ornare se et componere virgo debet:
nam quomodo sponso suo placere poterit, nisi
composita et ornata processerit? Ornetur plane, sed
interioribus ornamentis, et spiritaliter non carnaliter
componatur: quia Deus non corporis sed animae
decorem in illa considerat. Ergo et tu, quaecunque
animam tuam a Deo diligi et inhabitari concupiscis,
omni eam diligentia compone, et spiritualibus indumentis
exorna. Nihil in ea dedecorum, nihil foedum
<pb n="0681A"/>
appareat. Resplendeat auro justitiae, gemmis refulgeat
sanctitatis, ac pretiosissimo pudicitiae margarito
coruscet. Pro bysso et serico, misericordiae et pietatis
tunica vestiatur; secundum quod scriptum est: <hi>Induite ergo vos, sicut electi Dei, sancti et dilecti,
viscera misericordiae, benignitatem, humilitatem,</hi> 
 etc. <note>(Col. III, 12)</note>.
Et non decorem cerussae aut alterius
pigmenti quaerat, sed innocentiae ac simplicitatis
candorem habeat. Roseum verecundiae colorem et
purpureum ruboris pudorisque possideat. Coelesti
abluatur nitro doctrinae, et lamentis spiritalibus
emundetur. Nulla in ea malitiae, nulla diaboli macula
relinquatur; et ne quando male redoleat odore peccati,
unguento suavissimae sapientiae et scientiae perfundatur.
<pb n="0681B"/>
        </p>
<p>Hujusmodi Deus quaerit ornatum, et animam taliter
compositam concupiscit. Memento te Dei filiam
dici secundum quod ait: <hi>Audi, filia, et vide <note>(Psal. XLIV,
11)</note>
          </hi>. Sed et tu ipsa quotiescunque Deum Patrem nominas,
Dei te filiam esse testaris. Ergo si Dei filia es,
vide ne quid eorum facias quae Deo Patri incongrua
sint: sed age omnia quasi filia Dei. Cognosce quomodo
hujus saeculi nobilium filiae se gerant, quibus
assuescant moribus, quibusve se disciplinis instituant.
Tanta quibusdam verecundia est, tanta gravitas,
tanta modestia, ut caeterorum hominum ritum
intuitu humanae ingenuitatis excedant: et ne quam
honestis parentibus suis per lapsum suum infamiae
inurant notam, alteram sibi quodammodo inter homines
consuetudinis studeant facere naturam. Et tu
<pb n="0681C"/>
ergo originem tuam respice, genus intuere, gloriam
nobilitatis adverte: agnosce te non hominis, sed Dei
filiam, et divinae nativitatis nobilitate decoratam.
Ita te exhibe, ut in te coelestis nativitas pateat, et
ingenuitas divina clarescat. Sit in te nova gravitas,
honestas admirabilis, stupenda verecundia, mira patientia,
virginalis incessus, et verae pudicitiae habitus,
et sermo semper modestus, et suo in tempore
proferendus: ut quisquis te viderit, admiretur et
dicat: Quae haec novae inter homines gravitatis patientia
est? quae pudoris verecundia? quae honestatis
modestia? quae maturitas sapientiae? Non est ista
humana institutio, nec disciplina moralis: coeleste
mihi aliquid in terreno corpore redolet. Puto quod
habitet in quibusdam hominibus Deus. Et cum te
<pb n="0681D"/>
Christi famulam esse cognoverit, majore stupore
tenebitur, et cogitabit qualis ille sit Dominus, cujus
talis ancilla est.</p>
<p>Si vis ergo esse cum Christo, et partem habere
cum Christo, Christi tibi exemplo vivendum est, qui
ab omni malitia et nequitia ita fuit extraneus, ut nec
inimicis quidem vicem redderet, quin potius et pro
ipsis oraret. Nolo enim eas animas Christianas existimes,
quae aut fratres aut sorores non dico oderunt,
sed quae proximos toto corde et conscientia coram
Dei testimonio non diligunt; cum Christianis Christi
similitudine inimicos etiam amare necesse sit. Si
sanctorum cupis habere consortium, a malitiae et
nequitiae cogitatu pectus emunda. Nemo te circumveniat,
<pb n="0682A"/>
nemo te fallaci sermone seducat. Non nisi
sanctos et justos et simplices et innocentes et puros
coelestis aula suscipiet. Nullum apud Deum habet
malitia locum. Ab omni nequitia et dolo mundum
esse necesse est, qui cupit regnare cum Christo.
Nihil tam contrarium, nihil tam exsecrabile Deo,
quam aliquem odisse, aliquem velle laedere; nihil
tam probabile, quam omnes amare. Quod Propheta
sciens testatur dicens: <hi>Qui diligitis Dominum, odite
malum <note>(Psal. XCVI, 10)</note>
          </hi>.</p>
<p>Vide ne in aliquo humanam gloriam diligas; ne et
tua inter illos portio computetur, quibus dictum est: <hi>Quomodo vos potestis credere, gloriam ab invicem
quaerentes 
 <note>(Joan. V, 44)</note>
          </hi>? Et de quibus per prophetam
dicitur: <hi>Auge eis mala, auge mala gloriosis terrae</hi> 
<pb n="0682B"/> <note>(Isa. XLV)</note>.
Et alibi: <hi>Confundimini a gloriatione
vestra, ab opprobrio in conspectu Dei.</hi> Nolo enim
illas respicias, quae saeculi non Christi sunt virgines;
quae propositi sui et professionis immemores gaudent
in deliciis, in opibus delectantur, et corporeae nobilitatis
origine delectantur. Quae si profecto Dei filias
se esse crederent, nunquam post divinos natales nobilitatem
admirarentur humanam, nec gloriarentur
in patre quolibet honorato: si Patrem Deum se habere
sentirent, nobilitatem carnis non amarent. Quid
tibi in generis nobilitate blandiris, et complaces?
Duos homines fecit ab exordio Deus, ex quibus totius
generis humani silva descendit: mundanam nobilitatem
non naturae aequitas praestitit, sed cupiditatis
ambitio. Certe omnes per divini lavacri generationem
<pb n="0682C"/>
aequales efficimur, et nulla inter eos potest esse
discretio, quos nativitas secunda generavit; per
quam tam dives quam pauper, tam liber quam servus,
tam nobilis quam ignobilis Dei efficitur filius;
et terrena nobilitas splendore coelestis gloriae adumbratur,
et nusquam omnino jam comparet: dum qui
retro in saecularibus honoribus impares fuerant, coelestis
et divinae nobilitatis gloria aequaliter vestiuntur.
Nullus jam ignobilitati locus, nec degener quisquam
est, quem divinae nativitatis sublimitas ornat, nisi
apud illos, qui non putant humanis coelestia praeponenda:
aut si putant, quam vanum est, ut se illis in
minoribus praeferant, quos sibi in majoribus pares
sciunt, et quasi infra se positos in terra existiment,
quos sibi aequales in coelestibus credunt? Tu autem
<pb n="0682D"/>
quaecunque Christi, non saeculi virgo es, omnem
praesentis vitae gloriam fuge, ut eam quae in futuro
promittitur consequaris.</p>
<p>Contentionum verba, et animositatis causas evita;
discordiarum quoque et litium occasiones subterfuge.
Nam si, juxta Apostoli doctrinam, <hi>Servum Domini
litigare non oportet <note>(II Tim. II, 24)</note>
          </hi>, quanto magis
Dei ancillam? cujus quo verecundior est sexus, animus
debet esse modestior. Linguam a maliloquio
cohibe, et ori tuo frenum legis impone, ut tunc, si
forte loquaris, quando tacere peccatum sit, cave ne
quid quod in reprehensionem veniat dicas. Lapis
emissus est sermo prolatus; quapropter diu antequam
proferatur cogitandus est. Beata quippe labia
<pb n="0683A"/>
sunt, quae nunquam quod revocare iterum velint
emittunt. Pudicae mentis sermo etiam debet esse pudicus,
qui aedificet semper magis, quam aliquando
destruat audientes, secundum quod praecepit Apostolus
dicens: <hi>Omnis sermo malus ex ore vestro non
procedat: sed si quis bonus ad aedificationem fidei, ut
det gratiam audientibus <note>(Ephes. IV, 29)</note>
          </hi>. Pretiosa Deo
lingua est quae non sine divinis rebus novit verba
construere, et sanctum os unde coelestia semper eloquia
proferuntur. Absentium obtrectatores quasi
malignos Scripturae auctoritate deterre, quia hoc inter
virtutes perfecti hominis Propheta commemorat <note>(Psal. XIV, 5)</note>,
si ante conspectum justi malignus ad
nihilum deducatur, qui contra proximum non probanda
protulerit. Non licet tibi alterius vituperationem
<pb n="0683B"/>
patienter audire; quia nec ab aliis optas recipi
tuam. Injustum quippe est quidquid contra Christi
Evangelium venit, si alteri quod tibi ab alio fieri
molestum est, patiaris inferri <note>(Matth. VII, 12)</note>. Semper
linguam tuam de bonis loqui assuesce, et auditum
tuum ad bonorum magis laudem quam ad malorum
vituperationem accommoda.</p>
<p>Vide ut omnia quaecunque benefacis, propter
Deum facias; sciens ejus rei tantum te a Domino
recepturam esse mercedem; quam ejus timoris et
dilectionis causa perfeceris. Sancta magis esse quam
videri stude: quia nihil prodest aestimari quod non
sit: et duplicis peccati reatus est, non habere quod
creditur, et quod non habeas simulare.</p>
<p>In jejuniis magis quam in epulis delectare, illius
<pb n="0683C"/>
viduae memor, quae non discedebat de templo, jejuniis
et obsecrationibus Deo serviens die ac nocte. Et
si vidua quidem in Judaea talis erat, qualem nunc
virginem convenit esse Christi? Divinae magis lectionis
convivium dilige, et spiritalibus te saturari dapibus
concupisce; et illos potius quaere cibos, quibus
anima magis quam corpus reficiatur. Carnis et vini
species quasi caloris fomenta et libidinis incitamenta
fuge; et tunc, si forte, vino exiguo utere cum stomachi
dolor et nimia corporis compellat infirmitas.
Iracundiam vince; animositatem cohibe; et quidquid
illud est, quod post factum poenitentiam ingerit, velut
proximi criminis abominationem declina. Satis
tranquillam et quietam convenit esse mentem, et ab
omni perturbatione furoris alienam, quae Dei habitaculum
<pb n="0683D"/>
esse desiderat; qui per Prophetam testatur et
dicit: <hi>Super quem requiescam alium, nisi super humilem
et quietum, et trementem verba mea <note>(Psal. LXVI,
2)</note>
          </hi>? Omnium operum et cogitationum tuarum speculatorem
Deum crede, et cave ne quidquam quod divinis
<pb n="0684A"/>
oculis indignum sit, aut opereris, aut cogites.</p>
<p>Cum orationem celebrare desideras, talem te
exhibe quasi quae sis cum Domino locutura. Cum
psalmum dicis, cujus verba dicis agnosce; et in compunctione
magis animi quam in tinnulae vocis dulcedine
delectare. Lacrymas enim psallentis Deus magis
quam vocis gratiam comprobat: sicut Propheta dicit: <hi>Servite Domino in timore, et exsultate ei cum tremore 
 <note>(Psal. II, 11)</note>
          </hi>.
Ubi timor et tremor est, ibi non
vocis elatio est, sed animae flebilis et lacrymosa dejectio.
Omnibus actibus tuis diligentiam adhibe, quia
scriptum est: <hi>Maledictus homo qui facit opus Domini
negligenter <note>(Jer. XLVIII, 10)</note>
          </hi>. Crescat in te cum annis
gratia, crescat cum aetate justitia; et fides eo perfectior
videatur, quo senior es: quia Dominus noster
<pb n="0684B"/>
Jesus, qui nobis vivendi reliquit exemplum, proficiebat
non <hi>aetate</hi> tantum corporea, sed et <hi>sapientia et
gratia</hi> spiritali <hi>coram Deo et hominibus <note>(Luc. II, 25)</note>
          </hi>.
Omne tempus in quo te non meliorem senseris, hoc
te aestima perdidisse. Coeptum virginitatis propositum
ad finem usque conserva; quia non inchoasse
tantum, sed perfecisse virtutis est, sicut in Evangelio
Dominus ait: <hi>Qui perseveraverit usque in finem.
hic salvus erit <note>(Matth. XXII, 10)</note>
          </hi>. Cave ne cui vel concupiscendi
occasionem tribuas, quia sponsus tuus
Deus zelans est; criminosior est enim Christi adultera
quam mariti. Unde pulchre Romana Ecclesia
apostolico, sine dubio, cujus sedem obtinet, spiritu
animata, tam severam nuper hujusmodi sententiam
statuit, ut vix vel poenitentia dignam judicaret, quae
<pb n="0684C"/>
sanctificatum Deo corpus libidinosa coinquinatione
violasset.</p>
<p>Esto ergo omnibus vivendi forma, esto exemplum:
praecede et in actu quos in castitatis sanctificatione
praecurris. Virginem te in omnibus exhibe;
nihil corruptionis objiciatur capiti tuo, cujus corpus
integrum est; ut et tua sit inviolabilis conversatio.
Et quoniam sicut in exordio epistolae praefati sumus,
te Dei sacrificium factum; quod utique sanctitatem
suam etiam aliis impertit, ut quisquis ex eo digne
sumpserit, sanctificationis et ipse sit particeps: ita
ergo et per te, quasi per divinam hostiam, sanctificentur
et caeterae; cum quibus te ita in omnibus
exhibeas, ut quisquis vitam tuam aut auditu contigerit
aut visu, sanctificationis vim sentiat; et in tantum
<pb n="0684D"/>
sibi intelligat gratiam ex tua conversatione
transfundi, ut dum te imitari concupiscit, Dei sacrificio
et ipse sit dignus.</p>
<p> <hi>Explicit.</hi> 
</p>
</div1>
</body>
  </text>
</TEI>