<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De observationibus monachorum</title>
              <author ref="http://viaf.org/viaf/105155222">Athanasius Alexandrinus<date/> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1851</date>
              </publicationStmt>
          <seriesStmt>
           <title>Patrologia Latina, vol. 103</title>
           <idno>AthAle.DeObMo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De observationibus monachorum</head>

<p>Etsi gloriari in Christo licet quod hujusmodi principiis
sitis initiati, ut sit inchoatio vestra perfectio,
et ad veram vivendi frugem gradus interpositos
<pb n="0665A"/>
praevolantes, apice ipsius culminis occupato, disciplinae
summam teneatis, ut in votis habere debeat
imitari quisque vos potius quam posse credat institui:
mihi tamen hujus licentiam praerogativae paternus
ascripsit affectus, et amplectenda mihi vestrae
expostulationis exactio; qui dum me auditis non solum
libenter, sed etiam avide, impudentem me vestro
amore fecistis. Praecedentes duco, et ultra mensuram
meae possibilitatis extensus quos sequi cupio
ducere compellor. Pergam igitur per tramitem vitae
vestrae, et quasi qui primis litterarum imbuatur elementis
depictis, adumbratas praefigurationibus notas
stylo imitatore calcabo, accedentibus ad speranda
beati instituti praemia quae sequenda sunt.</p>
<p>Primum abstinentiae cura, jejunii patientia, orandi
assiduitas, legendi, vel si quis adhuc litterarum expers
sit, audiendi sit desiderium cum cupiditate discendi.
Haec enim sunt prima quasi lactentium in Dei
<pb n="0666A"/>
agnitione crepundia: quibus homo admonitus ortus
sui, divini tramitis ingredi viam velle incipiat, dum
posse consuescat. Et quidem ista tradens, non de
vulgi promiscua fide loquor, quem omnipotentis Dei
misericordia insinuata confessio, et innocentiae singularis
instillata doctrina venia sola efficit esse contentum.
Quanquam Dominus noster, sicut legimus,
omnes velit salvos fieri, et ad agnitionem veritatis
venire: tamen quia praeeminentis gratiae cuncti capaces
esse non possunt ( <hi>Non enim omnes qui ex Israel
sunt, Israelitae sunt <note>(Rom. IX, 6)</note>
          </hi>; nam et Ismael a
consortio fraternae haereditatis excluditur, et compugnantes
Jacob atque Esau unius uteri claustra ruperunt),
vel contenti puteo aquae vivae, nos in holocaustum
nostri hostiam voluntariae oblationis aptemus,
<pb n="0667A"/>
desiderantes escas et parantes ac primatibus praevertamus,
illis ad mensuram veniae hanc sententiam
largientes: <hi>Omnis creatura Dei bona, et nihil abjiciendum
quod cum gratiarum actione percipitur <note>(I Tim. IV, 4)</note>
          </hi>.
Nos ad praemium gloriae illo labore
nitentes: <hi>Bonum est non manducare carnem, neque
bibere vinum <note>(Rom. XIV, 21)</note>
          </hi>. Et rursum: <hi>Omnis qui
in agone contendit ab omnibus se abstinet, et ille quidem
ut corruptibilem coronam accipiat, nos autem incorruptam <note>(I Cor. IX, 25)</note>
          </hi>.
Abstinentia enim continentiae
nutrix est, qua innupta sive nupta facilius passibilitatis
frena patitur, si non deliciarum calcaribus
incitetur. Quam sic eos qui ad summa nituntur, vel
cupio vel mando colere, ne putent in aliis crimen
esse nupsisse, scientes scriptum esse: <hi>Bonum est</hi> 
<pb n="0667B"/> <hi>nubere: melius est non nubere 
 <note>(I Cor. VII, 25)</note>
          </hi>. Qui
hoc enim illicitum credunt, ipsi praemium sui laboris
imminuunt. Illicitis enim cavere, jugum necessitatis
est; permissa vincere munus arbitrii. Malis
abstinere, disciplinae merces est; bona supergredi,
libertas meriti est, non finis imperii. Illud legis indultum
est terminis; hoc gratiae reservatum est
incrementis.</p>
<p>Jejuniorum quoque non sit volentibus certa mensura:
sed in quantum possibilitas valet, nisu laborantis
extensa; quae praeter Dominicam diem semper
sint solemnia, si votiva sunt. His sese Moyses beatissimus
praeparans affatibus Dei dignus ingessit. His
praedictas per Jonam Ninivitae minas in placidam
rursus flexere sententiam. His Bethuliae populus Assyria
<pb n="0667C"/>
obsidione conclusus, et usque ad deditionem
sui experta plurima virtute conterritus, ab Holofernis
tumentibus minis constantis manu feminae meruit
vindicari. His Mardochaeus Aman crudelem superbia
praeparato sibimet ligno, acceptae poenae conversione
suspendit. His Jesus Salvator noster in
carne hominis quam assumpserat eruditus, suadelas
diaboli tentantis obtudit: quas etsi aliter potuisset
expellere, docendos tamen sibi populos voluit hac
imitatione formare.</p>
<p>Orationibus vero ita frequenter instandum est, ut
vix eas aliquod tempus interpolet. Scriptum est
enim: <hi>Orationi instate, vigilantes in ea <note>(Colos. IV, 8)</note>
          </hi>.
Et iterum: <hi>Quaerite et invenietis; pulsate et aperietur
vobis <note>(Matth. VII, 17)</note>
          </hi>. Per has amicus dormiens excitatur;
<pb n="0667D"/>
et quamvis omnem familiam sopor altus
obsederit, depromi tamen sibi panes ac porrigi importunus
expostulator extorquet.</p>
<p>Has, si fieri potest, sola legendi intercapedo disrumpat.
Cujus rei cura in canonicis ponenda est
monimentis: non quod apocrypha debeamus praesertim
ignorata damnare; sed quod ad scientiam Dei
digestam canonis seriem putemus posse sufficere.
Illa enim si consentiunt, supervacua sunt; si dissentiunt,
vitanda sunt. Sine legendi autem studio nemo
ad Deum valebit esse intentus. Primum, quod hujusmodi
opera ab aliis actibus caducae occupationis
abducunt: et diversorum exemplorum insinuata
cognitio vel bonorum appetentiam, vel malorum facit
<pb n="0668A"/>
esse cautelam. Neque enim alias Petrus apostolus
admoneret: <hi>Praeparati semper estote ad rationem
reddendam ad omnes poscentes vos de verbo fidei
vestrae et spei vestrae <note>(I Petr. III, 16)</note>
          </hi>. Et Apostolus: <hi>Non cessamus pro vobis orantes, ut impleamini agnitione
ejus in omni sapientia et intellectu spiritali 
 <note>(Col. 
I, 9)</note>
          </hi>. Et rursus; <hi>Verbum Christi habitet in vobis
abundanter in omni sapientia <note>(Col. III, 16)</note>
          </hi>. Nam et in
Veteri Testamento similem hominibus curam sacrae
praeceptionis inculcavit eloquium. Sic enim David
ait: <hi>Beatus vir qui non abiit in consilio impiorum, et
in via peccatorum non stetit, et in cathedra pestilentiae
non sedit; sed in lege Domini voluntas ejus, et in
lege ejus meditabitur die ac nocte <note>(Psal. I, 1)</note>
          </hi>. Et ad
Jesum Nave Dominus loquitur: <hi>Non recedet liber iste</hi> 
<pb n="0668B"/> <hi>de manibus tuis, et meditaberis in eo die ac nocte 
 <note>(Jos. 
I, 8)</note>
          </hi>. His quoque se negotiis malarum cogitationum lubrica
frequenter interserunt; et quamvis ipsa sedulitas
animum ad Deum praestet intentum, efficit tamen
in sese mordax saeculi cura sollicitum. Quod si
haec frequenter et importune patitur religioso labori
deditus, nunquam profecto illis carebit otiosus.</p>
<p>Nunc quoniam studiorum membra digessimus, morum
augmenta cumulemus. Illud autem non extra
commonitionem puto, ut sit victus facilis, vilisque
vestitus: cum et haec tegendi corporis gratia reperta
sint, non ornandi; et illa sustinendae animae potius
quam obruendae. His igitur quae supra ostendimus
actibus mancipatus omne odium deponat inimici.
Nec hoc tantum fine contentus, simultates amore
<pb n="0668C"/>
commutet; iram patientiae temperet freno; avaritiam
abstinentiae vincat imperio; ac praecipue linguam
custodia taciturnitatis obsepiat; ne in litigium
contentiosa fervescat; ne in maledictum procax incurrat;
ne in obtrectationem maledicta serpat; ne in
jurationem facilis prolabatur; ne in mendacium ficta
dissimulet; ne in circumventione astuta calleat: ne
in elatione superba jactetur; sedulo servans tempus
tacendi et tempus loquendi, omne otiosum verbum
obnoxium sciat esse rationi. Nam ideo et David
beatissimus ori suo custodiam deposcit: et condiendum
sale sermonem beati Pauli pagina sacra constituit
et nullum indomabile membrum esse quam linguam
testifica Jacobi praecepta signarunt.</p>
<p>Sit igitur qui hujusmodi viam scandit, tacitus,
<pb n="0668D"/>
mitis, benignus; et quia charitatis insolubilis nexus
habetur, abjiciendus in studio parili semper alium
judicans potiorem. Hoc enim freno astringit invidiam,
quam vicinae sibi elationis saepius incitatam
judicio, dum gratias referendi sibi honoris appetit,
notam miseri livoris incurrit. Nec praemium a Deo
unusquisque percipit, si ab hominibus id requirit. <hi>Deus enim superbis resistit, humilibus autem dat gratiam 
 <note>(Jacob. IV, 6)</note>
          </hi>;
qui cum de hujusmodi studio discipulos
erudiret, ipsum pronuntiat maximum, qui
minimus velit esse cunctorum. Esto, ab aliquibus
frater tuus propensius honoretur, nec illos minus
amicos habeas, nec hunc aemulum praelatae venerationis
attendas. Quinimo judica circa te augmentum
<pb n="0669A"/>
illius honoris accrescere, sciens scriptum: <hi>Si enim
glorificatur unum membrum, congaudent omnia membra;
vos autem estis corpus Christi et membra <note>(I Cor. 
XVI)</note>
          </hi>. Nam quicunque aliquem vestrum diligit, omnem
dignitatem Deo, in quem vos coitis, ascribit. In hoc
mite silentium placet; in hoc affabilitas blanda diligitur:
hunc rudis et innata simplicitas, hunc scientia
erudita commendat: hujus in jejunii jugitate
patientia, hujus in abstinentiae virtute contemptus,
hujus in lectionis assiduitate sedulitas pro divinorum
munerum diversitate laudatur. <hi>Haec autem,</hi> sicut
scriptum est, <hi>operatur unus atque idem spiritus dividens
singulis prout vult. Sicut enim corpus unum
membra habet multa, omnia autem membra de corpore
uno cum sint multa, corpus unum sunt: ita et</hi> 
<pb n="0669B"/> <hi>Christus. Omnes enim nos in unum corpus baptizati
sumus 
 <note>(I Cor. III, 10, 8)</note>
          </hi>. Singuli vobis potestis omnium
bonorum summam praesumere, si nullus se incipiat
in eo quod alteri praecellit efferre. Sed cum
vos invicem nexu astrictae charitatis arctabitis, tunc
eos qui foris sunt, et in saeculari adhuc actu mundialibus
vinculis colligantur, nolite attentioris vitae
austeritate damnare, scientes scriptum: <hi>Nolo judicetis,
ne judicemini <note>(Matth. VII, 1)</note>
          </hi>. Et iterum: <hi>Tu
quis es qui judicas alienum servum? Domino suo stat
aut cadit. Potens est enim statuere illum Deus <note>(Rom. 
XIV, 4)</note>
          </hi>. Magis benignis adhortationibus, et illiciente
blandimento via veritatis ostensa nubem erroris
aperite; ut non trahi incipiat unusquisque, sed sequi
pedetentim. Semper duriora flectenda sunt, ne viribus
<pb n="0669C"/>
inclinata curvatio, priusquam in circulum veniat
fatiscens fragmen offendat. Hic enim saepius scandala
vulgi gignuntur, dum ad religionis jugum censorium
arrogatur imperium. Vita nostra jubeat,
lingua persuadeat; quia plus auctoritatis gestat exemplum,
et ingerit appetentiam sui morum lenis formatio.
In omni igitur actu vestro quasi speculo relucente
fulgete, ubique circumsepti, ubique solliciti; ne quid
livor inveniat, ne quid rumor falsus infligat.</p>
<p>Feminas probatas et religionis studio deditas cum
mensura venerationis honorate: ut nec austeritas
inhumana, nec sedulitas sit remissa. Accessus ad vos
invicem vester non ingestus sit, sed innatus; quem
causa fecerit; non quem supervacuitas relaxarit.
Plures audite cum pluribus: aut si quando alterius
<pb n="0669D"/>
sexus frequentia deerit, vel annorum cujusdam probata
gravitas, vel celebritas loci, vel ratio temporis
id honestet, quia praecipue vobis aetas, hora, solitudo
vitanda sunt. Non quod mihi fas sit de his, qui vere
semel devota Deo pectora dicaverunt secus aestimare
aliquid; sed ut ex abundanti sic vitetis omne, quod
fingi potest, tanquam possit et credi. Caveamus ne
in nullo famae nostrae vulnere serpat nata ab occasione
suspicio. Ipsa famae semina priusquam linguis
nutriantur intereant. Non tantum vobis fides facti,
sed possibilitas etiam releganda mendacii. Beata
enim vita est et praeclara, de qua nil licet falsitati.
Nec enim ego hoc judicium meum austerus censor
arripui; sed coeleste imperium monitor blandus assumpsi.
<pb n="0670A"/>
Nam sic ait Apostolus: <hi>Zelans vos zelo, despondi
vos uni viro virginem castam exhibere Christo <note>(II Cor. XI, 2)</note>
          </hi>.
Sciens scriptum esse: <hi>Non ponatis
offensionem vel scandalum fratri <note>(Rom. XIV, 13)</note>
          </hi>. Et
iterum: <hi>Sine offensione estote Judaeis et gentibus, et
Ecclesiae Dei <note>(I Cor. XIII, 32)</note>
          </hi>. Et iterum: <hi>Non blasphemetur
bonum nostrum <note>(Rom. XIV, 16)</note>
          </hi>. Et iterum: <hi>Ut quid libertas nostra judicetur ab infideli
conscientia 
 <note>(I Cor. X, 29)</note>
          </hi>? Et iterum: <hi>Omnia autem
vestra honesta fiant <note>(I Cor. XIV, 40)</note>
          </hi>. Et iterum: <hi>Commendantes nosmetipsos in omnem conscientiam
hominum coram Deo 
 <note>(II Cor. IV, 2)</note>
          </hi>. Et iterum: <hi>Provideamus bona non solum coram Deo, sed etiam
coram hominibus 
 <note>(Rom. XII, 17)</note>
          </hi>. Et iterum: <hi>Ut is
qui ex adverso est confundatur, nihil habens de nobis</hi> 
<pb n="0670B"/> <hi>dicere mali 
 <note>(Tit. II, 8)</note>
          </hi>.</p>
<p>Neque me praeterit saecularis livoris invidia in obtrectationem
semper religionis ardere, et mordacem
malignis rumoribus dentem impressum dicacitatis
infigere. Utatur sua mundus natura, dum nihil in
nostra inveniat disciplina. Falsitas ex more jactetur,
dum ne verisimile quidem possit esse quod dicitur.
Nemo ideo debet contemnere vulnus infamiae, quia
semper consueverit rumor simulare: sed ideo intentius
praecavere, quod soleat etiam ficta componere.
Nemo ab obtrectationis metu redditur obtrectandi
solemnitate securus; neque est negligentiae causa
sollicitudinis continuata materia. Sit igitur pudoris
ac verecundiae vestrae tuta et circumspecta custodia.
Necessarius e domo et rarus egressus, quem aut religionis
<pb n="0670C"/>
ratio extulerit, aut ad substantiam victus
causa exercendi operis ordinarit; a muneribus cunctis
nisi quae ad quotidianum cibum annuumque vestitum
suppetant, abstinentes; scientes scriptum
esse: <hi>Habentes autem alimenta et quibus tegamur, his
contenti simus <note>(I Tim. VI, 8)</note>
          </hi>. Et iterum: <hi>Ut honeste
ambuletis ad eos qui foris sunt, et nullius aliquid desideretis <note>(I Thes. IV, 12)</note>
          </hi>.
Ne quidem praebendae eleemosynae
gratia ultra supradictos victus ab ullo quippiam
praesumatis; scientes scriptum: <hi>Si enim voluntas
prompta est, secundum id quod habet acceptum
est, non secundum id quod non habet <note>(II Cor. VIII,
22)</note>
          </hi>. Sic illa evangelici sermonis divina sententia
anum pauperem, inter larga locupletum munera gemina
<pb n="0670D"/>
tantum aera mittentem, magnifica accepta largitione
ditavit. Quia non potest parum esse quod
totum est; neque quisquam amplius dedit, quam qui
sibi nihil reservavit. Haec si qui praeter vos nimium
videbuntur astricta, qui Dei claustra pulsare tentaverit,
prout ratio sua tulerit, relaxabit: ne quis forte
aut connexus sit conjuge, aut liberis impeditus. Habet
praeter haec arcta substantia plura quae sequantur.
Neque se repulsum credat, sed aditu alterius
vocationis admissum, sicut scriptum est: <hi>Unusquisque
in qua vocatione vocatus est, in ea permaneat <note>(I Cor. VII, 20)</note>
          </hi>.
Non tamen propensiorem curam patrimonio
quam religioni in caducis magis occupatus
intendat, agnoscens scriptum esse: <hi>Et possidentes
tanquam non possidentes <note>(I Cor. VII, 30)</note>
          </hi>. Si quem tamen
<pb n="0671A"/>
posteritatis compede felicior natura si intelligatur
absolverit, causam haerendi in mundo, nisi ignarus
est Dei munerum, non habebit. Cur enim vivendi
voluntate non solvat, quod moriendi lege rumpendum
est; faciens de sorte mercedem, ut de necessitate
virtutem augeat? Quinimo qui in sua re familiari
de parvis magna, de vilibus pretiosa, aeterna
facit de caducis; solus est cum pervenerit, ut sempiternus
patrimonii sui possit esse possessor. Si avarus
non est, debet terminanda contemnere; si avarus
est, debet desiderare perpetua, sciens scriptum esse: <hi>Nolite thesaurizare vobis thesauros in terra, ubi tinea
et rubigo exterminant, et ubi fures effodiunt et furantur.
Thesaurizate autem vobis thesauros in coelo,
ubi neque tinea, neque aerugo exterminant, ubi fures</hi> 
 
<pb n="0671B"/> <hi>non effodiunt nec furantur 
 <note>(Matth. VI, 19)</note>
          </hi>.</p>
<p>Hoc ei qui non caret filiis hortamentum est; qui
caret, imperium. Ista vos cuncta congrua temporibus,
apta personis, referta exemplis, condita blanditiis,
hortamento mites ingerite: facilius potest persuadere
qui facit. Neque enim aliquo horum omnium
fructu invidi estis cujusquam aestimatione fraudandi.
Erat vobis certe corpus firmum, aetas integra, rudes
<pb n="0672A"/>
animi, quamvis angusta pro humani generis varietate
substantia: patebat vel negotiandi usus, vel
studium militandi: diversae artes, et innumera in
actibus mundi augendae facultatis officia. Postremo
non deerat vel pauper uxor, quae vivendi pararet
voluptatem, et insita humanis sensibus pignorum
blandimenta. Quae vos omnia quidem corpore et castis
sensibus respuentes, divinae sententiae formam
religiosis actibus custoditis, dicente Scriptura: <hi>Quicunque plus me fecerit domum, aut uxorem, aut
filios, non est me dignus 
 <note>(Matth. X, 37)</note>
          </hi>. Vestra igitur
intuentes exempla, nec illi de meritorum summa
angusta sui aestimatione desperent, qui substantia
parili ad studium vitae hujus advenerit. In hoc ergo,
filii charissimi, vivendi tramite constituti, <hi>vacate et</hi> 
<pb n="0672B"/> <hi>videte quoniam suavis est Dominus 
 <note>(Psal. XXV, 9)</note>
          </hi>.</p>
<p>Dies noctesque lectionibus atque orationibus ducite;
et mei semper, quem in opere et scientia abortivum
omnium sacerdotum praeceptorem tanti vobis
habuistis eligere, mementote. <hi>Vigilate, state in fide,
confortamini, omnia vestra in charitate fiant, et Deus
pacis erit vobiscum <note>(I Cor. XVI, 13)</note>
          </hi>.
</p>
</div1>
</body>
  </text>
</TEI>