<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Synonyma de lamentatione animae peccatricis</title>
              <author ref="http://viaf.org/viaf/803890">Isidorus Hispalensis<date>565-636</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1850</date>
              </publicationStmt>
          <seriesStmt>
           <title>Patrologia Latina, vol. 83</title>
           <idno>IsiHis.SyDeLaA</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus prior.</head>
 <emph>472</emph>
<div3>
          <head>1.</head>
          <p>
 <hi>In subsequenti hoc libro, qui nuncupatur Synonyma, id est, multa verba in unam significationem
coeuntia, sanctae recordationis Isidorus, archiepiscopus Hispalensis, introducit personam hominis, lamentantis
in aerumnis praesentis saeculi, seque deflentis pene usque ad desperationis defluxum, cui mirabili concursu ratio
obvians, leni hunc moderamine consolatur, atque a lapsu desperationis ad spem</hi> <emph>473</emph> <hi>veniae reformat, et quemadmodum
tergiversantis mundi lapsum evitet, formulamque vitae spiritualis arripiat, mirabiliter docet.</hi> 
<pb n="0827"/>
</p>
        </div3>
<div3>
          <head>2. </head>
          <p>
 <hi>Deinde usque ad contemplationis ascensum summopere eum provehens, usque in arcem perfectiouis adducit.
Is denique in perfectum virum perductus, eidem rationi debitas grates exsolvit. In quo quidem opere quisquis
intenta mente lector nititur pergere, sine dubio reperiet quo pacto caveat vitia, quomodo defleat peccata commissa,
et qualiter per lamenta poenitentiae reparatus, ad fructum sanctae operationis accedat, ut non cum mundi concupiscentiis
pereat, sed aeternis praemiis remuneratus vivat cum Christo Domino nostro, qui cum Patre et Spiritu
sancto vivit, et regnat Deus in saecula saeculorum. Amen.</hi> 
</p>
        </div3>
      </div1>

<div1>
        <head>Prologus alter. <hi>Isidorus lectori salutem.</hi> </head>
<p divs_removed="true"> 3. <hi>Venit nuper ad manus meas quaedam schedula, quam Synonyma dicunt; cujus formula persuasit animo
quoddam lamentum mihi, vel miseris condere. Imitatus profecto non ejus operis eloquium, sed meum
volum.</hi> <emph>474</emph>

        </p>
        <div3 moved_from_p="true">
            <head>4.</head>
          <p>
 <hi>Quisquis ergo ille es, libenter id perlege, et dum adversitatibus mundi tangeris, te ipsum censorio judicio
discute, et statim agnosces quia quascunque afflictiones pateris in hoc saeculo, retributione tibi justissima
inferuntur. Duorum autem personae hic inducuntur, deflentis hominis, et admonentis rationis.</hi> </p>
        </div3>
</div1>

<div1>
        <head>LIBER PRIMUS.</head>
<p>
          <pb n="0827C"/> 5. Anima mea in angustiis est, spiritus meus
<pb n="0828C"/>
aestuat, cor meum <emph>475</emph> fluctuat, angustia animi
<pb n="0829A"/>
possidet me. Angustia animi affligit me, circumdatus
sum omnibus malis, circumseptus aerumnis, circumclusus
adversis, obsitus miseriis, opertus infelicitate,
oppressus angustiis, non reperio uspiam
tanti mali perfugium, tanti doloris non invenio argumentum,
evadendae calamitatis indicia non comprehendo,
minuendi doloris argumenta non colligo,
effugiendi funeris vestigia non invenio, ubique me
infelicitas mea persequitur, domi forisque mea calamitas
me non deserit.</p>
<p> 6. Ubicunque fugio, mala mea me insequuntur;
ubicunque me convertero, malorum meorum me
umbra comitatur; velut umbram corporis, sic mala
mea fugere non possum. Ego ille homo ignoti nominis,
homo obscurae opinionis, homo infimi generis,
<pb n="0829B"/>
cognitus per me tantum, cognitus tantum mihi; nulli
unquam malum feci, nulli calumniatus sum, nulli
adversus exstiti; nulli molestiam intuli, nulli inquietus
fui, sine ulla querela apud homines vixi; vitam
meam omnes laedere nituntur, omnes contra me frendent
atque insaniunt, conserta manu in me pericula
ingerunt, ad exitium me pertrahunt, ad periculum me
adducunt, ad discrimen vocant meam salutem.</p>
<p> 7. Nullus mihi protectionem praebet, nullus defensionem
adhibet, nullus adminiculum tribuit, nullus
malis meis succurrit, desertus sum ab omnibus hominibus;
quicunque me aspiciunt, aut fugiunt, aut fortasse
me persequuntur, intuentur me quasi infelicem,
et nescio quae loquuntur mihi in dolo verbis pacificis;
occultam malitiam blandis sermonibus ornant, et
<pb n="0829C"/>
aliud ore promunt, aliud corde volutant. Opere destruunt
quod ore promittunt, sub pietatis habitu animo
venenato incedunt. Velant malitiam fuco bonitatis,
calliditatem simplicitate occultant, amicitiam dolo
simulant, ostendunt vultu quod in corde non gestant.
Cui credas? cui fidem habeas? quem proximum sentias?
ubi jam fides? periit fides, <emph>476</emph> ablata est
fides, nusquam tuta fides. Si legitimum nihil est, si
veritas judicii nulla est, si aequitas abjicitur, si jus
non creditur, si justitia cunctis negatur, pereunt leges,
avaritia judicante.</p>
<p> 8. Crevit avaritia, periit lex cupiditatis amore,
jura nihil valent, praemia et dona legibus vires tulerunt.
Ubique pecunia vincit, ubique judicium venale
est; nullus legibus metus, nullus judicii timor. Impunita
<pb n="0830A"/>
manet male vivendi licentia, nemo peccantibus
contradicit, nec scelus ulciscitur quisquam.
Omne crimen inultum manet, iniqui salvi fiunt, innocentes
pereunt, boni indigent, improbi abundant,
scelerati potentes sunt.</p>
<p> 9. Justi egent, iniqui honorantur, justi despiciuntur,
iniqui laetantur, justi in moerore et luctu sunt.
Impius praevalet adversus justum, damnant mali bonos,
honoratur iniquus pro justo, justus damnatur
pro impio, innocentes pro nocentibus pereunt, nulla
re impediente.</p>
<p divs_removed="true"> 10. Nulla causa, nulla criminatione, nulla malitia
crimen mihi objiciunt, crimen mihi impingunt, criminis
nodos contra me nectunt. Criminis et suspicionis
<pb n="0830B"/>
locum in me convertunt. In crimen me periculumque
deducunt, objiciunt mihi crimen, cujus non
habeo conscientiam. Nihil exploratum est, nihil patefactum
est, nihil investigatum est, nihil repertum
est, non tamen quiescunt adversum me mala confingere,
non quiescunt falsa testimonia praeparare, non
desinunt accusatores objicere, judices non sinunt
conscribere. <emph>477</emph>

        </p>
        <div3 moved_from_p="true">
            <head>11.</head>
          <p>
 Testium et judicum falsa et crudeli sententia
judicor. Testium falsa sententia ad necem innocens
ducor. Ex eodem concilio testes, ex eodem judices,
ex eodem coetu accusatores. Improbos judices opponunt,
falsos testes objiciunt, in quorum testimonio confidentia
est. Nemo ab illis dissentit, nemo discordat,
nemo consilium eorum repudiat. Cui dicam? cui credam?
<pb n="0830C"/>
cui loquar? quem adeam? a quo consilium petam?
in quo animum meum ponam? quem potissimum
quaeram?</p>
        </div3>
<div3>
          <head>12.</head>
          <p>
 Omnibus odiosus sum, omnium charitate desertus
sum, projiciunt me omnes a se, abominatione
me omnes abominantur, exhorrescunt me omnes,
repudiant omnes, abdicationem intendunt: volo ad
eos confugere, sed minantur; cupio eorum deprecari
vestigia, sed fugiunt, adversantur et odiunt; supplicando
propitios eos habere volo, illi autem magis
molesti sunt; interdum adjungunt se ficta charitate,
non ad consolationem, sed ad tentationem; loquuntur
simulate, et si tacent, non est simplex silentium;
quaerunt quod accusent, quaerunt quid audiant, quaerunt
quid prodant, explorant unde decipiant.
</p>
          <p>
            <pb n="0831A"/> 13. Ego autem, reclinato capite, humiliato vultu,
deposita facie, sileo, taceo, in incepto persisto silentio,
ori meo custodiam posui, ori meo signaculum
dedi, vocem a sermone repressi, linguam a locutione
retraxi; etiam de bono interrogatus taceo, malui enim
reticere improbis quam respondere. Illi autem non
quiescunt, illi amplius saeviunt; percussum amplius
persequuntur, magis magisque irruunt super me, obstrepunt
super me clamoribus, jactant in me petulanter
convicia voce, habitu, strepitu.</p>
        </div3>
<div3>
          <head>14.</head>
          <p>
 Super me prosiliunt, voce aperta contumelias
et opprobria super me jactant, et, ab alio provocati,
in me omnes concitantur, ad me omnes arma convertunt:
omnes in me saeviunt, omnes in exitium
meum intendunt, omnes in mortem meam manus
<pb n="0831B"/>
suas praeparant. In tanto igitur metu, in tanto pavore,
in tanta formidine contabui miser, pallui miser, exsanguis
effectus sum, <emph>478</emph> emarcuit cor meum, pavore
aestuo, formidinis metu tabesco, timor et tremor
animam meam quassaverunt.
</p>
          <p> 15. Sic exsilio trusus sum, sic exsilio damnatus
sum, sic exsilii poenam lugeo, sic exsilii damnationem
gemo, vinculo servitutis addictus, conditionis
pondere pressus, servili opere mancipatus, in algore,
in nive, in frigore, in tempestatibus tetris, in omni
labore, in omni periculo positus. Post damna bonorum,
post amissionem omnium rerum, inops et pauper
effectus sum, egeo, mendico infelix, publice
posco eleemosynam, egenti nemo manum porrigit,
indigenti nullus succurrit, apud nullum miseratione
<pb n="0831C"/>
dignus sum, omni misericordia desolatus sum, qui
misereatur non est.</p>
<p> 16. Omnes mendicantem spernunt, esurientem
nec micis suis reficiunt, in os sitientis nullus distillat
guttam refrigerii, nullus praebet mihi vel modicum
undae rorem, effectus sum enim cunctis abominabilis.
Quicunque me intuentur, omnes ut ulcerosum contemnunt,
ut fetentem exspuunt, ut leprosum tangere
horrent. Jacet caro astricta ferro, jacet pressa catenis,
jacet ligata vinculis, jacet vincta compedibus, non
desunt tormenta, non desunt cruciamenta, non desunt
mihi supplicia, quotidie crudescit in me saevitia.</p>
<p> 17. Corporis mei carnifices novis me cruciatibus
lacerant, inaudito genere poenarum viscera mea et
<pb n="0831D"/>
membra mea dilaniant, quidquid possunt super me
<pb n="0832A"/>
crudele excogitant, non perimor nuda morte, mille
poenis extortus, mille subactus tormentis, mille laceratus
suppliciis. Caro mea plagis secta computruit,
semiusta latera saniem effundunt, lacerata membra
putredine diffluunt, cum fletibus sanguis manat, cum
lacrymis cruor stillat; nec est solus fletus lacrymarum,
sed vulnerum.</p>
<p> 18. Consumptus sum dolore miser, in dolore et
animus, et corpus deficit: mens jam victa est, anima
dolore praeclusa est, <emph>479</emph> multa intolerabilia sensi,
multa acerba sustinui, multa gravia pertuli; tam
grave et crudele vulnus nunquam excepi, inopinato
vulnere oppressus sum momentaneo interitu percussus
sum, improvisa me in tantum malum calamitas
vitae conjecit. Ignorantem me oppressit subita calamitas,
<pb n="0832B"/>
repentini interitus, casusque me subruerunt.</p>
<p> 19. Cur infelix natus sum? cur in hanc miseram
vitam projectus sum? ut quid miser hanc lucem vidi?
ut quid misero hujus vitae ortus occurrit? Utinam
velocius egrederer a saeculo quam sum ingressus,
quacunque jam ratione recederem? sed heu! miseris
exspectata mors tarde venit. Cupienti mori jam liceat
occumbere. Vivendi enim mihi taedium est, moriendi
votum, sola mihi mors placet. O mors, quam dulcis
es miseris! o mors, quam suavis es amare viventibus!
quam jucunda es, o mors, tristibus atque moerentibus!</p>
<p> 20. Accedat ergo ad vitae magnum malum mortis
grande solatium, sit vitae terminus finis tantorum
malorum, det finem miseriae requies sepulturae, et
<pb n="0832C"/>
si non vita, saltem vel mors misereri incipiat. Mors
malorum omnium finem imponit, mors calamitati
terminum praebet, omnem calamitatem mors adimit.</p>
<p> 21. Certe vel mors subvenit miseris, melius est
bene mori quam male vivere; melius est non esse
quam infeliciter esse; ad comparationem miseriarum
mearum feliciores sunt mortui quam viventes; parcite
dolori meo, quaeso: moerori meo, quaeso, ignoscite;
angustiae meae veniam date, indulgete meis
doloribus, in tanto dolore contra me commoveri nolite;
percussionem enim meam plango, calamitatem
meam deploro, familiarem cladem miseriae meae lugeo,
plura enim ministrat dolor; non valeo consolari
miser, impatiens enim est dolor meus, infinitus est
moeror meus. Nullatenus linitur vulnus meum, nullus
<pb n="0832D"/>
lacrymis modus est, nullus dolorum finis est, jam
<pb n="0833A"/>
nulla fiducia est animi, jam ferre non potest animus,
jam victus miseriis concidit animus. <emph>480</emph>
</p>
        </div3>
<div3>
          <head>22.</head>
          <p>
 O homo, quid tantum diffidis animo?
cur adeo mente debilitaris? cur spem atque fiduciam
omnem amittis? cur animo tantum diffunderis? quare
tanta pusillanimitate dejiceris? quare in adversis
adeo frangeris? Omitte tristitiam, desine tristis esse,
tristitiam repelle a te, moestitiae noli succumbere,
noli te multum dare moestitiae, repelle a corde tuo
dolorem, ab animo exclude dolorem, inhibe doloris
impetum, non perseveres in dolore, vince animi dolorem,
supera mentis dolorem.</p>
        </div3>
<div3>
          <head>23.</head>
          <p>
 Qualiter? quo pacto? quomodo? quemadmodum?
qua ratione? qua arte? quo consilio? quo ingenio?
</p>
          <p>
            <pb n="0833B"/> 24. Omni ope, omni vi, omni ingenio, omni virtute,
omni arte, omni ratione, omni consilio, omni
instantia sume luctamen contra corporales molestias;
esto in cunctis casibus firmus, patienter tolera omnia,
omnia adversa aequo animo tolera. Noli singularem
tuam conditionem attendere, non est tua a te
sola pensanda acerbitas, non est sola tua a te consideranda
calamitas; respice similes aliorum casus,
intende miserias eorum quibus acerbe aliquid accidit;
dum tibi aliena pericula memoras, mitius tua portas;
aliorum enim exempla dolorem relevant, alienis
malis facilius consolatur homo.</p>
<p> 25. Quid incusas acerbissima tua decreta? quid
causas tui periculi tantum luges? non sunt nova tua
supplicia, habes exempla calamitatis. Quanti tales
<pb n="0833C"/>
casus, quanti talia pericula pertulerunt? Patienter
ab uno ferendum est quod multis accidit tolerabile.
Poena hujus vitae brevis est, et qui affligit et qui
affligitur, mortalis est. Tribulatio hujus temporis
finem habet.</p>
<p> 26. Transeunt omnia saeculi hujus, nec permanent;
omne quod venit stare non potest. Nihil est tandiu,
nihil tam longum, quod non brevi finiatur, omnia
sub coelo finem suum habent; impossibile est ut
homo sis, ut non gustes angustias: dolor, et tristitia
omnibus communia sunt, omnia in hoc saeculo eventu
simili sustinemus. Nemo in perpetuum expers mali
est, nemo est qui in <emph>481</emph> hoc saeculo non doleat,
nullus est qui in hac vita positus non suspiret: vita
ista lacrymis plena est, vita ista a fletibus inchoat;
<pb n="0833D"/>
qui nascitur a fletu incipit vivere, flentes projicimur
in hanc miseram vitam, ipse ortus sequentium dolorum
est gemitus.</p>
<p> 27. Interpone ergo tibi rationem, particeps esto
<pb n="0834A"/>
rationis, praevaleat tibi ratio, tempera animum ratione,
animam ratio confirmat, vim tanti moeroris reprimat
ratio; confirmato animo, nullum periculum pertimescis. <hi>Oportet nos per multas tribulationes intrare in
regnum Dei 
 <note>(Act. XIV, 21)</note>
            </hi>. <hi>Non sunt condignae passiones
hujus temporis ad futuram gloriam, quae revelabitur
in nobis <note>(Rom. VIII, 18)</note>
            </hi>; quod in praesenti est, momentaneum
est, et leves tribulationes in nobis: quod
aeternum est, supra modum est, pondus excellens
gloriae; utilis est tribulatio, utiles sunt hujus vitae
pressurae.</p>
        </div3>
<div3>
          <head>28.</head>
          <p>
 Malorum pravitas non te occidit, sed erudit;
pravorum adversitas non te dejicit, sed extollit; humana
tentatio arguit te, non interficit; quantum enim
in hoc saeculo frangimur, tantum in perpetuo saeculo
<pb n="0834B"/>
solidamur; quantum in praesenti affligimur, tantum
in futuro gaudebimus. Si hic flagellis atterimur,
purgati in judicio inveniemur. Semper Deus hic vulnerat
quos ad salutem perpetuam praeparat. In fornace
probatur aurum, tu, ut sorde careas, tribulationis
camino purgaris, ut prior appareas, persecutionis
igne conflaris, ut omnium peccatorum sorde purgeris,
ad probationem sunt ista omnia quae sustines.</p>
        </div3>
<div3>
          <head>29.</head>
          <p>
 Non igitur murmures, non blasphemes, non
dicas: Quare sustineo mala? cur affligor? ut quid
mala patior? sed magis dic: Peccavi, ut eram dignus
recipio. Aequalem vindictam peccati mei non sentio,
minus percussum me quam merebar agnosco, juxta
modum criminis minor est retributio ultionis, secundum
meritum peccatorum dispar est causa poenarum,
<pb n="0834C"/>
non sunt tanta supplicia quanta exstiterunt peccata.
Qui enim in flagellis murmurat, Deum <emph>482</emph> contra
se plus irritat, furorem Dei amplius provocat, iram
Dei indignantis plus sibi exaggerat.
</p>
          <p> 30. Qui vero adversa patienter tolerat, Deum
citius placat. Si enim vis purgari, in poena te accusa,
et Dei justitiam lauda; ad purgationem tuam proficit,
si ea quae pateris ad justitiam Dei retuleris, si pro
irrogata injuria humilis Deum glorificaveris. Corripit
enim te Deus flagello piae castigationis, exercet in te disciplinam,
et qui parcendo te ad se revocabat, feriendo
clamat, ut redeas. Cogita, o homo, quoslibet mundi cruciatus,
intende animo quascunque saeculi poenas, quoscunque
tormentorum dolores, quascunque dolorum
acerbitates; compara hoc totum gehennae et leve est
<pb n="0834D"/>
omne quod pateris; si times, illas poenas time; istae
temporales sunt, illae aeternae; istae finem habent,
illae perpetuae sunt; in istis moriendo tormenta recedunt,
in illis moriendo aeternus dolor succedit.</p>
<pb n="0835A"/>
</div3>
<div3>
          <head>31. </head>
          <p>
Si enim conversus fueris, emendatio est quod
pateris; conversum namque flagella a peccatis absolvunt,
converso instantes plagae proficiunt ad purgationem.
Qui enim hic castigatus corrigitur, illic liberatur;
qui vero nec sub flagello corriguntur, et temporali
poena, et aeterna damnantur, et in hoc prius
judicantur saeculo, et illic denuo in futuro. His duplex
damnatio est, gemina his percussio est, quia et
hic habent initium tormentorum, et illic perfectionem
poenarum. Vide quia manus Dei te tradidit ad poenam.
</p>
          <p> 32. Scito autem, o homo, nullum tibi adversari
potuisse, nisi Deus potestatem dedisset; nec
habuisset in te potestatem adversarius, nisi permitteret
Deus, universa quae tibi accidunt absque Dei
non veniunt voluntate, iniquorum potestas super
<pb n="0835B"/>
te ex Dei datur licentia. Omnes qui tibi adversantur
Dei consilio faciunt, manus Dei te ad poenam
tradidit, indignatio Dei te affligere jussit. Ipse iratus
jussit te omnia mala experiri, nam et quod infirmaris,
quod carnis morbis afficeris, quod corporis debilitatibus
frangeris, quod languorum stimulis cruciaris,
quod passionibus animi quateris, <emph>483</emph> quod
mentis angustia torqueris, quod grassante impugnationis
spiritu agitaris, et hoc ipsum tibi pro peccato
tuo divina justitia irrogat, et ipsum pro culpa
tibi divini judicii infertur sententia.</p>
        </div3>
<div3>
          <head>33.</head>
          <p>
 Omnis enim adversitas rerum delictorum tuorum
meritis excitatur, tua contra te dimicant arma,
sagittis tuis confoderis, telis tuis vulneraris; per quae
enim peccasti, per haec et torqueris <note>(Sap. XI, 17)</note>.
<pb n="0835C"/>
Secutus es carnem, flagellaris in carne, in ipsa gemis
in qua peccasti, in ipsa cruciaris in qua deliquisti,
ipsa tibi est censura supplicii, quae fuit causa
peccati; unde corruisti ad vitia, inde luges tormenta.</p>
        </div3>
<div3>
          <head>34.</head>
          <p>
 O homo, discute conscientiam tuam, intende
mentem tuam, examina te, loquatur tibi cor tuum,
considera meritum tuum; juste argueris, juste flagellaris,
justo judicio judicaris, procella justa te conterit,
justitiae poena te premit, nihil enim bonum agis,
nihil rectum, nihil aequum, nihil justum, nihil sanctum,
nihil in te sanctitatis est, nihil pudoris, nulla
memoria dignitatis, nihil Deo dignum.
</p>
          <p> 35. Quotidie peccas, quotidie laberis, quotidie
praeceps in deterius vadis: elatio tua non recedit,
superbia tua non deponitur, tumor et jactantia non
<pb n="0835D"/>
cohibentur, rapit te quoque furor, inflammat ira, clamor
excitat, commovet indignatio, paratus semper ad
iram supra modum irasceris, super mensuram animi
furore moveris, zelare bonis solitus, invidere melioribus
<pb n="0836A"/>
solitus, alienis virtutibus semper invidus, alienis
felicitatibus semper aemulus.</p>
<p> 36. Quem non lacerasti? cui unquam non detraxisti?
cujus non obruisti vitam? cui non jactasti infamiam?
fallax, inconstans, infidus, avarus, tenax, sterilis,
inhumanus, infructuosus; non est in te ulla misericordia, cecidisti in concupiscentiis saeculi, et defluxisti
in cupiditatibus mundi; flagras in terreno amore;
congeris res perituras, nescit satiari cupiditatis
tuae sitis; novis te <emph>484</emph> quotidie peccatis involvis,
novis facinoribus vetera auges, non diluis scelus,
sed dilatas, nec satias unquam flammam libidinosae
concupiscentiae.</p>
        </div3>
<div3>
          <head>37.</head>
          <p>
 O te infelicem, non te pudet per multas aspergi
libidines; corruptor libidinose, luxuriose adulter, sic
<pb n="0836B"/>
in libidines perduras? sic in flagitio perseveras? sic
in luxuria permanes? sic in carnali amore persistis?
Heu! quandiu, quousque errabis? quem ad finem te
effrenata trahet luxuria? jam tandem peccare quiesce,
jam tandem desine a scelere, aliquando mores malos
commuta in melius.
</p>
          <p> 38. Cur in peccati sordibus manes? cur in voluntate
peccandi persistis? noli diu errare miser, de malo
jam mutare in melius: pone peccato finem, pone legem
nequitiae, habeat culpa modum, habeat iniquitas
terminum; delictorum tuorum considera magnitudinem;
culpas tuas saltem verberatus agnoscito.</p>
        </div3>
<div3>
          <head>39.</head>
          <p>
 Heu me! heu infelicem me! heu miserum me!
nesciebam quod pro mea iniquitate percutior, ignorabam
<pb n="0836C"/>
quod pro meo merito judicor; quod istum judicium
de mea sit injustitia, tu mihi manifestasti, tu
mihi indicasti, tu mihi notum fecisti, per te cognovi;
quod nesciebam, jam pro certo scio, jam certum habeo;
jam me non latet, manifestum est mihi satis,
satis mihi est cognitum, perpensum mihi est satis,
jam exploratum est mihi, occultum mihi jam non est,
jam mihi non est ambiguum, jam mihi non est absconditum.</p>
        </div3>
<div3>
          <head>40.</head>
          <p>
 Inde est, homo, inde omnis ista calamitas, inde
ista acerbitas, inde est ista crux, inde est ista poena,
inde ista aerumna; tibi notae sunt causae, non ex aliquo
casu, non ex quolibet eventu, non ex quolibet
fortuitu, iste languor propriae culpae est, ista aegritudo
propriae iniquitatis est. An aliud tibi videtur? an aliter
<pb n="0836D"/>
putas? an aliter existimas? an aliter sentis? an aliter
contueris? an aliud judicas? an aliud deputas?
</p>
          <p> 41. Nihil sane, nihil prorsus, nihil penitus, nihil
omnino, nihil <emph>485</emph> habeo, quod contradicam: cedo
<pb n="0837A"/>
veritati, negare non possum, fateor esse verum; quis
hoc dubitat? quis istud ambigit? quis istud negat?</p>
<p> 42. Si ita est, si ita existimas, si certum habes, si
perpensum est, si exploratum est, aufer a te jam
vitium, a vitio et peccato te retrahe; fuge jam vitae
maculam, fuge vitii cultum, crimen remove a te; a
vanitatis te malo coerce; fuge turpitudinem vitae, puritatem
vitae tene; veteres maculas ablue.</p>
<p> 43. Bene dicis, bene doces, bene instruis, bene
admones, bene persuades, bene instituis; et ego optabam
a peccati nexu resolvi, cupiebam a consuetudine
mala retrahi, desiderabam a vitio et peccato recedere,
quaerebam usum nequissimum superare. Sed
heu! difficile est pravam consuetudinem vincere,
<pb n="0837B"/>
pravus usus vix aboletur, assidua consuetudo in naturam
convertitur, assiduo usu in naturam mutatur
vitium, animus sceleribus astrictus divelli ab eis vix
potest; tanta sunt in me vitia, ut vix evelli possint,
vix credo peccata mea ullo spatio temporis exolescere.</p>
<p> 44. Ultro me miserum antea vitiavi, spontaneo me
dudum studio pollui, proprio me prius arbitrio perdidi,
propria voluntate me maculavi. Bonus eram,
sponte mea ad peccatum dilapsus sum; liber eram,
sponte mea factus sum debitor mortis. Infelix ego,
peccatum sponte mihi primus ipse paravi, ego prius
occasionem peccandi amplexus sum, nunc peccati
usu astrictus detineor, mala consuetudo me sibi graviter
implicavit, usus peccandi necessitatis vinculis
<pb n="0837C"/>
me astrinxit; a delicto discedere volo, nec valeo.</p>
        </div3>
<div3>
          <head>45.</head>
          <p>
 Quare a lapsu resurgere, et non valeo usui
repugnare. Trahor boni amore, retrahor malae consuetudinis
lege. Longa consuetudo in me jus sibi et
legem fecit, longus peccandi usus me superatum obtinuit.
Peccata mea consuetudine duruerunt. Volo
agere bonum, sed desideria consueta non permittunt.
Consuetudine peccandi, quando nescio, sic delinquo;
peccati usu, quando non opto, incurro; repugnante
carnali consuetudine implere bona non valeo, pravo
usui contraire nitor, sed carnis desiderio aggravor;
ad justitiam me amor erigit, sed ad peccatum consuetudo
constringit. <emph>486</emph>
</p>
        </div3>
<div3>
          <head>46.</head>
          <p>
 Relucta contra malam consuetudinem,
<pb n="0837D"/>
contra consuetudinem peccandi tota virtute repugna;
vince usum carnalem etiam cum dolore; perniciosam
consuetudinem vince, quamvis cum difficultate,
quamvis cum dolore usui malo resiste. Propone tibi
adversus praesentis carnis ardores futuri supplicii
ignem, superet aestum libidinis recordatio aeterni incendii,
<pb n="0838A"/>
memoria ardoris gehennae ardorem excludat
luxuriae.
</p>
          <p> 47. Fornicationis poenam metus gravioris supplicii
vincat, fortior dolor dolorem minorem exsuperet.
Patienter leviora portabis, si graviora fueris recordatus.
Versetur ante oculos tuos imago futuri judicii,
praevide quae postmodum eris passurus. Futuram Dei
sententiam cogita, futura Dei judicia super te formida
terreat te gehennae metus, terreat te futuri judicii
sententia, revocet te poenarum terror a culpa.</p>
<p> 48. Vitae tuae terminum quotidie intuere, omni hora
habeto mortem prae oculis, ante oculos tuos tenebrarum
semper versetur adventus. De morte tua quotidie
cogita, finem vitae tuae semper considera, recole
semper diem mortis incertum; esto sollicitus, ne
<pb n="0838B"/>
subito rapiaris: quotidie dies ultimus appropinquat,
vitam nostram quotidie dies aufert, quotidie ad finem
tendimus, quotidie viam vitae transimus, ad mortem
quotidie properamus, ad vitae terminum quotidie
tendimus, momentis decurrentibus ad finem deducimur.</p>
<p> 49. Nescimus quid nobis hodie contingat, nescimus
quando extremum vitae tempus adveniat. Ignoramus
si hac nocte animam nostram conditio mortis reposcat.
Finis noster nobis absconditus est, venturi exitus
ignorantia nobis incerta est. Improvisus est mortis
occursus, incertus est eventus et finis omnium.
Dum nescimus, repente mors venit; dum non existimamus,
improviso tollimur; dum ignoramus, repente
subtrahimur. Timeamus ne dies illa, tanquam fur,
<pb n="0838C"/>
nos comprehendat <note>(I Thess. V, 2)</note>, ne nos turbo divini
judicii dum ignoramus diripiat, ne nos repentinus
interitus auferat, ne ignorantes subito calamitas
comprehendat. <emph>487</emph>
</p>
        </div3>
<div3>
          <head>50.</head>
          <p>
 Spiritus, qui ad peccandum succendit,
peccantem saepe subito rapit; qui viventes inflammat,
morientes subito devorat; qui inflectit ad vitia, pertrahit
subito ad tormenta. Quantos ad poenam mortis
improvisa calamitas stravit? quantos improvisus exitus
rapuit? quanti subito subtracti deficiunt? quanti,
dum mori non existimant, auferuntur? quanti ad
mortem subito rapiuntur? quanti repente ad aeterna
supplicia deducuntur? Aspice ergo ex alieno tormento
quod timeas. Respice in alieno exitio quod pavescas,
<pb n="0838D"/>
vita foveam, in quam vides coram te alium cecidisse,
pericula aliena in te pertimesce. Alienos casus tua
fac esse pericula; morientis vocatio tua sit emendatio;
aliorum perditio tua sit cautio.</p>
        </div3>
<p> 51. Retrahat te a peccato impiorum interitus. Abstrahat
te a culpa pereuntium poena, delinquentium
<pb n="0839A"/>
finis te corrigat, reproborum interitus te adducat ad
poenitentiam. Iniquorum poena ad tuam salutem proficiat;
quod male fecisti dum potes emenda, dum
potes a vitio et a peccato te revoca, dum tempus est
clama, dum datur spatium luge, dum est licentia poenitere
festina, dum potes plange; dum adhuc anima
versatur in corpore, dum adhuc vivis, remedium tibi
futurum acquire, priusquam te dies mortis praeveniat,
priusquam te profundum absorbeat, priusquam te
infernus rapiat, ubi jam nullus est indulgentiae locus,
ubi nulla poenitentiae patet libertas, ubi nulla correctionis
datur licentia, ubi nullus est ad confessionem
recursus, ad veniam nullus regressus.</p>
<p> 52. Verum dicis, verum loqueris, narras mihi
quod opportunum est; informas me quod magis mihi
<pb n="0839B"/>
expediat: nihil est melius, nihil gratius, nihil acceptius,
nihil jucundius; nihil me magis delectat, nihil
me magis gratificat. Id solum quaero, ecce scio, novi,
didici istud. Illud item quaero, illud scire volo, illud
nosse maxime cupio, si est spes in confessione, si
est fiducia, si est remissio, si est venia, si est indulgentia,
si est locus per poenitentiam regredi ad justitiam. <emph>488</emph>
</p>
<div3>
          <head>53.</head>
          <p>
 Est plane, est utique, est prorsus, est
procul dubio, est profecto. Confessio sanat, confessio
justificat, confessio peccati veniam donat, omnis spes
in confessione consistit, in confessione locus misericordiae
est. Certissime igitur crede, nullo modo haesites,
nullo modo dubites, nullatenus de misericordia
Dei desperes. Habeto spem in confessione, habeto
<pb n="0839C"/>
fiduciam. Non desperes remedium sanitatis; non desperes
salutem, si ad meliora convertaris. Qui enim
veniam de peccato desperat, plus se de desperatione
quam de commisso scelere damnat.
</p>
          <p> 54. Desperatio auget peccatum, desperatio pejor
est omni peccato. Corrige igitur te, et indulgentiae
habeto spem. Depone injustitiam, et spera vitam; depone
iniquitatem, et spera salutem. Nulla tam gravis
culpa est quae non habeat veniam; quamvis enim
peccator sis, quamvis criminosus, quamvis sceleratus,
quamvis infinitis criminibus nefandis oppressus, non
denegatur tibi poenitentiae locus: facile poenitentibus
divina clementia subvenit, per poenitentiam indulgentia
datur, per poenitentiam delicta omnia absterguntur.</p>
<p>
            <pb n="0839D"/> 55. Heu miserum me! spem perdideram, fiduciam
amiseram, diffideram animo, fractus fuerat animus,
<pb n="0840A"/>
in desperationem pene conciderat animus. Jam regressus
sum ad spem, jam recepi fiduciam, spem indulgentiae
jam habeo, de pietate Dei spero, de bonitate
Dei non dubito, habitabo in spe, erexit me ad
spem pietas ejus, dedit mihi spem vitae in poenitentia.
Si Deus igitur respexerit, si in auxilium mihi accesserit,
si ad implendum quod cupio adjuverit, hoc facere
decrevi, hoc statui, defixum hoc in animo meo
est, evelli hoc ab animo meo non potest.</p>
<p> 56. Deus tibi optata tribuat, Deus votis tuis faveat,
Deus votorum tuorum te compotem faciat, Deus voluntatem
tuam in bono perficiat, Deus vota tua confirmet,
Deus votis tuis suffragetur, <emph>489</emph> Deus tibi
quod optas concedat, Deus tibi ad vota tua accedere
faciat, omnia Deo favente agas; ergo age dum licet,
<pb n="0840B"/>
dum mors moratur. Si igitur cordi est, si in voluntate
est, si voti est, si animi est, si desiderii est, ora,
pete, obsecra, ne taceas, erumpe in vocem, clama
fortiter, plange iniquitates tuas, mala scelerum tuorum
deplora, quae prave gessisti fletibus dilue; quae
illicite commisisti, lacrymis ablue: ploratu scelera
dilui solent, mala quae gessisti flendo commemora.
Reatus tui dolorem plange, poenam tuam flendo cognosce,
lamenta poenitentiae te lavent, moeroris tui
unda te irriget, compellat te plangere fluvius lacrymarum.</p>
<p> 57. Heu mihi infelix anima! in tantis peccatis, in
tantis criminibus, in tam multis iniquitatibus, quid
primum plorem? quid primum plangam? quid lugeam
prius? quas lacrymas sumam? non sufficit memoria
<pb n="0840C"/>
referre tantorum criminum gesta. Peccata quoque
mea mihi sensum doloris tulerunt, hebetudine cordis
coagulatae sunt lacrymae, obriguit animus, nullo moerore
compungitur.</p>
        </div3>
<div3>
          <head>58.</head>
          <p>
 Anima mea in stuporem conversa est, insensata
facta est anima mea. O lacrymae, ubi vos subduxistis?
ubi estis fontes lacrymarum? ubi es moeroris
unda? ubi estis lamenta? Redite, obsecro, lacrymae,
movemini fontes lacrymarum, aspergite me fletibus,
fluite super faciem meam, humectate maxillas
meas, genas meas irrigate; date mihi planctum
amarum, inter omnes enim ego gravius corrui, inter
omnes deterius cecidi. Omnium impiorum poenas
scelere meo vici, tartarea tormenta vix malis meis
sufficiunt.
</p>
          <p>
            <pb n="0840D"/> 59. Non est peccatum super peccatum meum, non
est iniquitas super iniquitatem meam, nequiorem
me cunctis peccatoribus penso. Comparatione mea
<pb n="0841A"/>
nullus iniquus est, juste poenas debitae infelicitatis
exsolvo, juste tantis suppliciis conteror, ex meo peccato
mala mihi omnia advenerunt. Deus juste me affligit,
justo judicio rependitur factis meis congrua
vicissitudo, minus tamen retribuitur mihi quam ipse
deliqui, peccatorum meorum minor vicissitudo rependitur,
plagae meae culpa mea durior invenitur, <emph>490</emph> 
 levior est peccato meo poena damnationis
meae; gravius est quod admisi, levius est quod tolero.
Gravior est culpa quam feci, minor vindicta quam
perfero. Penso malum quod gessi, non est tantum
quod patior.</p>
        </div3>
<div3>
          <head>60.</head>
          <p>
 Levior est plaga mea pondere peccatorum meorum.
Aliud est prorsus, aliud, quod amplius me affligit,
quod me magis contristat, quod me magis perturbat,
<pb n="0841B"/>
quod me magis terrificat, cui simile malum
nullum est, cui incomparabilis omnis poena est, quod
omnibus suppliciis antefertur, quod antecedit cuncta
tormenta, quod exsuperat omnia mala.
</p>
          <p> 61. Heu anima! quid est quod multum metuis?
quid est quod te magis corripit? quid est quod ad
moestitiam te amplius impellit? quid amplius formidas?
quid amplius pavescis? quid amplius metuis?</p>
<p> 62. Metuo diem judicii, metuo diem tenebrarum,
diem nebulosum, diem amarum, diem durum. Perpendo
quidem malum quod tolero, sed amplius quod
restat formido, lugeo, quae in hac vita jam patior,
sed post hanc ne graviora patiar pertimesco. Sententiam
licet jam tolerem in poena, tormenta tamen
gehennae formido ex culpa. Jam praesens poena me
<pb n="0841C"/>
laniat, sed futura magis conturbat. Gravia sunt quae
sustineo, graviora quae in perpetuum pertimesco; de
praesentibus quidem poenis doleo, sed de futuris amplius
ingemisco.</p>
<p> 63. Succurre mihi, Deus meus, antequam moriar,
antequam mors me praeveniat, antequam me tartara
rapiant, antequam me flamma comburat, antequam
me tenebrae involvant. Subveni prius quam ad tormenta
properem, priusquam gehennae ignibus devorer,
priusquam sine termino crucier, reus enim timore
judicii tui terreor, pavore peccati iram tuam
formido, immanitate sceleris examen tuum trepidus
conscientia metuo.</p>
<p> 64. Si enim justus vix salvabitur, ego impius ubi
ero? quid <emph>491</emph> faciam, dum venerit tremendi formido
<pb n="0841D"/>
judicii? cum examen judicii venerit, quid respondebo <note>(Job XXXI, 14)</note>?
quid ero dicturus, cum ante tribunal
Christi fuero praesentatus? Vae diem illum, quando peccavi!
<pb n="0842A"/>
vae diem illum, quando transgressus sum! vae
diem illum, quando malum expertus sum! Utinam non
illuxisset mihi! utinam non fuisset ortus super me!
utinam super me non apparuisset! O dies detestanda!
o dies abominanda! o dies penitus nec dicenda! quae
me in hoc saeculum protulit, quae mihi claustra partus
aperuit, quae ortus mei ostia reseravit. Dies illa a luce
in tenebras permutetur, profunda illam caligo confundat,
aeterna illam caecitas obruat, amittat temporis
statum, omni memoria exstinguatur, nullis digna
saeculis memoretur.</p>
<p> 65. Melius mihi fuerat non esse ortum, melius non
fuisse genitum, melius non fuisse in hoc saeculo procreatum,
quam aeternos perpeti cruciatus. Flete me,
coelum et terra; lugete me, omnes creaturae; plorate
<pb n="0842B"/>
me, omnia elementa; ingemiscite super me, universum
genus, et quo potestis vitae sensu, super me lamentum
effundite; peccavi enim crudeliter, lapsus
sum fortiter, cecidi graviter, corrui miserabiliter,
nullum invenitur peccatum cujus sordibus non sim
coinquinatus. Nullus est morbus vitiorum a quo non
contraxerim contagium, nulla sordium sentina exstitit
quae in me miserum non confluxerit.</p>
<p> 66. Probrosus, sceleratus, flagitiis cunctis obrutus,
innumerabiliter frequentavi impudicitiam foeditatis.
Ut bene viverem ultro promisi, quod pollicitus sum
nunquam servavi. Semper ad peccatum meum redii,
semper delicta mea iteravi, prioribus sceleribus semper
deteriora conjunxi; nunquam in melius mores
<pb n="0842C"/>
mutavi, nunquam a malis factis recessi; plurimos
etiam maculavi me perdens, plurimos pravis moribus
ad iniquitatem converti, scelere meo multae animae
perierunt, exemplis vitae meae multi subversi sunt,
ego multis causa mali exstiti, per me multorum propositum
maculatum est, per me nomen sanctitatis
laceratum est. <emph>492</emph>
</p>
        </div3>
<div3>
          <head>67.</head>
          <p>
 Orate pro me ad Dominum, omnes viri
sancti; obsecrate pro me, plebs omnis sanctorum
implorate pro me, omnis chorus justorum; si forte
misereatur mihi Deus, si forte recipiat me, si forte
deleat peccatum meum, si forte auferat iniquitatem
meam, si misericordiam praestet mihi; iratus enim
est super me nimis, complevit furorem suum in me,
effudit iram indignationis suae super me propter multitudinem
<pb n="0842D"/>
iniquitatis meae, quia creverunt aversiones,
quia multiplicate sunt praevaricationes meae. Vae
mihi! quia consumptus sum; vae mihi! quia defecit
<pb n="0843A"/>
anima mea, afflicta moerore, contrita luctu, extenuata
gemitu.
</p>
          <p> 68. Quis miserebitur tui, anima? quis consolabitur
te? quis dabit lamentum pro te? magna est, siccut
mare, contritio tua <note>(Thren. II, 13)</note>, afflictio tua
sicut pelagus saeviens, dolor tuus quasi fluctus tumens;
quae tempestas non irruit super te? quae procellae
non acciderunt tibi? omnes molestiarum rivi,
omnes turbulentissimae tempestates super tuum caput
intonuerunt, plena es augustia et miseriis, plena
es fluctibus, plena es tempestatibus anima.</p>
<p> 69. Ubi es, custos hominum? ubi es, Redemptor
animarum? ubi es, pastor? cur sprevisti me? cur
avertisti faciem tuam a me? ut quid longe factus es
a me, consolator animae meae? Revertere jam, Deus
<pb n="0843B"/>
meus, non me obliviscaris in finem, non me in perpetuum
deseras, non me ad perdendum in potestate
daemonum derelinquas. Licet offensa sit gravis, tu
autem clemens, tu pius, tu multae miserationis, nullum
relinquis, nullum spernis, nullum detestaris,
nullum recusas a misericordia, sed ultro offers clementiam.
Peccantes exspectas ut redeant.</p>
<p> 70. Quanti enim scelerati, quanti luxuriis dediti,
quanti concupiscentiis saeculi saginati, bonitate tua
ad indulgentiam pervenerunt? Multis non merentibus
gratis peccata donasti, ostende et in me clementiam
tuam, pateat et mihi venia, pateat indulgentia, <emph>493</emph> 
non abneges uni, quod plurimis es largitus. Scelera
mea non defendo, peccata mea non excuso, displicet
mihi quod feci, displicet quod peccavi. Offensam fateor,
<pb n="0843C"/>
errorem confiteor, culpam agnosco, vocem confessionis
aperio. Suscipe, quaeso, clamorem confitentis;
attende, Domine, vocem deprecantis. Audi
vocem peccatoris clamantis.</p>
<p> 71. Peccavi, Deus, miserere mei; peccavi, Deus,
propitiare mihi. Parce malis meis, ignosce peccatis
meis, indulge sceleribus meis, deleat culpas meas
gratia tua. Sana animam meam, quia peccavi tibi <note>(Psal. XL, 5)</note>.
Si enim iniquitates recordatus fueris,
quis sustinebit <note>(Psal. CXXIX, 3)</note>? Ad examen tuum nec
justitia justi secura est. Quis enim justus qui se
audeat dicere sine peccato? quis praesumat coram te
aliquid de justitia? nullus hominum absque peccato,
nullus mundus a delicto, ecce inter sanctos nemo
immaculatus. Ecce, qui servierunt Deo, non fuerunt
<pb n="0843D"/>
stabiles, et in angelis reperta est pravitas <note>(Job IV,
18)</note>. Astra immunda sunt coram te, coeli non sunt
mundi in conspectu tuo <note>(Job XV, 15)</note>; quanto magis
ego abominabilis, et putredo, et filius hominis, vermis,
<pb n="0844A"/>
qui hausi quasi gurges peccatum, et bibi quasi aquas
iniquitatem, qui commoror in pulvere <note>(Job VII, 21)</note>,
qui habito in domo lutea, qui terrenum habeo
fundamentum</p>
<p> 72. Memorare, Domine, quae sit mea substantia <note>(Psal. LXXXVIII, 48)</note>,
memento quia terra sum,
memento quia pulvis et cinis sum <note>(Gen. XVIII, 27)</note>,
operi manuum tuarum porrige dexteram <note>(Job XIV, 15)</note>.
Consule infirmae materiae, succurre carnali fragilitati,
infirmae conditioni. Pateat regressus salutis, pateant
tibi vulnera mea. Coram te est aegritudo mea, tu vides
quantum sauciatus sum, et languidus, medicinam
qua saner tribue, medelam qua curer impende;
refice infectum vitiis, reforma corruptum peccatis.
Exstingue in me flammam concupiscentiae. Jacula
<pb n="0844B"/>
ignita diaboli me ultra non penetrent, non exardescant
in me ulterius.</p>
<p> 73. Tu enim scis tentationes quas porto. Tu scis
fluctus quos patior. Tu nosti tempestates quas tolero,
ubi lapsus sim, ubi defluxus sim, ubi infelix demersus
sim, tu scis. Incurri enim negligens in ruinam. <emph>494</emph> 
Corrui incautus in turpitudinis foveam, decidi in
coenum flagitiorum, descendi in profundum malorum
miser; erue animam meam captivam ab inferis, erue
me de immanissimo abysso. Non me concludat
profundum, non mihi deneget exitum.</p>
<p> 74. Ecce dies metuendus jam imminet, jam dies
ultimus appropinquat, jam instat limes vitae, nihil
superest mihi praeter tumulum, nihil superest praeter
sepulcrum <note>(Job XVII, 1)</note>; parce mihi, antequam eam;
<pb n="0844C"/>
munda me ab iniquitate mea, antequam ab hac vita
egrediar. Solve, priusquam moriar, peccatorum
meorum vincula.</p>
<p> 75. Commotus ad lacrymas tuas, ad fletus tuos
compunctus sum; lamentatio tua me resolvit,
lamentatio tua lacrymas mihi exigit; lamentando ad
lacrymas me coegisti, lamentando ad fletum me
commovisti; ad lamentum tuum lacrymas fudi, ad
planctum tuum in lacrymas resolutus sum. Deus tibi
veniam tribuat, Deus tibi culpas tuas parcendo
ignoscat. Peccata tua Deus a te suspendat, peccata
tua laxando dimittat, criminum tuorum maculas
abluat, ab omni te mali labe detergat, liberet te ab
imminenti peccato.</p>
<p> 76. Age itaque jam ut oportet, age ut decet, age ut
<pb n="0844D"/>
dignum est, age ut rectum est, age ut aequum est
Propone ut ulterius non pecces, ne ultra delinquas
statue. Cave culpas tuas iterare, cave mala repetere,
ad vitium ex quo te abscidisti non revoces, quod
<pb n="0845A"/>
deliquisti non iteres, transacta mala non repetas.
Post lapsum denuo non delinquas, non te polluas
post lamentum, post poenitentiae luctum non redeas
ad peccatum, non denuo committas deplorata delicta.</p>
<p> 77. Ne rursus facias quod iterum plangas, ne
culpam pro qua veniam postulas iterare praesumas:
inanis est poenitentia quam sequens culpa coinquinat,
vulnus iteratum tardius sanatur, frequenter peccans
et lugens vix veniam meretur. Nihil prosunt lamenta,
si replicantur peccata. Nihil valet veniam a malis
poscere, <emph>495</emph> et mala denuo iterare. Persiste ergo
<pb n="0846A"/>
in confessione, esto in poenitentia fortiter confirmatus.</p>
<p> 78. Vitam bonam quam coepisti tenere non desinas.
Propositum vitae bonae conserva jugiter. Beatus eris,
si permanseris; beatus, si perseveraveris; tunc erit
perfectum opus tuum, si usque in finem duraveris.
Salus perseverantibus promittitur, praemium perseverantibus
datur: <hi>Beati qui custodiunt judicium, et
faciunt justitiam in omni tempore <note>(Psal. CV, 3)</note>
            </hi>. Non
est beatus qui bonum facit, sed qui incessabiliter
facit. <hi>Qui enim perseveraverit usque ad finem, hic
salvus erit <note>(Matth. X, 22.)</note>
            </hi> </p>
</div3>
      </div1>

<div1>
        <head>LIBER SECUNDUS.</head>

<pb n="0845"/>
<p>
          <pb n="0845B"/> <emph>496</emph> 1. Quaeso te, anima, obsecro te, deprecor
te, imploro te, ne quid ultra leviter agas, ne quid
inconsulte geras, ne temere aliquid facias, ne
repetatur malum, ne renascatur peccatum, ne redeat
iniquitas, ne recurrat malitia, ne denuo exoriatur
nequitia, ne resumat injustitia vires.</p>
<p> 2. Scito, homo, temetipsum; scito quis sis, scito
cur ortus sis, quare natus sis, in quem usum genitus
sis, quare sis factus, qua conditione sis editus, aut
quare sis in hoc saeculo procreatus; memento conditionis
tuae, naturae tuae ordinem serva. Esto quod
factus es, qualem te Deus fecit, qualem te factor
condidit, qualem te creator instituit.</p>
<p> 3. Serva rectam fidem, tene sinceram fidem, custodi
intemeratam fidem, maneat in te recta fides. Sit in te
<pb n="0845C"/>
incorrupta confessionis fides, nulla te insipiens doctrina
decipiat, nulla religio perversa corrumpat, nulla
pravitas a fidei soliditate avertat. Nihil temere de
Christo loquaris, nihil de Deo pravum, nihil impium
sentias, nihil perverse sentiendo in dilectione ejus
offendas. Esto in fide justus, habeto fidem rectam,
conversationem sanctam, quam invocas fide, non
abneges opere, ab omnibus quae lex vetat abstine, omnia
quae Scriptura prohibet cave.</p>
<div3>
          <head>4.</head>
          <p>
 Non delinquas in opere, qui in fide perfectus
es. Fidem turpiter vivendo non polluas, fidei integritatem
pravis moribus non corrumpas, nihil contra
praeceptum Dei facias; vive in bono, nullo adjuncto
malo, bonos mores nulla conversatio mala coinquinet,
<pb n="0846B"/>
opera recta sinistra facta non maculent; non
admisceas virtutibus vitium, non adjungas bonis
malum, malum mistum bonis contaminat plurima
bona. Unum malum multa bona perdit. Qui in uno
peccaverit, eum omnibus vitiis subjacere scito <note>(Jac.
II, 10)</note>. <emph>497</emph>
</p>
        </div3>
<div3>
          <head>5.</head>
          <p>
 Per unum enim peccatum multae justitiae
pereunt. Per unum malum multa bona possunt subverti.
In id, quod delectatur corpus, animum non declines,
carnali delectationi consensum non praebeas.
Non des animam tuam in potestatem carnis, refrena
mentem ab appetitu illius. Cor tuum quotidie discute,
cor tuum quotidie examina, privata examinatione
occultorum tuorum latebras discute. A cogitatione
noxia custodi animam tuam, mentem tuam
<pb n="0846C"/>
turpis cogitatio non subripiat; discerne cogitationes
tuas, quid vites, quid facias; munda conscientiam
tuam a peccato.
</p>
          <p> 6. Sit animus tuus ab omni pollutione purgatus.
Sit mens tua pura, nullae ibi sordes resideant. Sic
vitium absterge a te, ut nec animo quidpiam apud te
remaneat. Scito te de cogitationibus judicandum.
Deus conscientias judicat. Deus non solum carnem,
sed et mentem examinat. Deus judex et de cogitationibus
judicat animam. Quando titillat prava cogitatio,
non consentias illi. Quando suggerit aliquid
illicitum, non ibi teneas animum; primam peccati
suggestionem contemne, non sinas eam in corde
tuo manere. Quacunque hora venerit, expelle illam;
<pb n="0847A"/>
ut apparuerit scorpio, contere eum. Caica serpentis
caput, calca pravae suggestionis initium.</p>
<p> 7. Culpam ibi emenda, ubi nascitur; in ipso initio
cogitationi resiste, et evades caetera. Adversus initium
cogitationis decerta, et vinces; caput cogitationis
exclude, et caetera superantur. Si expuleris cogitationem
a corde, non prorumpit in opere. Si cogitationi
non consenseris, operi cito resistes; quem
delectatio non rapit, consensio sibi non subdit. Non
enim potest corpus corrumpi, <emph>498</emph> nisi prius animus
corruptus fuerit. Dum anima labitur, statim
caro ad peccandum parata est. Anima enim carnem
praecedit in crimine, nihilque potest caro facere, nisi
quod voluerit animus; munda ergo a cogitatione animum,
et caro non peccat; si enim volueris, te omnino
<pb n="0847B"/>
superare non poterit.</p>
        </div3>
<div3>
          <head>8.</head>
          <p>
 Audi, anima, quae loquor, ausculta quae dico,
attende quae moneo; nulla jam immunditia polluaris,
nulla libidine maculeris, ab omni te carnis corruptela
suspende, ab omni carnis corruptione te subtrahe.
Luxuria in te ultra non invalescat. Libido ultra non
te devincat. Custodi a fornicatione corpus tuum. Ne
ulla unquam carnali cogitatione inquineris; fornicatione
contaminari deterius omni peccato puta, omnibus
peccatis fornicatio major est.</p>
        </div3>
<div3>
          <head>9.</head>
          <p>
 Grave peccatum est fornicatio. Fornicatio universa
antecedit mala. Fornicatio gravior est morte;
melius est mori quam fornicari, melius est mori quam
libidine maculari, melius est animam effundere quam
eam per incontinentiam perdere. Continentia hominem
<pb n="0847C"/>
Deo proximum reddit, continentia hominem
Deo proximum facit, ubi manserit continentia, ibi et
Deus permanet.
</p>
          <p> 10. Castitas hominem coelo jungit, castitas hominem
ad coelum trahit. Castitati coeli regnum promittitur.
Castitas haereditatem <emph>499</emph> coeli suppetere facit.
Libido vero in infernum mergit hominem, libido ad
tartara hominem mittit, ad poenas tartari hominem
libido perducit.</p>
<p> 11. Quod si adhuc carnis molestias sentis, si
adhuc carnis stimulis tangeris, si adhuc libidinis
<pb n="0848A"/>
suggestione pulsaris, si animum tuum adhuc fornicationis
titillat memoria, si adhuc caro te impugnat,
si te adhuc luxuria tentat, si adhuc libido invitat,
memoriam mortis tibi objice, diem exitus tui tibi
propone, finem vitae tuae ante oculos adhibe; propone
tibi futurum judicium, propone tibi futura tormenta,
propone tibi futura supplicia, propone tibi infernorum
perpetuos ignes, propone tibi gehennae poenas
horribiles.</p>
<p> 12. Ora lacrymis indesinenter, ora jugiter, precare
Deum diebus ac noctibus, sit sine cessatione
oratio, sit frequens oratio, sint orationis arma assidua,
oratio non deficiat, insiste orationi frequenter,
incumbe orationi assidue, geme semper, et plange,
surge in nocte ad precem, vigila et ora, pernocta in
<pb n="0848B"/>
oratione, et prece, incumbe nocturnis vigiliis. Ad
modicum clausis oculis rursum ora, oratio frequens
diaboli jacula submovet.</p>
        </div3>
<div3>
          <head>13.</head>
          <p>
 Oratio continua diaboli tela exsuperat. Haec
prima virtus adversus tentationum incursus. Haec
prima tela adversus hostium tentamenta. Immundos
spiritus precum expellit frequentia, immundos spiritus
orationis evincit instantia. Daemonia oratione
vincuntur, oratione daemonia superantur, omnibus
malis praevalet oratio.
</p>
          <p> 14. Adime quoque tibi saturitatem panis, parcimonia
tuum corpus castiga, jejuniis et abstinentiae
inservi, pallida ora gere, aridum porta corpus. Esuri
et siti, abstine et aresce; non potes tentationes vincere,
nisi jejuniis erudiaris. Escis enim libido crescit,
<pb n="0848C"/>
ciborum saturitas carnis luxuriam suscitat,
edacitatis vitio crescit carnis tentatio, saturitati
libido semper adjuncta est, et contra <emph>500</emph> jejunio
libido restringitur, jejunio luxuria superatur, sequestrata
saturitate, non dominatur luxuria.</p>
<p> 15. Abstinentia enim carnem superat, abstinentia
luxuriam frenat, libidinis impetum abstinentia frangit,
libidinis virtutem abstinentia solvit; sitis et fames
carnis luxuriam interimunt, fames et sitis carnis lasciviam
superant. Vino quoque multo gravatur mens.
Vinum virus est in animo. Vino luxuria excitatur.
<pb n="0849A"/>
Vino fomes libidinis enutritur. Venis vino repletis,
luxuria in membris pullulat; pocula quippe instrumenta
luxuriae sunt. Igni enim adjecto fomite magis
crescit incendium; adjecta igni materia, plus augetur
flamma.</p>
<p> 16. Oculi quoque prima tela libidinis; visio prima
concupiscentia mulieris, mens enim per oculos capitur.
Aspectus namque amoris jacula mittit, concupiscentiae
libidinem nutrit aspectus; mentem illicit,
animam titillat, cor vulnerat. Subtrahe igitur visum,
reprime oculos a petulantia, nec eos figas in specie
carnis. Nullam attendas ad concupiscendum; nullam
hoc animo inspicias, ut concupiscas; tolle occasionem
peccandi, aufer materiam delinquendi.</p>
        </div3>
<div3>
          <head>17.</head>
          <p>
 Si vis esse a fornicatione tutus, esto corpore et
<pb n="0849B"/>
visione discretus, corpore quippe sejunctus a peccati
intentione discedis. Circa serpentem autem non eris
diu illaesus; ante ignem consistens, etsi ferreus sis,
aliquando dissolveris; proximus periculo diu tutus
non eris, per assiduitatem cito peccat homo.
</p>
          <p> 18. Saepe familiaritas implicuit multos. Saepe occasio
peccandi voluntatem facit. Saepe, quos voluntas
non potuit, assiduitas superavit. Otiositati deditum
cito luxuria subripit. Vacantem luxuria cito praeoccupat.
Gravius libido urit quem otiosum invenerit. Cedit
autem libido rebus, cedit operi, cedit industriae, et labori,
libidinem quippe carnis saepe labor evincit, corpus
enim labore fatigatum minus delectatur flagitio.</p>
<p> 19. Quapropter praecave otium, non diligas otium,
non ducas in otio vitam, fatiga corpus laboribus,
<pb n="0849C"/>
exerce operis cujuslibet studium, quaere tibi opus
utile, quo animi infigatur intentio, cum opere <emph>501</emph> 
vaca lectioni, vaca in lege Dei, vaca in meditatione
Scripturarum; habeto in divinis libris frequentiam,
assiduitas legendi sit tibi, sit tibi frequens lectio, sit
quotidiana legis meditatio. Lectio vitae demit errorem,
lectio a mundi subtrahit vanitate, lectione
sensus et intellectio augetur; lectio docet quid caveas,
lectio ostendit quo tendas. Multis proficis,
cum legis, si tamen facias quod legis.   Jam etsi
caetera bona placent, si et alia grata sunt, si in
voluntate sunt, si in voto sunt, si in bonis cunctis
animus est intentus, si in bonis cunctis animus est
paratus.</p>
        </div3>
<div3>
          <head>20.</head>
          <p>
 Esto humilis, esto in humilitate fundatus, esto
<pb n="0849D"/>
omnium ultimus, et novissimus, humilitate minimum
te fac, nulli te praeponas, nulli te superiorem deputes,
<pb n="0850A"/>
aestima, omnes superiores esse tibi, omnium te
minimum existima, inferiorem te omnibus deputa.
Quamvis summus sis, humilitatem tene; si humilitatem
tenueris, habebis gloriam; quantum enim humilis
fueris, tantum te sequetur gloriae altitudo.
</p>
          <p> 21. Cave autem jactantiam, cave ostentationis
appetitum. Cave gloriae inanis studium, non te arroges,
non te jactes, non te insolenter extollas. Alas
superbiae non extendas, elationis pennas non erigas,
nihil de te praesumas, nihil tibi boni tribuas, de
justitiae virtute nulla elatione superbias, de bonis
factis non extollaris, de bono opere non glorieris;
descende, ut ascendas; humiliare, ut exalteris, ne
exaltatus humilieris; qui enim attollitur humiliatur,
qui exaltatur dejicitur, qui elevatur prosternitur, qui
<pb n="0850B"/>
inflatur alliditur; de excelso gravior casus est, de
alto major ruina est, initium enim peccati superbia.</p>
<p> 22. Superbia angelum deposuit, tumor regna dissolvit,
elatio excelsos dejecit, arrogantia sublimes
humiliavit, humilitas autem casum nescit, humilitas
lapsum non novit, humilitas ruinam nunquam incurrit,
nunquam lapsum passa est humilitas. Cognosce, <emph>502</emph> 
 homo, quia Deus humilis venit, et quia se in
forma servi humiliavit, factus obediens usque ad
mortem <note>(Philipp. II, 8)</note>; ambula sicut et ille ambulavit,
sequere ejus exemplum, imitare vestigia ejus,
existe vilis, existe abjectus, existe despectus, displice
tibi, despectus esto apud temetipsum.</p>
<p> 23. Qui enim sibi vilis est, ante Deum magnus est;
qui sibi displicet, Deo placet; esto igitur parvus in
<pb n="0850C"/>
oculis tuis, ut sis magnus in oculis Dei. Tanto enim
eris ante Deum pretiosior, quanto fueris in oculis
tuis despectior. Porta quoque verecundiam in vultu
de recordatione delicti, porta pudorem in facie de
memoria commissi peccati. Peccati pudore oculos
tuos attollere erubesce. Incede deposita facie, moesto
ore, abjecto vultu, perculso corde, lugubri veste,
sacco involutus, opertus cilicio corpus: fatiscentes
artus cilicium et cinis involvat, squalentia et tabescentia
membra saccus operiat, exustum corpus
luctuosus habitus tegat.</p>
<p> 24. Terra sit tibi incessanter cubile, stratus humus:
pulvis es, in pulvere sede; cinis es, in cinere
sede semper lugens, semper moerens, semper gemens,
semper suspiria cordis emittens; sit compunctio
<pb n="0850D"/>
in corde, sint gemitus crebri in pectore;
frequenter oculis lacrymae profundantur, ad lacrymas
<pb n="0851A"/>
esto paratus; dilige lacrymas, suaves sint tibi
lacrymae, delectet te semper planctus et luctus.
Planctum et compunctionem fac tibi semper: planctum
et lacrymas nunquam deseras. Tantum sis
promptus ad lamenta quantum fuisti pronus ad
culpam; qualis fuit tibi ad peccandum intentio, talis
sit ad poenitendum devotio; ita revertere, sicut in
profundum recesseras: secundum morbum impertienda
est medicina, juxta vulnus sunt adhibenda
medicinae remedia. Gravia peccata grandia lamenta
desiderant.</p>
<p> 25. Nulla te res de peccato securum faciat, nulla
tibi securitatis deceptio blandiatur, nulla securitas
deceptum a poenitentiae intentione suspendat. Incessanter
in corde tuo spes et formido consistant. Pariter
<pb n="0851B"/>
sint in te timor atque fiducia, pariter spes et <emph>503</emph> 
 metus; sic spera misericordiam, ut justitiam
metuas; sic te spes indulgentiae erigat, ut metus
gehennae semper affligat.</p>
        </div3>
<div3>
          <head>26.</head>
          <p>
 Timor enim semper emendat, timor expellit
peccatum, timor reprimit vitium, timor cautum facit
hominem atque sollicitum; ubi vero timor non est,
ibi dissolutio vitae est; ubi timor non est, ibi perditio
mortis est; ubi timor non est, ibi scelerum
abundantia est. In infirmitatibus tuis non contristeris,
in languoribus gratias age Deo. Valere te animo magis
opta quam corpore, valere magis mente quam
carne, adversa corporis remedia animae sunt. Aegritudo
carnem vulnerat, mentem curat; languor enim
vitia excoquit, languor vires libidinis frangit.
</p>
          <p>
            <pb n="0851C"/> 27. Si prosperitas arriserit, non extollaris; si
adversitas acciderit, non dejiciaris; si felicitas eluceat,
non sis jactans; si calamitas contigerit, pusillanimis
non existas. Habeto temperamentum in prosperis,
habeto patientiam in adversis. Probari te in
dolore cognosce, ne frangaris. Probari te in prosperitate
cognosce, ne exalteris: aequalis esto in omnibus.
Mentem nec gaudio, nec moerore commutes; omnia
aequali jure sustine, nulla insolentia commuteris.</p>
<p> 28. Nullus te casus imparatum inveniat, nullus sit
casus quem non meditatio tua praeveniat. Propone
tibi nihil esse quod non accidere possit, praemeditare
contra omnia fortuita, futuras semper commentare
miserias. In secundis meditare quo pacto adversa
feras; ne aliquid adversum accidat, semper animo
<pb n="0851D"/>
cogita. Sapientis est periculi praevidere jacturam.
Omnia meditata leviora accidunt, expectata mala tolerabiliter
feruntur. Cedit adversus casus consilio;
praeexspectata res non admiratur, cum acciderit.
Advenientes impetus meditatio frangit. Praecogitatio
<pb n="0852A"/>
futuras molestias attenuat, praevisio malorum lenit
adventum, inopinatum autem malum fortiter ferit.</p>
<p> 29. Acerba sunt quae cogitata non fuerunt; gravia
existunt, in quibus improvisi incurrimus. Improvisa
mala graviter feriunt, repentinum malum cito frangit
quod provisum non est vehementer <emph>504</emph> affligit. Subita
maris tempestas terrorem exsuscitat. Improvisus
hostis male perturbat, inopinatus hostis facile
opprimit. Omnia repentina graviora existunt. Quae repente
accidunt, graviora occurrunt. Et ad bona igitur,
et ad mala praepara cor tuum, et bona et mala prout tibi
evenerint porta, et adversa et prospera utcunque
occurrerint tolera; quodcunque evenerit, mente libera
sustine</p>
<p> 30. Si praevenerit iracundia, restringe illam; si
<pb n="0852B"/>
praeoccupaverit, mitiga eam. Tempera furorem, tempera
indignationem, cohibe animi motum, refrena
iracundiae impetum. Si non potes iram vitare, vel
tempera; si non potes furorem cavere, vel cohibe:
promptior esto ad suscipiendam quam ad inferendam
molestiam. Disce mala magis tolerare quam facere,
disce mala ferre potius quam referre. Cave ne
sis ultor injuriarum tuarum.</p>
<p> 31. Esto patiens, esto mansuetus, esto mitis, esto
modestus. Serva patientiam, serva modestiam, serva
mansuetudinem. Stude patientiae et mansuetudini,
despice probra illatae contumeliae. Irrisionem despiciendo
exsupera, dissimulando errores detrahentium
calca, contumelias detrahentium patientia supera.
Sagittas contumeliae clypeo patientiae frange. Praepara
<pb n="0852C"/>
contra asperum verbum tolerantiae clypeum,
contra linguae gladium patientiae scutum praebe.</p>
<p> 32. Quamvis quisque irritet, quamvis incitet,
quamvis exasperet, quamvis insultet, quamvis lacessat,
quamvis convicietur, quamvis criminetur, quamvis
ad litem provocet, quamvis ad jurgium provocet,
quamvis convicium dicat, quamvis injuriam faciat,
quamvis afficiat contumeliis, tu sile, tu tace, tu dissimula,
tu contemne, tu non loquaris, tu exerce silentium.
Injuriatus non respondeas, convicium non
retorqueas, contumeliam non repetas. Tene silentii
patientiam, tacendo citius vinces.</p>
<p> 33. Disce a Christo modestiam, disce tolerantiam,
Christum attende, et non doleas injurias. Pro nobis
namque passus, nobis <emph>505</emph> reliquit exemplum <hi>(I
<pb n="0852D"/>
Pet. II, 21)</hi>; palmis enim percussus, flagellis caesus,
sputis derisus, clavis confixus, spinis coronatus,
cruci damnatus, semper conticuit. Magna est virtus,
si non laedas, a quo laesus es; magna est fortitudo,
si etiam laesus remittas; magna est gloria, si cui
<pb n="0853A"/>
potuisti nocere parcas. Quando enim conviciaris,
propter peccata tua contigit tibi; quando injuriaris,
mala tua id faciunt. Quidquid tibi contigit adversum,
pro tuo peccato existima evenire; consideratione
ergo justitiae dolorem tempera.</p>
<p> 34. Levius portabis, si pro quibus infertur intenderis;
cum ergo derogatur tibi, tu ora; cum maledicitur
tibi, tu benedic maledicenti, benedictionem
oppone, irascentem patientia delinire, blandimento
iracundiam furentis dissolve. Vince nequitiam lenitate,
vince bonitate malitiam, inimicos pacis omni
modestia placa, mala aliorum tuo bono supera, tranquilla
mente illatas contumelias porta; aperi tranquillo
corde dolorem; injuriae vulnus, quamvis grave
sit, apertum evaporat, valde autem comedit animum
<pb n="0853B"/>
vulnus inclusum, quanto enim magis id tegis, tanto
maxime auges; aperi ergo hoc gravato animo, et non
te excrucia.</p>
<p> 35. Si contristaveris in aliquo fratrem tuum, satisfac
illi. Si peccaveris in eum, age poenitentiam
coram illo, si offenderis quemquam, repropitiare
eum prece. Perge velociter ad reconciliationem offensionis
tuae, cito veniam postula; non dormias,
nisi revertaris ad pacem; non requiescas, nisi reconciliatus
fueris fratri. Revoca eum celerrimo dilectionis
affectu. Revoca eum humilitate ad gratiam; humili
te illi affectu prosterne, supplici animo veniam
deprecare. Petenti quoque tibi veniam libenter indulge;
poscenti indulgentiam placanter dimitte, revertentem
statim amplectere. Redeuntem confestim
<pb n="0853C"/>
benigna suscipe charitate.</p>
<p> 36. Dimitte, ut dimittatur tibi. Ignosce, ut ignoscatur
tibi, peccanti <emph>506</emph> in te non retribuas secundum
culpam, sciens quia et in te venturum est
judicium. Non enim habebis indulgentiam, nisi dederis;
et si ille non supplicet, si sibi dimitti non
postulet, si deprecandi humilitatem non subeat, si
peccatum suum mala conscientia non agnoscit, tu
relaxa ex corde, tu dimitte ex animo, tu gratis indulge,
tu veniam propria tua voluntate concede. Dolorem
in corde non reserves, dolorem in animo non
retentes, aufer a corde fraternam offensionem, alienae
nequitiae non reserves dolorem. Odium enim
hominem a regno Dei separat, a coelo subtrahit, a
paradiso ejicit, odium nec passione adimitur, nec
<pb n="0853D"/>
martyrio expiatur, nec fuso sanguine deletur.</p>
<p> 37. Quid zeli referam ignem? invidia cuncta virtutum
germina concremat, invidia cuncta bona ardore
pestifero devorat. Haec primum sibi nocet, primum
<pb n="0854A"/>
se mordet, primum suum auctorem rodit. Invidia est
animi tinea, sensum comedit, pectus urit, mentem
afficit, cor hominis, quasi quaedam pestis, depascit.
Occurrat igitur contra zelum bonitas, adversus invidiam
charitas praeparetur; de bono alterius non doleas,
de alterius profectibus non tabescas, nullius
prosperitate lacereris, nullius felicitate crucieris,
nullius invidentiae facibus agiteris.</p>
        </div3>
<div3>
          <head>38.</head>
          <p>
 Pacem ama, pacem dilige, pacem cum omnibus
retine, omnes in mansuetudine et charitate amplectere;
proba te amplius amare quam ipse amaris;
non sis in pace infidus, non sis levis in amicitia.
Retine semper vinculum constantiae, odientes ad pacem
invita, discordantes ad concordiam revoca, dissidentium
corda pace concilia, habeto placabilitatem
<pb n="0854B"/>
mentis, habeto animi benignitatem, promptus esto
in affectu, affabilis in sermone, grato animo affare
omnes; nullus existat sermo jurgiorum, qui concordiam
dividat.</p>
        </div3>
<div3>
          <head>39.</head>
          <p>
 Fuge rixas, vita lites, cave contentiones, tolle
occasionem litis. Litem sperne, vive semper in
pace, in nulla causa contendas, in nulla actione
decertare studeas. Contentio contradictionem exigit,
contentio lites parit, contentio rixas gignit, contentio
faces odiorum accendit. Pacem cordis contentio exstinguit,
concordiam <emph>507</emph> contentio rumpit. Si ceciderit
inimicus tuus, noli gratulari, in ruina adversarii
noli extolli; non laeteris super inimici interitu,
ne superveniant in te similia, ne forte convertat
Deus ab eo in te iram suam.
</p>
          <p>
            <pb n="0854C"/> 40. Qui enim gaudet de inimici casu, cito incidet
in illum: sit magis erga humiliatum humanus affectus,
sit erga dejectum compassionis intuitus, delectet
te dolere super eum qui afflictus est; condole
in alienis calamitatibus, satiare fletibus in alienis
moeroribus; non sis durus, non sis ferreus, non sint
tibi dura praecordia. Sic alienam miseriam tanquam
tuam luge; in tribulatione alterius et tu esto tristis.
Cum plangentibus plange, cum flentibus fle, cum lugentibus
mentis affectu conjungere.</p>
<p> 41. In omnibus actibus tuis, in omni opere tuo,
in omni conversatione tua, imitare bonos, aemulare
sanctos, habeto ante oculos exempla sanctorum,
exempla justorum imitando considera, exempla sanctorum
propone tibi, sint tibi patrum exempla disciplinae
<pb n="0854D"/>
incitamenta. Intende ad bene operandum virtutes
sanctorum, intende ad bene vivendum documenta
justorum; nullum vitae tuae scandalizet infamia,
nullum opinio contristet adversa; disce bono
<pb n="0855A"/>
fragrare praeconio, habeto testimonium bonum, custodi
bonam famam tuam, nullis fetoribus obscuretur,
nullis laceretur opinionibus. Laceratio enim opinionis
boni jacturam facit.</p>
<p> 42. Cave autem gloriam popularem, vita admirationem
vulgi, desine jactare te in adulantium oculis,
non sis circumflatus vento favoris. Contemne favores,
contemne laudem popularis favoris; esse magis
bonus quam videri stude; non exquiras si quis te
extollat, aut si quis contemnat; nec favor te seducat,
nec vituperatio frangat; qui laudem non appetit,
nec contumeliam sentit; si contemnes laudem,
facile et vituperationem rejicies. Non ideo te bonum
existimes, si bonus praediceris; in lingua aliena
conscientiam tuam interroga; discerne te tuo, non
<pb n="0855B"/>
alieno judicio; neque ex alieno sermone, sed ex tua
te mente metire; nemo magis scire poterit quis sis,
sicut tu, qui conscius es tui; quid enim prodest, <emph>508</emph> 
 dum malus es, si bonus praediceris? aut quid
boni laus pertinet ad te, si aliud es, et aliud esse
fingaris?</p>
<p> 43. Quapropter vita simulationem, vita fictionem,
obscuriori veste non simules sanctitatem; qualis haberi
vis, talis esto, professionem tuam et habitu et
incessu demonstra, sit in ingressu tuo simplicitas,
in motu puritas, in gestu gravitas, in incessu honestas,
nihil dedecoris, nihil lasciviae, nihil petulantiae,
nihil insolentiae, nihil levitatis in incessu tuo
appareat; animus enim in corporis habitu apparet,
gestus corporis signum est mentis, corporis gestu
<pb n="0855C"/>
animus proditur, corporis gestu animi habitus panditur,
incessus ergo tuus imaginem levitatis non habeat,
incessus tuus alterius oculos non offendat;
non praebeas de te aliis spectaculum, non des aliis
de te obtrectandi locum, nec te adjungas levibus
personis, nec te admisceas vanis: vita malos, cave
iniquos, fuge improbos, pelle ignavos a te; fuge
turbas hominum, maxime ejus aetatis qui ad vitia
proni sunt.</p>
        </div3>
<div3>
          <head>44.</head>
          <p>
 Bonis te adjunge, bonorum consortium appete,
bonorum societatem quaere. Sanctis individue adhaere.
Si fueris socius conversationis, eris et virtutis;
qui cum sapientibus graditur, sapiens erit, qui
cum stultis, stultus erit, similes enim similibus conjungi
solent. Periculosum est cum malis vitam ducere,
<pb n="0855D"/>
perniciosum est cum his qui pravae voluntatis
sunt sociari. Infamiam tibi nutris, si indignis te sociaveris.
Melius est habere malorum odium, quam consortium;
sicut multa bona habet communis vita sanctorum,
sic plurima mala affert societas malorum;
qui enim tetigerit immundum, coinquinabitur ab eo;
claude etiam aures tuas, ne audias malum.
</p>
          <p> 45. Respue sermones impudicos, fuge inhonesta
verba, nulla aures tuas sermonum impudicitia subrepat,
<pb n="0856A"/>
vanus sermo cito polluit mentem, et facile
agitur quod libenter auditur. Nihil ex ore tuo, quod
impedire possit, procedat; nihil quod non expedit
sonus vocis erumpat; hoc procedat ex labiis, quod
aures non polluat audientis. Cavenda est verborum
obscenitas, fugienda est turpitudo sermonis, sermo
vanus vanae conscientiae est index, mores hominis
lingua pandit; et qualis sermo ostenditur, talis animus <emph>509</emph> 
 comprobatur; ex abundantia enim cordis
os loquitur <note>(Matth. XII, 34)</note>.</p>
<p> 46. Ab otioso sermone compesce linguam, ab
otioso verbo reprime linguam. Cave a fabulis ineptissimis,
aniles fabulas non loquaris. Turpia et inania
verba non garrias, retice verbum quod non aedificat
audientes, sermo otiosus non erit absque judicio.
<pb n="0856B"/>
Unusquisque rationem redditurus est sermonum
suorum <note>(Matth. XII, 36)</note>; ante uniuscujusque faciem
sua verba stabunt. Qui otiosa verba non reprimit, ad
noxia cito transit; qui minima spernit, in maximis
facile proruit; minor namque culpa majorem generat;
paulatim crescunt vitia, et dum parva non vitamus,
in magnis prolabimur; minima igitur vita, et
ad majora non pervenies; parva sperne, et in deterius
non incides.</p>
<p> 47. Ea quae loqueris gravitate atque doctrina
digna existant; sit sermo tuus irreprehensibilis,
sit exspectationi audientium utilis: stude dicere,
non quod libet, sed quod oportet. Discerne quid
loquaris, quid taceas, et in loquendo, et in tacendo
peritus esto. Multum ante delibera, quid dicas, ne
<pb n="0856C"/>
revocare non possis. Fuge casus linguae, lingua tua
non te perdat.</p>
        </div3>
<div3>
          <head>48.</head>
          <p>
 Tolle insidianti occasionem, non pateat inimici
jaculis os tuum, non loquaris quod excipiat adversarius.
Amicum semper habeto silentium, pone custodiam
ori tuo, labiis tuis signaculum praebe, oppone
linguae tuae claustra silentii, circumclude linguam
munitione custodiae. Intende opportunitatem
loquendi, tempus proferendi sermones inquire, scito
quo tempore loquaris, considera quando dicas, tempore
congruo loquere, tempore congruo tace.</p>
        </div3>
<div3>
          <head>49.</head>
          <p>
 Tace usquequo interrogeris; non loquaris,
nisi interrogatus; non dicas, priusquam audias,
interrogatio os tuum aperiat, sint verba tua pauca.
Tolle verbositatem sermonis superflui, loquendi
<pb n="0856D"/>
modum non excedas, ne immoderatione linguae incurras
periculum, multiloquia non effugiunt culpam,
multiloquium non declinat peccatum, fluvius exundans
cito colligit lutum, ultra modum flatus maris
periculum parit, imbrium nimietas periculum suscitat,
linguosus homo imperitus est; sapiens paucis
utitur verbis; brevem sermonem scientia facit; loqui
multum stultitia est, vox enim insipientis in
multiplicatione sermonis. Sit igitur in verbo mensura,
<pb n="0857A"/> <emph>510</emph> 
 sit in sermone statera, semper verba
tua moderare, modum loquendi non transeas.
</p>
          <p> 50. Abscinde etiam a lingua vitium detrahendi.
Alienam vitam non laceres, de malo alieno os tuum
non coinquines. Non detrahas peccanti, sed condole;
quod in alio detrahis, in te potius pertimesce.
Detractio grave vitium est, detractio grave peccatum
est, detractio grave crimen est, detractio gravis damnatio
est. Hoc omnes reprehendunt, hoc omnes vituperant,
hoc foedius nihil est, hoc summae turpitudinis
est.</p>
<p> 51. Canum mos est latrare, canum linguas exerere,
canum dente pestifero mordere, soli canes obtrectare
noverunt; quando aliis detrahis, te discute;
quando alium mordes, tua peccata redargue; si vis
<pb n="0857B"/>
detrahere, ad tua te peccata retorque; non alterius
delicta, sed propria cerne; vitia tua attende, non
alterius. Nunquam detrahes, si te bene perspexeris;
de tua igitur correctione esto sollicitus; de tua
salute et emendatione esto attentus, detrahentes
non audias. Susurrantibus auditum non praebeas.</p>
        </div3>
<div3>
          <head>52.</head>
          <p>
 Pari reatu detrahentes et audientes tenentur,
utrisque simile discrimen impenditur. Qui detrahentem
audit et is qui detrahit aequaliter judicantur;
quod ad te non pertinet noli quaerere, quid inter se
loquantur homines cognoscere nunquam desideres.
Noli quaerere quid quisque dicat vel faciat; devita
curiositatem, omitte curas alienae vitae, omitte curam
quae ad causam tuam non pertinet. Nulla curiositas
animum tuum capiat, nulla te concupiscentia detestandae
<pb n="0857C"/>
curiositatis subripiat, nec, oblitus tuorum
morum, alienos perquiras; tanta cura corrige vitia
tua, quanto studio perspicis aliena.
</p>
          <p> 53. Omne quoque genus mendacii summopere
fuge; nec casu, nec studio loquaris falsum; nec
ut praestes mentiri studeas; nec qualibet fallacia
vitam alicujus defendas. Cave mendacium in omnibus,
mendacio enim fides tollitur, error inducitur,
veritas aboletur; <emph>511</emph> nullum justum mendacium,
omne mendacium peccatum est. Omne quod a veritate
discordat iniquitas est.</p>
<p> 54. Leges saeculi falsarios damnant, mendaces puniunt,
fallaces perimunt. Si mendacia apud homines
<pb n="0858A"/>
lege damnantur, si fallacia humano judicio plectitur,
si falsitas capitali poena conscribitur, quanto
magis ante Deum testem verborum? ante quem et de
otioso verbo rationem unusquisque praestabit, ante
quem, et pro otioso sermone poenas quisque luet, <hi>os
enim quod mentitur occidit animam;</hi> et: <hi>Perdes eos
qui loquuntur mendacium <note>(Ps. V, 7)</note>
            </hi>; et: <hi>testis falsus
non erit impunitus <note>(Proverb. XIX, 5, 9)</note>
            </hi>.</p>
<p> 55. Refuge ergo fallaciam, declina mendacium;
cave falsum, pure loquere, nunquam mentiaris,
esto verax, neminem mentiendo fallas, neminem
mentiendo in errorem inducas, nullum circumscribas
verbis, nullum fallendo decipias, nullum argumentis
verborum mentiendo seducas. Non aliud dicas,
et aliud facias; non aliud loquaris, et aliud in
<pb n="0858B"/>
animo teneas; praebe affectum sine simulatione,
sine fuco exhibe bonitatem.</p>
<p> 56. Prohibe etiam tibi juramentum, tolle jurandi
usum; jusjurandum interdic tibi; periculosum est
enim jurare, assiduitas jurandi perjurii consuetudinem
facit. Jurandi usus ad perjurium ducit; sit in
ore tuo, <hi>est;</hi> sit in ore tuo, <hi>non est <note>(Matth. V, 37)</note>
            </hi>;
veritas juramento non indiget; fidelis sermo sacramenti
retinet locum, firma etiam sit sacramenti tui
fides.</p>
<p> 57. Fac bonum quod spopondisti. Non sis in verbis
facilis, et in opere difficilis. Coram Deo aliquid
facile non promittas; sine consideratione virium
nihil voveas; quod non potes facere, non pollicearis.
Multum Deo reus eris, si non reddideris quod voveris;
<pb n="0858C"/>
displicent Deo qui vota sua non explent.</p>
<p> 58. Inter infideles computantur, qui quod voverunt,
non impleverunt; melius est enim non promittere
quam fidem promissi <emph>512</emph> non exsolvere; melius
est enim non vovere quam post votum promissa
non reddere <note>(Eccle. V, 4)</note>. In malis promissis rescinde
fidem, in turpi voto muta decretum; quod incaute
vovisti non facias, impia est promissio quae scelere
adimpletur.</p>
<p> 59. Ante Deum nihil est occultum, verbum iniquum
nec in corde tuo dicas: verbum malum nec
silentio abscondi putes. Omne verbum absconditum
non celabitur; panditur enim in manifesto, quod in
<pb n="0859A"/>
occulto deponitur; quod intus agis, vel dicis, palam
positum puta. Lapides enim quibus consciis loquimur
non celabunt, et ipsi parietes quod audierint
non tacebunt. Si homines tacent, jumenta loquentur.
Ita ergo peccata declina, quasi celare non possis.
Ibi pecca, ubi Deum esse nescis: nihil celatur ante
Deum, videt occulta qui fecit abscondita.</p>
<p> 60. Divinis enim judiciis eris reus, quamvis sis
oculis humanis absconditus. Deus ubique praesens
est, spiritus ejus totum implet: majestas ejus omnia
penetrat elementa, cuncta suae potentiae attingit
praesentia, extra eum locus nullus est. Cognitioni
ejus nihil occultum est, omnia secreta vis virtutis
ejus irrumpit, nulla occulta sibi latere patitur, nullis
obicibus, ut penetret impeditur. Ipse cogitationes
<pb n="0859B"/>
novit, ipse cor inspicit; quod intus agitur aut latet
ipse videt, quod intus disponitur ipse comprehendit,
etiam quod homo in se ignorat ille novit.</p>
        </div3>
<div3>
          <head>61.</head>
          <p>
 Nemo potest etiam semetipsum effugere, et si
te non damnat publica fama, condemnat propria
conscientia: nulla poena gravior conscientia; vis
autem nunquam esse tristis? bene vive: secura mens
tristitiam leviter sustinet, bona vita gaudium semper
habet, <emph>513</emph> conscientia autem rei semper in poena
est. Reus animus nunquam securus est, mens enim
mala conscientiae propriis agitatur stimulis. Si enim
in bono permanseris, tristitia elongabitur a te; si in
justitia perseveraveris, tristitia non occurret tibi;
nec plaga, nec mors te terrebit, si bene et pie vixeris.
</p>
          <p>
            <pb n="0859C"/> 62. Consilium autem et opus tuum semper ad
Dominum converte. In omni opere tuo Dei auxilium
posce. Omnia divinae gratiae, divino dono ascribe;
nihil meritis tuis attribuas, in virtute tua nihil praesumas,
in audacia nihil ponas; vis autem virtutes
tuas augeri? prodere noli; occulta virtutes pro elatione,
absconde bona facta pro arrogantia, fuge videri
quod esse meruisti; quod manifestando potes amittere,
tacendo custodi; vitia vero cordis tui revela;
pravas cogitationes illico manifesta; peccatum enim
proditum cito curatur, crimen autem tacendo ampliatur,
silentio culpa crescit: si patet vitium, fit
ex magno pusillum; si latet, fit ex minimo magnum;
si tegitur, magis creditur esse malum; malum autem
cavere potius quam emendare oportet; melius est
<pb n="0859D"/>
ut vites vitium quam ut emendes, ne forte cum incurreris,
revocare non possis.</p>
        </div3>
<div3>
          <head>63.</head>
          <p>
 Usus enim difficile vincitur. Consuetudinis
vincula vix solvuntur, inolita diu tardius corriguntur.
Ancipitem diu delibera sententiam, ante factum cogita
diu, ante opus praemeditare diu: matura consilium,
<pb n="0860A"/>
ut perficere possis; quod vis agere diu exquire, diu
proba, et sic age: cum diu cogitaveris, tunc fac quod
probaveris; nihil ex praecipiti magnum, consilii
mora melior est. In rebus autem certis bene agendi
tarditas removeatur a te, tolle moras, in crastinum
nihil differas: in bonis dilatio nocet, in his quod expedit
differre impedit; absit in bonis remissa segnities,
absit negligentia torpens. Inertis vitium pigritiae
procul sit, vitia cito captant inertes. Per torporem
enim vires et ingenium defluunt. Negligentia et torpor
dissolvunt animum, desidia natura corrumpitur,
desidia frigescit ingenium.
</p>
          <p> 64. Torpor enim exsuperat sensum, hebetudo
scientiae lumen exstinguit; solertia autem sensum
meliorem reddit, pejorem facit <emph>514</emph> negligentia,
<pb n="0860B"/>
sensum desidia obtundit, segnitiem industria
acuit, excellentior fit natura doctrina, ardentius
fit ingenium subjuncto studio. Tardiora
enim ingenia studiis acuuntur, torporem naturae
industria excitat. Sensus tarditatem assiduitas
acuit. Exercitatione proficit sensus, experientia
plus scitur. Saepe natura moribus immutatur, saepe
natura consuetudine superatur, assiduitas enim mores
facit. Jugis usus in naturam vertitur. Omnia
usui cedunt, usui omnia parent, res ita se agit, ut
uteris. Quod cum difficultate coeperis, per usum cum
voluptate perficies.</p>
<p> 65. Nihil sapientia melius, nihil prudentia dulcius,
nihil scientia suavius, nihil stultitia pejus, nihil insipientia
deterius, nihil ignorantia turpius; ignorantia
<pb n="0860C"/>
mater errorum est, ignorantia vitiorum nutrix.
Peccatum magis per ignorantiam praevalet; ignorantia
enim quid sit dignum culpa non sentit, ignorantia
nec quando delinquit agnoscit. Per imperitiam
namque multi peccant, insipiens assidue peccat. indoctus
enim facile decipitur. Stultus in vitia cito dilabitur.
Prudens autem cito deprehendit insidias,
prudens celerius errores agnoscit; noxia non vitamus,
nisi per sapientiam.</p>
<p> 66. Scientia enim a malis abstinet, sapiens omnia
prudenter examinat. Inter bonum et malum sapiens
intelligendo dijudicat. Summum bonum est scire
quid caveas, summa miseria nescire quo tendas. Dilige
ergo sapientiam, et manifestabitur tibi, accede
ad illam, et appropinquabit ad te, assiduus esto illi,
<pb n="0860D"/>
et instruet te.</p>
        </div3>
<div3>
          <head>67.</head>
          <p>
 Disce quod nescis ne doctor inutilis inveniaris;
antea esto auditor, postea doctor: per disciplinam
nomen magistri accipe; bonum quod audieris dic,
bonum quod didiceris doce; discendi et docendi non
contemnas studium. Scientiam quam aure concipis
<pb n="0861A"/>
ore effunde. Sapientiam cum caeteris impertiris, tibi
magis hanc auges; doctrina quanto amplius data
fuerit, tanto magis abundat. Sapientia dando largior
fit, retinendo minoratur; largiendo redundantior est
scientia, et dum plus confertur, plus abundat.
</p>
          <p> 68. Verbum tamen praecedant opera, quae ore
promis, opere <emph>515</emph> adimple; quae verbis doces,
exemplis ostende; esto non solum magister, sed et
imitator virtutis. Si doces, et facis, tunc gloriosus
haberis. Non enim satis est laudare quod dicis, nisi
dictis facta conjunxeris. In doctrina ipsa ab humana
laude te tempera. Sic instrue alios, ut te custodias.
Sic doce, ut humilitatis gratiam non amittas. Cave
ne, dum alios docendo erigis, ipse laudis appetitu
demergaris. Cum autem doces, noli verborum obscuritate
<pb n="0861B"/>
uti, ita dic, ut intelligaris, nec simplicibus
loquendo displiceas, nec prudentes offendas.</p>
        </div3>
<div3>
          <head>69.</head>
          <p>
 Juxta sensum audientis erit sermo doctoris,
secundum mores est impertienda doctrina. Juxta vulnus
adhibenda remedia; variae voluntates variam
disciplinam desiderant, unusquisque secundum professionem
suam docendus est. Inspicienda est varietas
personarum; unumquemque quomodo erudias tracta;
communia omnibus, secreta perfectioribus loquere;
aperta cunctis, operta paucis denuntia; quaedam
enim plurimis, quaedam paucis sunt disserenda.</p>
        </div3>
<div3>
          <head>70.</head>
          <p>
 In omni tempore paratus esto ad instructionem;
nullum tempus sit vacuum, quo non aedifices, nulla
hora praetereat, qua doctrinae studium non conferas,
verba bona aperte et constanter praedica, nec erubescas
<pb n="0861C"/>
loqui quod nosti defendere; quod deesse tibi
scientiae sentis, quaere ab aliis, collatione enim obtecta
clarescunt, conferendo difficilia aperiuntur.
</p>
          <p> 71. Nulla autem sit tibi curiositas sciendi latentia.
Cave indagare quae sunt a sensibus humanis remota.
Praetermitte, quasi secretum, quod Scripturae auctoritate
non didicisti. Nihil ultra quam scriptum est
quaeras, nihil amplius perquiras quam divinae litterae
praedicant. Scire non cupias quod scire non licet:
curiositas periculosa praesumptio est, curiositas damnosa
peritia est; in haeresim provocat, in fabulas sacrilegas
mentem praecipitat, in causis obscuris reddit
audaces, in rebus ignaris facit praecipitem, <emph>516</emph>
</p>
        </div3>
<div3>
          <head>72.</head>
          <p>
 In dispositione autem tolle certamen,
tolle pertinacem vincendi defensionem, cede cito veritati,
<pb n="0861D"/>
non contradicas justitiae, non contendas evacuare
quod rectum est. Jure, non fraude, contende,
non te peritiorem aliis judices, nec te ad disputationes
<pb n="0862A"/>
contrarias praepares, nec ut vincas contra veritatem
coneris. In omni disputatione tene rationem,
disputare stude, non superare; plus dilige audire
quam dicere, plus auscultare quam loqui.</p>
        </div3>
<div3>
          <head>73.</head>
          <p>
 In principio audi, loquere novissimus; finis plus
habet honoris; in omni re finis intenditur, extrema
quaeruntur. Melior est finis quam principium, melior
novissimus sermo quam primus: venerare omnes
scientia meliores ac vita, venerare unumquemque pro
suo merito sanctitatis. Potiori gradui competentem
reverentiam tribue. Juxta dignitatem redde unicuique
honorem.</p>
        </div3>
<div3>
          <head>74.</head>
          <p>
 Superiori aequalem te non exhibeas. Senioribus
praesta obedientiam, famulare imperiis eorum, eorum
auctoritati cede, obsequere voluntati. Defer obsequia
<pb n="0862B"/>
justa majoribus, obedi cunctis in bonis praeceptis.
Ita autem obtempera homini, ut voluntatem
Dei non offendas.
</p>
          <p> 75. Malum facere jussus, non acquiescas; malum
facere jussus, non consentias. Noli in malum potestati
cuidam consentire, etiam si poena compellat, si
supplicia immineant, si tormenta occurrant; melius
est mortem pati quam perniciosa jussa complere,
melius est ab homine jugulari quam damnari aeterno
judicio; non solum factores, sed etiam conscii peccati
tenentur obnoxii, nec enim est immunis a scelere,
qui ut fieret obedivit. Similis est qui obtemperat
in malo ei qui agit malum, facientem et obsequentem
par poena constringit.</p>
<p> 76. A subditis venerari magis quam timeri stude,
<pb n="0862C"/>
subjecti plus te revereantur quam metuant, plus tibi
officio dilectionis quam conditionis necessitate adhaereant;
talem te redde subditis, ut magis ameris quam
timearis. Ex reverentia enim amor procedit, <emph>517</emph> 
odium timor affert; fidem metus tollit, affectus restituit;
timor non servat diuturnam fidem. Ubi timor
est, audacia sequitur; ubi metus est, desperatio occurrit.</p>
<p> 77. Quapropter tempera dominii austeritatem,
summa bonitate subditos rege, non sis terribilis in
subjectis. Sic eis dominare, ut tibi delectentur servire;
et in disciplina, et in modestia modum serva;
nec nimium nec parum indulgeas, nec modicum nec
satis ignoscas. Tene modum in omni opere, in omni
re tene temperamentum, nihil intemperantius agas,
<pb n="0862D"/>
nec minus nec nimium aliquid, nec ultra quam
oportet, nec infra; etiam in bonis immoderatum
esse non decet.</p>
<p>
            <pb n="0863A"/> 78. Omnia mediocria utilia, omnia in suo modo
perfecta; quae cum temperantia fiunt, salubria sunt.
Bona autem immoderato usu noxia efficiuntur. Nimietas
enim omnis in vitio deputatur; omne autem
quod cum moderatione fit salubriter fit, quae cum
temperantia fiunt salubria sunt. Tempera cuncta prudenter,
ne de bono fiat malum, perspice quoque
quid cui aptum sit tempori, quid ubi, quando, qualiter,
quandiu facere debeas.</p>
        </div3>
<div3>
          <head>79.</head>
          <p>
 Causas rerum et temporum regulas inspice,
singulorum operum discretionem agnosce; diligenter
distingue omnia quae agis; qualiter bonum incipias,
qualiter peragas, scito. In omni actione tene
discretionem, in nulla re indiscretus appareas.
Servi unicuique virtuti   congrue   in tempore suo;
<pb n="0863B"/>
cum bene distinxeris opus tuum,   optime   justus
eris. Quidquid boni cum discretione feceris, virtus
est; quidquid sine discretione gesseris, vitium est.
</p>
          <p> 80. Virtus enim indiscreta pro vitio deputatur,
virtus sine discretione vitii obtinet locum; multa
sunt consuetudine vitiata, multa pravo usu praesumpta,
multa contra pudicos mores illicite usurpata;
adime consuetudinem, serva legem; usus auctoritati
cedat, pravum usum lex et ratio vincat. <emph>518</emph>
</p>
        </div3>
<div3>
          <head>81.</head>
          <p>
 Quod tibi fieri vis, fac alteri; quod vis
ut faciat alius tibi, hoc et tu facito illi: talis esto
aliis quales esse optas circa te alios. Testimonio tuo
nulli noceas, ad nullius periculum vocem testificationis
adhibeas. Sermo tuus nec animae cujusquam,
nec rebus noceat. Quod non vis pati, non facias;
<pb n="0863C"/>
quod non vis fieri tibi, alteri nunquam facias; non
inferas alii mala, ne patiaris similia. In te serva modestiam,
in aliis serva justitiam, tene juris aequitatem,
sequere veritatem judiciorum.
</p>
          <p> 82. Nullum contra veritatem defendas; dum judicas,
nullius personae affectu deflectaris a vero. Pauper
an dives sit, causam perspice, non personam.
In omnibus veritatem custodi, nulla ambitione vel
pretio movearis. Sperne etiam munus, ne per id
justitia corrumpatur; munera semper veritatem praevaricant.
Cito enim violatur auro justitia, cito corrumpitur
munere; de justo judicio temporalia lucra
non appetas, pro justitia nullum saeculi praemium
quaeras. Justitiam pro sola aeterna remuneratione
distribue.</p>
</div3>
<div3>
          <head>83. </head>
<p>
            <pb n="0863D"/>Qui enim praesentia dona affectat, futuram
gloriam non sperat; qui bona hic recipit, ulterius
quod exspectet praemium non habet. Dum enim judicas,
<pb n="0864A"/>
pro futura mercede judica; ne quaeras rependi
tibi quod tibi in futuro debetur. Excute manus
tuas ab omni munere, si in excelsis vis habitare.
In judicio autem sine misericordia nunquam
sedeas. Custodi discretionem justitiae; noli esse justus
plusquam justum est <note>(Eccle. VII, 17)</note>. Omne
enim quod nimium est, vitium est. Impia justitia est
humanae fragilitati non ignoscere. Non igitur ames
damnare, sed emendare potius, et corrigere.</p>
        </div3>
<p> 84. Tene ergo rigorem in discussione justitiae, in
definitione sententiae misericordiam; judicii examen
sequatur pietas, districtionis censuram temperet indulgentia.
Ita clemens esto in alienis delictis, sicut
in tuis, nec quemquam districtius quam te judices;
nec aliter te, aliter alios penses. Sic alios judica, ut
<pb n="0864B"/>
ipse judicari cupis. Dum enim indulges alieno peccato,
tibi misereris. Quo <emph>519</emph> jure in alium statueris,
eo jure teneberis. Qua lege et poenae conditione
quempiam judicaveris, eadem et ipse judicandus
eris. Lex tua te constringit.</p>
<div3>
          <head>85.</head>
          <p>
 Judicium quod aliis imponis, ipse portabis;
in quo enim judicas, ipse damnandus es, et qua
mensura mensus fueris, remetietur tibi <note>(Matth. VII,
2)</note>. Omnia autem primum inquire, et cum justitia
definies. Nullum condemnes ante judicium, nullum
judices suspicionis arbitrio, ante proba, et sic judica;
non enim qui accusatur, sed qui convincitur,
reus est. Periculosum est de suspectione quempiam
judicare.
</p>
          <p>
            <pb n="0864C"/> 86. In ambiguis Dei judicio serva sententiam,
quod nosti tuo, quod nescis divino committe judicio;
non potest condemnari humano examine quem
Deus suo judicio reservavit. Incerta non judicemus,
quousque veniat Dominus, qui latentia producit in
lucem, qui illuminabit abscondita tenebrarum, qui
manifestabit consilia cordium <note>(I Cor. IV, 2)</note>: quamvis
vera sint, credenda non sunt, nisi quae certis indiciis
comprobantur, nisi quae manifesto examine
convincuntur, nisi quae ordine judiciario publicantur.</p>
<p> 87. Homo, in summo honore summa sit tibi humilitas,
quamvis sis in summo honore, humilitatem
tene  . Si humilitatem tenueris, habebis gloriam;
quanto enim humilior fueris, tanto te sequetur altitudo
<pb n="0864D"/>
gloriae.   Quamvis sublimis potestatis in te
celsitudo sit, humilitate eam reprime, non te extollat
honor, preme humilitate culmen sublimitatis;
<pb n="0865A"/>
tanto sis majori humilitate conspicuus, quanto magna
es dignitate praelatus.</p>
        </div3>
<div3>
          <head>88.</head>
          <p>
 Impositas tibi quoque curas humiliter suscipe.
Traditum ministerium mente subdita exple,
esto obediens divinae dispensationi, voluntati ejus
contraire non audeas. Jura potestatis adeptae moderanter
exerce. Potestatis jura accepta ordinato
animo administra. Omnia non turbulento, sed tranquillo
corde dispone. Cave honores quos tenere sine
culpa non potes. Sublimitas honorum magnitudo
scelerum est, in majori gradu major sine dubio est
poena.
</p>
          <p> 89. Qui minor est, veniae proximus est. <hi>Potentes
autem potenter</hi> <emph>520</emph> <hi>tormenta patientur <note>(Sap. VI, 7)</note>
            </hi>. <hi>Judicium enim durissimum in iis qui praesunt fiet</hi> 
<pb n="0865B"/> <note>(Luc. XII, 48)</note>.
Cui multum datur, multum ab eo
quaeritur; cui plus committitur, plus ab eo exigitur.
Honores secum pericula gerunt, cito periclitatur potestas,
cito ruinam patitur. Quanto major honor,
tanto majora pericula. Alta arbor a ventis fortius
agitatur,   et rami ejus citius in ruina confringuntur; 
 excelsae turres graviori casu procumbunt.
Altissimi montes crebris fulminibus feriuntur.</p>
<p> 90. In potentem cito cadit invidia, cito patet insidiis
gloriosus. Gloria enim invidiam parit, invidia
vero pericula. Quamvis quis in saeculi gloria fulgeat,
quamvis purpura auroque resplendeat, quamvis
cultu pretioso redimitus emineat, quamvis sit
multitudine praemunitus, quamvis excubantium armis
protectus, quamvis innumeris obsequentium cuneis
<pb n="0865C"/>
constipatus, quamvis agminibus tutus, semper
tamen in poena est, semper in angustia, semper in
moerore, semper in discrimine; in sericis stratis cubat,
sed turbidus; in pluma jacet, sed pallidus; in
lectis aureis, sed turbatus.</p>
        </div3>
<div3>
          <head>91.</head>
          <p>
 Brevis est hujus mundi felicitas, modica est
hujus saeculi gloria, caduca est et fragilis temporalis
potentia. Dic ubi sunt reges? ubi principes? ubi imperatores?
ubi locupletes rerum? ubi potentes saeculi?
ubi divites mundi? quasi umbra transierunt,
velut somnium evanuerunt. Quaeruntur, et non
sunt; divitiae usque ad periculum ducunt, divitiae
usque ad exitium pertrahunt, multi propter opes periclitaverunt.
Multi propter divitias in discrimen
venerunt; multis exitiabiles fuerunt divitiae, multis
<pb n="0865D"/>
mortem generaverunt opes.
</p>
          <p> 92. Nunquam mentis requiem habet, qui curis
terrenis se subdit; sollicitudines enim rerum mentem
conturbant, curae rerum mentem exagitant.
Potentia enim sollicitudinis nunquam caret angustiis.
Si ergo vis esse quietus, nihil saeculi appetas;
semper mentis requiem habebis, si a te mundi curas
<pb n="0866A"/>
abjeceris; semper interna quiete frueris, si te a
strepitu terrenarum actionum subtraxeris. <emph>521</emph>
</p>
        </div3>
<div3>
          <head>93.</head>
          <p>
 Si praesentia despexeris, sine dubio
aeterna invenies; si saeculares res et humanas calcaveris,
facile et leviter coelestem gratiam accipies, et
cum eo regnabis qui vivis et mortuis dominatur. Divitiae
nunquam sine peccato acquiruntur, divitiae nunquam
sine peccato administrantur. Nullus res terrenas
sine peccato administrat. Valde rarum est ut qui
divitias possident ad requiem tendant; qui curis terrenis
se implicant, a Dei timore se separant. Qui in
rerum amore defigitur, in Deo nullatenus delectatur.</p>
        </div3>
<div3>
          <head>94.</head>
          <p>
 Curae enim rerum ab intentione Dei avertunt.
Nemo potest amplecti Dei gloriam simul, et saeculi;
nemo potest amplecti Christum simul, et saeculum.
<pb n="0866B"/>
Difficile est coelestibus et terrenis curis pariter inservire,
difficile est Deum simul et mundum diligere.
Utraque simul aequaliter amari non possunt. Difficile,
imo impossibile est, ut praesentibus et futuris quis
fruatur bonis, ut et hic ventrem, et illic mentem impleat,
ut de deliciis ad delicias transeat, ut in utroque
saeculo sit primus, ut in terra, et in coelo appareat
gloriosus. Propter Deum ergo renuntia omnibus,
a saeculi curis te propter Deum suspende, sine
impedimento saeculi Deo servire stude.</p>
        </div3>
<div3>
          <head>95.</head>
          <p>
 Nullus te amor mundi a Dei amore separet,
nulla cura a Dei amore te subtrahat, nulla te sollicitudo
rerum ab intentione Dei suspendat. Abjice a te
quidquid impedire bonum propositum potest. Toto
animo et odi, et damna, quod diligit mundus; esto
<pb n="0866C"/>
mortuus mundo, et mundus tibi; mundi gloriam tanquam
mortuus non aspicias, tanquam mortuus ab
affectu vitae istius te separa. Sicut sepultus, non habeas
curam de saeculo. Tanquam defunctus, ab omni
terreno te priva negotio. Contemne vivens quae post
mortem habere non potes.
</p>
          <p> 96. Quod habes, habeto ad misericordiam; suffragetur
virtus tua egeni inopiae. Si quem positum in necessitate
cognoveris, si quem ad inopiam redactum,
si quem direptione alicujus exinanitum, si quem oppressum,
si quem humiliatum, nullum contemnas,
nullum spernas, <emph>522</emph> nullum despicias, vacuum nullum
dimittas, nullus a te tristis abscedat, nemo a te
confusus abeat. Omnibus communica, omnibus tribue,
omnibus praebe; non eligas cui miserearis, ne forte
<pb n="0866D"/>
praetereas eum qui meretur accipere. Incertus es pro
quo magis placeas Deo, nescis pro quo tibi major fructus
justitiae praeparetur.</p>
<p> 97. Quidquid tribuis, cum affectu distribue; quidquid
largiris, cum hilaritate largire. Praebe misericordiam
sine murmuratione; praebe eleemosynam sine
taedio. Major sit benevolentia quam quod datur, major
<pb n="0867A"/>
gratia quam quod impenditur. Tale erit opus
tuum qualis fuerit intentio tua; quod enim affectu bono
dispensatur, hoc accipit Deus; qui autem cum taedio
dat, mercedem perdit; qui cum tristitia manum
porrigit, fructum remunerationis amittit; qui cum
tristitia largitur, retributionis non percipit fructum.
Non est enim misericordia, ubi non est benevolentia.</p>
<p> 98. De tuis justis laboribus ministra pauperibus; non
auferas alteri unde alteri tribuas, nec te misericordem
ostendas de alieno spolio. Nihil prodest, si alterum
inde reficis unde alium inanem facis. Condemnat
miseratio ista, non propitiat. Talis misericordia peccata
non purgat, sed amplificat. Bonum quod facis
misericordiae causa, non jactantiae, facito; nihil studeas
propter laudem, nihil propter temporalem opinionem,
<pb n="0867B"/>
nihil propter famam, sed propter vitam
aeternam; quidquid agis, pro futura age mercede;
aeternae remunerationis exspectatio te teneat amplius.
Nec quod ad hujus, sed quod ad vitae aeternae gloriam
prosit   quaeras  .</p>
        </div3>
<div3>
          <head>99.</head>
          <p>
 Si enim hic laus quaeritur, illic remuneratio
amittitur. Justi enim mercedem, non hic, sed in futuro
recipiunt. Futura merces, non praesens promittitur
justis. In coelo, non in terra, merces promittitur
sanctis; non est hic exspectandum quod alibi debetur.
</p>
          <p> 100. Ecce accepisti monita, data est tibi vivendi
norma, nulla te jam ignorantia a peccato excusat,
non es jam vitae nescius, non es imprudens, aut ignarus;
legem quam debeas sequi exposui, qualis debeas
esse descripsi, cognitionem mandatorum habes. <emph>523</emph> 
<pb n="0867C"/>
Jam scis quid sit recte vivere; vide ne ultra offendas,
<pb n="0868A"/>
vide ne deinceps bonum quod nosti despicias, vide ne
quod legendo respicis vivendo contemnas. Donum
scientiae acceptum retine, imple opere quod didicisti
praedicatione.</p>
        </div3>
<div3>
          <head>101.</head>
          <p>
 Gratias ago, gratias refero, gratiarum actiones
rependo, actiones gratiarum persolvo. Ago atque
habeo uberem tibi gratiam; quantas valeo, gratias
celebro, quantas pro viribus possum gratias ago.
Multa sunt a te mihi concessa, multa collata, multa
speciali miseratione largita. Omnia mihi placent,
omnia grata sunt, omnia insederunt animo, omnia
blandiuntur mihi, omnia me oblectant. Quam igitur
satisfactionem persolvam? quam remunerationem
rependam? quid compensare possum donis tuis, nisi
ut tuis praeceptis utar, tibi semper obtemperem, tibi
<pb n="0868B"/>
paream, tibi jubenti obediam?
</p>
          <p> 102. Tu enim es dux vitae, tu magistra virtutis.
Tu me, tanquam regula, in directum ducis. Tu es
quae a recto nunquam discedis. Tu es quae a veritate
nunquam averteris. Tu inventrix bonorum, tu
magistra morum, indagatrix virtutum, sine qua nihil
vita hominis esse potest. Per te cunctis vivendi
regula datur. Per te de vitae pravitate ad meliorem
vitam homines adducuntur.</p>
<p> 103. Praeceptis tuis formantur animi. Si quid distortum
est, tu corrigis; si quid corrigendum est, tu
emendas. Nihil mihi te charius, nihil mihi te dulcius. 
 Nihil mihi te suavius, nihil mihi te jucundius,
nihil mihi te blandius, nihil mihi te levius, nihil
mihi te sanctius, tu mihi supra vitam meam
<pb n="0868C"/>
places.

</p>
        </div3>
      </div1>
</body>
  </text>
</TEI>