<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber numerorum qui in sanctis Scripturis occurrunt</title>
              <author ref="http://viaf.org/viaf/803890">Isidorus Hispalensis<date>565-636</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1850</date>
              </publicationStmt>
          <seriesStmt>
           <title>Patrologia Latina, vol. 83</title>
           <idno>IsiHis.LiNuQuI</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Liber numerorum qui in sanctis Scripturis occurrunt</head>

<emph>220</emph> 

<div2>
          <head>CAPUT PRIMUM. <hi>Quid sit numerus.</hi> </head>

<pb n="0179B"/>
<p> 1. Non est superfluum numerorum causas in Scripturis
sanctis attendere. Habent enim quamdam scientiae
doctrinam, plurimaque mystica sacramenta.
Proinde regulas quorumdam numerorum, ut voluisti,
placuit breviter intimare.</p>
<div3>
            <head>2.</head>
            <p>
 In principio autem, quid sit numerus definiendum
est. Numerus est congregatio unitatis, vel ab
uno progrediens multitudo, cujus quidem universitas
infinita est, nec ulla potest multitudine terminari.
</p>
            <p> 3. <hi>Par</hi> numerus est qui in duabus aequis partibus
dividi potest; <hi>impar</hi> vero, qui dividi aequis duabus
partibus nequit, uno medio vel deficiente, vel superante.
Pariter <hi>par</hi> numerus est qui secundum parem
<pb n="0179C"/>
numerum pariter dividitur, quousque ad indivisibilem
perveniat unitatem, ut puta, <hi>sexaginta quatuor.</hi> Habet
enim <emph>221</emph> medietatem <hi>triginta duo;</hi> hic autem <hi>sedecim, sedecim</hi> 
 vero <hi>octo, octonarius</hi> vero <hi>quatuor,
quaternarius duo, binarius unum,</hi> qui singularis indivisibilis
est.</p>
</div3>
        </div2>

<div2>
          <head>CAPUT II. <hi>De unitate.</hi> </head>
<p> 4. <hi>Unitas</hi> est pars minima numerorum, quae secari
non potest. Idem autem unus semen numerorum,
non numerus. Ex ipso enim caeteri manant, vel procreantur;
<pb n="0179D"/>
eumdemque solum esse (constat) mensuram,
<pb n="0180B"/>
et incrementorum causam, statumque decrementorum.
Nam omnium incrementa ab ipso incipiunt,
rursusque usque ad ejus unitatem perveniunt.</p>
<p> 5. Nam et post decem, nisi ab uno rursus incipiatur,
nequaquam deinceps numerorum incrementa
consurgunt. Idem etiam insecabilis est, nec per ullas
partes dividi potest, quia ubique pars est, ubique
totus est, ad cujus exemplum unus est Deus, unus
est mediator Dei et hominum Homo Christus Jesus.
Paraclitus quoque Spiritus unus; una est Mater Ecclesia,
fecunditatis successibus copiosa, pro cujus
unitatis formula insinuanda angelus ille apud Ezechielem
limen portae Jerusalem calamo uno metitur.</p>
<p> 6. Sed et arca Noe desuper collecta in unum cubitum
<pb n="0180C"/>
coarctatur; in latere quoque arcae fit ostium
unum. Unum est etiam in Ecclesia baptismum; fides
eadem una est. Mundus idemque unus. Solis etiam,
quem cernimus, lumen unum. Quam unitatem rite
sapientes hujus mundi concordiam, vel pietatem,
amicitiamque dixerunt, quod ita nectatur, ut non
secetur in partes.</p>
<p> 7. Itaque quia divisionem sui unitas non capit,
deinde cum unum factum in quocunque defluxerit,
licet ejus linea insecabilis, ac sine una latitudinis
significatione habeatur, tamen conjunctis binarium
<pb n="0180D"/>
reddet.
<emph>222</emph> </p>
        </div2>

<div2>
          <head>CAPUT III. <hi>De binario numere.</hi> </head>

<pb n="0181A"/>
<p> 8. <hi>Binarius</hi> numerus prima numerorum procreatio,
primaque est forma, parilitatis corporatio, motusque
primi, sociusque praecedentis, et frater, est
etiam medietatis capax. Nam bona malaque participat
quadam discordia, qua sibi invicem adversantur;
utpote quae prima poterit ab adhaerente separari, ut
bina illa et munda quae figuraliter introducuntur in
arcam, quae quidem, dum ex parilitate consistant,
in se tamen mystice videntur esse divisa.</p>
<div3>
            <head>9.</head>
            <p>
 Ad hoc genus pertinent et illi duo in agro, qui
invicem discernuntur, quia, adveniente saeculi tribulatione,
ex ipsis quidam pertinent in fidem, et rursum
vocantur, quidam vero tentationibus cedunt,
<pb n="0181B"/>
atque relicti in profunda laxantur. Praeterea concordant
et in bonam partem utraque, juxta quod sunt
duo Testamenta legis et Evangeliorum; sunt et duae
tabulae lapideae, in quibus praecepta legis scripta sunt,
totidemque tubae argenteae legis et gratiae erant, in
quibus patres ad promovenda castra canebant.
</p>
            <p> 10. Duo etiam Seraphim scribuntur, qui ante thronum
sedentes, jugiter hymnum decantantes erumpunt;
duae etiam olivae a dextra laevaque lampadis
in Zacharia leguntur. Sunt et duo ubera Testamentorum
sponsae, id est, Ecclesiae in Canticis canticorum;
ibi etiam et duo hinnuli gemelli pascuntur
inter lilia agri.</p>
          </div3>
<div3>
            <head>11.</head>
            <p>
 In Apocalypsi quoque duo testes prophetare
jubentur, et in Jeremia duo de cognatione gentis assumuntur.
<pb n="0181C"/>
In Evangelio quoque bini de septuaginta
discipulis ante faciem Christi mittuntur, et duo pisces
in eremo populo dividuntur. Duo sunt et charitatis
praecepta, quibus lex tota pendet, atque prophetae.
Unde idem numerus societas est, quo vinculo animae
connectuntur, et quod minus quam inter duos
charitas non habetur. Idem quoque numerus etiam
justitiae, quo aequis gaudeat pariter ponderatis.</p>
          </div3>
<div3>
            <head>12.</head>
            <p>
 Praeterea duo sunt et quae hominem ad beatam
vitam <emph>223</emph> perducunt, fides, scilicet, atque opus; sed
fides constat ex divinitate, opus autem in rectitudine
vitae; quin etiam et duae vitae nobis in Ecclesia praedicantur,
una temporalis, in qua ex fide vivimus, alia
aeterna, in qua Deum plena veritatis intelligentia
contemplabimur.
</p>
          </div3>
        </div2>

<div2>
          <head>CAPUT IV. <hi>De ternario numero.</hi> </head>

<pb n="0181D"/>
<p> 13. <hi>Ternarius</hi> princeps est imparium numerus,
perfectusque census; nam iste prior initium, mediumque
finemque sortitur, et centro medietatis
principiumque finemque aequali jure componit, qui
<pb n="0182A"/>
dum vere constet ex tribus, secundum aliquid tamen
unus est, quia tres unum sunt; unum utique in
Divinitate, tres in personarum distinctione; in natura
unum, tres in appellatione.</p>
<div3>
            <head>14.</head>
            <p>
 Jure ergo hic numerus Trinitatis speciem significat;
eodem namque numero in toto orbe sacrosancta
Trinitas atque Divinitas praedicatur, eodemque
numero trisagion hymnus ab angelis in coelestibus
canitur. Arca etiam diluvii tricamerata construitur,
ex tribus filiis Noe cunctae gentes post diluvium
reparantur. Hic etiam numerus decies multiplicatus
altitudinem arcae mystica ratione concludit,
centies computatus ejusdem longitudinem efficit;
cujus quidem numeri exempla in sacris eloquiis
copiosa sunt.
<pb n="0182B"/>
</p>
          </div3>
<div3>
            <head>15. </head>
            <p>
Tres namque angelos Abraham sub Trinitatis
imagine vidit; tres Isaac puteos effodit; tres Jacob
virgas in aquas ob aspectum pecorum misit; trina
dies Jonam in corde ceti gestavit; tribus diebus per
poenitentiam Ninivitarum populus Dei iram mitigavit.
In Evangelio autem tribus servis sumptum Dominus
credidit. Lazari quoque mortem idem post
triduum superavit. Dilectionis fermentum evangelica
mulier in satis tribus abscondit.</p>
          </div3>
<div3>
            <head>16.</head>
            <p>
 Tertio Deus, ut calix passionis transiret, oravit.
Tertio Petrus Christum negavit. Tertio idem confitendo
amavit. Tribus diebus Dominus noster Redemptor
in sepulcro quievit. Tertio <emph>224</emph> se discipulis,
cum a mortuis resurrexisset, ostendit. In tribus etiam
tria sunt quae commendat Apostolus, in quibus omnis
<pb n="0182C"/>
prophetia constat, fides, spes et charitas. Tres
sunt evangelici fructus, primus, qui et centenus, martyrum;
secundus, sexagenarius, virginum; tertius,
tricenarius, conjugatorum.</p>
          </div3>
<div3>
            <head>17.</head>
            <p>
 Tria sunt etiam et quae [ <hi>Forte,</hi> ea quae] in
Deum non cadunt, mensura, locus et tempus. Tres
sunt species animae, sive motus, cupiditas, ira, vel
ratio. Sacrae legis lingua triplex est, Hebraea, Graeca,
et Latina. Triplex est etiam intelligentiae sensus,
historicus, moralis et mysticus. Unde et philosophi
mundi tres sapientiae partes esse dixerunt: physicam,
quae naturalis; logicam, quae rationalis; ethicam,
quae moralis.
</p>
            <p> 18. Tria sunt et apud musicos genera sonorum,
vox, flatus et pulsus: vox in faucibus, flatus in tibiis,
<pb n="0182D"/>
pulsus vero in citharis. Porro genera rationabilium
creaturarum tria sunt, angelorum in coelo,
hominum in terra, spirituum immundorum. Tria
sunt inter haec tempora mundi, ante legem, in lege,
sub gratia. Tres quoque partes habentur et orbis,
Asia, et Europa, vel Libya. Ternis quoque mensibus
<pb n="0183A"/>
anni tempora distinguuntur, et coram tribus testibus
actio cuncta finitur.</p>
</div3>
        </div2>

<div2>
          <head>CAPUT V. <hi>De quaternario numero.</hi> </head>
<p> 19. Quid <hi>quatuor</hi> dicam, in quo numero soliditatis
certa perfectio est? Nam ex longitudine, et latitudine,
et profunditate componitur decas, quae plenum
efficit; decem enim ex quatuor numeris gradatim
surgentibus integratur. Unum enim, et duo, et
tria, et quatuor decem faciunt. Similiter et centum ex <emph>225</emph> 
 decade quaternario cumulatus, id est, decem,
et viginti, et triginta, et quadraginta, qui sunt centum.
Item ac quatuor numeri mille reddunt; id est C, CC,
CCC, CCCC. Sic decem millia, caeteraque eodem incremento
complentur.</p>
<div3>
            <head>20. </head>
<p>
              <pb n="0183B"/>Numerus autem iste quadratus evangelistarum
quatuor deputatur, qui in quatuor partes, vel in angulos
mundi fusi sunt. Quanquam et quatuor sunt
paradisi flumina, quae totum orbem circumfluunt.
Arca quoque Noe quadratis lignis construitur. Testamenti
denique arca quatuor aureis circulis vehebatur.</p>
          </div3>
<div3>
            <head>21.</head>
            <p>
 Vestis etiam sacerdotalis in lege quatuor coloribus,
id est, hyacintho, bysso, cocco, purpuraque
ex auro contexitur. Praeterea et quatuor venti
terrae in Ezechiele aspirant, ut in figuram futurae
resurrectionis arida ossa consurgant; totidemque
venti coeli, id est, angelicae potestates, apud Danielem
pugnantes, irruunt in mare hujus saeculi magnum.
Idem quoque Daniel quatuor regna mundi sub
<pb n="0183C"/>
diversis figuris exponit.
</p>
            <p> 22. Similiter Zacharias quatuor cornua regnorum
totidemque fabros describit, et quatuor quadrigas
Evangelii, missas in quatuor cardines coeli.
Item apud Joannem quatuor animalia vultus
sibi differentis describuntur, qui in senis alis numerum
viginti quatuor seniorum efficiunt. In creaturis
autem rerum quatuor sunt terrae partes, quatuor
coeli frontes, Oriens, Occidens, Septentrio, sive Meridies.</p>
          </div3>
<div3>
            <head>23.</head>
            <p>
 Quatuor etiam mundi elementa habentur, ex
quibus universa subsistunt, ignis, aer, aqua, et
terra. Annus quoque quatuor temporibus volvitur,
aestatis, autumni, hiemis atque veris. Ipsa denique
hominis natura ex quatuor est elementis concreta, ex
<pb n="0183D"/>
calido et frigido, humido atque sicco. Virtutes quoque
animi quatuor scribuntur, justitia, prudentia, fortitudo
<pb n="0184A"/>
et temperantia; totidemque e contrario vitia,
cupiditas, metus, dolor et gaudium.
</p>
            <p> 24. Mortalium quoque rerum quatuor vitae sunt,
initium, augmentum, status et declinatio. Quatuor
etiam genera animalium in mundo habentur, id est,
coelestia, pennigera, aquatilia, sive terrestria. Iris et
ipse coelestis quadricoloris splendore variatur. Quatuor
quoque quadrantibus ratio bissexti colligitur.</p>
</div3>
        </div2>

<div2>
          <head>CAPUT VI. <emph>226</emph> <hi>De quinario numero.</hi> </head>
<p> 25. Sequitur <hi>Quinarius</hi> numerus, qui, sive cum
aliis imparibus, sive cum suo genere sociatur, se
semper ostendit. Nam quinque per quinquies faciunt
viginti quinque, et quinquies terni quindecim, et
quinquies septem triginta quinque; et quinquies novem
<pb n="0184B"/>
quadraginta quinque. Hic praeterea numerus
legi est attributus; lex enim quinque libris complectitur
[ <hi>Forte</hi> comprehenditur]. Unde etiam et Apostolum
in Ecclesia quinque verba loqui delectat.</p>
<div3>
            <head>26.</head>
            <p>
 Sed et quinque cubitis altare in lege per
quadrum construitur; totidemque urbes in Isaia
Chananaea lingua loquuntur. Sunt et quinque virgines
prudentes in Evangelio, sunt et aliae quinque
fatuae. Panes quoque divisi populo quinque. Mnas
praeterea quinque et talenta quinque. Item secundum
mundi philosophos zonae terrae quinque, et
apud Latinos vocales litterae quinque.</p>
          </div3>
<div3>
            <head>27.</head>
            <p>
 Sensus quoque corporis quinque, visus, auditus,
odoratus, gustus et tactus; totidemque habitatorum
mundi genera, id est, homines, quadrupedes,
<pb n="0184C"/>
vel reptantes, natantes, sive volantes. Praeterea
et quinquennio lustrum finitur, olympias quinquennio
terminatur.
</p>
          </div3>
        </div2>

<div2>
          <head>CAPUT VII. <hi>De senario numero.</hi> </head>
<p> 28. <hi>Senarius</hi> numerus primus et perfectus, et
partibus suis primus impletur. Nam sextam sui intra
continet, quod unus; tertiam, <emph>227</emph> quod duo; et
dimidium, quod tres; haec enim summa in unum
ducta, id est, unum, et duo, et tria sex faciunt.
Nullus autem ante senarium invenitur qui suis partibus,
dum dividitur, impleatur, cujus perfectio etiam
ipso opere mundi clarescit.</p>
<p> 29. Sex enim diebus perfecit Deus opera sua. Primo
die condidit Iucem, secundo firmamentum, tertio
<pb n="0184D"/>
speciem maris et terrae, quarto sidera, quinto et pisces,
et volatilia, sexto hominem, atque animantia.
<pb n="0185A"/>
Sex etiam dies sunt, quibus aetatibus mundus perficitur,
quarum prima est ab Adam usque ad Noe, secunda
hinc usque ad Abraham, tertia usque ad David,
quarta usque ad Transmigrationem, quinta usque ad
adventum Christi, sexta, quae nunc aetas est, usque
in finem mundi.</p>
<p> 30. Annus quoque ipse senario numero consummatur;
sexagenarius enim numerus dierum sexta pars
est, cujus summa per senarium primi versus multiplicata,
id est, sexies sexaginta, CCCLX. Residui sunt
quinque dies, quibus si adjiciuntur quadranae partes,
totum senarium numerum faciunt. Siquidem et ipse
quadrans ex his consistit.</p>
<p> 31. Idem ipse Senarius numerus quadro et solido
quaternario sociatus, horas diei noctisque metitur.
<pb n="0185B"/>
Nam quater seni viginti quatuor efficiunt. Praeterea
hujus numeri perfectio et in aetatibus hominum, et
in rerum gradibus invenitur. Sex enim aetatibus cursus
mortalium consummatur, hoc est, infantia,
pueritia, adolescentia, juventute, senectute, senio.
Sex sunt et gradus omnium rerum, id est, non viventia,
ut lapides; viventia, ut arbores; sensibilia,
ut pecudes; rationabilia, ut homines; immortalia,
ut angeli. Novissimus et summus gradus est, qui est
super omnia Deus.</p>
<div3>
            <head>32.</head>
            <p>
 Item naturalia officia, sine quibus esse nihil potest,
sex sunt; id est, magnitudo, oculi, figura, intervalla,
status et motus. <emph>228</emph> Item ipsius motus sex
differentiae sunt. Nam movemur ante, a tergo, dextra,
<pb n="0185C"/>
laevaque, sursum, atque deorsum. Sunt quoque
exempla multa hujus numeri in sacris eloquiis. Nam
sexto die homo ad Dei formatur imaginem, et sexta
aetate mundi Salvator venit in carnem, et sex
diebus jussum est populo in deserto manna colligere.
</p>
            <p> 33. Hinc et Ezechiel quoque in dextera viri calamum
sex cubitorum vidisse se narravit. Ipse etiam templi
frontes sex cubitis in altum scripsit. Idem sex agnos
in holocaustis principem offerre mandavit. In Evangelio
quoque sex hydrias plenas aquis Christus in vini
saporem convertit. Sex etiam dies idem ante Passionem
ingrediens in Jerusalem super asinum sedit.
Sunt et alia plura, sed propter legendi fastidium
omittuntur.</p>
</div3>
        </div2>

<div2>
          <head>CAPUT VIII. <hi>De septenario numero.</hi> </head>

<pb n="0186A"/>
<p> 34. <hi>Septenarius</hi> numerus a nullo nascitur, nec generat,
nec generatur. Nam omnes numeri intra decem
positi aut gignunt alios, aut gignuntur ab aliis. Iste nec
gignit, nec gignitur. Sex enim et octo generantur tantummodo.
Quatuor autem, et duo et creant, et creantur.
Septem nihil gignit, nec ab altero gignitur.</p>
<p> 35. Hic autem numerus septenarius juxta legitimum
est; sive cum testificatur, ut septuaginta, et
septingenti, sive cum toties in sese septies centeni
septem; quique etiam juxta sapientes mundi ea ratione
perfectus habetur, eo quod ex primo pari,
ac primo impari constat. Primus autem impar ternarius
<pb n="0186B"/>
est, primus par quaternarius, <emph>229</emph> ex quibus
duobus ipse septenarius consummatur; qui
etiam partibus istis multiplicatus duodenarium reddit.
Nam sive ter quaterni, sive quater terni duodecim
faciunt. Sed per <hi>tres</hi> Trinitatis mysterium, per <hi>quatuor</hi> 
virtutum actio illustratur; ac per hoc in his
partibus, ut per Trinitatis speciem actio virtutum
perficitur, et per repraesentationem virtutum usque
ad Trinitatis notitiam pervenitur. Rursus autem cum
ad duodenarium surgit, et duodecim apostolos septiformis
gratiae Spiritus perfectos ostendit, quorum
praedicatio [ <hi>Forte</hi> praedicatione] per quatuor virtutum
genera Trinitatis fides in toto orbe crescit.</p>
<p> 36. In Scripturis autem sanctis iste numerus interdum
<pb n="0186C"/>
omne tempus saeculi hujus, interdum requiem
significat, nonnunquam Ecclesiae unitatem demonstrat.
Pro universo ponitur, ut est illud: <hi>Septies in
die laudem dixi tibi <note>(Psalm. CXVIII, 164)</note>
            </hi>, id est, omni
tempore. Idem enim propheta hoc alibi significat pro
toto tempore, dum dicit: <hi>Semper laus ejus in ore meo <note>(Psalm. XXXIII, 1)</note>
            </hi>.
Hinc alibi legitur: <hi>Septuplum
accipiet in isto saeculo.</hi> Item aeterna requies septenario
numero significatur, cum dies septimus in requiem
Domini sanctificatus vocatur, in quo jam fit vespera,
quia nullis finibus temporum requies aeternae beatitudinis
coarctabitur.</p>
<div3>
            <head>37.</head>
            <p>
 Inde etiam et in lege septimus dies feriatus
esse praecipitur, ut requies in ea aeterna significetur.
Inde est, quod post resurrectionem suam Dominus
<pb n="0187A"/>
cum septem discipulis convivasse describitur. Tertio
igitur genere septenario numero sanctae Ecclesiae
universitas figuratur, dum per speciem ad genus
transitur.</p>
          </div3>
<div3>
            <head>38.</head>
            <p>
 Unde et Joannes in Apocalypsi septem scribit
Ecclesiis, dum septem sint solae quae specialiter nominantur,
sed una Ecclesia, quae septiformis gratia
Spiritus perfecte in toto mundo diffunditur; scriptum
est enim: <hi>Una est columba mea, una perfecta mea <note>(Cantic. VI, 8)</note>
            </hi>;
his enim tantis significationibus
numerus iste in Scripturis eminentior est prae caeteris,
utpote quem Dominus in requiem suam sanctificavit,
et in quo futurae resurrectionis requiem repromisit. <emph>230</emph>
</p>
          </div3>
<div3>
            <head>39.</head>
            <p>
 Convenienter itaque septenario numero
significatur Spiritus sanctus; unde et sanctificatio in
<pb n="0187B"/>
lege ad diem septimum pertinet. Nam nullum diem Deus
sanctificavit operis sui, sed sanctificavit tantum septimum,
in quo requievit ab operibus suis. Jure ergo
septiformis Spiritus imaginem portat, qui per divinitatis
plenitudinem in Christo inhabitat, Isaia testante
propheta: <hi>Et requiescet,</hi> inquit, <hi>Spiritus Domini,
Spiritus sapientiae et intellectus, Spiritus consilii et
fortitudinis, Spiritus scientiae et pietatis, et replebit eum
Spiritus timoris Domini <note>(Isa. XI, 2)</note>
            </hi>.</p>
          </div3>
<div3>
            <head>40.</head>
            <p>
 Unde et Zacharias sub imagine Christi lapidem
habentem oculos septem scribit. Hujus ergo numeri
exempla in divinis voluminibus copiosa sunt. Septimus
enim ab Adam transfertur Enoch. Et septimus
computatur Lamech, qui septem vindictas solvit Cain.
Septimo die ingressionis Noe diluvium fuit, et septimo
<pb n="0187C"/>
mense residens arca quievit. Septena quoque animalia
introierunt in arcam; et septem diebus in veteri
lege celebrari praecipitur pascha. Candelabrum
autem septem ramorum in tabernaculo testimonii
Moyses legislator constituit.
</p>
            <p> 41. Arca quoque Testamenti clangentibus tubis septies
circumacta Jericho muros subvertit. Elisaeus
namque septies super mortuum puerum excitavit.
Septem quoque mulieres in Isaia virum unum apprehenderunt;
totidemque fratres apud Sadducaeos mulieri
nubunt, sibimet succedentes. Septem etiam panes
populo in Evangelio dividuntur, et septem sportae
superfuerunt.</p>
          </div3>
<div3>
            <head>42.</head>
            <p>
 Septem etiam Ecclesiis apostolus Paulus scribit,
id est, Romanis, Corinthiis, Galatis, Ephesiis,
<pb n="0187D"/>
Philippis, Colossis, Thessalonicis. Et Joannes in
Apocalypsi vidit stantem Christum in medio septem
candelabrorum, id est, Ecclesiarum Ephesiorum,
Smyrnensium, Pergamorum Thyatirarum, Sardium,
Philadelphiorum, et Laodiciorum.
</p>
            <p> 43. Item apud eumdem septem in dextera Dei stellae
leguntur, et septem signacula libri Agnus occisus resolvit,
<pb n="0188A"/>
et septem angeli <emph>231</emph> tubis canunt, et septem accipiunt
potestatem septem plagarum. Septemplici quoque
muro Jerusalem coelestis fundatur, et septem levitae
ab apostolis eliguntur. Hic numerus multiplicatus per
septena, de uno quoque ter mysterio unitatis adjectio
quinquagenarium efficit, in quo die post Ascensionem
Domini promissus a Patre Spiritus sanctus super credentes
descendit. Item per annorum curricula septies
in sese multiplicatus, adjecta monade una, ad quinquagenarium
pervenit, ac perpetuam requiem jubilaei
ostendit; quanquam sit et in eo aliquid contrarium,
ut legimus bestiam septem capita habentem. Sunt
et septem daemonum principalia vitia. Infinita quippe
exempla hujus numeri in sacris eloquiis.</p>
<p> 44. Sed iterum transeamus ad alia, quae numerum
<pb n="0188B"/>
assignant. Septem apud veteres annumerantur
genera philosophiae, prima arithmetica, secunda
geometria, tertia musica, quarta astronomia, quinta
astrologia, sexta mechanica, septima medicina. Idem
quoque septenarius numerus formam lunae complectitur;
tot enim habet luna figuras: prima namque
bicornis est, et secunda sectilis, quae medilunia appellatur,
tertia dimidia, quarta plena, quinta, id est,
dimidia ex majore, sexta id est sectilis, septima vix,
quod et prima, bicornis. Nam tres formas praedictas
eadem figura definiens repetit. Hic etiam numerus et
nomina lunae significat. Nam unum, duo, tria, quatuor,
quinque, et sex, et septem viginti octo faciunt.</p>
<p> 45. Item tot sunt circuli, tot planetae coeli, tot
dies mundi, totque transfusiones elementorum. Nam
<pb n="0188C"/>
ex igne aer, ex aere aqua, ex aqua terra, id est ascensio,
ex terra aqua, ex aqua aer, et ex aere ignis.
Porro septimana partus hominem absolutum perfectumque
dimittunt. Septima quoque die aegri periclitantur.
Vocales quoque Graecae litterae septem habentur.</p>
<p> 46. Ipse autem homo septem meatus habet in capite
sensibus praeparatos, duos oculos, auresque, et
nares totidem, et os unum. Parvulis etiam septimo
mense dentes emergunt, septimo anno mutantur.
Item secunda hebdomada, id est, quarto decimo anno
infans pubescit, et possibilitatem gignendi accipit.
Tertia vero lanuginem <emph>232</emph> et florem genarum producit.
Quarta incrementa staturae definiuntur; quinta
juvenilis aetatis plena perfectio datur; sexta defluxio
<pb n="0188D"/>
est, septima senectutis initium.</p>
          </div3>
<div3>
            <head>47.</head>
            <p>
 Item septem naturas abstrusas membra mortalium,
id est, linguam, cor, pulmonem, lienem,
jecur, et duos renes. Item septem corporis partes
hominem perficiunt, id est, caput, collum, pectus,
venter, duae manus, totidem pedes, et in vertice axis
coelestis.
</p>
          </div3>
        </div2>

<div2>
          <head>CAPUT IX. <hi>De octonario numero.</hi> </head>

<pb n="0189A"/>
<p> 48. <hi>Octonarius</hi> primus et perfectus est; nam ex
primo motu, id est, ex duobus per duos quatuor generat,
et bis facit ocdoadum perfectum. Hic autem
numerus sanctus est, et in figura verae circumcisionis
ascriptus. Quin etiam et septenario numero primus
est, et ex septem est, sicut in principio idem,
qui fuit octavus in creatione mundi, et perfectio
unitatis est.</p>
<div3>
            <head>49.</head>
            <p>
 Sed sicut in septenario numero praesens vita
volvitur, et designatur, ita per octonarium spes aeternae
resurrectionis ostenditur. Hoc enim die Dominus
a mortuis resurrexit, qui scilicet a passione Domini
computatur tertius; in ordine creationis mundi, ut
<pb n="0189B"/>
praedictum est, post septimum reperitur octavus ad
demonstrandam utique futurae resurrectionis beatitudinem;
quod non immerito Scriptura sic ait: <hi>Da
partem septem, nec non et octo, quia ignoras quid
mali futurum sit super terram;</hi> quasi diceret: <hi>Sic
dispensa sollicite temporalia, ut studeas cogitare aeterna:
necesse est namque ut bene agendo praecogites,
quia de futuris judicii malis quid denuo tibi incurrat,
incertus es <note>(Eccle. XI, 2)</note>
            </hi>. Convenit denique numerus
iste et Domino, et ejus corpori, quasi uni, et septem.</p>
          </div3>
<div3>
            <head>50.</head>
            <p>
 Inde est, quod octo animae cum Noe introierunt
in arcam. Sed in illis septem septiformis Ecclesia
designatur, in octavo Noe <emph>233</emph> Christus, qui est caput
Ecclesiae, figuratur. Ad hoc etiam pertinet quod in
<pb n="0189C"/>
Michaea legitur, <hi>septem pastores,</hi> et octavus utique
Christus cum septiformi corpore suo. In Evangelio
quoque de hoc numero legitur, quod post dies octo
coram tribus discipulis suis facies Domini in monte
refulsit.</p>
          </div3>
<div3>
            <head>51.</head>
            <p>
 Idem etiam Salvator post octo dies resurrectionis
Didymo se non credenti manifestavit. In sese
triplicatus iste numerus propter Trinitatem viginti
quatuor seniores efficit qui coronas suas efferunt
coram Agno. At contra octavus scribitur in Apocalypsi
diabolus, qui inter septem reges Romanorum
a Joanne visus est, quasi occisus, octavus utique,
sed in proditione. Denique et octo principalia vitia
describuntur, ex quibus multitudo omnium vitiorum
exoritur, id est, invidia, iracundia, tristitia, avaritia,
<pb n="0189D"/>
ingluvies, luxuria, inanis gloria, superbia.
</p>
          </div3>
        </div2>

<div2>
          <head>CAPUT X. <hi>De novenario numero.</hi> </head>

<pb n="0190A"/>
<p> 52. <hi>Novenarius</hi> secundum se perfectus numerus
est, et inde magis perfectus dicitur, quoniam ex tribus
perfectis per formam ejus multiplicatus completur.
At vero secundum alios imperfectus est; nam
ut primi versus finem teneat, uno tamen semper indigus
est, qui si adjiciatur ad novem, certam perfectionis
atque integritatis regulam complet, in quo
novenario numero illi accipiuntur, qui imperfecti
sunt, et ad decem praecepta legis nequaquam perveniunt.</p>
<p> 53. Ex hoc numero sunt illi novem leprosi in
Evangelio, qui ab unitatis consortio seclusi, mundatori
suo per superbiam gratias non egerunt. Ex eodem
<pb n="0190B"/>
numero accipiuntur a quibusdam et illi nonaginta
novem, qui non indigent poenitentia, dum
inaniter semetipsos justificant; quamvis in eis quidam
coelestes figuras intelligant. Praeterea [ <hi>Forte,</hi> 
Propterea] Hebraei novem libros esse propheticos
dicunt, et <emph>234</emph> gentiles novem musas finxerunt,
quibus perfecta scientia consistit modulationum.
</p>
        </div2>

<div2>
          <head>CAPUT XI. <hi>De denario numero.</hi> </head>
<p> 54. <hi>Denarius</hi> vero ultra omnes habendus est numerus,
quia omnes numeros diversae virtutis ac perfectionis
intra se continet; qui licet primi versus
finis sit, secundae monadis complet auspicium, et
formulam unitatis adimplet; in quo tantus fit complexionis
terminus, ut ultra numerus nequaquam
<pb n="0190C"/>
procedat, sed denuo ad unitatem recurrat, sicque
deinceps pro infinita numerorum multitudine habeatur.</p>
<p> 55. Est autem in Scripturis sanctis legitimus, sicut
et septimus, nunc perfectionem significans, nunc
aperte totum demonstrans, sicut Daniel, qui omnem
Ecclesiam, sive angelorum multitudinem infinitam
denario numero complexus est, dicens: <hi>Millia millium
ministrabant ei <note>(Dan., VII, 10)</note>
            </hi>. Unde et psalmus: <hi>Currus,</hi> 
 inquit, <hi>Dei decem millibus multiplex
millia laetantium <note>(Ps. LXXII, 18)</note>
            </hi>.</p>
<p> 56. Denique hic numerus Decalogi legi ascribitur.
Decem enim notissima praecepta legis. Ab Adam
progenies usque ad Noe denario numero terminatur;
<pb n="0190D"/>
in cujus numeri figura et David propheta in Psalterio
decem chordarum cantavit, in cujus typum Salomon
<pb n="0191A"/>
rex decem candelabra in domo Dei dextra laevaque
constituit.</p>
<p> 57. Denique in Zacharia decem sunt homines, sub
specie omnium gentium fimbriam Christi tenentes.
Decem sunt et in Evangelio virgines, quae in sensibus
carnis et spiritus, quinario numero geminato, <emph>235</emph> 
 intelliguntur. Decem etiam leprosi mundantur
a Domino, novem ex eis ab unitate seclusis. Decem
sunt praeterea urbes, quas si bene rexeris, cordis et
corporis sensus duplicato numero accipies in futurum.</p>
<p> 58. At contra in Exodo decem plagis percussa est
Aegyptus, et in Apocalypsi decem cornua procedunt
ex mari, et decem dies pressurarum Ecclesiae scribuntur,
in quibus status hujus vitae, et tempus ostenditur.
Apud Salomonem autem decem mensibus infans
<pb n="0191B"/>
coagulatur in sanguine. Sunt et alia sexcenta.
Sed hactenus de denario dixisse sufficiat.</p>
<p> 59. Haec est primi versus numerorum regula, haec
sacramenta, genera et species differentiae perfectionis.
Omnes autem primi versus numeros recapitulantes
sub hac veritate tractemus. <hi>Unus</hi> numerus
non est, sed origo numerorum omnium est. <hi>Binarius</hi> 
prima pars est, <hi>ternarius</hi> ordine et virtute primus. <hi>Quaternarius</hi> 
 duobus paribus constat. <hi>Quinarius</hi> sibi
genius est. <hi>Senarius</hi> in opere mundi perfectus est,
et ab imparibus par est. <hi>Septenarius</hi> legitimus est, et
interdum pro toto est.</p>
<div3>
            <head>60.</head>
            <p>
 <hi>Octonarius</hi> a paribus par est. <hi>Novenarius</hi> a
perfectis imparibus impar est. <hi>Denarius</hi> perfectus
atque finalis est. Termini autem numerorum, vel
<pb n="0191C"/>
limites isti sunt: unus, decem, centum et mille.
Hucusque ad regulam primi versus disputatum est.
Nunc de secunda [ <hi>Forte,</hi> nunc de secundo] tractemus.
</p>
          </div3>
        </div2>

<div2>
          <head>CAPUT XII. <hi>De undenario numero.</hi> </head>
<p> 61. <hi>Undenarius</hi> numerus prima secundi versus
monas est, qui imparibus suis non habet amplius,
nisi solam undecimam, quod est, sicut quinarius solam
quintam, et ternarius solam tertiam. In Scripturis
autem undenario numero transgressio praecepti
significatur, sive diminutio sanctitatis. Unde et undecimus
psalmus sic inchoat, dicens: <hi>Salvum me fac,
Domine, quoniam defecit sanctus.</hi> <emph>236</emph> Sicut enim
per denarium scribitur perfectio beatitudinis, ita per
undenarium transgressio legis.</p>
<p>
            <pb n="0191D"/> 62. Hinc est quod Adam progenies per Cain usque
ad diluvium undenario numero terminatur, ad
significandum scilicet peccatum, quod per transgressionis
<pb n="0192A"/>
superbiam fit. Nam et vela cilicina, quibus
tabernaculum tegebatur, undecim fieri jubentur, ut
et per numerum peccatum, et per cilicium punctiones
atque lamenta peccatorum significarentur. In
Daniele quoque undecimum bestiae cornu esse docetur,
ad demonstrandum illum auctorem transgressionis
diabolum, et filium ejus Antichristum, cujus
regni virtus in peccati potentia exaltatur.</p>
<p> 63. Nam et Petrus, cadente Juda, ne in undenario
numero apostolorum summa permaneret, duodecimum
Matthiam sorte electum constituit, metuens ne
in numero transgressionis consisteret summa apostolicae
veritatis, licet et hic numerus in ratione
temporum reperiatur ascriptus. Undecimo namque
Kalendas Aprilis factus fuisse legitur mundus. Undecim
<pb n="0192B"/>
etiam perhibentur dierum epactae, quae per
singulos annos ad cursum lunae adjiciuntur.</p>
</div2>

<div2>
          <head>CAPUT XIII. <hi>De duodenario numero.</hi> </head>
<p> 64. <hi>Duodenarius</hi> numerus inter alios numeros legitimus
ex legitimis numeris est. Propterea septenarii
partes altera pro altera multiplicatur. Nam
quater terni, vel ter quaterni eumdem numerum faciunt,
hic autem partibus suis simul ductus non tam
consummatur, sed exceditur. Ampliorem quippe de
se ipsum <emph>237</emph> numerum reddit; nam partes ejus
usque ad sedecim perveniunt. Habet enim has quinque,
duodecimam, quod est unum, sextam, quod duo,
quartam, quod tres, tertiam, quod quatuor, dimidiam,
quod sex.</p>
<div3>
            <head>65. </head>
<p>
              <pb n="0192C"/>Itaque unum, et duo, et tria, et quatuor, et
sex, in summam ducta, sedecim sunt. Tali ergo ratione
plusquam perfectus habetur. Hic autem duodenarius
numerus, ut praediximus, in Scripturis legitimus,
sive cum pro toto ponitur, sive cum in se multiplicatur:
pro toto ponitur, ut XII throni, et XII
tribus, dum per XII thronos omnes judicantes, et per
duodecim tribus omnes gentes significantur.</p>
          </div3>
<div3>
            <head>66.</head>
            <p>
 Pro se ipso autem, sicut duodecim per duodecim
centum quadraginta quatuor efficiunt, quo
numero omnis Ecclesia designatur. Idem autem frequentior
est in Scripturis, et inter omnes numeros
habetur insignior propter summam patriarcharum et
apostolorum.</p>
          </div3>
<div3>
            <head>67.</head>
            <p>
 Duodenarius est numerus apostolorum, idem
<pb n="0192D"/>
etiam et patriarcharum; sunt enim et totidem minores
prophetae. Lapides etiam duodecim, quos sacerdotes
gestabant in pectore. Duodecim praeterea in
<pb n="0193A"/>
lege apostolici fontes leguntur, juxta quos septuaginta
creverunt palmae; duodecim namque Israel tribus
vocantur. Duodecim etiam exploratores ad terram
sanctam mittuntur, quibus botrus in ligno sub typo
Christi defertur.</p>
          </div3>
<div3>
            <head>68.</head>
            <p>
 Denique et propter aeternitatis testimonium de
Jordanis amne lapides duodecim auferuntur, qui
ponuntur in loco ubi secundo circumcisus est Israel.
Porro Elias ex duodecim lapidibus aedificavit altare,
et apud Matthaeum XII fragmenta cophinorum superfuerunt
in solitudine. Item in Apocalypsi de singulis
patriarcharum tribubus duodecim millia signantur in
frontibus. Super caput quoque Agni corona duodecim
stellarum resplendet, et fundamenta etiam Jerusalem
ex duodecim pretiosis lapidibus sunt, et ipsa
<pb n="0193B"/>
civitas XII stadiis est undique versum, et ejusdem
civitatis XII portarum ingressus habetur.</p>
          </div3>
<div3>
            <head>69.</head>
            <p>
 Hic duodenarius numerus sexies multiplicatus
facit septuaginta duos discipulos, qui missi sunt ad
praedicandum per totum mundum in septuaginta
duabus linguis divisum. Item multiplicatus in sese
efficit centum quadraginta quatuor, qui est mensura
murorum Jerusalem. <emph>238</emph>
</p>
          </div3>
<div3>
            <head>70.</head>
            <p>
 Idem ipse quoque multiplicatus facit centum
quadraginta quatuor millia signatorum, id est,
universitatem sanctorum. Praeterea et in temporibus
et in partibus mundi convenit numerus iste. Duodecim
enim mensibus explet sol iste visibilis annum: duodecim
etiam flabra ventorum universum peragrant
mundum. Duodecim etiam horae sunt diei, totidemque
<pb n="0193C"/>
horae sunt noctis.
</p>
          </div3>
        </div2>

<div2>
          <head>CAPUT XIV. <hi>De denario ternario numero.</hi> </head>
<div3>
            <head>71.</head>
            <p>
 <hi>Denarius ternarius</hi> numerus propter tria et decem
designat legem, et legislatorem, Decalogum,
videlicet, et Trinitatem. Competenter autem hic numerus
apostolo Paulo ascribitur, qui ejusdem tenet
numeri locum in ordine apostolorum.</p>
          </div3>
<div3>
            <head>72.</head>
            <p>
 Nam idem ante legis doctor, postea divinae
Trinitatis in gentibus exstitit evangelicus praedicator,
quasi decem et tria tenens. Unde et ipse Benjamin,
de cujus stirpe Paulus est ortus, in tribu tertia decima
computatur, Ephraim et Manasse annumeratis
pro Joseph in ordine patriarcharum.
</p>
          </div3>
        </div2>

<div2>
          <head>CAPUT XV. <hi>De denario quaternario numero.</hi> </head>

<pb n="0193D"/>
<p> 73. <hi>Denarius quaternarius</hi> numerus, quia ex duobus
septenariis constat, gemitum nobis insinuat, sive
hunc temporalem, quem veteres in otio figuraliter
utebantur, sive illum aeternum, in quo a laboribus
suis omnes sancti exspectant requiem. Reperitur
autem juxta Evangelium in generationibus temporum.
<pb n="0194A"/>
Ab Abraham namque usque ad David quatuordecim
generationes annumerantur. Item a David usque ad
transmigrationem totidem generationes reperiuntur; <emph>239</emph> 
 rursusque usque ad Christum generationes
quatuordecim computantur.</p>
<div3>
            <head>74.</head>
            <p>
 In lege quoque quarto decimo die mensis
primi pascha celebrari jubetur de carne agni immaculati.
In Ezechiele autem quatuordecim extenditur
cubitis crepido coelestis altaris <note>(Ezech. XLIII, 17)</note>.
Quatuordecim praeterea annis servivit Jacob Laban.
Quatuordecim anni fuerunt ubertatis [ <hi>Forte,</hi> sterilitatis
et ubertatis] in Aegypto sub Joseph.</p>
          </div3>
<div3>
            <head>75.</head>
            <p>
 Paulus quoque apostolus post annos quatuordecim
ad evangelizandum ascendit in Jerusalem,
Barnaba secum et Tito assumptis. Idem quatuordecim
<pb n="0194B"/>
Epistolis praedicationis suae sermonem conclusit.
Porro Job pro tolerantiae meritis quatuordecim millia
ovium in fine recepit. Puer quoque in adolescentiam
post annum quartum decimum transit, atque gignendi
virtutem anno quarto decimo sumit.
</p>
          </div3>
        </div2>

<div2>
          <head>CAPUT XVI. <hi>De quindenario numero.</hi> </head>
<p> 76. <hi>Quindenarius</hi> numerus juxta decisionem suavem
rationum, quia ex tribus partibus constat, imperfectus
est. Habet enim primam, et tertiam, et
quintam tantummodo. Sed prima ejus unum est,
quinta ejus tria sunt, tertia vero quinque, qui efficiunt
novem. Hic autem mystice in duabus decisus
partibus et praesens tempus significat, et aeternum
demonstrat.</p>
<p>
            <pb n="0194C"/> 77. Constat enim ex septem et octo, qui faciunt
quindecim, sed et septem ejus ad temporum cursum
pertinent, quod duobus septenis peragitur, octo vero
ad fidem rationis, ubi in aeterna pace gaudebitur.
Octavo enim die, qui est post Sabbatum primus, Dominus
resurrexit, cujus figurae mysterio aeternitas
futurae resurrectionis manifestatur. Siquidem et septem
ejus pro Sabbati cultu Testamentum Vetus insinuant.
Octo vero ejus dominicam resurrectionem
Novum Testamentum demonstrant.</p>
<div3>
            <head>78.</head>
            <p>
 Recte ergo hic numerus societatem significat
Testamentorum. Hinc est quod apostolus Paulus quindecim
diebus in Jerosolymis cum <emph>240</emph> Petro se commorasse
testatur, ut cum eo utrumque Testamentum
conferret, et septenarium propter tempus vitae praesentis,
<pb n="0194D"/>
et octonarium propter futurae resurrectionis
aeternam beatitudinem, ut animadverteret qualiter et
temporalia temperaret, et aeterna inhianter appeteret.</p>
          </div3>
<div3>
            <head>79.</head>
            <p>
 Hic autem quindenarius numerus mystice dominico
ascribitur templo. Quindecim gradus erant in
circuitu templi, in quibus sacerdotes et Levitae
<pb n="0195A"/>
secundum ordinem meritorum astabant, ad quorum
etiam exemplum quindecim graduum cantica decantavit
propheta, per quos a terrenis paulatim crescendo
usque ad templum Jerusalem superne [ <hi>Forte,</hi> 
supernae] conscenditur. Quanquam si per denarium
iste numerus computatus consurgat, centum quinquaginta
psalmos, quos cecinit Propheta, demonstrat.</p>
          </div3>
<div3>
            <head>80.</head>
            <p>
 Certe si paulatim ab uno usque ad se ipsum
per incrementa consurgat, CXX fideles designat, super
quos infusus est Spiritus sanctus, qui et per septenarium
numerum septiformis spiritus gratiam
acceperunt, et per octonarium numerum aeternae spei
gloriam mundo praedicaverunt.
</p>
            <p> 81. Sunt etiam pleraque in Scripturis numeri hujus
<pb n="0195B"/>
exempla. Quinta decima enim die solemnitates
incipiunt Domini, et quinta decima die mensis festivitas
Tabernaculorum est, in qua filii Israel azyma
primum comederunt in eremo, fixeruntque tentoria.
Siquidem et Ezechias moriens quindecim annos
commeatum vitae recepit. Altitudo etiam diluvii excrescens
totidem cubitis montium juga conscendit.
Incrementum autem quinta decima luna tenet; quinto
decimo anno indictio solaris finitur.</p>
</div3>
        </div2>

<div2>
          <head>CAPUT XVII. <hi>De denario senario numero.</hi> </head>
<p> 82. <hi>Denarius senarius</hi> constat ex duobus perfectis,
qui tamen his partibus continetur. Habet enim sextam
decimam, quod est <emph>241</emph> unum; octavam, quod
duo; quartam, quod quatuor; dimidiam, quod octo;
<pb n="0195C"/>
qui faciunt sedecim.</p>
<div3>
            <head>83.</head>
            <p>
 Hic tamen per mysterium prophetis creditur
assignatus. Eorum enim libri sedecim esse probantur,
id est, Isaias, Jeremias, Ezechiel, Daniel, Osee,
Joel, Amos, Abdias, Jonas, Michaeas, Nahum, Habacuc,
Malachias, Sophonias, Aggaeus et Zacharias,
quorum figuram sedecim bases illae gestabant argenteae,
in quibus deauratae tabulae stabant contra occidentalem
plagam.</p>
          </div3>
<div3>
            <head>84.</head>
            <p>
 Bases quidem prophetas intelligimus, super
quorum splendidissimum vaticinii fundamentum consistit
amplissima doctrina apostolorum.
</p>
          </div3>
        </div2>

<div2>
          <head>CAPUT XVIII. <hi>De duodevicesimo numero.</hi> </head>
<div3>
            <head>85.</head>
            <p>
 <hi>Duodevicesimus</hi> a senario per denarium [ <hi>Forte,</hi> 
<pb n="0195D"/>
per ternarium] adimpletur, qui sex aetates sunt
mundi, cujus senaria series tripertita ratione temporum
distribuitur, id est, ante legem, sub lege, sub
gratia, in qua tertia ostenditur sacramentum fidei,
quod ad salutem animarum suscipimus. Hujus numeri
mysterium evangelica mulier illa, typum Ecclesiae
gerens, expressit, quae a Domino post octo et decem
annos erecta atque sanata est.</p>
          </div3>
<div3>
            <head>86.</head>
            <p>
 Redemptor enim noster sexta aetate descendit
ad salutem nostram, cujus senarii numeri formis illa
<pb n="0196A"/>
ratio adjecta, ter seni decem et octo efficiunt, et
explent mulieris ejusdem typicum sacramentum.
</p>
          </div3>
        </div2>

<div2>
          <head>CAPUT XIX. <hi>De undevicesimo numero.</hi> </head>
<p> 87. <hi>Undevicesimus</hi> numerus lunaris cycli enucleatius
rationem perstringit; denique in ejus cursu
paschales quartae decimae lunae in omnium annorum
revolutione sine ulla ambiguitate repetuntur, recurrente
semper in sese ejusdem decem novenalis cycli
cursu, qui dum usque ad finem circuitus sui peragitur,
rursus eisdem lineis, quibus a principio coepit,
revolvitur.
<emph>242</emph> </p>
        </div2>

<div2>
          <head>CAPUT XX. <hi>De vicenario.</hi> </head>
<div3>
            <head>88.</head>
            <p>
 <hi>Vicesimus</hi> quoque numerus, secundi versus
<pb n="0196B"/>
finem faciens, partibus suis plusquam perfectus habetur.
Hic autem ex duplici decalogo constans, designat
geminam legis scientiam, quasi apertum et
absconditum, simplex et mysticum. Pertinet autem
ad tabernaculi dominici sacramentum.</p>
          </div3>
<div3>
            <head>89.</head>
            <p>
 Ibi namque ad australem et septentrionalem
plagam bis denae tabulae super bases stabant argenteas;
et in templo, quod Salomon aedificavit, alae
duorum cherubin XX cubitorum mensura diffundebantur.
Datur etiam et hic numerus Israel atque
Levi; viginti enim annorum ad praelia eliguntur, et
XX annorum tabernaculo deservire mandantur.
</p>
          </div3>
        </div2>

<div2>
          <head>CAPUT XXI. <hi>De vicesimo quarto numero.</hi> </head>
<div3>
            <head>90.</head>
            <p>
 <hi>Vicesimi quarti</hi> summa multa in semetipsa
<pb n="0196C"/>
Scripturarum continet sacramenta; unde et sacratus
commendatur hic numerus. Viginti enim quatuor
sunt libri legis et prophetarum. Patres quoque viginti
et quatuor sunt. Duodecim apostoli, et patriarchae
totidem. Viginti quatuor etiam classes sacerdotum
fuerunt ab initio legis in populo Judaeorum, quae vicissim
in templo hostias immolabant.</p>
          </div3>
<div3>
            <head>91.</head>
            <p>
 Singulae classes singulos pontifices summos
habebant, quorum nominibus classes nuncupabantur.
Apud Joannem quoque sedilia viginti quatuor sunt,
et viginti quatuor seniores tenentes citharas et phialas,
et adorantes Agnum, nempe et quatuor animalia
XXIV alas habebant. Ipse autem viginti quatuor seniorum
numerus, si ab uno incipiens paulatim addendo
usque ad vicesimum quartum pervenias, trecenti efficiuntur,
<pb n="0196D"/>
per quos longitudo arcae, id est, fides Ecclesiae
significatur, in qua infinita sanctorum multitudo
omnium continetur.</p>
          </div3>
<div3>
            <head>92.</head>
            <p>
 Praeterea ex duobus duodenis numeris vicesimi
quarti numeri <emph>243</emph> summa completur, per quos significatur
Ecclesia et ex circumcisione et ex gentibus
congregata. Itaque et si octavus numerus tripliciter
computatur, in quo verae et sanctae circumcisionis
figuraest, vicesimum quartum numerum facit, in quo
figuraliter edocemur, inamputatione vitiorum credere
<pb n="0197A"/>
nos debere in Patrem, et Filium, et Spiritum sanctum.
</p>
            <p> 93. Idem etiam numerus septuaginta duos discipulos
ostendit, quos Dominus binos ante faciem suam praemisit,
ternario numero in se multiplicato. Denique
ter vicies quaterni septuaginta duo faciunt. Nam et si
sexies quartum numerum supputes, et quatuor praeferre
elementa mundi, in quibus cuncta subsistunt,
et qui sunt in operibus mundi hujus, in quo ipsa elementa
subsistunt.</p>
</div3>
        </div2>

<div2>
          <head>CAPUT XXII. <hi>De tricenario numero.</hi> </head>
<div3>
            <head>94.</head>
            <p>
 <hi>Tricenarius</hi> numerus ex denario triformiter
posito consummatur. Habet enim denarium ter propter
Patrem, et Filium, et Spiritum sanctum, et
<pb n="0197B"/>
propter decem praecepta legis, quae nobis dono ejusdem
Trinitatis ad conservationem vitae concessa sunt.
Hinc est quod arcae altitudo triginta cubitis erigitur,
quia Ecclesia Decalogi mandato fide Trinitatis perficitur,
cujus exempla in Scripturis talia reperiuntur.
</p>
            <p> 95. In Zacharia enim Dominus triginta argenteos
pretium suae mortis accepit, et in Evangelio Christum
Judas totidem argenteis venundavit. Ipse quoque
Dominus et Salvator noster eadem aetate in Jordanem
descendit, et mundo Evangelium praedicavit. Siquidem
et tricesimus fructus conjugatorum datur propter
carnis conflictum, ne libidine superentur.</p>
<p> 96. Menses quoque tricenis diebus consistunt; horaeque
totidem <emph>244</emph> momentis conficiuntur, atque in
omnium rerum personarumque repetitione tricennalis
<pb n="0197C"/>
annorum objectio finem ponit.
</p>
          </div3>
        </div2>

<div2>
          <head>CAPUT XXIII. <hi>De quadragenario numero.</hi> </head>
<p> 97. <hi>Quadragenarius</hi> numerus plenitudinem indicat
temporum, tanquam eo saecula consummantur, cujus
numeri typo et lex, et prophetae, et Evangelia monstrantur;
quadragenis enim diebus Moyses, et Elias, et
Dominus jejunaverunt, praebentes nobis significationem,
ut quandiu in hoc saeculo consistimus, a cunctis
illecebris carnalium vitiorum nosmetipsos abstineamus,
manentes sub conservatione Decalogi praeceptorum,
qui per fidem in quatuor mundi partes diffunditur,
ut decies quater ducta quadraginta dies
impleantur.</p>
<p> 98. Hoc significaverunt quadraginta dies diluvii,
<pb n="0197D"/>
procellas scilicet, et turbines saeculi hujus, quae patitur
Ecclesia. Hoc etiam et quadraginta anni in eremo,
quibus significatur laboriosum nos in saeculo
habere cursum, dum ad promissum coelestis patriae
<pb n="0198A"/>
praetendimus regnum. Nam illud, quod quadraginta
diebus Dominus tentatur in eremo, id declarat, quia
quandiu in hoc corpore sumus, tentationes portamus. <hi>Tentatio est enim,</hi> 
 ut ait Job, <hi>vita humana super terram <note>(Job. VII, 1)</note>
            </hi>.</p>
<p> 99. Hinc est quod Ezechiel quadraginta diebus
solis peccata Judaeae pronuntiavit, quia tantum in
hoc mundo licitum est remissionis fructum consequi
poenitentiam. In futuro autem nihil praestat confessio,
sed sola sanctorum et piorum futura est retributio.</p>
</div2>

<div2>
          <head>CAPUT XXIV. <hi>De quadragesimo sexto numero.</hi> </head>
 <emph>245</emph>
<div3>
            <head>100.</head>
            <p>
 <hi>Quadraginta,</hi> scilicet, et <hi>sex</hi> numerorum
ratio in Evangelio pro templo aedificatur; qui
refertur ad fabricam dominici corporis, propter quam
<pb n="0198B"/>
templi mentio facta est; in cujus figuram templum a
Judaeis destructum triduo citaturum se esse dicebat.
Numerus enim ipse senarius multiplicatus conceptum
Virginis et partum ostendit. Dixerunt enim ei: <hi>Quadraginta et sex annis aedificatum est templum <note>(Joan. II, 20)</note>
            </hi>.</p>
          </div3>
<div3>
            <head>101.</head>
            <p>
 Quadragies sexies seni fiunt ducenti septuaginta
sex, qui numerus dierum complet octo menses
[ <hi>Forte,</hi> novem menses], et sex dies, quibus feminarum
perfectum tempus pariendi comperitur, non
quia partus hujus numeri termino compleatur, sed
quia in conceptione dominici corporis usque ad partum
idem numerus invenitur. Octavo enim Kalendas
Aprilis praedicatur esse conceptus, et octavo Kalendas
Januarii natus esse probatur.
</p>
            <p>
              <pb n="0198C"/> 102. Ab illo ergo die usque ad istum ducenti
septuaginta et sex dies inveniuntur, quibus computatis
per senarium numerum quadragies sexies
adimpletur. Quo numero et aedificatio templi, et perfectio
corporis declaratur, de quo specialiter dixerat, <hi>Et in triduo suscitabo illud 
 <note>(Joan. II, 20)</note>
              </hi>. Hoc autem
dicebat de templo corporis sui, quod, mortis passione
devicta, post triduum suscitaretur. Sicut per quadragenarium
temporis hujus labor, vel terminus, ita
per quinquagenarium aeterna illa beatitudo significatur.</p>
          </div3>
<div3>
            <head>103.</head>
            <p>
 Denarius enim additus ad quadragenarium
laborantibus in hoc saeculo fidelibus merces illa
persolvitur, quam acceperunt primi et novissimi
operantes in vinea, sicque quinquagenarius in illa
<pb n="0198D"/>
requie ac laetitia sempiterna. Hinc est, quod in lege
quinquagesimo anno jubilaei requies colebatur, ad
significandum quia post laborem hujus mundi pervenitur
ad futuri requiem saeculi.
</p>
          </div3>
        </div2>

<div2>
          <head>CAPUT XXV. <hi>De quinquagenario numero.</hi> </head>

<pb n="0199A"/> <emph>246</emph>
<div3>
            <head>104.</head>
            <p>
 Hic autem numerus in sanctis Scripturis
sacratus est propter Spiritum sanctum. Quinquagesimo
enim die egressionis Israel ex Aegypto
datae sunt tabulae legis in vertice montis Sina, et
post passionem Christi quinquagesimo die descendit
super CXX fideles Spiritus sanctus; ideoque et quinquagesimus
psalmus indulgentiae et remissionis
est.
</p>
            <p> 105. Unde et in Evangelio quinquaginta etiam
denarii debitoribus relaxantur. Nam quod in diluvio
quinquaginta cubitis arcae altitudo diffusa est, ejusdem
sancti Spiritus dilatatam in mundo gratiam
<pb n="0199B"/>
designabat, sicut dicit Apostolus: <hi>Gratia Dei diffusa
est in cordibus nostris per Spiritum sanctum, qui datus
est nobis <note>(Rom. V, 5)</note>
              </hi>.</p>
</div3>
        </div2>

<div2>
          <head>CAPUT XXVI. <hi>De sexagenario numero.</hi> </head>
<p> 106. <hi>Sexagenarius</hi> numerus, cujus summa a perfecto
senario per denarium adimpletur, significat
omnes sanctos, qui per observationem decem mandatorum
perfectionem sanctitatis accipiunt. Haec
Salomon de Christo in Canticis canticorum eloquitur: <hi>Sexaginta,</hi> 
 inquit ille, <hi>reginae <note>(Cant. VI, 7)</note>
            </hi>,
sanctorum scilicet animae, fidei vinculo Christi amore
connexae, qui dum Salvatori . . . (per) obedientiam
copulantur, quasi sexagenario numero computantur.</p>
<div3>
            <head>107. </head>
<p>
              <pb n="0199C"/>Hi sunt quibus et ille in Evangelio sexagesimus
fructus permittitur, qui divinis mandatis perfecti
agonem adversus carnis concupiscentiam gerunt;
sed idcirco sexagenarium percipiunt fructum, quia
ad hanc usque aetatem congressio exaltat [ <hi>Forte,</hi> 
exsultat] libidinum. Quandiu ergo certamen, tandiu
corona. Hinc est quod et milites in <emph>247</emph> procinctu
positi post sexagesimum annum certaminibus bellicis
subtrahuntur, et in otio consenescunt.
</p>
          </div3>
        </div2>

<div2>
          <head>CAPUT XXVII. <hi>Ratio de sancto Pentecoste.</hi> </head>

<pb n="0200A"/>
<p> 108. Quadragenarius numerus ex se etiam quinquagenarium
gignit, additis partibus, per quas partes
quinquaginta efficiuntur ita; assei quadraginta. Bis
deni quadraginta. Quaterni quadraginta. Quinquies
octoni quadraginta. Octies quini quadraginta. Decies
quaterni quadraginta. Vicies bini quadraginta, et
additis X, efficiuntur quinquaginta.</p>
<p> 109. Per hos numeros significatur in quadragenario
numero praesens vita, in quinquagenario vero futura,
qui numerus quinquagenarius triplicatus facit
illum numerum perfectorum, qui ad eam in vitam
aeternam praedestinati sunt. Ter enim ductus facit
CL, additis etiam tribus. Ipsi ostendunt illam sententiam
<pb n="0200B"/>
Evangelii, in qua CLIII pisces ad littus educti
sunt, qui erant pondere magni, id est, actibus et
vita praeclari. Septimus decimus vero numerus incipit
ab uno, et pervenit usque ad X et VII, et facit
eosdem CLIII. Tres autem qui adduntur, ipsi ante
legem, sub lege et sub gratia.</p>
<p> 110. Ideo in psalmo septimo decimo sic dicitur: <hi>Cum eripiet eum de manu omnium inimicorum ejus,</hi> 
et de manu Saulis, ut ostenderetur jam ab omnibus
tentationibus praesentis vitae caruisse, et in illo numero
esse sanctorum, id est, in illis CLIII piscibus
qui in littore separati sunt, id est, qui functi hac
vita, omnibus tentationibus hujus mundi, qui quasi
pelagus est, caruerunt, et jam in illa aeterna beati
sunt.</p>
<p>
            <pb n="0200C"/> 111. Numero autem qui dicitur computari ab uno usque <emph>248</emph> 
 XVII multiplicato, fiunt CLIII, id est, ad unum
adde duo, et fiunt tres. Adde tres, et fiunt sex; adde
IV, et fiunt decem; adde V, et fiunt XV, adde VI, et
fiunt XXI. Adde VII, et fiunt XXVIII; adde VIII, et fiunt
XXXVI; adde IX, et fiunt XLV; adde X, et fiunt LV;
adde XI, et fiunt LXVI; adde XII, et fiunt LXXVIII;
adde XIII, et fiunt nonaginta unum. Adde XIV, et
fiunt CV; adde XV, et fiunt CXX; adde XVI, et fiunt
CXXXVI; adde XVII, et fiunt CLIII.

</p>
        </div2>
      </div1>
</body>
  </text>
</TEI>