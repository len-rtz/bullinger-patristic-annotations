<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De natura rerum</title>
              <author ref="http://viaf.org/viaf/803890">Isidorus Hispalensis<date>565-636</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1850</date>
              </publicationStmt>
          <seriesStmt>
           <title>Patrologia Latina, vol. 83</title>
           <idno>IsiHis.DeNaRe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Praefatio. DOMINO ET FILIO SISEBUTO ISIDORUS.</head>
 <emph>1</emph>
<div3>
          <head>1.</head>
          <p>
 <hi>Dum te praestantem ingenio, facundiaque, ac vario flore litterarum non nesciam, impendis tamen
amplius curam, et quaedam ex rerum natura vel causis a me tibi efflagitas suffraganda. Ego autem satisfacere
studio animoque tuo decursa priorum monumenta non demoror, expediens aliqua ex parte rationem
dierum ac mensium, anni quoque metas, et temporum vicissitudinem, naturam etiam elementorum, solis
denique ac lunae cursus, et quorumdam causas</hi> <emph>2</emph> <hi>astrorum, tempestatum, scilicet signa, atque ventorum, necnon
et terrae positionem, alternos quoque maris aestus.</hi> 
</p>
          <p> 2. <hi>Quae omnia, secundum quod a veteribus viris, ac maxime sicut in litteris catholicorum virorum scripta sunt,
proferentes, brevi tabella notavimus. Neque enim earum rerum naturam noscere superstitiosa scientia est, si
tantum sana sobriaque doctrina considerentur. Quinimo si ab investigatione veri modis omnibus procul abessent,
nequaquam rex ille sapiens diceret:</hi> Ipse mihi dedit horum quae sunt scientiam veram, ut sciam dispositionem
coeli, et virtutes elementorum, conversionum mutationes, et divisiones temporum, annorum cursus, et stellarum
dispositiones.</p>
        </div3>
<div3>
          <head>3.</head>
          <p>
 <hi>Quapropter incipientes a die cujus prima procreatio in ordine rerum visibilium exstat, dehinc caetera de
quibus opinari quosdam gentiles vel ecclesiasticos viros novimus, prosequamur, eorum in quibusdam causis, et
sensus, et verba ponentes, ut ipsorum auctoritas dictorum fidem efficiat.</hi> 
</p>
        </div3>

<div2>
          <head>CAPUT PRIMUM. <hi>De diebus.</hi> </head>

<pb n="0963A"/>
<p> 1. Dies est solis orientis praesentia, quousque ad
occasum perveniat. Dies gemine appellari solet:
proprie a solis exortu, donec rursus oriatur, abusive
a solis ortu, usquequo veniat ad occasum. Spatia diei
duo sunt, interdianum et nocturnum; et est dies horarum
XXIV; spatium, horarum XII.</p>
<p> 2. Partes abusivi diei tres sunt: mane, meridies, et
suprema. Initia diei alii a solis ortu putant, alii ab occasu,
<pb n="0964A"/>
alii a media nocte. Nam Chaldaei a solis exortu
diei initium faciunt, totum id spatium unum diem appellantes.
Aegyptii autem ex initio noctis <emph>3</emph> sequentis
diei originem trahunt. Romani autem a medio
noctis oriri diem volunt, et in medio noctis finiri.</p>
<p> 3. Dies in principio operum Dei a lumine habebat
exordium ad significandum hominis lapsum. Nunc
autem a tenebris ad lucem, ut non dies obscuretur in
noctem, sed nox lucescat in diem, sicut scriptum est
de tenebris lumen clarescere, quia a delictorum
<pb n="0965A"/>
tenebris liberatus homo ad lucem fidei scientiaeque
pervenit. Prophetice autem dies scientiam divinae legis
significat, nox vero ignorantiae caecitatem secundum
Osee prophetam, qui dicit: <hi>Nocti assimilavi
matrem tuam, factus est populus meus tanquam non
habens</hi> <emph>4</emph> <hi>scientiam.</hi> Item nonnunquam dies prosperitatem
significat saeculi, nox vero adversitatem.</p>
<p> 4. Fasti dies sunt quibus jus fatur, id est, dicitur, ut
nefasti quibus non dicitur. Feriati dies, in quibus res
divina fit, et abstinere homines a litibus oportet. Profesti,
festis contrarii, id est, sine religione; festi tantumdem
otii et religionis sunt; atri dies sunt qui et
communes vocantur. Siderales, in quibus sidera moventur,
<pb n="0966A"/>
et homines a navigationibus excluduntur;
justi continui triginta. Praeliares, quibus fas est hostem
bello lacessere, de quibus liber regum testatur,
dicens: <hi>Eo tempore quo solent reges ad bella procedere.</hi> </p>
<p> 5. Intercalares dies sunt quinque, qui juxta Aegyptios
supersunt <emph>5</emph> duodecim mensibus, et incipiunt
a nono Kalendas Septembris, et quinto Kalendarum
memoratarum finiunt. Dies epactarum sunt
undecim, qui per singulos annos ad cursum lunarem
accrescunt. Nam dum in annum XII lunae CCCLIV
dies habeant, remanent ad cursum anni solarem dies
XI, quos epactas Aegyptii vocaverunt, pro eo quod
ad inveniendam lunam per totum annum adjiciantur.
<pb n="0967A"/>
Solstitiales dies sunt, in quibus sol stat, crescenti
spatio dierum, vel noctium. Aequinoctiales
dies sunt, in quibus dies et nox aequalibus horarum
spatiis evolvuntur.</p>
</div2>

<div2>
          <head>CAPUT II. <hi>De nocte.</hi> </head>
<p> 1. Nox est solis absentia, quandiu ab occasu rursus
ad exortum recurrit. Noctem autem fieri umbra
terrarum, quam datam ad quietem corporis credimus,
non ad alicujus operis officium. Duobus autem
modis nox in Scripturis accipitur, id est, aut tribulatio
persecutionis, <emph>6</emph> aut obscuritas caeci cordis. Nox
a <hi>nocendo</hi> dicta, quod oculis noceat.</p>
<p> 2. Noctis partes sunt septem: crepusculum, vesperum,
conticinium, intempestum, gallicinium, crepusculum,
<pb n="0967B"/>
et matutinum. Crepusculum dicitur, id est,
creperum, quod dubium dicimus, hoc est, inter lucem
et tenebras. Vesperum, oriente stella, cui hoc nomen
est.</p>
<p> 3. Conticinium, quando omnes silent; conticere enim
silere est. Intempesta, id est, importuna, quando agi
nihil potest, et omnia quieta sunt. Gallicinium autem
dictum est, propter gallos lucis praenuntios. Crepusculum
matutinum, inter abscessum noctis et diei
adventum.</p>
</div2>

<div2>
          <head>CAPUT III. <hi>De hebdomada.</hi> </head>
<p> 1. Hebdomada apud Graecos et Romanos septem
dierum cursu peragitur. Apud Hebraeos autem septem
anni sunt. Declarat hoc Daniel de septuaginta
<pb n="0967C"/>
hebdomadis. Hebdomada autem septem feriis constat.
Feria quoque a <hi>fando</hi> dicta est, quasi fari, eo quod
in creatione mundi per singulos dies dixit Deus <hi>fiat.</hi> 
<pb n="0968A"/>
Item quia dies Sabbati, ab initio feriatus habetur.
Inde dies Solis prima feria nuncupatur, quia primus
est a feria. Item dies Lunae proinde secunda feria, quia
secundus est a feria, id est, Sabbato, qui est feriatus.
Sic et caeteri dies tali ex numero sumpserunt vocabula.</p>
<p> 2. Apud Romanos autem hi dies a planetis, id
est, ab erraticis <emph>7</emph> stellis vocabulum acceperunt. Primum
enim diem a sole vocaverunt, qui princeps est
omnium siderum, sicut idem dies caput est cunctorum
dierum. Secundum a luna, quae soli et splendore
et magnitudine proxima est, et ex eo mutuat
lumen. Tertium a stella Martis, qui Pyrois vocatur.</p>
<p> 3. Quartum a stella Mercurii, quam quidam candidum
circulum dicunt. Quintum a stella Jovis, quam Phaethonta
dicunt. Sextum a Veneris stella, quam Luciferum
<pb n="0968B"/>
asserunt, qui inter omnia sidera plus lucis
habet. Septimum a stella Saturni, quae septimo coelo
locata, triginta annis fertur explere cursum suum.</p>
<p> 4. Proinde autem gentiles ex his septem stellis
nomina diebus dederunt, eo quod per easdem aliquid
sibi effici aestimarent, dicentes habere ex sole spiritum,
ex luna corpus, ex Mercurio linguam et sapientiam,
ex Venere voluptatem, ex Marte fervorem, ex
Jove temperantiam, ex Saturno tarditatem. Talis
quippe exstitit gentilium stultitia, qui sibi finxerunt
tam ridiculosa figmenta.
</p>
        </div2>

<div2>
          <head>CAPUT IV. <hi>De mensibus.</hi> </head>
<p> 1. Mensis est luminis lunaris circuitus, ac redintegratio,
sive a nova ad novam cursus. Cujus figura
<pb n="0968C"/>
plerumque hujus vitae cursus intelligitur, quae suis
incrementis, quasi mensis peragitur, <emph>8</emph> ac diminutionibus
certissimis terminatur. Mensem autem antiqui definierunt:
<pb n="0969A"/>
Quandiu luna Zodiacum circulum perducitur.</p>
<p> 2. Antiqui autem gentiles mensibus nomina quaedam
ex diis suis, quaedam ex causis, quaedam
vero ex numero, imposuerunt, incipientes a Martio,
quia ex ipso anni exorientis ordinem servaverunt.
Hunc autem Martium propter honorem Romuli sic
appellaverunt, quia eum Martis filium esse crediderunt.
Aprilem vero, nullo deorum suorum nomine,
sed de re propria, quasi Aperilem nominaverunt, eo
quod tunc plurimum germinis aperiatur in florem.</p>
<p> 3. Inde mensem Maium, pro Maia Mercurii matre,
quam deam sibi propter majores decreverunt. Deinde
Junium a Junone, quam sororem vel conjugem Jovis
fuisse testantur. Alii autem, sicut Maium pro majoribus,
ita pro junioribus Junium vocari dixerunt.
<pb n="0969B"/>
Item Julium a Julio Caesare, Augustum vero ab
Octaviano Augusto vocaverunt. Nam prius Julius <hi>Quintilis,</hi> 
 et Augustus <hi>Sextilis</hi> vocabantur. Sed eorum
nomina a Caesaribus Julio sive Augusto sunt
commutata.</p>
<p> 4. Jam September, eo quod septimus sit a Martio,
qui est principium veris. Simili quoque ordine
October, et November, et December, ex numero
imbrium atque veris vocabulum acceperunt.
Porro Januarium ex nomine Jani vocaverunt, sed
specialiter Januarius appellatur, eo quod janua sit
<pb n="0970A"/>
anni atque principium. Februarium autem <emph>9</emph> a Februis
sacris Lupercorum appellaverunt. Itaque apud
antiquos Latinos decem mensibus cursus anni computabatur.
Sed Januarium Romani, Februarium
Numa Pompilius addidit, atque in duodecim menses
annum distinxit.</p>
<p> 5. Plerique autem asserunt Ancum Sabinorum
regem prius annum in menses divisisse, Idus, Kalendasque,
et intercalares dies instituisse. In Codicibus
autem sanctarum Scripturarum duodecim menses
fuisse anni etiam ante diluvium ostenditur. Sicut
enim ibi legitur: <hi>Aqua autem imminuebatur usque ad
undecimum mensem. Undecimo autem mense, prima
die mensis apparuerunt capita montium.</hi> Sic enim tunc
dinumerabatur mensis, sicut et nunc. Sed non quos
<pb n="0970B"/>
Kalendae, sed quos luna coepta et finita concludit.</p>
<p> 6. Kalendas autem a <hi>colendo</hi> dictas. Apud antiquos
enim semper mensium principia colebantur.
Idus quoque dictae a <hi>diebus,</hi> vel ab <hi>idulio,</hi> et Nonae
a <hi>nundinis.</hi> Menses autem omnes apud Latinos ex
Kalendis sumunt principia. Apud Hebraeos ex lunae
nascentis recursu.</p>
<p> 7. Apud Aegyptios autem principia mensium ante
Kalendas <emph>10</emph> quatuor, vel quinque dies pronuntiantur,
juxta quod formula subjecta declarat. <note>( <hi>Vide pag. seq.</hi> )</note>
 

<pb n="0971A"/>
Dehinc reverteris ad quartum Kalendas Septembris,
talique ratione complentur dies CCCLX duodecim
mensium Aegyptiorum. Quinque dies supersunt, quos <foreign xml:lang="greek">ἐπαγομένους,</foreign>
 vel intercalares, sive addititios vocaverunt.
De quibus superius memoratum est.</p>
</div2>

<div2>
          <head>CAPUT V. <hi>De Concordia mensium.</hi> </head>
<p> 1. Januarius cum Decembri in horarum mensura
concordat. Februarius cum Novembri spatium aequale
consumit. Martius consentit Octobri. Aprilis aequat
Septembrem. Maius respondet Augusto. Junius compar
est Julio.</p>
</div2>

<div2>
          <head>CAPUT VI. <hi>De annis.</hi> </head>
<p> 1. Annus est circuitus solis ac reditus per duodecim
<pb n="0971B"/>
menses. Cujus quidem nomen figurate significat
omne tempus vitae hujus, sicut per Isaiam dicitur:
<pb n="0972A"/> <hi>Praedicare annum Domini acceptabilem.</hi> 
 Quoniam
non ille quo Dominus praedicavit, solus fuit acceptabilis,
sed et totum tempus, juxta quod ait Apostolus: <hi>Ecce nunc tempus acceptabile.</hi> 
 Finem denique
hujus anni diem judicii adjunxit, dicens: <hi>Praedicare
annum Domini, et diem retributionis.</hi> </p>
<p> 2. Annum autem, quasi anum, dici quidam putant,
id est, circulum. Unde et annuli dicti sunt diminutive.
Principium autem <emph>11</emph> anni alii a bruma putant, ut populi
Romani; alii ab aequinoctio verno, ut Hebraei;
alii a solstitio, ut Graeci; alii ab autumno, ut Aegyptii.
Annum autem sapientes hujus mundi partim civilem,
partim naturalem, partim magnum esse dixerunt. Civilis
annus est, qui in unius astri recursu per menses
duodecim terminatur.</p>
<p>
            <pb n="0972B"/> 3. Annus naturalis est, cum se soli luna supponit,
ut inter orbem solis et oculos nostros media facta,
<pb n="0973A"/>
tenebras totius efficiat solis, quod dicitur eclipsis;
cujus ratio diutius obscura fuit, sed a Milesio quodam
philosopho exposita est. Annus magnus dicitur,
quo omnia sidera certis temporibus, numerisque
completis, ad suum locum vel ordinem <emph>12</emph> revertuntur.
Quem annum antiqui sexcentesimo anno finiri,
vel adimpleri dixerunt.</p>
<p> 4. Solstitialis annus est, cum sol, expleto per omnia
signa circuitu, in id unde principium cursus sui
sumpsit recurrit; ipse est solaris annus, vel civilis, qui
diebus CCCLXV peragitur. Annus lunaris communis
est, qui per XII lunares menses decurrit, id est,
dies CCCLIV. Annus embolismus est qui lunas XIII et
dies CCCLXXXIV habere monstratur, in quo anno longius
dies Paschae protenditur. Annus bissextilis est
<pb n="0973B"/>
in quo unius diei per quadriennium ex quadrantis
ratione summa colligitur. Annus jubilaeus est remissionis,
qui septenis annorum hebdomadibus, id
est, XLIX annis texitur, in quo juxta legem clangebantur
tubae, et ad omnes revertebatur antiqua possessio.</p>
<p> 5. Olympias autem est apud Graecos annus quartus,
ab Olympio agone, qui venit transactis annis
quatuor. In quibus finem sortitur agonis tempus,
propter quadriennii cursum solis, et propterea quod
singulis annis trium horarum consumptione in quadriennium
dies unus completur. Hoc tempore mittebant
circum civitates admonere, ut non solum undique,
<pb n="0974A"/>
sed etiam ab omni genere, omnique aetate et
sexu conveniretur.</p>
<p> 6. Lustrum quinquennii tempus est apud Romanos.
Dictum autem lustrum, quia census per quinquennium
in republica agebatur. Deinde post per
actum censum, sacrificio facto, urbs Roma <emph>13</emph> lustrabatur.
Indictiones Romani invenerunt, quae per
singulos annos usque ad quintum decimum venientes,
rursus ad primi anni principium revolvuntur.</p>
<p> 7. Aera quoque Caesaris Augusti tempore posita est.
Dicta autem aera, ex quo orbis aes reddere professus est
Romano populo. Aera a die Kalendarum Januariarum
accrescit. Bissextus autem, a sexto Kalendas Martii
usque ad diem pridie Kalendarum, in lunae cursu
apponitur. Annus Aegyptiorum sine bissexto habet
<pb n="0974B"/>
initium quarto Kalendas Septembris, cum bissexto autem
a tertio Kalendarum suprascriptarum.</p>
</div2>

<div2>
          <head>CAPUT VII. <hi>De temporibus.</hi> </head>
<p> 1. Sicut ait Ambrosius, tempora sunt vices mutationum,
in quibus sol certa cursus sui dimensione
anni orbem diffusa varietate distinguit. Tempora autem
motus siderum sunt. Unde et Deus, cum haec
institueret, dixit: <hi>Et sint in signa, et tempora, et
dies, et annos,</hi> id est, in aliquo mutabili motu, cujus
aliud prius, aliud posterius praeterit, eo quod simul
esse non possint. Tempus juxta Hebraeos integer
<pb n="0975A"/>
annus est, secundum illud in Daniele: <hi>Tempus, et
tempora, et dimidium temporis.</hi> Per tempus annum significat,
per tempora duos, et per dimidium menses sex.</p>
<p> 2. Juxta Latinos autem unius anni quatuor tempora
ascribuntur: hiemis, veris, aestatis, atque
autumni. Hiems est cum sol in meridianis partibus
immoratur, tunc enim sol longius abest, terraque
rigescit gelu, atque stringitur, et prolixiora sunt
spatia noctis quam diei. Hinc causa oritur, ut hibernis
flatibus nimia vis nivium, pluviarumque fundatur.
Ver est, cum sol ex meridianis decedens partibus
super terram redit, et noctis ac diei exaequat <emph>14</emph> 
 tempora, et temperiem aeris reducit, atque fovens
omnia, repetendos cogit in partus, ut terra germinet,
ac resoluta sulcis semina reviviscant, atque omnium
<pb n="0975B"/>
generum quae in terris vel aquis sunt annuis fetibus
successio propagetur.</p>
<div3>
            <head>3.</head>
            <p>
 Aestas est, cum sol in septentrionem se subrigit,
et spatia diurna producit, noctes vero arctat
et stringit. Itaque quo magis usu assiduo aeri huic
<pb n="0976A"/>
copulatur, atque miscetur, eo amplius aerem ipsum
vaporat, et humore exsiccato terra fatiscit in pulverem,
et adolescere facit semina, et tanquam succos
virides maturescere cogit poma silvarum. Tunc,
quia et sol aestivis flagrat ardoribus, minores umbras
facit in meridiano, quoniam ex alto hunc illuminat
locum. Autumnus est, dum rursus sol, a
summo coeli descendens, infringit aestuum magnitudinem,
et, paulisper relaxato ac deposito calore, praestat
temperiem, sequente tempestate ventorum, et
turbine procellarum, et vi fulminum tonitruumque
sonantium.</p>
          </div3>
<div3>
            <head>4.</head>
            <p>
 Quoniam certis distinctionibus vicissitudines
temporum juxta priorum definitiones perstrinximus,
nunc qualiter eadem tempora naturalibus circulis sibi
<pb n="0976B"/>
invicem colligantur, expediamus. Ver quippe constat
ex humore et igne, aestas ex igne et siccitate, autumnus
ex siccitate et frigore, hiems ex frigore et humore.
Unde etiam sunt tempora commotionis temperamenti
dicta: cujus communionis haec est figura. 
</p>
            <p>
              <pb n="0975C"/> 5. Quorum temporum haec sunt principia: ver
exoritur octavo Kalendas Martias, permanens dies
XCI. Aestas incipit nono Kalendas Junias, dies XCI.
Autumnus sumit principium decimo Kalendas Septembris,
dies XCIII. Hiems inchoat septimo Kalendas Decembris,
dies XC; unde fiunt anni dies CCCLXV. Haec
<pb n="0976C"/>
itaque secundum naturalem temporum differentiam.</p>
<p> 6. Caeterum juxta allegoriam hiems temporalis intelligitur
tribulatio, <emph>15</emph> quando tempestates et turbines
saeculi incumbunt. Aestas est fidei persecutio, quando
doctrina perfidiae ariditate siccatur. Ver autem novitas
est fidei, sive pax, quando post hiemis tribulationem
<pb n="0977A"/>
tranquillitas Ecclesiae redditur, quando mensis novorum,
id est, pascha agni celebratur, quando terra
floribus, id est, Ecclesia sanctorum coetibus decoratur.</p>
          </div3>
<div3>
            <head>7.</head>
            <p>
 Annus itaque ambitu solis et mensium explicatur.
Tempora mutationum vicibus evolvuntur. Mensis
lunae incremento senioque conficitur. Hebdomada
septenario dierum numero terminatur. Dies et nox
recursantium luminum ac tenebrarum alternis vicibus
reparantur. Hora motibus quibusdam et momentis
expletur.
</p>
          </div3>
        </div2>

<div2>
          <head>CAPUT VIII. <hi>De solstitio et aequinoctio.</hi> </head>
<p> 1. Solstitia duo sunt: primum hiemale octavo
Kalendas Januarii, quo sol stat, et crescunt dies.
<pb n="0977B"/>
Alterum aestivum, octavo Kalendas Julias, quo sol
stat et crescunt noctes. His contraria duo aequinoctia
sunt; unum vernale, octavo Kalendas Aprilis
quo dies crescunt: alterum autumnale, octavo Kalendas
Octobris, quo dies imminuuntur.</p>
<p> 2. Solstitium autem dicitur, quasi solis statio. Aequinoctium
vero, quod tunc dies et nox in aequitatem
horarum duodenarum revertantur, coaequatis spatiis
suis. Solstitium autem aestivum ideo lampas dicitur,
eo quod ex eo die lampas solis claritatem majorem accipiat,
caloremque nimium adventu aestatis infundat.
<emph>16</emph> </p>
        </div2>

<div2>
          <head>CAPUT IX. <hi>De mundo.</hi> </head>
<p>
            <pb n="0977C"/> 1. Mundus est universitas omnis, quae constat ex
coelo et terra. De quo apostolus Paulus ait: <hi>Praeterit
enim figura hujus mundi.</hi> Secundum mysticum autem
sensum, mundus competenter homo significatur:
quia sicut ille ex quatuor concretus est elementis,
ita et iste constat quatuor humoribus uno temperamento
commistis.</p>
<div3>
            <head>2. </head>
<p>
              <pb n="0978A"/>Unde et veteres hominem in communionem
fabricae mundi constituerunt. Siquidem Graece mundus <foreign xml:lang="greek">κόσμος,</foreign>
 homo autem <foreign xml:lang="greek">μικρόκοσμος,</foreign> id est, minor
mundus, est appellatus; licet et per mundum
nonnunquam Scriptura peccatores insinuet, de
quibus dictum est: <hi>Et mundus eum non cognovit.</hi> </p>
          </div3>
<p> 3. Formatio mundi ita demonstratur. Nam quemadmodum
erigitur mundus in septentrionalem plagam,
ita declinatur in australem. Caput autem et quasi
facies, orientalis regio, ultima pars septentrionalis.
Nam partes ejus quatuor sunt: prima pars mundi
est Orientis. Secunda meridiana. Tertia Occidentis.
Ultima vero et extrema septentrionalis. De qua Lucanus:
<l>Sic mundi pars ima jacet, quam zona nivalis</l>
<l>
<pb n="0978B"/>Perpetuaeque premunt hiemes.</l>
          </p>
</div2>

<div2>
          <head>CAPUT X. <hi>De quinque circulis.</hi> </head>
<p> 1. In definitione autem mundi circulos aiunt philosophi
quinque, quos Graeci zonas vocant, in quibus
dividitur orbis terrae. <emph>17</emph> Has Virgilius in Georgicis
ostendit, dicens: <hi>Quinque tenent coelum zonae.</hi> Sed
fingamus eas in modum dexterae nostrae, ut pollex
sit circulus Arcticus, frigore inhabitabilis; secundus
circulus Therinus, temperatus habitabilis; medius
circulus Isemerinus, torridus inhabitabilis; quartus
circulus Chimerinus, temperatus habitabilis; quintus
circulus Antarcticus, frigidus inhabitabilis.</p>
<p> 2. Horum primus septentrionalis est, secundus solstitialis,
tertius aequinoctialis, quartus hiemalis, quintus
<pb n="0978C"/>
australis. De quibus Varro dixit:
<l>At quinque aetherius zonis accingitur orbis,</l>
<l>Ac vastant imas hiemes, mediamque calores:</l>
<l>Sic terrae extremas inter mediamque coluntur.</l> 
<l>Qua solis valido nunquam rota ferveat igne.</l>
          </p>
<p>Quorum circulorum divisiones talis distinguit figura.
<note>( <hi>Vide pag. seq.</hi> )</note> </p>
<p>
            <pb n="0979A"/> 3. Sed ideo aequinoctialis circulus inhabitabilis
est, quia sol per medium coelum currens nimium
istis locis facit fervorem, ita ut nec fruges ibi
nascantur propter exustam terram, nec homines
propter nimium ardorem habitare permittantur.
At contra septentrionalis et australis circuli sibi
conjuncti idcirco non habitantur, quia a cursu solis
longe positi sunt, nimioque coeli rigore ventorumque
gelidis flatibus contabescunt.</p>
<div3>
            <head>4.</head>
            <p>
 Solstitialis vero circulus, qui in Oriente inter
septentrionalem et aestivum est collocatus, et iste qui
in Occidente inter aestivum et australem est positus,
ideo temperati sunt, quod ex uno circulo rigorem,
ex altero calorem habeant. De quibus Virgilius:
</p>
            <l>Has inter, mediamque duae mortalibus aegris</l>
<l>
<pb n="0979B"/>Munere concessae divum.</l>
            <p> 
 <emph>18</emph> 
 Sed qui proximi sunt aestivo circulo, ipsi sunt
Aethiopes nimio calore perusti.
</p>
          </div3>
        </div2>

<div2>
          <head>CAPUT XI. <hi>De partibus mundi.</hi> </head>
<div3>
            <head>1.</head>
            <p>
 Partes mundi quatuor sunt: ignis, aer, aqua,
terra. Quarum haec est natura: ignis tenuis, acutus
et mobilis; aer mobilis, acutus et crassus; aqua crassa,
obtusa et mobilis; terra crassa, obtusa, immobilis.
Quae etiam sibi ita commiscentur. Terra quidem
crassa, obtusa et immobilis, cum aquae crassitudine
et obtusitate colligatur. Deinde aqua aeri crassitudine
<pb n="0980A"/>
et mobilitate conjungitur. Rursus aer igni communione
acuti et mobilis colligatur. Terra autem et
ignis a se separantur, sed a duobus mediis aqua et
aere junguntur. Haec itaque ne confusa minus intelligantur,
subjecta expressi pictura. 
</p>
            <p>
              <pb n="0980B"/> 2. Caeterum sanctus Ambrosius eadem elementa
per qualitates <emph>19</emph> quibus sibi invicem quadam naturae
communione commiscentur ita his verbis distinguit: <hi>Terra,</hi> 
 inquit, <hi>arida et frigida est; aqua
<pb n="0981A"/>
frigida atque humida; aer calidus atque humidus;
ignis calidus atque siccus. Per has enim jugabiles
qualitates sic sibi singula commiscentur. Terra enim,
cum sit arida, et frigida, conjungitur aquae per cognationem
qualitatis frigidae. Rursus aqua aeri per humorem,
quia humidus est aer. Aqua vero quasi quibusdam
duobus brachiis frigoris, atque humoris, altero terram,
altero aerem videtur complecti, frigido quidem terram,
aerem humido.</hi> </p>
<p> 3. <hi>Ipse quoque aer medius inter duo compugnantia
<pb n="0982A"/>
per naturam, hoc est, inter aquam et ignem,
utrumque illud elementum sibi conciliat, quia aquae
humore et igni calore conjungitur. Ignis quoque, cum
sit calidus, et siccus, calore aeri annectitur, siccitate
autem in communionem terrae sociatur, atque ita sibi
per hunc circuitum, quasi per quemdam chorum concordi
societate conveniunt. Unde et Graece</hi> <foreign xml:lang="greek">στοιχεῖα</foreign> <hi>dicuntur, quae Latine elementa vocantur, eo quod sibi
conveniunt et concinunt.</hi> 
 Quorum distinctam communionem
subjecti circuli figura declarat. 
</p>
          </div3>
        </div2>

<div2>
          <head>CAPUT XII. <hi>De coelo.</hi> </head>

<pb n="0981B"/>
<p> 1. Coelum spiritualiter Ecclesia est, quae in hujus
vitae nocte sanctorum virtutibus, quasi claritate siderum,
<pb n="0982B"/>
fulget. Pluraliter autem coeli nomine sancti
omnes, vel angeli intelliguntur. Siquidem <emph>20</emph> per coelos
etiam prophetas et apostolos accipere debemus.
De quibus scriptum est: <hi>Coeli enarrant gloriam Dei;</hi> 
<pb n="0983A"/>
utique quod <emph>21</emph> ipsi adventum et mortem, ipsi quoque
resurrectionem Christi et gloriam mundo annuntiaverunt.</p>
<p> 2. De coeli autem nomine sic dicit sanctus Ambrosius
in libris quos scripsit de creatione mundi: <hi>Coelum Graeco vocabulo</hi> 
 <foreign xml:lang="greek">οὐρανὸς</foreign> <hi>dicitur; apud
Latinos autem propterea coelum appellatur, quia impressa
stellarum lumina, veluti signa, habens, tanquam
coelatum dicitur, sicut argentum, quod signis eminentibus
refulget, coelatum vocatur.</hi> Hujus enim esse subtilem
naturam etiam Scriptura demonstrat, dicens,
quod firmavit coelum sicut fumum.</p>
<p> 3. Partes autem ejus: chous, axis, cardines, convexa,
poli, sidera. Chous, quod coelum continet. Unde
Ennius: <hi>Vix solum complere choum terroribus coeli.</hi> 
<pb n="0983B"/>
Axis, linea recta, quae per mediam pilam sphaerae
tendit. Cardines, extremae axis partes sunt. Convexa, <emph>22</emph> 
 extrema coeli. Poli, ex coelestibus circulis cacumina,
quibus maxime sphaera nititur: quorum alter ad
Aquilonem spectans Boreus, alter terrae oppositus
Austronotus dictus est.</p>
<p>
            <pb n="0984A"/> 4. Coelum autem ab Oriente ad Occidentem, semel
in die et nocte verti sapientes existimant. Hoc
autem rotundum, volubile, atque ardens esse dixerunt.
Cujus sphaeram super aquas esse putaverunt,
ut in ipsis volvatur, ejusque incendium temperent.
Sphaeram autem confirmant, nec principium
habere, nec terminum, pro eo quod rotunditate
sui, quasi circulus, unde incipiat, vel ubi desinat,
facile non comprehendatur. Aequaliter enim
ex omni parte fertur esse collecta, et omnia similiter
respiciens, atque a centro terrae aequis spatiis distincta;
ipsaque sui aequalitate ita stabilis, ut eam in
nullam partem declinare undique aequalitas collecta
permittat, ac nullo fulcimento subvecta sustentetur.</p>
<p> 5. Cujus perfectionem sphaerae vel circuli multis argumentationibus
<pb n="0984B"/>
tractans, rationabile Plato Fabricatoris
mundi opus insinuat. Primo, quod ex una linea
constat. Secundo, quod sine initio est, et sine fine.
Tertio, quod a puncto efficitur. Denuo, quod motum
ex se habeat. Deinde quod careat indicio angulorum,
et quod in se caeteras figuras omnes includat,
<pb n="0985A"/>
et quod motum inerrabilem habeat, siquidem sex
alii motus errabiles sunt, ante, a tergo, dextra, laevaque,
sursum, deorsum. Postremo, et quod necessitate
efficiatur, ut haec linea ultra circulum duci non
possit.</p>
<p> 6. Duo sunt autem, ut diximus, poli, quibus coelum
volvitur, Boreus, quem Aquilonium vocamus. Hic
Arcti, id est, septentriones, qui nobis semper apparent.
Cui contrarius est Notius, qui australis dicitur.
Hic est, qui terra, ut ait Cicero, tegitur, et <emph>23</emph> 
 <foreign xml:lang="greek">ἀφανὴς</foreign> a Graecis nominatur. Tanta autem polus
celeritate ferri dicitur, ut nisi adversus ejus praecipitem
cursum astra currant, mundi ruinam faciant.
Fertur enim ejus praeceps volubilitas cursu siderum
temperari. Unde Lucanus:
<l>Sideribus quae sola fugam moderantur olympi,</l>
<l>
<pb n="0985B"/>Occurruntque polo, diversa potentia prima</l>
<l>Mundi lege data est.</l> 
</p>
        </div2>

<div2>
          <head>CAPUT XIII. <hi>De septem planetis coeli et eorum conversionibus.</hi> </head>
<p> 1. Ambrosius sanctus, in libro Hexaemeron sic
<pb n="0986A"/>
loquitur, dicens: <hi>Legimus in David: Laudate eum
coeli coelorum. Utrum enim unum sit coelum an plures,
contentio est, dum aliqui multos esse</hi> <emph>24</emph> <hi>asserunt,
alii autem, praeter unum, alios esse negant. Philosophi
autem mundi septem coelos, id est, planetarum globos
consono motu introduxerunt. Quorum orbibus connexa
memorant omnia, quod sibi nexos et velut insertos
versari retro et contrario caeteris motu ferri arbitrantur.</hi> 
Siquidem in ecclesiasticis libris, et <hi>coeli coelorum</hi> 
leguntur, et apostolus Paulus usque ad tertium
coelum fuisse se intelligit raptum. <emph>25</emph> Sed de numero
eorum nihil sibi praesumat humana temeritas. Fecit
autem eos Deus non informes, vel confusos, sed ratione
quadam ordine suo distinctos. Nam superioris
circuli coelum proprio discretum termino, et aequalibus
<pb n="0986B"/>
undique spatiis collectum ostendit, atque in eo
virtutes spiritualium creaturarum constituit. Cujus
quidem coeli naturam artifex mundi Deus aquis temperavit,
ne conflagratio superioris ignis inferiora
elementa succenderet. Dehinc circulum inferioris
<pb n="0987A"/>
coeli, non uniformi, sed multiplici motu solidavit,
nuncupans eum firmamentum propter sustentationem
superiorum aquarum.
<emph>26</emph> </p>
        </div2>

<div2>
          <head>CAPUT XIV. <hi>De aquis quae super coelos sunt.</hi> </head>
<p> 1. Haec est Ambrosii sententia:  « Aquas super
coelos sapientes mundi hujus aiunt esse non posse,
dicentes: igneum esse coelum, non posse concordari
cum eo naturam aquarum. Addunt quoque, dicentes
rotundum, ac volubilem, atque ardentem esse orbem
coeli, et in illo volubili circuitu aquas stare nequaquam
posse. Nam necesse est, ut defluant, et labantur,
cum de superioribus ad inferiora orbis ille detorquetur,
ac per hoc nequaquam eas stare posse
aiunt, quod axis coeli concito se motu torquens eas
<pb n="0987B"/>
volvendo effunderet. » </p>
<p> 2. Sed hi tandem insanire desinant, atque confusi
agnoscant, quia qui potuit cuncta creare ex nihilo,
potuit et illam aquarum naturam glaciali soliditate
stabilire in coelo. Nam cum et ipsi dicant volvi orbem
stellis ardentibus refulgentem, nonne divina Providentia
necessario prospexit, ut inter orbem coeli
redundarent aquae, quae illa ferventis axis incendia
temperarent?
</p>
        </div2>

<div2>
          <head>CAPUT XV. <hi>De natura solis.</hi> </head>
<p> 1. Haec sunt verba Ambrosii in Libro Hexaemeron. <hi>Solem,</hi> 
 inquit, <hi>philosophi negant calidae esse
naturae, eo quod albus sit, non rubicundus, aut rutilus
<pb n="0987C"/>
in speciem ignis, et ideo quod nec ignitus natura sit.
Si quid habet caloris, ferunt prae nimio motu conversionis
<pb n="0988A"/>
accidere. Quod ideo dicendum putant, ut nihil
videatur humoris consumere, quia calorem, quo humor,
vel minuitur, vel plerumque exhauritur, non habet
naturalem. Sed nihil agunt, cum ista proponunt,
quia nihil interest utrum ex natura calorem quis habeat,
an ex passione, vel ex alia causa.</hi> </p>
<p> 2. <hi>Nos autem credimus eum sicut habere virtutem illuminandi,</hi> <emph>27</emph> 
 <hi>ita etiam vaporandi. Igneus est enim
sol; ignis autem et illuminat, et exurit.</hi> Quidam autem
dicunt solis ignem aqua nutriri, et ex contrario
elemento virtutem luminis, et vaporis accipere; unde
frequenter solem videamus madidum, atque rorantem;
in quo evidens dat indicium, quod elementum
aquarum ad temperiem sui sumpserit.</p>
<p> 3. Hoc quantum ad naturam ejus pertinet. At vero
<pb n="0988B"/>
juxta spiritualem intelligentiam, sol Christus est,
sicut in Malachia scriptum est: <hi>Vobis autem credentibus
justitiae sol orietur, et sanitas in pinnis ejus.</hi> Merito
autem Christus sol intelligitur dictus, quia ortus
occidit secundum carnem, et secundum spiritum de
occasu rursus exortus. Item sol illuminat, et exurit,
et opaco tempore confovet sanos, febricitantes vero
flagrantia geminati caloris incendit; ita et Christus
credentes fidei spiritu vegetante illuminat, negantes
se aeterni ignis ardore torrebit.</p>
</div2>

<div2>
          <head>CAPUT XVI. <hi>De quantitate solis et lunae.</hi> </head>
<p> 1. Rursus in eodem opere Doctor idem ita testatur: <hi>Solis radius nulli propior, nulli longinquior est.
<pb n="0988C"/>
Similiter et lunae globus aequalis est omnibus. Similis
sol est et Indis et Britannis; eodem momento ab utrisque
<pb n="0989A"/>
videtur, cum oritur, nec cum vergit in Occasum
minor apparet Orientalibus; nec Occidentalibus, cum
oritur, inferior quam Orientalibus aestimatur. Quantum
distat,</hi> 
 inquit, <hi>Oriens ab Occasu, tantum hoc sibi
invicem distat. Sed sol a nullo distat, nulli praesentior,
nullique remotior est.</hi> </p>
<p> 2. <hi>Neque moveat quemquam, quod tanquam cubitalis
in orbe suo videtur, cum oritur; sed considerare oportet
quantum intersit spatii</hi> <emph>28</emph> <hi>inter solem et terram, quod
aspectus nostri infirmitas et quaedam aegritudo vix valet
intendere.</hi> Hunc autem ampliorem aliquot partibus,
quam terram esse sapientes describunt.</p>
<p> 3. Lunam minorem esse dicunt quam solem; omnia
enim quae proxima sunt nobis majora videntur, longinquitate
autem locorum visus languescit. Lunam
<pb n="0989B"/>
ergo videmus prope nos esse, nec eam majorem aspectui
nostro quam solem. Ideoque, cum sol longe superior
sit a luna, tamen nobis major videtur: jam, si
prope nos accesserit, multo majorem futurum.</p>
</div2>

<div2>
          <head>CAPUT XVII. <hi>De cursu solis.</hi> </head>
<p> 1. Dicunt antiqui, Aratus et Hyginus, solem per
seipsum moveri, non cum mundo verti uno loco manentem.
Nam si fixus maneret, necesse erat eodem
loco occidere et exoriri a quo pridie fuerat exortus,
quemadmodum caetera siderum signa oriuntur et occidunt.
Praeterea, si ita esset, consequens erat dies
et noctes omnes esse aequales, et quam spatiosus hodiernus
dies esset, tam longus semper esset futurus.</p>
<p> 2. Nox quoque simili ratione semper aequalis permaneret,
<pb n="0989C"/>
sed quoniam inaequales dies aspicimus, et
solem alio loco cras occasurum, alio occidisse hesternum
videamus, ideo qui diversis locis occidit,
et exoritur, putant eum philosophi nequaquam cum
mundo fixum volvi, sed ipsum per se moveri. Qui
postquam ardentem <emph>29</emph> rotam Oceano tinxerit, per
incognitas nobis vias ad locum unde exierat regreditur,
expletoque noctis circulo, rursus de loco suo
festinus erumpit; obliqua enim et fracta linea per
Austrum pergit ad Boream, et ita ad Orientem revertitur.
Hiemis autem tempore per plagam meridianam
currit. Aestate vero Septentrioni vicinus est.
Sed quando per Austrum currit, vicinior terrae est;
quando vero juxta Septentrionem, sublimis attollitur.</p>
<p>
            <pb n="0990A"/> 3. Cui ideo Deus diversa cursus constituit loca,
et tempora, ne dum semper in iisdem moraretur locis,
quotidiano ea vapore consumeret. Sed ut Clemens
ait, diversos accipit cursus, quibus aeris temperies
pro ratione temporum dispensetur, et ordo vicissitudinum
permutationumque servetur. Nam dum
ad superiora conscenderit, ver temperat: ubi autem
ad summum coelum venerit, aestivos accendit calores.
Descendens rursus, autumni temperiem reddit; ubi
vero ad inferiorem redierit circulum, ex glaciali compage
coeli rigorem nobis hiberni frigoris derelinquit.</p>
<div3>
            <head>4.</head>
            <p>
 Ex ipso enim sunt horae; ex ipso dies cum
ascenderit, ex ipso etiam nox cum occiderit; ex ipso
menses et anni numerantur; ex ipso vicissitudines
temporum fiunt, et cum sit iste minister bonus, genitus
<pb n="0990B"/>
ad vicissitudines temporum moderandas, tamen
ubi secundum voluntatem Dei correptio mortalibus
datur, incandescit acrius, et urit mundum vehementioribus
flammis, et perturbatur aer, et plaga hominum,
et corruptio terris injicitur, et lues animantibus,
et pestilens per omnia mortalibus annus inducitur.
</p>
            <p> 5. Quod autem Sol oriens per Austrum, id est,
meridianum, iter habet, et decursa australi parte
invisibilis vadit in locum suum rediens, ad instar
quippe Ecclesiae fabricatus est hic mundus, in
quo Dominus Jesus Christus, sol aeternus, partem
suam percurrit, unde et Meridianum vocant. Aquiloni
vero, id est, adversae parti non oritur, sicut
iidem, cum in judicio venerit, dicent: <hi>Justitiae
lumen non illuxit nobis, et Sol non est ortus nobis.</hi> 
<pb n="0990C"/>
Timentibus autem Dominum oritur Sol justitiae,
et sanitas in pinnis ejus, sicut scriptum est. Malis
vero meridie nox est, sicut legitur: <hi>Dum sustinent</hi> <emph>30</emph> 
 <hi>ipsi lumen, factae sunt illis tenebrae; dum sustinent
fulgorem, in obscura nocte ambulaverunt.</hi> </p>
</div3>
        </div2>

<div2>
          <head>CAPUT XVIII. <hi>De lumine lunae.</hi> </head>
<p> 1. Ait Sanctus Augustinus in Psalmi decimi expositione:
 « Quaeritur, inquit, unde habet luna lumen.
Duae tantum opiniones traduntur, sed quae sit
harum verax, dubium fertur quemquam scire posse. » 
Alii namque dicunt proprium eam lumen habere,
globique ejus unam partem esse lucifluam, aliam
vero obscuram, et dum movetur in circulo suo,
<pb n="0991A"/>
eamdem partem, qua lucet, paulatim ad terras converti,
ut videri a nobis possit, et ideo prius quasi
corniculato lumine fulget.</p>
<div3>
            <head>2.</head>
            <p>
 Nam et si formes pilam ex parte media candidam,
ex parte obscuram, tunc eam partem, quae
obscura est, si coram oculis habeas, nihil candoris
aspicies; cum coeperis illam candidam partem
paulatim ad oculos convertere, primum veluti
cornua candoris videbis; dehinc sensim crescet,
donec tota pars candens opponatur oculis,
et nihil obscurum alterius partis videatur; quam si
denuo paulatim converteris, incipit obscuritas apparere,
et candor minui, donec iterum ad cornua
redeat, ac sic totus candor ab oculis avertatur, et
sola iterum obscura pars possit videri. Quod fieri
<pb n="0991B"/>
dicunt, cum lumen lunae videtur crescere usque ad
quintamdecimam, et rursus usque ad tricesimam
minui, et redire ad cornua, donec penitus nihil in ea
lucis appareat.</p>
          </div3>
<div3>
            <head>3.</head>
            <p>
 At contra alii dicunt lunam non suo fulgere
lumine, sed a sole accipere lumen. Sol enim illi
loco superior est. Hinc evenit ut quando sub illo
est, parte superiore luceat, inferiore vero, quam
habet ad terras, obscura sit. Cum vero ab illo discedere
coeperit, illustretur ex ea parte, quam habet
ad terram, incipiens a cornibus. Sicque paulatim,
sole longius discedente, pars omnis subterior illuminatur,
donec efficiatur quintadecima luna. Post
dimidium autem mensem, cum coeperit ex alio semicirculo
propinquare soli, quanto magis superiore
<pb n="0991C"/>
parte illustratur, tanto magis <emph>31</emph> ab ea parte quam
terris avertit, non potest excipere radios solis, et
propterea videtur decrescere.
</p>
            <p> 4. Illud certe manifestum est, et cuilibet advertenti
facile cognitum, quod luna non augeatur ad
oculos nostros, nisi a sole recedendo, neque minuatur,
nisi ad solem ex parte alia propinquando. Ab
illo ergo accipit lumen, et cum sub illo est, semper
exigua est; cum vero ab illo longius abcesserit,
fit ampla, suoque ambitu plena. Si enim suo
lumine uteretur, necesse erat semper eam esse
aequalem, nec die XXX exilem fieri; et si suo lumine
uteretur, hujus nunquam eclipsis fieret.</p>
          </div3>
<div3>
            <head>5.</head>
            <p>
 Caeterum, quantum ad intellectum pertinet mysticum,
luna hujus mundi speciem tenet, quia sicut
<pb n="0991D"/>
ista menstruis completionibus deficit, ita mundus
ad conflationem temporum currens quotidianis defectibus
cadit. Luna quippe elementi sui varietate
diversis cursibus desinit ut crescat, crescit ut
<pb n="0992A"/>
desinat. Sed ideo alternis vicibus commutationem sideris
repraesentat, ut doceat homines ex ortu morituros,
et ex morte victuros; atque ideo cum senescit,
mortem corporum prodit; cum augetur, aeternitatem
indicat animarum.
</p>
            <p> 6. Nonnunquam vero eadem luna etiam Ecclesia
accipitur, pro eo quod sicut ista a sole, sic Ecclesia
a Christo illuminatur. Sicut enim luna deficit atque
crescit, ita Ecclesia defectus habet et ortus. Frequenter
enim defectibus suis crevit, et his meruit
ampliari, dum persecutionibus minuitur, et
confessorum martyrio coronatur. Item sicut luna
larga est roris et dux humentium substantiarum,
ita Ecclesia baptismi et praedicationum. Et
quemadmodum, luna crescente, crescunt omnes
<pb n="0992B"/>
fructus, atque ea minuente, minuuntur; non aliter
intelligimus et Ecclesiam, in cujus incremento proficimus
cum ipsa. Cum vero persecutionem patitur
et minuitur, et nos cum illa patimur et minuimur.</p>
<p> 7. Item sicut septem formas habet luna, sic tot gratias
meritorum <emph>32</emph> habet Ecclesia. Primam enim figuram,
bicornem habet; secundam, sectilem; tertiam,
dimidiam ex majore; quartam figuram plenam habet;
quintam, iterum dimidiam ex majore; sextam,
iterum sectilem; septimam, bicornem. Eodem constat
numero etiam distributio charismatum, quae per
Spiritum sanctum toti Ecclesiae conferuntur. Septima
autem semis, et vicesima secunda semis, in suo orbe
media est. Caeterae proportionales sunt.
</p>
          </div3>
        </div2>

<div2>
          <head>CAPUT XIX. <hi>De lunae cursu.</hi> </head>

<pb n="0992C"/>
<p> 1. Lunam per alios ortus et occasus, Hyginus ait,
necesse est moveri, non stare, idque facilius quam
de solis luce intelligitur. Quia cum a sole accipiat lumen,
et ita nobis lucere videatur, non est dubium
eam moveri potius quam stare. Terris autem vicina
luna breviori orbe convertitur, et iter quod sol in diebus
CCCLXV peragit, ista per triginta dies percurrit.
Unde et antiqui menses in lunae, annos autem in solis
cursu posuerunt.</p>
<p> 2. Itaque luna per tricenos dies duodenis vicibus
cursum perficiens, consummat annum secundum Hebraeos,
aliquibus diebus adjectis; secundum Romanos,
bissexto semel in quadriennio unius diei adjectione
celebrato. Cujus etiam augmentis decrementisque,
<pb n="0992D"/>
mira quadam Providentiae arte, omne quod
gignitur, alitur atque crescit. Nam et defectui ejus
compatiuntur elementa, et processu ejus quae fuerint
exinanita cumulantur, ut animantium cerebrum
<pb n="0993A"/>
maritimorum, siquidem echinus ostreaeque in augmento
lunae pleniores reperiri feruntur.
<emph>33</emph> </p>
        </div2>

<div2>
          <head>CAPUT XX. <hi>De eclipsi solis.</hi> </head>
<p> 1. Solem sapientes dicunt altius currere, lunam
autem proximam esse terrae. Haec ergo, dum deorsum
ad idem signum vel lineam qua sol vehitur,
convenerit, objicit se soli, et tenebras totius orbis
efficit. Quod tantum intermenstruo contingit. Nam
tunc luna in eadem parte signi est qua sol vehitur,
ideoque fit illi proxima, et oppositione sui obscurari
ab oculis nostris lumen ejus videtur: veluti si aliquis
oculis manum expansam opponat, quanto magis
id fecerit, eo minus illa videri poterit; quanto autem
procul discesserit, eo magis illi omnia potuerunt apparere.</p>
<p>
            <pb n="0993B"/> 2. Simili itaque ratione cum ad solis locum vel
lineam luna pervenerit, tunc proxima ei esse videtur,
et radios ejus ita coram oculis nostris obscurare,
ut lumen non possint ejicere. Cum autem luna
ab eo loco discesserit, tunc sol lumen ejicit, et ad
oculos nostros transmittit. Quapropter ita soli objicitur
luna, sicut lunae opponitur terra; quae utraque
lumina cum ad terras non perveniunt, defecisse dicuntur.
Alii autem dicunt defectum solis fieri, si
foramen aeris, quo sol radios fundit, aliquo spiritu
contrahatur sive obturetur. Hoc physici et sapientes
mundi dicunt.</p>
<div3>
            <head>3.</head>
            <p>
 Caeterum doctores nostri mystice hujus eclipsis
mysterium in Christo dixerunt esse completum
<pb n="0993C"/>
tunc cum, interrupto aeterni foederis cursu
insolito, turbata ordinem suum elementa perdiderunt,
cum sacrilegae factum conjurationis sol iste verus
horrescens, insertis in populo judaico errorum
tenebris, paululum semetipsum per mortem abscondit,
ac de cruce depositus, sese in sepulcro abditus
obscuravit, donec tertia die augustior solito huic
mundo, id est gentibus, claritatis suae potentiam praesentaret;
ac sicut sol in virtute sua refulgens, tenebras
operti saeculi illuminaret.
<emph>34</emph> </p>
          </div3>
        </div2>

<div2>
          <head>CAPUT XXI. <hi>De lunae eclipsi.</hi> </head>
<p> 1. Luna non deficit, sed obumbratur, nec diminutionem
sentit corporis, sed objectu obumbrantis
terrae casum patitur luminis. Hanc enim philosophi
<pb n="0993D"/>
non habere lumen proprium, sed eamdem a sole illuminari
defendunt; et quia ea dimensione distat a
sole, ut per mediam terram si quid directum trajiciatur,
contingere possit solem sub terram, lunam autem
supra terram; et quia usque ad lunarem circulum
<pb n="0994A"/>
umbrae terrae extenditur, ideo evenit nonnunquam ut
solis radii, objiciente se mole terrae vel umbra, ad
eam non perveniant.</p>
<p> 2. Patitur autem hoc quintadecima luna, quousque
centrum atque umbram obstantis terrae exeat, videatque
solem vel a sole videatur. Constat ergo lunam
ex solis radiis lumen accipere, et dum objectu
terrae solem non aspexerit, tunc lumen amittere. Nam
dicunt stoici omnem terram montibus claudi, quorum
umbra fertur luna subito non apparere. Unde Lucanus:
<l>Jam Phoebe totum fratri cum redderet orbem,</l>
<l>Terrarum subita percussa expalluit umbra.</l>
          </p>
<p> 3. Figuraliter autem per lunae defectum Ecclesiae
persecutiones intelliguntur quando martyrum caedibus
et effusione sanguinis, tanquam illo defectu
et obscuratione, quasi cruentam faciem luna ostendere
<pb n="0994B"/>
videtur, ut a nomine Christiano terreantur infirmi.
Sed sicut ista post defectum perspicua illustratione
clarescit, adeo ut nihil detrimenti sensisse videatur,
ita Ecclesia, postquam per martyrum confessionem
suum pro Christo sanguinem fuderit,
majore fidei claritate refulget, atque insigniori lumine
decorata semetipsam latius in toto orbe diffundit.
<emph>35</emph> </p>
        </div2>

<div2>
          <head>CAPUT XXII. <hi>De cursu stellarum.</hi> </head>
<p> 1. Stellae quidem cum mundo vertuntur; non,
stante mundo, stellae vagae feruntur, exceptis his quae
planetae vocantur, id est errantes, quae vagis moventur
ordinibus. Caeterae, quae aplanes appellantur, uno
loco fixae cum mundo volvuntur. Ideo autem planetae,
<pb n="0994C"/>
id est errantes dicuntur, quia per totum mundum vario
motu discurrunt.</p>
<div3>
            <head>2.</head>
            <p>
 Partibus autem diversis inter se moventur sidera.
Nam quaedam superius, quaedam inferius currunt.
Unde et illa quae terris propinquiora sunt,
quasi majora nobis videntur quam ea quae circum
coelum volvuntur. Longinquitate enim locorum visus
languescit. Hinc accidit ut intervallo longe inter se
distantium circulorum, alia celerius, alia tardius ad
cursus sui exordium revertantur.</p>
          </div3>
<div3>
            <head>3.</head>
            <p>
 Nam quaedam sidera, celerius exorta, serius
occidere existimantur; quaedam etiam, tardius caeteris
exorta, citius ad occasum perveniunt. Quaedam vero
pariter oriuntur, et non simul occidunt. Omnia autem
suo tempore ad cursum proprium revertuntur. Radiis
<pb n="0994D"/>
autem solis praepedita sidera, aut anomala fiunt, aut
retrograda, aut stationaria. Juxta quod et poeta meminit,
dicens:
</p>
            <l rend="indent">. . . . . Sol tempora dividit aevi,</l>
<l>Mutat nocte diem, radiisque potentibus astra</l>
<l>Ire vetat, cursusque vagos statione moratur.</l> 
</div3>
        </div2>

<div2>
          <head>CAPUT XXIII. <hi>De positione septem stellarum errantium.</hi> </head>

<pb n="0995A"/>
<p> 1. In ambitu quippe septem coelestium orbium,
primum in inferioris sphaerae circulo luna est constituta.
Ideo proxima terris posita, ut nocte nobis facilius
lumen exhibeat. Dehinc secundo <emph>36</emph> circulo Mercurii
stella collocata, soli celeritate par, sed vi quadam,
ut philosophi dicunt, contraria. Tertio circulo Luciferi
circumvectio est, inde a gentilibus Venus ita
dicta, quod inter quinque stellas plus lucis habeat.
Nam, ut praediximus, quemadmodum sol et luna, ita
et haec umbram facit.</p>
<p> 2. Quarto circulo solis cursus est collocatus, qui
proinde, quia omnibus est lucidior, medius est constitutus,
ut tam superioribus quam inferioribus lucem
<pb n="0995B"/>
praestet. Ratione autem divina sic constitutus
est, quia praeclara omnia in medio esse debent.
Porro quinto circulo Pyrois sidus dicitur collocatum,
quod illi Marti assignant. Sexto Phaethontis stellam,
quam Jovis appellant. Jam summo coelo, id est in mundi
vertice, stella Saturni est posita, quae quidem dum
<pb n="0996A"/>
summum coelum teneat, sublimiorque sit omnibus,
natura tamen ejus frigida fertur, approbante Virgilio:
<l>Frigida Saturni sese quo stella receptet.</l>
          </p>
<p> 3. Haec autem sidera errantia appellantur, non quod
ipsa errent, sed quod nos errantes faciant; quae sidera
Graece planetae dicuntur. In sole enim et luna
omnibus notitia est ortus et occasus, ideoque sol et
luna directo cursu vehuntur. Ista vero retrogradantur,
vel anomala efficiuntur, id est, quando particulas
addunt et detrahunt; caeterum quando tantum
detrahant, retrograda dicuntur; stationem autem faciunt
quando stant.</p>
<p> 4. Anni autem singularum stellarum hi sunt qui
in sphaera subjecta continentur. Quibus peractis ad
reversionem circuli sui iisdem signis et partibus
<pb n="0996B"/>
veniunt. Nam luna octo annis fertur explere circulum
suum, Mercurius annis XXIII, Lucifer annis IX, <emph>37</emph> 
 Sol annis XIX, Pyrois annis XV, Phaeton annis XII,
Saturnus annis XXX. Quorum orbium atque stellarum
positionem subdita demonstrat figura. 
</p>
        </div2>

<div2>
          <head>CAPUT XXIV. <hi>De lumine stellarum.</hi> </head>

<pb n="0997A"/>
<p> 1. Stellas non habere proprium lumen, sed a sole
illuminari dicunt, nec eas unquam de coelo ascendere
[ <hi>Al.</hi> abscedere], sed veniente sole celari. Omnia enim
sidera obscurantur, sole oriente, non cadunt. Nam
dum sol ortus sui signa praemiserit, omnes stellarum
ignes sub ejus luminis fulgore evanescunt; ita ut praeter
solis ignem nullus sideris splendor videatur.
Hinc etiam et sol appellatus, eo quod solus appareat
obscuratis cunctis sideribus. Nec mirum hoc de sole,
cum etiam plena luna, et tota nocte fulgente, pleraque
astra non luceant. Esse autem etiam per diem
in coelo stellas probat solis deliquium, quod quando
sol objecto orbe lunae fuerit obscuratus, clariora in
<pb n="0997B"/>
coelo videantur astra.</p>
<div3>
            <head>2.</head>
            <p>
 Stellae autem, secundum mysticum sensum,
sancti viri intelliguntur. De quibus dictum est: <hi>Qui
numerat multitudinem stellarum.</hi> Sicut enim omnes
stellae a sole illuminantur, ita sancti a Christo gloria
coelestis regni glorificantur. Et sicut prae fulgore solis
et vi maxima luminis ejus sidera obtunduntur, ita
et omnis splendor sanctorum in comparatione gloriae
Christi quodammodo obscuratur. Et quemadmodum
stellae sibi differunt claritate, ita justorum diversitas
meritorum discretione.
</p>
          </div3>
        </div2>

<div2>
          <head>CAPUT XXV. <hi>De lapsu stellarum.</hi> </head>
<p> 1. Falsa autem opinio et vulgaris est, nocte stellas
cadere, cum sciamus ex aethere lapsos igniculos
<pb n="0997C"/>
ire per coelum, portarique <emph>38</emph> ventis, vagique lumen
sideris imitari; stellas autem immobiles fixasque
permanere in coelo.</p>
<p> 2. Nam illud quod ait poeta:
<l>Saepe etiam stellas vento impendente videbis</l>
<l>Praecipites coelo labi, noctisque per umbras</l>
<l>Flammarum longos a tergo albescere tractus.</l> 
Et iterum:
<l rend="indent">. . . . . Lapsa per altum</l>
<l>Aere disperso trahere candentia sulcos</l>
<l>Sidera, et summis etiam quae fixa tenentur</l>
<l>Astra polis.</l> 
Sed hi poetae voluntarie ad opinionem vulgi se contulerunt.
Caeterum philosophi, quibus curae est mundi
quaerere rationem, illa asserunt quae superius memorata
sunt.
</p>
        </div2>

<div2>
          <head>CAPUT XXVI. <hi>De nominibus astrorum.</hi> </head>

<pb n="0998A"/>
<p> 1. Legitur in Job, dicente Domino: <hi>Nunquid conjungere
vales micantes stellas Pleiades, et gyrum Arcturi
poteris dissipare? Nunquid producis Luciferum in tempore
suo, et vesperum super filios terrae consurgere
facis?</hi> Et iterum alibi: <hi>Qui facit Arcturum, et Orionem,
et Hyadas.</hi> Haec nomina stellarum dum in Scripturis
legimus vanis deliramentis assensum non
praebeamus, qui falsis opinionibus vocabula ista in
astris ex hominum nominibus, vel aliarum creaturarum
vocabulis imposuerunt. Ita enim stellarum quarumdam
gentilium sapientes nomina, sicut et dierum,
indiderunt.</p>
<div3>
            <head>2.</head>
            <p>
 Quod vero eisdem nominibus sacra utitur Scriptura,
<pb n="0998B"/>
non eorum idcirco vanas approbat fabulas, sed
faciens ex rebus visibilibus invisibilium rerum figuras
ea nomina pro cognitione ponuntur quae late sunt cognita,
ut quidquid incognitum significat, facilius per
id quod est cognitum humanis sensibus innotescat.
</p>
            <p> 3. Arcturus est ille quem Latini Septentrionem dicunt,
qui septem stellarum radiis fulgens, in seipso
revolutus rotatur, qui ideo Plaustrum vocatur, quia in
modum vehiculi volvitur, et modo tres <emph>39</emph> ad summa
elevat, modo quatuor inclinat. Hic autem in coeli
axe constitutus semper versatur, et nunquam mergitur.
Sed dum in seipso volvitur, et nox finitur.</p>
          </div3>
<div3>
            <head>4.</head>
            <p>
 Per hunc Arcturum, id est Septentrionem, Ecclesiam
septenario virtute fulgentem intelligimus.
Nam sicut in axe coeli Arcturus semper inclinatur
<pb n="0998C"/>
rursumque erigitur, ita et Ecclesia diversis quidem
adversitatibus humiliatur, sed mox consurgens spe
et virtutibus elevatur; et sicut ex tribus stellis et quatuor
Septentrio efficitur, ita Ecclesia ex fide Trinitatis
et operationibus quatuor virtutum principalium consummatur.
Fide enim et operibus homo justificatur.
</p>
            <p> 5. Bootes, stella est quae Plaustrum, id est Septentrionem
sequitur, qui etiam ab antiquis Arctophylax
dicitur, sive minor Arctos. Unde et quidam eam
Septentrionem dixerunt. Hanc spectant praecipue qui
navigare noscuntur. De qua Lucanus:
<l rend="indent">. . . . . . . Velox ubi nocte Bootes;</l>
Quae cum orta fuerit, cito facit occasum.</p>
<p> 6. Pleiades sunt multae juges stellae quas etiam
botrum appellamus a multitudine stellarum. Nam et
<pb n="0999A"/>
ipsae septem esse dicuntur, sed amplius quam sex
nullus conspicere potest. Haec ab oriente surgunt,
et appropinquante diei claritate stellarum ejus ordo
distenditur. Pleiades autem ex pluralitate vocatae
sunt, quia pluralitatem Graeci <foreign xml:lang="greek">πλειότητα</foreign> appellant.
Has Latini Vergilias appellaverunt, eo quod vere
oriantur, et eo magis caeteris praedicantur, quod his
exorientibus aestas significatur, occidentibus hiems
ostenditur, quod aliis penitus non est traditum signis.</p>
<p> 7. His autem stellis, ab eo quod septem sunt et
splendide micant, sancti omnes septiformi spiritus virtute
fulgentes significantur; <emph>40</emph> ab eo autem quod
sibi vicinantur, sed non se contingunt, charitate proximos,
et tempore divisos Dei praedicatores ostendunt.</p>
<p> 8. Orion stella est *. Hic autem Orion gladius dictus
<pb n="0999B"/>
est. Unde etiam eum Latini Jugulam vocant, sidus,
ut videtur, armatum et stellarum luce terribile, quod
ignorare magnae difficultatis est, adeo ut quamvis rudes
oculos, tamen prae fulgoris splendore in seipsum
rapiat. Hi quippe Oriones in ipso pondere temporis
hiemalis exoriuntur, suoque ortu imbres et tempestates
excitant, et maria terrasque perturbant.</p>
          </div3>
<div3>
            <head>9.</head>
            <p>
 Oriones autem significant martyres. Nam sicut
isti nascuntur in coelo tempore hiemis, ita in
Ecclesia martyres procedunt tempore persecutionis.
Procedentibus Orionibus, mare turbatur et terra;
obortis vero martyribus, terrenorum et infidelium
corda tempestate jactantur.
</p>
            <p> 10. Lucifer, stella nitens, quae ominum maxima et
clarior esse videtur. Nam quemadmodum sol et luna,
<pb n="0999C"/>
ita haec umbram facit. Ista igitur orientem solem
praecedit, atque mane nuntians tenebras noctis lumine
sui fulgoris dispergit. Cujus figura est Christus,
qui, velut Lucifer, per Incarnationis mysterium producitur;
per quem lux fidei, tanquam dies secutura,
monstratur.</p>
          </div3>
<div3>
            <head>11.</head>
            <p>
 Lucifer autem bipertitus est: sic hujus pars sancta
est, sicut Dominus in Apocalypsi de se et Ecclesia
dicit: <hi>Ego sum genus et radix David, Stella splendida
et matutina.</hi> Item: <hi>Qui vincit, dabo ei stellam matutinam.</hi> 
Pars autem alia Luciferi, diabolus esse dignoscitur.
De quo scriptum est: <hi>Quomodo cecidisti de
coelo,</hi> <emph>41</emph> <hi>Lucifer, qui mane oriebaris?</hi> et qui etiam in
<pb n="1000A"/>
coelo super stellas Dei dicit se sedem positurum, et
cadens de coelo confringitur.</p>
          </div3>
<div3>
            <head>12.</head>
            <p>
 Vesperus est stella occidentalis noctem ducens.
Hic solem occidentem sequitur, et tenebras
succedentes praecedit. Hic autem Antichristi exprimit
typum, qui tanquam vesper consurgit, ut ait Job, super
filios terrae, ut caecae noctis successu carnalium
corda offuscet. Quod ideo auctore Deo fit, quia pro
infidelitate praecedenti, qua renuerunt Christo credere,
Antichristum suscipere meruerunt.
</p>
            <p> 13. Cometes stella est quae velut comas luminis
ex se fundit. Haec cum nascitur, aut regni mutationem
fertur ostendere, aut bella, aut pestilentias
surgere. De qua Prudentius ait: <hi>Tristis cometa intercedit.</hi> 
Et Lucanus:
<l>
<pb n="1000B"/>
. . . . Et terris minitantem regna cometem.</l> 
Et Virgilius:
<l>. . Nec diri toties arsere cometae.</l> 
Genethliaci autem omnes stellas erraticas quibusdam
temporibus cometas fieri dicunt, et prout cuique
sunt motus, ita secunda vel adversa portendere.</p>
<p> 14. Sirius stella est, quam vulgo Canem appellant.
Sirius quippe appellata propter flammae candorem,
quod ejusmodi sit ut prae caeteris lucere videatur.
Haec oriens mundum ardoris nimio calore incendit,
et aestu suo fructus exurit. Interdum et morbo
afficit corpora, corrumpens aerem flagrantia ignis.
Ab hac enim stella dies Caniculares nominantur,
quoniam hi plus flagrant ardoribus quam totius aestatis
tempus.
</p>
          </div3>
        </div2>

<div2>
          <head>CAPUT XXVII. <hi>Utrum sidera animam habeant.</hi> </head>

<pb n="1000C"/>
<p> 1. Solet autem quaeri, ut ait sanctus Augustinus,
utrum sol <emph>42</emph> et luna, et aliae stellae, corpora sola
sint, an habeant rectores quosdam spiritus suos. Et
si habent, utrum ab eis etiam vitaliter inspirentur,
sicut animantur canes per animas animalium, an
sola sine ulla permistione praesentia. Et dum motus
alicujus corporis sine anima esse non possit, stellae,
quae cum tanto ordine ac tanta ratione moventur,
ut in nullo prorsus aliquando cursus earum impediatur,
utrum animantes sint, et rationabiles videantur,
non facile comprehendi potest.</p>
<p>
            <pb n="1001A"/> 2. Salomon autem cum diceret de sole: <hi>Gyrans
gyrando vadit spiritus, et in circulos suos revertitur,</hi> 
ostendit ipsum solem spiritum esse, et quod animal
sit, et spiret, et vigeat, et annuos orbes suos cursu
expleat, sicut et poeta ait:
<l>Interea magnum sol circumvolvitur annum.</l> 
Et alibi:
<l>Lucentemque globum lunae, Titaniaque astra</l>
<l>Spiritus intus alit.</l> 
Quapropter, si corpora stellarum animas habent,
quaerendum quid futurae sint in resurrectione.
</p>
        </div2>

<div2>
          <head>CAPUT XXVIII. <hi>De nocte.</hi> </head>
<p> 1. Ambrosium in libro Hexaemeron legi dicentem:
 « Quaeritur qualiter spatium aeris occupet umbra
<pb n="1001B"/>
terrae efficiens nobis noctem, cum sol recedit a
nobis diemque obducit, cum inferiora axis septentrionalis
illuminat. Omne enim corpus umbram facit,
et naturaliter umbra corpori adhaeret, adeo ut
etiam pictores umbras corporum quae pinxerint nitantur
exprimere, idque artis esse asserant non
intermittere vim naturae.</p>
<p> 2. Ergo sicut in die cum a parte solis aliquod
corpus hominis vel arboris occurrit, ex ea parte qua
lumen repercutitur umbra subsistit; <emph>43</emph> sic cum recedente
die sol ad eum locum pervenerit ubi occidere dicitur,
ibi montium magnitudine a nobis separatur, sicque
terrae objectu a septentrionali parte obumbratur aer,
adeo ut nobis noctem efficiat haec ipsa umbra terrarum.
</p>
        </div2>

<div2>
          <head>CAPUT XXIX. <hi>De tonitruo.</hi> </head>

<pb n="1001C"/>
<p> 1. Tonitrua autem ex fragore nubium generantur.
Concepti enim intra sinum nubium ventorum
spiritus versantur ibidem. Cumque vehementer sese
erupturi eliserint, et virtutis suae mobilitate in quamlibet
<pb n="1002A"/>
partem eruperint, magno concrepant murmure,
et in morem exsilientium de stabulis quadrigarum
sonus fragoris ejus ad aures nostras emittitur.</p>
<div3>
            <head>2.</head>
            <p>
 Alias autem tonitruum divinae vocis superna
est increpatio, sive clara praedicatio sanctorum, quae
clamore forti per totum orbem terrarum in auribus
fidelium perstrepit, per quod possit culpam suam
admonitus agnoscere mundus.
<emph>44</emph> </p>
          </div3>
        </div2>

<div2>
          <head>CAPUT XXX. <hi>De fulminibus.</hi> </head>
<p> 1. Aiunt naturalium scrutatores causarum, quod ex
collisione atque attritu nubium fulgura generentur ad
instar silicum duriorum quos cum compulseris invicem
sibi, medius ex his ignis elabitur, vel quemadmodum si
lignum ligno ras, ignem emittit. Unde et Papinius:
<l>
<pb n="1002B"/>Fulguraque attritis quotiens micuere procellis.</l> 
Hac itaque ratione, cum nubila invicem in se fuerint
collisa, illico fulmina mittuntur.</p>
<p> 2. Dehinc sequuntur tonitrua, quae licet sonitu tardiora
sunt, praecedenti concussi luminis claritate,
pariter tamen cum fulgure emittuntur. Sed eorum
sonitus tardius penetrat aures quam oculos splendor
fulguris, ad instar securis arborem procul caedentis,
cujus quidem ante cernis ictum quam ad aures perveniat
sonitus. Ergo nubium attritu fulmina nascuntur.
Nunquam enim sereno coelo fulgura micuerunt.
Unde et Virgilius:
<l>Non alias coelo ceciderunt plura sereno</l>
<l>Fulgura.</l>
          </p>
<p> 3. Fit enim fulmen nube, imbre et vento. Nam cum
<pb n="1002C"/>
ventus in nubibus vehementer agitatus est, sic incalescit,
ut incendatur. Dehinc, ut praedictum est, fulgura
et tonitrua simul exprimuntur. Sed illud celerius
videtur quia clarum est, hoc autem tardius ad
aures pervenit. Post fulminis autem jactum, ventorum
<pb n="1003A"/> <emph>45</emph> 
 erumpere violentiam, sicque furorem tempestatis
quem in nubibus conclusi agebant exeuntes
ad terras emittunt.</p>
<p> 4. Lucretius autem dicit fulmina ex minutis seminibus
constare, ideo penetrabilia esse; ubicunque autem
fulmen ceciderit, sulphuris odorem emittit. Virgilius:
<l>Et late circum loca sulphure fumant,</l>
Et Lucanus:
<l>Aethereoque nocens fumabit sulphure ferrum.</l>
          </p>
<p> 5. In fulminibus sanctorum accipiuntur miracula,
claritate signorum ac virtutum micantia, atque ad
intima cordis pervenientia. Sublimia loca amplius
sentire dicuntur ventorum vel fulminis injuriam,
quam humilior terra. Unde et Horatius:
<l>Feriuntque summos</l>
<l>. . . . . . . Fulgura montes.</l> 

<pb n="1003B"/>
Nimis autem excelsiora loca a tempestatibus esse secura,
ut Olympus, qui celsitudine sua nec impetus ventorum,
nec fulminum ictus sentit, quia nubes excedit.</p>
</div2>

<div2>
          <head>CAPUT XXXI. <hi>De arcu.</hi> </head>
<p> 1. Clemens Romanus antistes et martyr ita
scribit:  « Arcus enim in aere ex imagine solis hoc
modo formatur. Dum enim sol in nubibus rarescentibus
<pb n="1004A"/>
ex adverso refulserit, radiosque suos directa
linea humor in nubilo transfundens impresserit, fit
repercussio splendoris ejus in nubibus, e quibus
fulgor emicans arcus speciem format. Sicut enim
impressa cera anuli imaginem exprimit, sic nubes
e contra ex rotunditate solis figuram sumentes, orbem
efficiunt, et arcus effigiem fingunt. Apparet autem
hic non semper, sed cum rarescunt nubila coeli.
Nam rursus cum in se coeunt nubes atque densantur,
confestim arcus forma resolvitur. In nubium enim
densitate arcus aerem in perfecto gyro complectitur.
Denique sine sole et <emph>46</emph> nubibus nunquam apparet
arcus, quia ex typo radii solis species ejus formatur. » </p>
<p> 2. Quadricolor enim est, et ex omnibus elementis
in se rapit species. De coelo enim trahit igneum
<pb n="1004B"/>
colorem, de aquis purpureum, de aere album, de
terris colligit nigrum. Hic autem arcus, pro eo quod
a sole resplendet in nubibus, Christi gloriam indicat
in prophetis, ac doctoribus refulgentem. Alii ex
duobus <emph>47</emph> coloribus ejus, id est aquoso et igneo,
duo judicia significari dixerunt. Unum per quod
dudum impii perierunt in diluvio; alterum, per quod
postmodum peccatores cremandi sunt in inferno.
</p>
        </div2>

<div2>
          <head>CAPUT XXXII. <hi>De nubibus.</hi> </head>

<pb n="1005A"/>
<p> 1. Notandum est ex libro Job, quod cogitur aer
iste visibilis, ut conglobetur; conglobatus autem in
nubes vertitur. Sic ipse dicit: <hi>Subito aer cogitur in
nubibus, et ventus transiens fugabit eas <note>(Job. XXXVII,
21.)</note>
            </hi> Et Virgilius:
<l>Consurgunt venti, atque in nubem cogitur aer.</l> 
Nubes autem sancti praedicatores intelliguntur, qui
verbi divini pluviam credentibus fundunt.</p>
<div3>
            <head>2.</head>
            <p>
 Aer autem iste inanis et tenuis vacuas hominum
mentes vagasque significat, qui tamen densatus in nubes
vertitur, quia collectae ab inanitate fidelium mentes
fide solidantur. Et sicut ex aere inani fiunt nubes
pluviales, sic ad fidem de mundi vanitate colliguntur
sancti praedicatores. Nubes autem dictae quod
<pb n="1005B"/>
aethera obtegant, unde et <hi>nuptae</hi> dicuntur, quod
vultus suos velent. Unde et <hi>Neptunus,</hi> quod nube et
mari terram tegat.
<emph>48</emph> </p>
          </div3>
        </div2>

<div2>
          <head>CAPUT XXXIII. <hi>De pluviis.</hi> </head>
<p> 1. Legitur in Amos propheta: <hi>Qui vocat aquas maris,
et effundit eas super faciem terrae <note>(Amos IX, 6)</note>
            </hi>. Aquae
enim amarissimae maris vapore subtili calore aereo
suspenduntur, instar medicinalis cucurbitae, quae calore
superioris circuli humorem, et sanguinem sursum
trahit. Hujusmodi itaque ratione aquae maris per tenuissimos
vapores in aere suspensae paulatim concrescunt,
ibique igne solis decoctae in dulcem pluviarum
saporem vertuntur.</p>
<div3>
            <head>2. </head>
<p>
              <pb n="1005C"/>Dehinc gravescente nube modo vi expressae
ventorum, modo solis calore dissolutae, in terrae faciem
asperguntur. A nubibus ergo rapiuntur aquae
maris, et iterum ab ipsis reduntur in terras. Sed,
sicut diximus, ut dulces possint esse in pluviis, coquuntur
igne solis. Alii autem dicunt non tantummodo
aquis maris nubes concrescere, sed etiam
exhalantis terrae vaporibus, nebulas adolescere, quibus
densatis coactisque nubes altius surgere. Atque
iisdem labentibus pluvias effundere.</p>
          </div3>
<p> 3. Nubes autem, ut praediximus, apostoli significantur
atque doctores. Pluviae ergo nubium eloquia
sunt apostolorum, quae quasi guttatim, id est,
sententialiter veniunt, sed abundantius doctrinae fecunditatem
infundunt.</p>
</div2>

<div2>
          <head>CAPUT XXXIV. <hi>De nive.</hi> </head>
<p>
            <pb n="1005D"/> 1. Ait Ambrosius quod plerumque glacialibus
<pb n="1006A"/>
ventorum flatibus rigentes aquae solidantur in nivem,
et rupto aere nix funditur.
<emph>49</emph> </p>
        </div2>

<div2>
          <head>CAPUT XXXV. <hi>De grandine.</hi> </head>
<div3>
            <head>1.</head>
            <p>
 Simili quoque ratione grandinum coagulatio fit.
Aquae enim nubium rigore ventorum stringuntur in
glaciem, atque durescunt. Dehinc glacies ipsa partim
fragore ventorum comminuta in fragmina, partim
solis vapore resoluta, frustatim ad terras elabitur.
Quod autem rotunda videtur, hoc solis calor efficit,
et mora refrenantis aeris, dum per longum spatium
a nubibus usque ad terras decurrit.</p>
          </div3>
<div3>
            <head>2.</head>
            <p>
 Figuraliter namque grando perfidiae duritia est,
torpore malitiae frigida; nix autem homines increduli
sunt, frigidissimi atque pigri, et in infima torpore
<pb n="1006B"/>
mentis depressi. Item alio intellectu nives sunt homines
dilectione frigentes, qui etsi existant candidi
puritate baptismatis, non fervent spiritu charitatis.
</p>
          </div3>
        </div2>

<div2>
          <head>CAPUT XXXVI. <hi>De ventis.</hi> </head>
<p> 1. Ventus est aer commotus et agitatus, approbante
Lucretio:
<l>Ventus enim fit ubi est agitando percitus aer.</l> 
Quod etiam in loco tranquillisimo et ab omnibus
ventis quieto brevi flabello approbari potest, quo
etiam muscas abigentes aerem commovemus, flatumque
sentimus. Quod cum evenerit occultiori quodam
motu coelestium vel terrenorum corporum per magnum
spatium mundi ventus vocatur ex diversis partibus
coeli nomina etiam diversa sortitus.</p>
<p>
            <pb n="1006C"/> 2. Quidam autem aiunt, eo quod ex aquis aer, ex
aere venti nascuntur. Clemens autem dicit: <hi>Eo quod
montes excelsi certis quibusdam habentur in locis, et ex
his velut compressus, et coangustatus</hi> <emph>50</emph> <hi>aer ordinatione
Dei cogatur, et exprimatur in ventos, quorum
inspiramine et fructus germen concipiat, aestivusque ardor
temperiem sumat, cum Pleiades ignitae solis ardoribus
incanduerint.</hi> </p>
<div3>
            <head>3.</head>
            <p>
 Venti autem, interdum angelorum intelliguntur
spiritus, qui a secretis Dei ad salutem humani generis
per universum mundum mittuntur. Item nonnunquam
venti incentores spiritus poni solent, pro eo
quod malae suggestionis flatu ad terrena desideria
iniquorum corda succendunt, secundum quod scriptum
est: <hi>Tollet eum ventus urens <note>(Job. XXVII, 21)</note>
            </hi>.
</p>
          </div3>
        </div2>

<div2>
          <head>CAPUT XXXVII. <hi>De nominibus ventorum.</hi> </head>
<p>
            <pb n="1006D"/> 1. Primus ventorum cardinalis, Septentrio, frigidus
<pb n="1007A"/>
et nivalis, flat rectus ab axe, et facit arida frigora
et siccas nubes. Hic et Aparctias. Circius, qui
et Thrascias, hic a dextris Septentrionis intonans facit
nives, et grandinum coagulationes. Aquilo ventus
qui et Boreas vocatur, ex alto flans, gelidus atque siccus,
et sine pluvia, qui non discutit nubes, sed stringit;
unde et non immerito diaboli formam induit, qui
iniquitatis frigore gentilium corda constringit.</p>
<div3>
            <head>2.</head>
            <p>
 Secundus ventorum cardinalis Subsolanus, qui
et Apeliotes. Hic ab ortu solis intonat, et est temperatus.
Vulturnus ipse, qui et Caecias vocatur, dexterior
Subsolani. Hic dissolvit cuncta atque desiccat.
Eurus, ex sinistro latere veniens Subsolani Orientem
nubibus irrigat.
</p>
            <p>
              <pb n="1007B"/> 3. Tertius ventorum Auster, plagae meridianae
<pb n="1008A"/>
cardinalis, qui et Notus, ex humili flans, humidus,
calidus atque fulmineus, generans largas nubes, et
pluvias laetissimas, solvens etiam flores. Euroauster,
calidus ventus, a dextris intonat Austri. Libonotus,
vel Austroafricus ventus est temperatus, calidus a
sinistris Austri spirans. <emph>51</emph>
</p>
          </div3>
<div3>
            <head>4.</head>
            <p>
 Quartus est cardinalis Zephyrus, qui et Favonius
ab Occidente interiori flans. Iste hiemis rigorem
gratissima vice relaxat, flores producit. Africus, qui
dicitur Lips ex Zephyri dextro latere intonans: hic
generat tempestates, et pluvias, et facit nubium collisiones,
et sonitus tonitruorum, et crebrescentium
fulgorum visus, et fulminum impulsus. Corus, qui
et Argestes, ex sinistra parte Favonii spirans, eo
<pb n="1008B"/>
flante, in Oriente nubila sunt, in India serena. 
</p>
            <p>
              <pb n="1007C"/> 5. Quosdam autem Tranquillus proprios locorum
flatus propriis appellat vocabulis, quo ex numero
sunt: in Syria Syrus, Carbasus in Cilicia, in Propontide
Thracidas, in Attica Sciron, in Gallecia Circius,
<pb n="1008C"/>
in Hispania Sucronensis. Sunt praeterea quidam
innumerabiles ex fluminibus, aut stagnis, aut finibus
nominati. Duo sunt tamen extra hos ubique spiritus
magis quam venti, aura et altanus.
<emph>52</emph> </p>
          </div3>
        </div2>

<div2>
          <head>CAPUT XXXVIII. <hi>De signis tempestatis vel serenitatis.</hi> </head>

<pb n="1009A"/>
<p> 1. Tempestas turbo est divini judicii, sicut propheta
ait: <hi>Deus in tempestate, et turbine viae ejus <note>(Nahum. I,
3)</note>
            </hi>. Serenitas autem gaudium est lucis aeternae. Signa
autem tempestatum navigantibus Tranquillus in
Pratis sic dicit: <hi>Mutatio tempestatis expectanda est
in asperius, cum in nocturna navigatione scintillat ad
remos, et ad gubernacula aqua. In Austrum venti mutatio
est, cum lulligines, hirundinesve volant, aut cum
delphini totos se saltibus ostendunt, et caudis aquam
feriunt. Nam semper inde ventus oritur quo illi feruntur.
Nec mirum est muta animalia divinare sub gurgite.
Semper enim incipientis aurae motu aquae inclinantur,
quam permutationem maris primi undarum incolae sentiunt.
<pb n="1009B"/>
Itaque propter impetum pugnant, sive metu, ne
deferantur in littora; sive natura, ne aversorum cervices
unda praecipitet. Quid ergo? Delphini tantum hanc injuriam
timent? Imo et caeteri pisces. Sed hi tantum apparent,
quia exsiliunt.</hi> </p>
<p divs_removed="true"> 2. Item Varro dicit signum esse tempestatis, dum
de parte Aquilonis fulgurat, et dum de parte Euri
intonat. Nigidius quoque ait: <hi>Luna si summo corniculo
maculas nigras habuerit in primis partibus mensis, imbres
fore; si in medio, tunc cum plena sint in ea cornicula,
serenitatem. Certe si rubet, quasi aurum, ventos
ostendit. Fit enim ventus ex aeris densitate, densitate
obducta, sol et luna rubescunt. Item si cornua ejus
tecta fuerint nebula, tempestas futura est.</hi> <emph>53</emph>

          </p>
          <div3 moved_from_p="true">
              <head>3.</head>
            <p>
 <hi>Aratus autem dicit, si Aquilonium cornu lunae
<pb n="1009C"/>
sit correctius, Aquilonem imminere. Item si cornu Australe
sit erectius, Notum imminere. Quarta autem
luna futurarum index certissima habetur aurarum. Unde
et Virgilius dicit:</hi> 
</p>
            <l>
<pb n="1010A"/>Sin ortu in quarto, namque is certissimus auctor.</l> 
<l>Plura neque obtusis per coelum cornibus ibit.</l> 
<l>Totus et ille dies, et qui nascentur ab illis</l>
<l>Exactum ad mensem pluvia, ventisque carebunt.</l>
            </div3>
<p> 4. <hi>Item idem Virgilius dicit: Si sol ortu suo maculosus
sit, atque sub nube latens, aut si dimidia parte
apparuerit, imbres futuros. Item Varro ait: Si exoriens
concavus videbitur, ita ut in medio fulgeat, et radios
faciat partim ad Austrum, partim ad Aquilonem, tempestatem
humidam et ventosam.</hi> </p>
<p> 5. <hi>Item idem, Si sol, inquit, rubeat in occasu, sincerus
fere dies erit: si palleat, tempestates significat.</hi> Nigidius
quoque: <hi>Si pallidus,</hi> inquit, <hi>sol in nigras nubes occidat,
Aquilonem ventum significat.</hi> Item Dominus in
Evangelio: <hi>Si facto,</hi> inquit, <hi>vespere rubicundum fuerit
coelum, mane serenum erit. Si mane rutilat triste coelum,
<pb n="1010B"/>
tempestas futura erit, et cum Auster ventus flaverit,
aestus erit.</hi> 
</p>
        </div2>

<div2>
          <head>CAPUT XXXIX. <hi>De pestilentia.</hi> </head>
<p> 1. Pestilentia est morbus late vagans, et contagio
suo, quaeque tetigerit, polluens. Haec enim aegritudo
non habet spatium temporis quo aut vita speretur
aut mors, sed repentinus languor simul cum morte
venit. Quae sit vero causa hujus pestilentiae <emph>54</emph> quidam
dixerunt: <hi>Quando pro peccatis hominum plaga,
et correptio terris injicitur, tunc aliqua ex causa, id est,
aut siccitatis, aut caloris vi, aut pluviarum intemperantia aer corrumpitur. Sicque, naturalis ordinis perturbata
temperie, inficiuntur elementa, et fit corruptio
aeris, et aura pestilens, et oritur pernicies, et curruptelae
<pb n="1010C"/>
vitium in homines, et caetera animantia.</hi> Unde et
Virgilius:
<l>Corrupto coeli tractu miserandaque venit,</l>
<l>Arboribusque satisque lues.</l>
          </p>
<p>
            <pb n="1011A"/> 2. Item alii aiunt pestifera semina rerum multa ferri
in aerem, atque suspendi, et in externas coeli
partes, aut ventis, aut nubibus transportari. Deinde
quaqua feruntur, aut cadunt per loca et germina
cuncta ad animalium necem corrumpunt; aut
suspensa manent in aere, et cum spirantes auras,
illa quoque in corpus pariter absorbemus, atque
inde languescens morbo corpus, aut ulceribus tetris,
aut percussione subita exanimatur. Sicut enim coeli
novitate, vel aquarum corpora advenientium tentari
consueverunt, adeo ut morbum concipiant, ita etiam
aer corruptus ex aliis coeli partibus veniens, subita clade
corpus corrumpit, atque repente vitam exstinguit.
<emph>55</emph> </p>
        </div2>

<div2>
          <head>CAPUT XL. <hi>De Oceano.</hi> </head>
<p>
            <pb n="1011B"/> 1. Cur Oceanus in se reciprocis aestibus revertatur,
quidam aiunt in profundis Oceani esse quosdam
ventorum spiritus, veluti mundi nares per quas emissi
anhelitus, vel retracti alterno accessu recessuque,
nunc evaporante spiritu efflent maria, nunc retrahente
reducant. Quidam autem volunt cum augmento
lunari crescere Oceanum, et tanquam ejus
quibusdam spirationibus retrorsum trahatur, et iterum
ejusdem impulsu ac retractu, in mensuram
propriam refundatur.</p>
<p> 2. Alii quoque Oceani undis alii sidera dicunt, solemque
de Oceano aquam haurire ignibus suis, et
circum omnia sidera fundere, ut ea temperet, quia
sunt ignea. Unde dicunt quia cum haurit undas, erigit
Oceanum. Sed utrum ventorum spiritu aquae erigantur,
<pb n="1011C"/>
an lunari cursu increscant, an sole trahente decrescant,
hoc soli Deo cognitum est, cujus et opus
mundus est, solique omnis mundi ratio nota est.</p>
<p>
            <pb n="1012A"/> 3. Oceani autem magnitudo incomparabilis, et intransmeabilis
latitudo perhibetur. Quod etiam Clemens
discipulus apostolorum visus est indicare, cum
dicit: <hi>Oceanus intransmeabilis est, et hi qui ultra eum
sunt mundi.</hi> Philosophi autem aiunt quod post Oceanum
terra nulla sit, sed solo denso aere nubium
contineatur <emph>56</emph> mare, sicut et terra subterius, ideo
et Lucanus:
<l>Cum mare convolvit gentes, cum littora Thetys</l>
<l>Noluit ulla pati coelo contenta tenere,</l>
<l>Tunc quoque tanta malis moles crevisset in astra,</l>
<l>Ni superum rector pressisset nubibus undas.</l>
          </p>
</div2>

<div2>
          <head>CAPUT XLI. <hi>Cur mare non crescat.</hi> </head>
<p> 1. Cur mare majus non fiat, ac tantis fluviorum
copiis nullatenus crescat, Clemens episcopus dicit,
<pb n="1012B"/>
eo quod naturaliter salsa aqua fluentum dulce in se
receptum consumat, eo quod fit ut illud salsum maris
elementum quantascunque recipit copias aquarum,
nihilominus exhauriat. Adde etiam quod venti rapiunt,
et vapor calorque solis assumit. Denique videmus
lacus multasque lacunas parvo sub momenti
spatio ventorum flatibus solisque ardore consumi.
Salomon autem dicit: <hi>Ad locum unde exeunt,
flumina revertuntur <note>(Eccles. I, 7)</note>
            </hi>.</p>
<div3>
            <head>2.</head>
            <p>
 Ex quo intelligitur mare ideo non crescere, quod
etiam per quosdam occultos profundi meatus aquae
revolutae ad fontes suos refluant, et solito cursu per
suos amnes recurrant. Mare autem propterea factum
est, ut omnium cursus fluviorum recipiat. Cujus cum
sit altitudo diversa, indiscreta tamen dorsi ejus aequalitas.
<pb n="1012C"/>
Unde aequor appellatum creditur, quod superficies
ejus aequalis sit; physici autem dicunt mare
altius esse terris.
</p>
          </div3>
        </div2>

<div2>
          <head>CAPUT XLII. <hi>Quare mare salsam habeat aquam.</hi> </head>

<pb n="1013A"/>
<p> 1. Rursus Ambrosius doctor docuit dicens: <hi>Mare
idcirco dicunt</hi> <emph>57</emph> <hi>veteres salsas, atque amaras habere
aquas, pro eo quod ea quae ex diversis fluviis in id influunt,
solis ardore, ac ventorum flatibus absumantur,
tantumque diurno vapore consumi, quantum per singulos
dies ex omnibus amnium cursibus in ipsum invehitur.
Quod etiam solis ratione fieri perhibetur, qui quod
purum, ac leve est ad se rapit, quod vero grave ac terrenum
reliquit, quod etiam amarum et impotabile sit.</hi> </p>
</div2>

<div2>
          <head>CAPUT XLIII. <hi>De Nilo.</hi> </head>
<p> 1. Aegyptus aeris calorem semperque solem habet;
nunquam imbres vel nubes recipit, cujus loca
<pb n="1013B"/>
Nilus fluvius aestatis tempore inundat, quo pro pluviis
utuntur. Oritur enim fluvius idem inter Austrum
et Ortum. Etesiarum autem flatus a Zephyri parte, id
est, ab Occiduo flat, et habet certum tempus. Nascuntur
enim mense Maio, quarum flatus initio languens
est, sed per dies augescit.</p>
<div3>
            <head>2.</head>
            <p>
 Nam flant ab hora sexta in decimam. Harum
igitur flatu resistente undis, oppositisque etiam ostiis
ejus, quibus in mare influit, arenarum cumulis, Nili
fluctus intumescunt, ac retro reverti coguntur. Sicque
aquae erumpentes propelluntur in Austrum. Quibus
congestis, Nilus in Aegyptum erumpit. Quiescentibus
quoque Etesiis, ruptisque arenarum cumulis,
rursus in suum alveum redit fluvius.
</p>
          </div3>
        </div2>

<div2>
          <head>CAPUT XLIV. <hi>De nominibus maris et fluminum.</hi> </head>

<pb n="1013C"/>
<p> 1. In Pratis Tranquillus sic asserit dicens: <hi>Externum
<pb n="1014A"/>
mare Oceanus est, internum, quod ex Oceano fluit,
superum, et inferum, quibus</hi> <emph>58</emph> <hi>Italia alluitur.</hi> Ex
his superum Adriaticum dicitur, et Tuscum inferum.</p>
<p> 2. <hi>Fretum</hi> angustum, quasi fervens mare, ut Siculum
et Gaditanum. <hi>Aestuaria</hi> sunt omnia per quae
mare vicissim tum accedit, tum recedit. <hi>Altum,</hi> proprie
mare profundum. <hi>Vada,</hi> quibus in mari potest
stari, quae Virgilius <hi>brevia</hi> appellat, quae eodem Graeci <hi>brachya.</hi> </p>
<p> 3. <hi>Sinus</hi> majores recessus maris dicuntur, ut Caspius,
Arabicus, Indicus. Minores autem <hi>anguli,</hi> ut
Paestanus, Amyclanus, et caeteri similes. <hi>Flustra</hi> motus
maris sine tempestate fluctuantis. Naevius in
Bello Punico sic ait: <hi>Onenariae onustae stabant in
flustris,</hi> ac si diceret <hi>in salo.</hi> </p>
<p>
            <pb n="1014B"/> 4. <hi>Moles,</hi> quae eminent, et procurrunt mari. De
quibus Pacuvius: <hi>Omnes latebras sublata mole obtrusas.</hi> 
Sinus <hi>caecus fluctus</hi> tumens, necdum tamen
canus. De quo Atta in Togatis sic ait: <emph>59</emph> <hi>Pro populo
fluctus caecos faciunt per discordiam.</hi> Et Augustus,
inquit, <hi>Nos venimus Neapolim fluctu quidem
caeco.</hi> </p>
<p> 5. <hi>Ditus,</hi> quidquid aqua alluit, <hi>Flumen</hi> omnis humor,
qui vel modice fluit. <hi>Torrens</hi> fluvius, qui pluvia
crescit, siccitate torrescit: de quo Pacuvius: <hi>Flammeo
vapore torrens terrae. Ostia</hi> exitus fluminum in
mare. <hi>Tollae</hi> aquarum projectus, quales sunt in
Aniene flumine quam maxime praecipites.</p>
</div2>

<div2>
          <head>CAPUT XLV. <hi>De positione terrae.</hi> </head>
<p>
            <pb n="1014C"/> 1. Qualiter terra super aerem fundata libratis credatur
stare ponderibus, sic dicit Ambrosius:  « De
<pb n="1015A"/>
Terrae autem qualitate, sive positione sufficiat secundum
Scripturam Job sciendum quia suspendit terram
in nihilo. »  Philosophi quoque similiter opinantur,
aere denso terram sustineri, et quasi spongiam mole
sua immobilem pendere, sicque, ut aequali motu hinc
atque inde, veluti alarum suffulta remigiis, ex omni
parte librata propendeat, nec in partem possint inclinari
alteram.</p>
<div3>
            <head>2.</head>
            <p>
 Verumtamen, utrum, densitate aeris sustineatur,
an super aquam pendeat, quia scribitur <hi>qui fundavit
terram super aquas <note>(Psal. CXXXV, 6)</note>
            </hi>; vel quomodo
aer mollis tantam mollem possit sustentare terrenam;
aut si super aquas est tam immane pondus, quomodo
non demergatur; aut quomodo aequitatis libram teneat
ne in alteram partem propensa incumbat; hoc nulli
<pb n="1015B"/>
mortalium scire fas est, nec nobis discutere, aut perscrutari
licet cuiquam tantam divinae artis excellentiam,
dum constet eam lege majestatis Dei aut super
aquas, aut super nubes stabilem permanere. <hi>Quis enim,</hi> 
inquit, Salomon, <hi>sufficit narrare opera illius, aut quis
investigabit magnalia ejus?</hi> Ergo quod mortalium naturae
secretum est, divinae potentiae relinquendum est.
<emph>60</emph> </p>
          </div3>
        </div2>

<div2>
          <head>CAPUT XLVI. <hi>De terraemotu.</hi> </head>
<p> 1. Sapientes dicunt terram in modum spongiae
esse, conceptumque ventum rotari, et ire per cavernas.
Cumque tantum ierit, quantum terra capere non
possit, huc atque illuc ventus fremitum et murmura
mittit. Dehinc quaerentis vi viam evadendi, dum
<pb n="1015C"/>
sustinere eum terra non potuerit, aut tremit, aut
dehiscit, ut ventum egerat. Inde autem fieri terraemotum,
dum universa ventus inclusus concutit.</p>
<p> 2. Unde et Sallustius: <hi>Venti,</hi> inquit, <hi>per cava terrae
praecipitati, rupti aliquot montes, tumulique sedere.</hi> 
Ergo, ut diximus, tremor terrae, vel spiritu venti per
cava terrae, vel ruina inferiorum, motuque undae
existit. Sic enim et Lucanus ait:
<l rend="indent">Terraque dehiscente</l>
<l>Insolitis . . . . . tremuerunt motibus Alpes.</l>
          </p>
<div3>
            <head>3.</head>
            <p>
 Terraemotum autem illic assidue fieri, ubi cava
terrarum sunt, in quibus venti ingrediuntur, et faciunt
terraemotum. Nam ubi arenosum est, aut solida
est terra, non ibi fit terraemotus. Terrae autem motio
pertinet ad judicium, quando peccatores et terreni
homines spiritu oris Dei concussi commovebuntur.
<pb n="1015D"/>
Item terrae commotio hominum terrenorum est, ad
fidem conversio. Unde scriptum est: <hi>Pedes ejus steterunt,
et mota est terra,</hi> utique ad credendum.
</p>
          </div3>
        </div2>

<div2>
          <head>CAPUT XLVII. <hi>De monte Aetna.</hi> </head>

<pb n="1016A"/>
<p> 1. De monte autem Etna Justinus in libro Historiarum
ita scribit, dicens: <hi>Siciliae tellus tenuis, ac fragilis,
et cavernis quibusdam,</hi> <emph>61</emph> <hi>fistulisque ita penetrabilis,
ut ventorum tota ferme flatibus pateat, necnon et
ignibus generandis nutriendisque soli ipsius naturalis
materia, quippe intrinsecus strata sulphure et bitumine
traditur. Quae res facit ut spiritu cum igne introrsus
colluctante frequenter et compluribus locis nunc vapores,
nunc fumum eructet.</hi> </p>
<div3>
            <head>2.</head>
            <p>
 <hi>Inde denique Aetnae montis per tot saecula durat
incendium, et ubi acrior per spiramenta cavernarum
ventus incubuit, arenarum moles egerunt. Accedunt
et perpetua fomenta insularum Aeolidum, veluti ipsis
<pb n="1016B"/>
undis alatur incendium, neque enim in tam angustis
terminis aliter durare tot saecula tantus ignis potuisset,
nisi et humoris nutrimentis aleretur.</hi> </p>
          </div3>
<div3>
            <head>3.</head>
            <p>
 Hinc igitur fabulae Scyllam et Charybdim peperere.
Hinc latratus auditus, hinc monstra, hinc reddita
simulacra, dum navigantes, magnis vorticibus pelagi
dissidentis, exterriti, latrare putant undas, quas sorbentis
aestus vorago collidit. Eadem causa etiam Aetnae
montis perpetuos ignes facit. Nam aquarum ille
concursus raptum secum spiritum in imum fundum
trahit, atque ibi suffocatum tandiu tenet, donec, per
spiramenta terrae diffusus, nutrimenta ignis incendat.
</p>
            <p> 4. Constat autem ad exemplum gehennae, cujus
ignis perpetua incendia spirabunt ad puniendos
peccatores, qui cruciabuntur in saecula saeculorum.
<pb n="1016C"/>
Nam sicut isti montes in tanta temporis diuturnitate
usque nunc flammis aestuantibus perseverant, ita ut
nunquam exstingui possint, sic ignis ille ad crucianda
corpora damnatorum finem nunquam est habiturus.</p>
</div3>
        </div2>

<div2>
          <head>CAPUT XLVIII. <hi>De partibus terrae.</hi> </head>
<p> 1. Nunc terrae positionem definiemus, et mare
quibus locis interfusum <emph>62</emph> videatur, ordine exponemus.
Terra, ut testatur Hyginus, mundi media
regione collocata, omnibus partibus coeli aequali dissidens
intervallo centrum obtinet. Oceanus autem
regione circumductionis sphaerae profusus, prope totius
orbis alluit fines. Itaque et siderum signa occidentia
in eum cadere existimantur.</p>
<p> 2. Regio autem terrae dividitur trifariam, e quibus
<pb n="1016D"/>
una pars Europa, altera Asia, tertia Africa vocatur.
Europam igitur ab Africa dividit mare ab extremis
oceani finibus, et Herculi columnis. Asiam autem,
<pb n="1017A"/>
et Libyam cum Aegypto disterminat ostium Nili fluvii,
quod Canopicum appellatur. Asiam ab Europa
Tanais dividit bifariam se conjiciens in paludem, quae
Maeotis appellatur. Asia autem, ut ait beatissimus
Augustinus, a meridie per orientem usque ad septentrionem
pervenit. Europa vero a septentrione
usque ad occidentem, atque inde Africa ab occidente
usque ad meridiem.</p>
<p>
            <pb n="1018A"/> 3. Unde videntur orbem dimidium duae tenere,
Europa, et Africa. Alium vero dimidium sola Asia.
Sed ideo illae duae partes factae sunt, quia inter
utramque ab Oceano ingreditur, quidquid aquarum
terras influit, et hoc mare Magnum nobis facit. Totius
autem terrae mensuram geometrae centum octoginta
milium stadiorum aestimaverunt.
</p>
</div2>
      </div1>
</body>
  </text>
</TEI>