<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Epistolae</title>
              <author ref="http://viaf.org/viaf/803890">Isidorus Hispalensis<date>565-636</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1850</date>
              </publicationStmt>
          <seriesStmt>
           <title>Patrologia Latina, vol. 83</title>
           <idno>IsiHis.Episto112</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>EPISTOLA PRIMA. ISIDORI LEUDEFREDO EPISCOPO.</head>

<pb n="0893D"/>
<p> <emph>557</emph> Domino meo Dei servo Leudefredo episcopo
Isidorus.</p>
<p> 1. Perlectis sanctitatis tuae litteris, gavisus sum
<pb n="0894D"/>
quod optatam salutem tuam earum relatu cognovi,
de iis autem quae in consequentibus insinuare eloquii
tui sermo studuit gratias ago Deo, quod sollicitudinem
officii pastoralis impendis, et qualiter ecclesiastica
officia ordinentur perquiris. Et licet omnia
<pb n="0895A"/>
prudentiae vestrae sint cognita, tamen quia affectu
fraterno me consulis, ex parte qua valeo expediam,
et de omnibus Ecclesiae gradibus, quid ad quem
pertineat eloquar.</p>
<div3>
          <head>2.</head>
          <p>
 Ad ostiarium namque pertinent claves ecclesiae,
ut claudat et aperiat templum Dei; et omnia quae
sunt intus extraque custodiat, fideles recipiat, excommunicatos
et infideles rejiciat.</p>
        </div3>
<div3>
          <head>3.</head>
          <p>
 Ad acolythum pertinet praeparatio luminariorum
in sacrario, ipse cereum portat, ipse suggesta,
pro Eucharistia subdiaconis calicem praeparat.</p>
        </div3>
<div3>
          <head>4.</head>
          <p>
 Ad exorcistam pertinet exorcismos memoriter
retinere, manus super energumenos et catechumenos
exorcizandos imponere.</p>
        </div3>
<div3>
          <head>5.</head>
          <p>
 Ad psalmistam pertinet officium canendi, dicere
<pb n="0895B"/>
benedictiones, psalmos, laudes, sacrificii
responsoria, et quidquid pertinet ad cantandi peritiam. <emph>558</emph>
</p>
        </div3>
<div3>
          <head>6.</head>
          <p>
 Ad lectorem pertinet lectiones pronuntiare,
et ea quae prophetae annuntiaverunt populis
praedicare.</p>
        </div3>
<div3>
          <head>7.</head>
          <p>
 Ad subdiaconum pertinet calicem et patenam
ad altarium Christi deferre, et Levitis tradere, eisque
administrare; urceolum quoque, et aquamanilem, et
manutergium tenere, et episcopo, et presbyteris, et
Levitis pro lavandis ante altarium manibus aquam
praebere.</p>
        </div3>
<div3>
          <head>8.</head>
          <p>
 Ad diaconum pertinet assistere sacerdotibus,
et ministrare in omnibus quae aguntur in sacramentis
<pb n="0895C"/>
Christi, in baptismo scilicet, in chrismate, in patena
et calice; oblationes inferre, et disponere in
altario, componere mensam Domini, atque vestire,
crucem ferre, praedicare Evangelium et Apostolum.
Nam sicut lectoribus Vetus Testamentum, ita diaconibus
Novum praedicare praeceptum est: ad ipsum
quoque pertinet officium precum, recitatio nominum;
ipse praemonet aures ad Dominum habere, ipse hortatur
clamore, pacem ipse annuntiat.
</p>
          <p> 9. Ad presbyterum pertinet sacramentum corporis
et sanguinis Domini in altari Domini conficere, orationes
dicere, et benedicere populum.</p>
        </div3>
<div3>
          <head>10.</head>
          <p>
 Ad episcopum pertinet basilicarum consecratio,
<pb n="0896A"/>
unctio altaris, confectio chrismatis, ipse praedicta
officia et ordines ecclesiasticos constituit, ipse sacras
virgines benedicit; et dum praesit unusquisque
in singulis, hic tamen est in cunctis. Hi sunt ordines
et ministeria clericorum, quae tamen auctoritate
pontificali <emph>559</emph> in archidiaconi cura, et primicerii,
ac thesaurarii sollicitudine dividuntur.
</p>
          <p> 11. Archidiaconus enim imperat subdiaconibus et
Levitis, ad quem ista ministeria pertinent: ordinatio
vestiendi altaris a Levitis, cura incensi, et sacrificii
deferendi ad altare, cura subdiaconorum de subinferendis
ad altare in sacrificio necessariis, sollicitudo
quis Levitarum Apostolum et Evangelium legat,
quis preces dicat, seu responsorium in Dominicis
diebus, aut solemnitatum. Sollicitudo quoque parochitanorum,
<pb n="0896B"/>
et ordinatio, et jurgia ad ejus pertinent
curam; pro reparandis dioecesanis basilicis ipse suggerit
sacerdoti; ipse inquirit parochias cum jussione
episcopi, et ornamenta, vel res basilicarum parochitanarum,
gesta libertatum ecclesiasticarum episcopo
idem defert.</p>
<p> 12. Collectam pecuniam de communione ipse accipit,
et episcopo ipse defert, et clericis partes proprias
ipse distribuit. Ab archidiacono nuntiantur episcopo
excessus diaconorum; ipse denuntiat sacerdoti
in sacrario jejuniorum dies, atque solemnitatum; ab
ipso publice in ecclesia praedicantur. Quando autem
archidiaconus absens est, vicem ejus diaconus sequens
adimplet.</p>
<p> 13. Ad primicerium pertinent acolythi, et exorcistae,
<pb n="0896C"/>
psalmistae, atque lectores, signum quoque
dandum pro officio clericorum, pro vitae honestate,
et officium meditandi, et peragendi sollicitudo. Lectiones,
benedictiones, psalmum, laudes, offertorium,
et responsoria quis clericorum dicere debeat; ordo
quoque et modus psallendi in choro pro solemnitate
et tempore; ordinatio pro luminariis deportandis; si
quid etiam necessarium pro reparatione basilicarum,
quae sunt in urbe, ipse denuntiat sacerdoti; epistolas
episcopi pro diebus jejuniorum parochitanis per
ostiarios iste dirigit; clericos quos delinquere cognoscit
iste distringit: <emph>560</emph> quos vero emendare
<pb n="0897A"/>
non valet, eorum excessus ad agnitionem episcopi
defert. Basilicarios ipse constituit, et matriculas ipse
disponit. Quando autem primicerius absens est, ea,
quae praedicta sunt, ille exsequitur, qui ei aut loco
est proximus, aut eruditione in his expediendis intentus.</p>
<p> 14. Ad thesaurarium pertinet basilicarii et ostiarii
ordinatio, incensi cura, chrismatis cura conficiendi,
baptisterii ordinandi, praeparatio sacrificii de his
quae immolanda sunt; ad eum venient de parochiis
pro chrismate; cereos et oblationes altaris ipse accipit
a populo; ipse colligit per ecclesias cereos in
festivitatibus. Ad eum pertinent ornamenta, et vestimenta
altaris, quidquid in usu templi est, sub ejus
ordinatione existit, vela et ornamenta basilicarum
<pb n="0897B"/>
quae in urbe sunt, et non habent presbyterum, ipse
custodit. De candelis autem et cereolis quotidianis
quidquid superest in basilicis, basilicarius per singulos
menses huic deportat. Ex quibus thesaurarius
dat quartam basilicario, tres reliquas partes divident
aequaliter sibi cum primicerio, et presbytero, qui
missam celebrat in eamdem basilicam.</p>
        </div3>
<div3>
          <head>15.</head>
          <p>
 Ad oeconomum pertinet reparatio basilicarum,
atque constructio, actiones ecclesiae in judiciis vel in
proferendo, vel in respondendo, tributi quoque acceptio,
et rationes eorum quae inferuntur. Cura agrorum
et culturae vinearum, causae possessionum, et
servitialium stipendia clericorum, viduarum, et devotarum
pauperum; dispensatio vestimenti, et victus
domesticorum, clericorum, servitialium quoque, et
<pb n="0897C"/>
artificum, quae omnia cum jussu et arbitrio sui episcopi
ab eo implentur.</p>
        </div3>
<div3>
          <head>16.</head>
          <p>
 Haec sunt quae vel a majoribus per officiorum
ordines distributa sunt, vel consuetudine ecclesiarum
in unumquemque servata. Nec aliquid ex his nostri
judicii deputes, nisi quod aut ratio docuit, aut vetustatis
antiquitas sanxit.
</p>
          <p> 17. Patrem autem monasterii, unde innotuistis,
illum praeferri oportet, quem sancta vita et probitas
morum commendat, quique dum subjectus exstitit,
fraus in illo non fuit. Huic juste gratia cumulatur,
dicente Domino: <hi>Quia in pauca fuisti fidelis, in multa
<pb n="0898A"/>
te constituam <note>(Matth. XXV, 21)</note>
            </hi>. Qui vero adhuc sub
regimine positus improbe vixit, <emph>561</emph> et fratribus
fraudem facere non pertimuit, hic praelatus licenter
ac libere majora et deteriora committet, dum se in
potestate et libertate aspexerit.</p>
        </div3>
<div3>
          <head>18.</head>
          <p>
 De talibus enim dicit Apostolus: <hi>Sed vos injuriam
facitis, et hoc fratribus. An nescitis quia iniqui
regnum Dei non possidebunt <note>(I Cor. VI, 8)</note>
          </hi>? Sed nobis
ista sufficiat dicere tibi, quod Deo dignum existimas
adimple. Post haec autem precari tuam sanctitatem
non desino, ut pro me intercessor apud Dominum
existas, ut, quia meo vitio lapsus sum, per te
remissionem consequar peccatorum.
</p>
        </div3>
      </div1>

<div1>
        <head>EPISTOLA II. ISIDORI BRAULIONI ARCHIDIACONO.</head>
<p>
          <pb n="0898B"/>In Christo charissimo, et dilectissimo filio, Braulioni
archidiacono, Isidorus.</p>
<p> 1. Dum amici litteras, charissime fili, suscipis, eas
pro amico amplecti non moreris. Ipsa est enim secunda
inter absentes consolatio, ut si non est praesens
qui diligitur, pro eo litterae amplexentur. Direximus
tibi annulum propter nostrum animum, et pallium
pro amicitiarum nostrarum amictu, unde antiquitas
hoc traxit vocabulum. Ora igitur pro me, inspiret
tibi Dominus ut merear adhuc in vita videre te.
Et quem moestificasti abeundo, aliquando iterum
laetifices te praesentando. Quaternionem regularum
per Maurentionem primicerium direximus. De caetero
autem opto tuam semper cognoscere salutem, dilectissime
mi domine, et charissime fili.
</p>
      </div1>

<div1>
        <head>EPISTOLA III. ISIDORI BRAULIONI ARCHIDIACONO.</head>

<pb n="0898C"/>
<p> <emph>562</emph> In Christo charissimo et dilectissimo fratri
Braulioni archidiacono Isidorus.</p>
<p> 1. Quia non valeo te frui oculis carnis, perfruar
saltem alloquiis, ut ipsa amici sit consolatio incolumem
litteris cognoscere quem cupio videre. Utrumque
bonum esset, si liceret; sed vel mente de te reficiar,
si corporali obtutu non valeo. Dum pariter essemus,
postulavi te, ut mihi decadem sextam sancti
Augustini transmitteres; posco ut quoquomodo me
cognitum ei facias.</p>
<p>
          <pb n="0899A"/> 2. Misimus vobis Synonymorum libellum, non pro
id quod alicujus utilitatis sit, sed quia eum volueras.
Commendo autem hunc puerum, commendo et memetipsum,
ut ores pro me misero, quia valde langueo
et infirmitatibus carnis, et culpa mentis. In utroque
tuum praesidium posco, quia per me nihil mereor;
de caetero pete ut dum vita comite portitori ad nos
regredi fuerit opportunitas, vestris nos jubeatis laetificare
eloquiis.</p>
</div1>

<div1>
        <head>EPISTOLA IV. ISIDORI MASSONAE EPISCOPO.</head>
<p> <emph>563</emph> Domino sancto meritisque beato Massonae
episcopo Isidorus.</p>
<p> 1. Veniente ad nos famulo vestro viro religioso
Nicetio, litteras honorificentiae vestrae nobis detulit,
<pb n="0899B"/>
in quibus agnitio salutis vestrae nihilominus perpatuit
maxime per eum portitorem, cujus lingua epistola
vivens erat. Unde pro salute vestra gratiarum
actionibus Deo nostro repensis, in quantum valuit
mediocritas nostra vice inquisitionis studio poscentes
meritorum vestrorum suffragiis divinis vos commendare
conspectibus.</p>
<p> 2. Verum quod sequenter in epistolis venerabilis
fraternitas vestra innotuit, nulla est in hujusmodi
sententiis decretorum diversitas intelligenda, quod
alibi legitur in lapsu corporali restaurandum honoris
gradum post poenitentiam, alibi, post hujusmodi delictum,
nequaquam reparandum antiqui ordinis
meritum.</p>
<div3>
          <head>3.</head>
          <p>
 Haec enim diversitas hoc modo distinguitur: illos
<pb n="0899C"/>
enim ad pristinos officii gradus redire canon praecipit,
quos poenitentiae praecessit satisfactio, vel digna
peccatorum confessio; at contra ii qui neque a vitio
corruptionis emendantur, atque hoc ipsum carnale
delictum quod admittunt etiam vindicare quadam
superstitiosa temeritate nituntur, nec gradum utique
honoris, nec gratiam communionis recipiunt.
</p>
          <p> 4. Ergo ita est utraque dirimenda sententia, ut
<pb n="0900A"/>
necesse sit illos restaurari in locum honoris, qui per
poenitentiam reconciliationem <emph>564</emph> meruerunt divinae
pietatis. Hi neque immerito consequuntur ademptae
dignitatis statum, qui per emendationem poenitentiae
recepisse noscuntur vitae remedium. Id enim,
ne forte magis ambiguum sit, divinae auctoritatis sententia
confirmetur.</p>
        </div3>
<div3>
          <head>5.</head>
          <p>
 Ezechiel enim propheta sub typo praevaricatricis
Jerusalem ostendit post poenitentiae satisfactionem
pristinum posse restaurari honorem. <hi>Confundere</hi> 
(inquit), <hi>o Juda, et porta ignominiam tuam.</hi> Et post
paululum: <hi>Et tu,</hi> inquit, <hi>et filiae tuae revertimini ad
antiquitatem vestram <note>(Ezech. XVI, 52)</note>
          </hi>. Quod dixit, <hi>confundere,</hi> 
 ostendit post confusionem, id est, peccati
opus, debere quemque erubescere, et pro admissis
<pb n="0900B"/>
sceleribus verecundam frontem humi prostratam
demergere, pro eo quod dignum confusionis
perpetraverit opus.
</p>
          <p> 6. Deinde praecipit ut portet ignominiam, id est,
dehonorationem nominis, sive dignitatis, et revertatur
ad antiquitatem suam. Ergo dum quisque post
opera confusionis suae confunditur, atque ignominiam
depositionis suae cum humilitate portaverit, revocari
secundum prophetam ad priorem statum
poterit. Item Joannes evangelista angelo Ephesi
Ecclesiae inter caetera simile quiddam scribit: <hi>Memor
esto unde cecideris, et age poenitentiam, et prima opera
tua fac, alioquin veniam tibi, et movebo candelabrum
tuum de loco suo <note>(Apoc. II, 5)</note>
            </hi>.</p>
        </div3>
<div3>
          <head>7.</head>
          <p>
 In angelo Ecclesiae praepositum utique, id est,
<pb n="0900C"/>
sacerdotem ostendit, juxta Malachiam, qui dicit: <hi>Labia sacerdotis custodiunt scientiam, et lex requiritur
ex ore ejus, quia angelus Domini exarcituum est 
 <note>(Malach.
II, 7)</note>
          </hi>. Praepositus ergo lapsus in vitium per
evangelistam monetur, ut memor sit unde ceciderit,
et agat poenitentiam, et prima opera faciat, ut non
moveatur candelabrum ejus.
</p>
          <p>
            <pb n="0901A"/> 8. Nam candelabrum doctrina sacerdotalis, vel
honor potestatis, quem gestat, intelligitur, juxta
quod scriptum est apud Samuelem in damnationem
Heli: <hi>Oculi ejus caligaverant, nec poterant videre lucernam
Dei, antequam exstingueretur <note>(I Reg. III, 2)</note>
            </hi>;
lucerna quippe Dei fuerat, quod dignitate sacerdotali
pollens, justitiae claritate <emph>565</emph> fulgebat; exstinctam
propheta asserit, dum ob scelera filiorum sacerdotii
potestatem meritorumque lumen amisit. Candelabrum
ergo, sive lucerna sacerdotis (quae intelliguntur
charismata honoris) tunc penitus juxta Joannem
exstinguitur, vel movetur, quando post delicti casum,
neglecta poenitentia, admissa scelera non deflentur.</p>
        </div3>
<div3>
          <head>9.</head>
          <p>
 Non enim dicit: <hi>Pro eo quod cecidisti, commovebo
candelabrum tuum;</hi> sed, <hi>nisi poenitentiam egeris,
<pb n="0901B"/>
movebo candelabrum tuum.</hi> Ergo ad quemque praepositum
peccantem, si praevenerit poenitentia delicti,
utique sequitur venia, et reparatio meriti. Et in
Proverbiis scriptum est: <hi>Qui abscondit scelera sua,
non dirigetur; qui vero confessus fuerit, et dereliquerit
ea, misericordiam consequetur <note>(Proverb. XXVIII, 13)</note>
          </hi>.</p>
        </div3>
<div3>
          <head>10.</head>
          <p>
 Nam et ipsum, quod canonum censura post
septem annos remeare poenitentem in statum pristinum
praecipit, non ex electione proprii arbitrii sancti
Patres, sed potius ex sententia divini judicii sanxerunt.
Nam legitur quod Maria soror Moysi prophetissa,
dum obtrectationis adversus Moysen incurrisset
delictum, illico stigmate leprae perfusa est; cumque
peteret Moyses ut emundaretur, praecepit eam
Deus extra castra septem diebus egredi, atque
<pb n="0901C"/>
post emendationem rursus eam in castra admitti <note>(Num. XII)</note>.</p>
        </div3>
<div3>
          <head>11.</head>
          <p>
 Maria ergo, soror Aaron, caro intelligitur
sacerdotis, quae dum superbiae dedita, sordidissimis
corruptionum contagiis maculatur, extra castra septem
diebus, id est, extra collegium sanctae Ecclesiae
septem annis projicitur, qui post emundationem
vitiorum loci, sive pristinae dignitatis recipit meritum.</p>
        </div3>
<div3>
          <head>12.</head>
          <p>
 Ecce in quantum valui, concilii Ancyritani
antiquam et plenam auctoritate sententiam sacris
testimoniis plane explanavi, ostendens eum posse
restaurari in proprio honore, qui per poenitentiae
satisfactionem novit propria delicta deflere: qui vero
neque luget quae gessit, sed lugenda sine ullo pudore
<pb n="0901D"/>
religionis, vel timore judicii divini committit, eum
nullo modo posse ad pristinum gradum restaurari.</p>
        </div3>
<div3>
          <head>13.</head>
          <p>
 In finem autem epistolae hujus hoc adjiciendum
putavi, ut quotiescunque in gestis conciliorum
discors sententia invenitur, illius concilii magis teneatur
sententia, cujus antiquior aut potior exstat
<pb n="0902A"/>
auctoritas. Datum pridie Kal. Mart., anno tertio
regni domini nostri gloriosissimi Witerici regis.
</p>
        </div3>
      </div1>

<div1>
        <head>EPISTOLA V. ISIDORI HELLADIO ALIISQUE EPISCOPIS.</head>
<p> <emph>566</emph> Dominis meis et Dei servis Helladio caeterisque
qui cum eo sunt coadunati episcopis Isidorus.</p>
<p> 1. Afficimur lacrymis, compungimur stimulis peccatorum
nostrorum, cum ruinam fratris agnoscimus,
quia sicut de salute laetitia, ita de periculo animae
gemitus est. Cognovimus enim Hispalensem Cordubensis
ecclesiae sacerdotem in pontificali culmine
carnali labe dilapsum, et de altitudine honoris in
profundo flagitiorum flenda ruina demersum; et quia
vobis sollicitudo pastoralis incumbit, vestroque judicio
delinquentium errores discutiendos censura divina
<pb n="0902B"/>
disposuit, dicens: <hi>Sacerdotes stabunt in judiciis meis,
et judicabunt inter sanctum et pollutum <note>(Ezech. XLIV,
24)</note>
          </hi>, hanc igitur vocem Domini cognoscentes, cum
effusione lacrymarum vestram sanctitatem deposcimus,
ut idem lapsus sancto coetui vestro praesentatus,
agnito a vobis confessionis eloquio, synodali sententia
a gradu sacerdotii deponatur.</p>
<div3>
          <head>2.</head>
          <p>
 Melius est illi ut temporaliter judicetur a vobis,
quam aeterno damnetur judicio. Levior est illi praesentis
temporis ignominia, quam futura gehennae
tormenta. Sciat enim se amisisse nomen, et officium
sacerdotis, qui meritum perdidit sanctitatis. Quapropter
judicii vestri decreto poenitentiae perpetua
flagitia perpetrata lamentatione deploret; plangat
sacerdotii cultum, quem male vivendo perdidit; lugeat
<pb n="0902C"/>
animae suae statum, quem tanto putredinis coeno
coinquinavit; fortasse porriget illi manum quandoque
Spiritus sanctus, ut per dignam satisfactionem
mereatur peccatorum remissionem. Pro me quoque
deprecor, sanctissimi sacerdotes, ut pietatem divinam
exorare dignemini, ut immemor malorum meorum,
quibus et ipse collapsus sum, a peccatorum
vinculo, quibus huc usque sum colligatus, dissolvat,
et fructum indulgentiae vestris meritis tribuat.
</p>
        </div3>
      </div1>

<div1>
        <head>EPISTOLA VI. ISIDORI CLAUDIO DUCI.</head>
<p> <emph>567</emph> Dilecto in Christo filio Claudio duci Isidorus.</p>
<p> 1. Catholicae strenuitatis tuae suscipiens schedulas,
Domini nostri Jesu Christi omnipotentiam collaudamus,
<pb n="0902D"/>
qui de prosperis tuis successibus et triumphis
Ecclesiae sanctae suae misericorditer in praesenti de
inimicis triumphare largitur. Te quidem me piis urgente
petitionibus, tuis inquisitionibus respondere,
laetor in Domino, quia ea quae sunt de fide catholica,
sollicite perquiris. Ad id ergo quod objecisti primo,
<pb n="0903A"/>
praetermissis plurimis rationibus, tibi rationabiliter
ac simpliciter respondemus.</p>
<div3>
          <head>2.</head>
          <p>
 Sic nos scimus praeesse Ecclesiae Christi, quatenus
Romano pontifici reverenter, humiliter et devote,
tanquam Dei vicario, prae caeteris Ecclesiae praelatis
specialius nos fateamur debitam in omnibus obedientiam
exhibere. Contra quod quemquam procaciter
venientem, tanquam haereticum, a consortio fidelium
omnino decernimus alienum. Hoc vero non ex electione
proprii arbitrii, sed potius auctoritate Spiritus
sancti habemus firmum, ratumque credimus, et tenemus.</p>
        </div3>
<div3>
          <head>3.</head>
          <p>
 Si vero (quod absit) infidelis sit non manifeste,
in nullo laeditur obedientia nostra, nisi praeceperit
contra fidem. Praeterea pravis praelatis obediendum
<pb n="0903B"/>
in jussionibus bonis Dominus praecipit, ubi dicit: <hi>Quod dicunt, facite,</hi> 
 eorum prava opera praecipit evitanda,
cum subjungit: <hi>Quod autem faciunt, nolite
facere <note>(Matth. XXIII, 3)</note>
          </hi>. In dubiis etiam praeceptis,
pravis praelatis obediendum est, quandiu eos Ecclesia
toleraverit, nisi ex manifesta praelati infamatione in
praecepto juste possit haeresis suspicio provenire. De
similibus quoque illaqueationibus idem videtur. In
praeceptis manifeste malis nullatenus est obediendum,
etiam bonis praelatis, quia quandoque Deus
occultat majori quod revelat minori.
</p>
          <p> 4. Item nobis insinuare curasti quorumdam Graecorum
objectionem, <emph>568</emph> quod in Nicaena vel Constantinopolitana
synodo sub anathemate prohibitum
<pb n="0903C"/>
legitur in Symbolo, et in illo sancti Athanasii de fide
catholica diminuere vel addere aliquid; atque ideo
quidam ex Graecis Latinos proterve nituntur reprehendere,
quod in professione sanctae fidei Deo corde
et ore decantent: <hi>Qui ex Patre Filioque procedit,</hi> 
cum in praedictis conciliis fuerit positum <hi>ex Patre
procedit,</hi> et sancta Romana Ecclesia ex Patre Filioque
Spiritum sanctum procedere approbat atque
credit.</p>
        </div3>
<div3>
          <head>5.</head>
          <p>
 Quae supradicta prohibitio, si subtiliter et recte
perspicitur, omnis ambiguitas removetur; cum enim
addere, seu diminuere prohibuit, de re contraria
intellexit, cui sententiae illud Apostoli congruit: <hi>Si quis vobis aliud evangelizaverit, praeter id quod accepistis
a nobis, anathema sit 
 <note>(Galat. I, 9)</note>
          </hi>. Et Joannes
<pb n="0903D"/>
Apostolus ait: <hi>Si quis venerit ad vos, aliam doctrinam
afferens, non eum recipiatis, neque ei ave dixeritis <note>(II Joan. I, 10)</note>
          </hi>.
Cum dixit aliam doctrinam, haeresim
praecavendo, absque ambiguitate de doctrinae
contrarietate nobis voluit demonstrare.</p>
        </div3>
<div3>
          <head>6.</head>
          <p>
 Plura quidem alia praedicaverunt apostoli, martyres
et Ecclesiae orthodoxi doctores; sed quia non
contraria, prohibitio apostolica hujusmodi non intelligitur
contraire, eo quod sint ad unum veritatis finem
tendentia. Cum ergo de similibus idem constet esse
judicium, patet procul dubio praedictarum sententiarum
<pb n="0904A"/>
prohibitiones de contrarietate haereseum esse
recipiendas.</p>
        </div3>
<div3>
          <head>7.</head>
          <p>
 Spiritum vero sanctum esse Patris, et Filii, et
a Patre, et a Filio mitti, atque procedere ab utroque,
sanctae Scripturae testimoniis clarius demonstremus.
Apostoli verba sunt haec: <hi>Si spiritus ejus,
qui suscitavit Jesum a mortuis, habitat in vobis,</hi> et caetera <note>(Coloss. II, 12)</note>.
Et alibi: <hi>Misit Deus Spiritum
Filii sui in corda nostra <note>(Galat. IV, 6)</note>
          </hi>. Ecce manifeste
patet apostolicis verbis Spiritum sanctum esse Dei
Patris suscitantis a morte, et Dei Filii suscitati, qui
non tres dii, sed unus est credendus, et adorandus,
sicut Moyses testatur: <hi>Audi,</hi> inquit, <hi>Israel, Dominus
Deus tuus, Deus unus est <note>(Deut. VI, 4)</note>
          </hi>.</p>
        </div3>
<div3>
          <head>8.</head>
          <p>
 A Patre Spiritum sanctum mitti, Dominus in
<pb n="0904B"/>
Evangelio loquitur dicens: <hi>Paracletus Spiritus sanctus,
quem mittet Pater in nomine meo, ille vos docebit
omnia <note>(Joan. XIV, 26)</note>
          </hi>. Et quod mittatur a Filio,
ipsa veritas dicit: <hi>Cum venerit Paracletus, quem ego
vobis mittam a Patre <note>(Joan. XV, 26)</note>
          </hi>. His itaque plenarie
declaratur, sancti Spiritus missionem a Patre
esse, <emph>569</emph> et a Filio. A Patre nempe Spiritus sanctus
procedere ostenditur, cum dicitur: <hi>Spiritus
veritatis, qui a Patre procedit <note>(Joan. XV, 26)</note>
          </hi>; a Filio
vero, cum post resurrectionem suam insufflavit, et
discipulis suis dixit: <hi>Accipite Spiritum sanctum <note>(Joan.
XX, 22)</note>
          </hi>.</p>
        </div3>
<div3>
          <head>9.</head>
          <p>
 Isaias etiam in persona Patris dicit: <hi>Spiritus a
facie mea egredietur.</hi> Dei Patris verbum, vel facies
Unigenitus ejus est, homo enim per faciem a nobis
<pb n="0904C"/>
agnoscitur, et Deus Pater per Filium innotuit mundo;
unde Filius ait: <hi>Pater, manifestavi nomen tuum, hominibus,
quos dedisti mihi <note>(Isai. LVII, 56)</note>
          </hi>. Et illud: <hi>Notum feci eis nomen tuum, et notum faciam 
 <note>(Joan.
XVII, 6, 26)</note>
          </hi>. Possumus ad haec latius probanda plura
inducere; sed forsitan, cui non sufficiunt ista, multa
non proderunt ad salutem, quia <hi>animalis homo non
percipit ea quae Dei Spiritus sunt <note>(I Cor. II, 14)</note>
          </hi>, arbitrans
esse stultitiam quae dicuntur, et quia profecto
hoc ex contemptu ignorantiae provenit, ignorans ignorabitur.</p>
        </div3>
<div3>
          <head>10.</head>
          <p>
 Dum autem sanctae Trinitatis personas loquendo
distinguimus, summopere curemus ne individuam,
ac simplicissimam essentiam unius Dei dividere
videamur. Sed quid sit illud ineffabile Patris
<pb n="0904D"/> <hi>generare,</hi> 
 illud etiam inaestimabile Filii <hi>nasci, generari,</hi> 
vel <hi>exire;</hi> atque illud incomprehensibile Spiritus
sancti <hi>a Patre et Filio mitti,</hi> vel <hi>procedere,</hi> et caetera,
quae hujusmodi de personarum varietate dicuntur, si
non capimus mente, capiamus fide, ut salvi esse
perpetuo mereamur.</p>
        </div3>
<div3>
          <head>11.</head>
          <p>
 Ecce brevitate qua valui tuis inquisitionibus
satisfeci. Sed quod subjecisti, habere te haereticos,
cum quibus assidue disputas, et quos ad fidem catholicam
studes revocare, laudamus zelum, sed audaciam
reprehendimus. Dicit namque Scriptura divina:
<pb n="0905A"/> <hi>Qui tetigerit picem, inquinabitur ab ea 
 <note>(Eccli.
XIII, 1)</note>
          </hi>. Cave igitur, dilectissime fili, ut quia Deus
triumphalibus trophaeis armorum strenuitate prostratis
inimicis te fecit victoriosum, haereticis suasionibus
ignominiose ne victus succumbas; te enim laborante
eos ab errore mortis eruere, ipsi invigilant te in
praecipitium erroris demergere, a quorum confabulatione
vel solatio quemlibet Christicolam, tanquam
a lethifero veneno, sub obtestatione divini judicii
praecipimus abstinere, nisi fuerit in divinis praeceptis
experientia operum probatus, et sacris eruditus
Scripturis.</p>
        </div3>
<div3>
          <head>12.</head>
          <p>
 Testamur igitur coram Deo, monemus, et quidquid
possumus, hortando praecipimus, ut quam citius
eos, zelum Dei legis <emph>570</emph> exercens, nisi catholicam
professi fuerint veritatem, a te repellas, atque dicta
<pb n="0905B"/>
eorum et objectiones nobis scribendo mittere non
moreris. Deo teste fraternitatem dilectionis tuae in
visceribus Jesu Christi amplectimur charius; et singula,
quantum Deus dederit, ad salutem animae et
tui corporis honestatem determinabimus, sacris ea
fulciendo auctoritatibus, ut falsitas veritati cedat, et
Ecclesiae Christi gloria roboretur, et crescat. Memento
communis nostri doctoris Leandri, et ejus fidem
atque doctrinam pro viribus imitare, ut in praesenti
bonis perfrui, et in futuro coelestium bonorum participationem
valeas adipisci. Amen. Ora pro me; donet
Dominus ut animae, corporis, fidei et honoris tibi
servata integritate, merear te videre de caetero, mi
Domine et charissime fili.
</p>
        </div3>
      </div1>

<div1>
        <head>EPISTOLA VII. ISIDORI REDEMPTO ARCHIDIACONO.</head>

<pb n="0905C"/>
<p>Dilecto filio in Christo Redempto archidiacono
Isidorus.</p>
<p> 1. Multis non modo ecclesiasticis, verum etiam
hujus perituri regni praepeditus negotiis, prout optamus,
tuae charitatis quaestionibus ad praesens satisfacere
non valemus. Verum, quia, impellente charitate,
omnibus sumus debitores, ex parte qua valeo pareo
dilectioni tuae, ad inquisita compendiose respondere
paratus. Innotuisti quippe nobis, in animo tibi versari
scrupulum, eo quod orientalis Christi Ecclesia
ex fermentato pane, occidentalis ex azymo sacratissimi
corporis sacramentum conficere consuevit; et
quia ipsi Orientales Latinos super hoc reprehendere
<pb n="0905D"/>
non verentur, illud etiam animo tuo insedit, quod
illi sericos pannos, nos autem lineos, quos <hi>corporalia</hi> 
dicimus, ad ornamenta tanti sacrificii exhibemus.</p>
<div3>
          <head>2.</head>
          <p>
 Scias itaque eorum jam dictis consuetudinibus
minime nos opponere reprehensionis obstaculum,
quandiu eas Romana Ecclesia duxerit tolerandas,
maxime cum non sint de essentia, sive substantia
sacramenti. De substantia sacramenti sunt verba Dei
a sacerdote in sacro prolata ministerio, scilicet, <hi>Hoc
est corpus meum,</hi> panisque frumenti et vinum, cui
<pb n="0906A"/>
consuevit aqua adhiberi, quia <emph>571</emph> utrumque de latere
Christi, videlicet, sanguis et aqua profluxit. Caetera
vero pertinent ad decorem sacramenti, futurorum
exemplum, ad nostram et eorum humiliationem,
atque in Dei laude exercitationem, et cum praedictorum
facta fuerit consecratio, non, ut quidam putant
indocti, sub panis specie sola caro Christi, et in calice
tantummodo sumitur sanguis; sed in utroque Deus
et homo, in corpore glorificato totus et integer Christus,
integer Christus in calice, panis vivus, qui de
coelo descendit, totus est in utroque.</p>
        </div3>
<div3>
          <head>3.</head>
          <p>
 Ipse est panis qui reficit, non deficit; panis qui
totus a singulis sumitur, et in nulla sui parte minuitur;
visibilis angelis, fide non dubia creditur a nobis
miraculose et invisibiliter totus in sumentibus singulis,
<pb n="0906B"/>
et integra sui essentia visibiliter totus semper
regnat in coelis; quia vero Orientales Romanorum,
sive nostras consuetudines impudenter obtrectando
reprehensionis abolitione impugnare nituntur, ad
arma divini oraculi concurrentes nos, quantum potuerimus,
easdem defendere veritate praevia insurgemus.</p>
        </div3>
<div3>
          <head>4.</head>
          <p>
 Dominus enim noster Jesus Christus, quando
discipulis corporis sui mysterium agendum tradidit,
non legitur accepisse panem fermentatum, vel azymum,
sed accepit panem, et dedit discipulis suis,
dicens: <hi>Hoc est corpus meum; hoc facite, quotiescunque
sumitis, in meam commemorationem <note>(Luc.
XXII, 19)</note>
          </hi>. Legitur tamen praecepisse Dominum Moysi
ut pascha cum azymis panibus et lactucis agrestibus
manderetur, et apud quemcunque Hebraeorum fermentatus
<pb n="0906C"/>
panis per septem dies paschae inveniri
posset, occideretur <note>(Exod. XII)</note>. Dominus igitur noster
pascha secundum legem celebravit, et in coena
suum corpus sub panis et vini specie discipulis edendum
tradidit, et eis eumdem conficiendi tradidit
potestatem, atque panem azymum cum quo pascha
agebatur obtulit.</p>
        </div3>
<div3>
          <head>5.</head>
          <p>
 Similiter sacratissimum corpus ejus non legitur
pannis sericis, vel laneis, sed mundis linteaminibus
in sepultura involutum fuisse. Ergo, cujus mysterium
passionis et sepulturae, eum quotidie immolando,
geritur in altare, a tramite recto deviare non
possunt, qui in pane azymo, vino et aqua, additis et
mundis, sanctisque linteaminibus, secundum consuetudinem
Ecclesiae Romanae corporis et sanguinis Domini
<pb n="0906D"/>
sacrosanctum sacrificium student conficere.
Videtur etiam Dominus nobis favere in Exodo dicens: <hi>Non</hi> 
 <emph>572</emph> <hi>immolabis,</hi> inquit, <hi>super fermento sanguinem
hostiae meae</hi> </p>
        </div3>
<div3>
          <head>6.</head>
          <p>
 Quod etiam de vase agitur ligneo fictili, vel
metallino, quo agitur immolatio sacrificii, quia nullus
evangelistarum expresse ostendit cujusmodi fuerit,
ad legis videtur recurrendum potius auctoritatem,
quia in ministerio tabernaculi, aut domus Dei
nulla vasa sacrae unctionis oleo delibuta leguntur
<pb n="0907A"/>
lignea, vel fictilia, sed magis ex metallo erant. Dominus
etiam quaeque de melioribus sibi offerri praecepit,
et tabernaculum testimonii cum maxima diligentia
auri et argenti mira pulchritudine adornare.
De Salomonico templo quid? Re vera idem. Quod si
caeremonialia illa, quae umbra erant veritatis futurae,
quibus pecudum carnes immolabantur, vel sanguis,
tanto voluit Deus decore perfrui, quanto magis sacrum
altare, sanctumque vas, in quo ipsa veritas,
scilicet unigenitus Deus, quotidie Deo Patri offertur,
quanto honore, reverentia, gloria et decore debent
studio et diligentia adornari!</p>
        </div3>
<div3>
          <head>7.</head>
          <p>
 Liquide patet tam inaestimabile sacrificium in
vase luteo, vel ligneo, nisi necessitate urgente, vel
cogente inopia, offerre turpe ac vile, praesumptuosum
<pb n="0907B"/>
esse et temerarium, quod potest justo examine
reprobari. Sed forsan objicis pannum sericum pretiosiorem
esse lineo, et idcirco magis divinis usibus
aptum. Ad quod nos in utroque Testamento dicimus
candorem vestium maxime approbari, eo quod
in eo mentis sinceritas requiratur, quam constat
inter caeteras virtutes Deo esse gratiosiorem, ad
quam pervenire cupienti charitati vestrae, ut pateat
clarius, sacrae Scripturae testimoniis ostendamus.</p>
        </div3>
<div3>
          <head>8.</head>
          <p>
 Dicit enim, omni tempore sint vestimenta tua
candida, et Domini sacerdotes Ephod lineo excellentiae
causa erant superinduti. Evangelium etiam in
transfiguratione Dominica, quod apparuerint vestimenta
Domini tanquam nix, evidenter testatur; et
<pb n="0907C"/>
in Apocalypsi, qui in conspectu Agni stabant, et qui
sequuntur ipsum quocunque ierit, stolis albis perhibentur
amicti, et quam plurima alia. Quis inter
pannos mundus ut lineus, cui ex ablutione frequenti
candor augetur, cum in sericis magis ex eadem offuscari
videatur? Mentis autem munditiam nullatenus
esse intelligas ubi infidelitas viget Â· non enim est
conventio Christi ad Belial.</p>
        </div3>
<div3>
          <head>9.</head>
          <p>
 De incongruitate vero grammaticae locutionis,
quae in Veteri Testamento reputatur, vel Novo, respondemus,
verba coelestis <emph>573</emph> oraculi non subjacent
Prisciani regulis, vel Donati, et quamvis sit
analogia scienda, usus prae omnibus aemulandus
<pb n="0907D"/>
est. Dummodo sententia a veritate non discrepet, et
a sanctorum Patrum vestigiis nullatenus recedendum.
Lucide habes, fili charissime, in quam partem
tui animi intellectum debeas inclinare, atque tui
cordis scrupulum super hoc omnino deponere. Diligenter
per omnia inspice, et reperies, sanctae Romanae
Ecclesiae consuetudines a divinis auctoritatibus
in nullo aliquatenus deviare. Pro me ad Dominum
orare, quaeso digneris.
</p>
        </div3>
      </div1>

<div1>
        <head>EPISTOLA VIII. ISIDORI EUGENIO EPISCOPO.</head>

<pb n="0908A"/>
<p>Domino charissimo et virtutibus inclyto Eugenio
episcopo Isidorus.</p>
<p> 1. Vestrae sanctitatis litteras per nuntium suscipiens
Verecundum, rerum omnium Conditori grates
impendimus, quod Ecclesiae sanctae suae mentis et
corporis vestri valetudinem conservare dignatur;
atque ad inquisita pro modulo parati satisfacere,
exoramus orationum vestrarum suffragiis ab aerumnis
opprimentibus a Domino sublevari. Verum quod
in quibusdam quaestionibus venerabilis vestra fraternitas,
licet vos non ignoremus peritos, me compulit
respondere, majoris sententiae innodatio, nisi
ex dispensationis articulo a minori nequaquam valeat
<pb n="0908B"/>
enodari, sed potius ab inferiori prolata, a superiore
jure mediante cassetur. Orthodoxi quidem
Patres Spiritus sancti auctoritate praevia sanxerunt;
aliter autem quolibet astruente, sicut est vestrae
prudentiae cognitum, pravum suborietur, scilicet
gloriatio securis contra eum qui secat in eam <note>(Isai. X, 15)</note>.</p>
<div3>
          <head>2.</head>
          <p>
 Quod vero de parilitate agitur apostolorum,
Petrus praeeminet caeteris, quia a Domino audire
meruit: <hi>Tu vocaberis Cephas, tu es Petrus <note>(Joan. I,
42)</note>
          </hi>, et caetera, et non ab alio aliquo, sed ab ipso
Dei et virginis filio honorem pontificatus in Christi
Ecclesia primus suscepit. <emph>574</emph> Cui etiam post resurrectionem
Filii Dei ab eodem dictum est: <hi>Pasce
agnos meos <note>(Joan. XXI, 15)</note>
          </hi>, agnorum nomine Ecclesiarum
<pb n="0908C"/>
praelatos notans. Cujus dignitas potestatis
etsi ad omnes catholicarum episcopos est transfusa,
specialius tamen Romano antistiti singulari quodam
privilegio, velut capiti, caeteris membris celsior permanet
in aeternum.</p>
        </div3>
<div3>
          <head>3.</head>
          <p>
 Qui igitur debitam ei non exhibet reverenter
obedientiam, a capite sejunctus, Acephalorum schismati
se reddit obnoxium, quod sicut illud sancti.
Athanasii de fide sanctae Trinitatis sancta Ecclesia
approbat, et custodit, quasi sit fidei catholicae articulus: <hi>Quod nisi quisque fideliter firmiterque crediderit,
salvus esse non poterit.</hi> 
 Haec vestrae dulcissimae
charitati breviter praelibavi, considerans illud philosophi
pauca sufficere sapienti.
</p>
        </div3>
      </div1>

<div1>
        <head>EPISTOLA IX. ISIDORI BRAULIONI EPISCOPO.</head>

<pb n="0908D"/>
<p>Domino meo et Dei servo, Braulioni episcopo,
Isidorus.</p>
<p> 1. Omni desiderio desideravi nunc videre faciem
tuam, et utinam aliquando impleret Deus votum
meum, antequam moriar. Ad praesens autem deprecor
ut commendes me Deo orationibus tuis, et, ut in
hac vita spem meam impleat, et in futura beatitudinis
<pb n="0909A"/>
tuae consortium mihi concedat. <hi>Et manu sua.</hi> 
Ora pro nobis, beatissime domine et frater.
</p>
      </div1>

<div1>
        <head>EPISTOLA X. BRAULIONIS EPISCOPI ISIDORO.</head>
<p>Domino meo et vere domino, Christique electo, Isidoro,
episcoporum summo, Braulio servus inutilis
sanctorum Dei.</p>
<p> 1. O pie domine, et virorum praestantissime,
sera est inquisitio et tarde data mihi scribendi optio,
quia peccatis meis ingruentibus non modo sterilitatis
vel inopiae malo, verum etiam luis et hostilitatis, quominus
inquirerem, horribili sum praepeditus incursu.</p>
<p> 2. Nunc autem etsi mille necessitatibus, mille
curis attritus, post longum miseriae tempus, veluti
<pb n="0909B"/>
ab improbi soporis, ut ita <emph>575</emph> dixerim, gravedine
suscitatus, istius meae suggestionis affatibus dependere
praesumo salutis obsequium, et cordis et corporis
humilitate prostratus, imprecans excellentissimam
tuae beatitudinis potestatem, ut peculiarem famulum,
quem pio illo sacrae dignationis intuitu semper habuisti
susceptum, usque in finem habere jubeas commendatum.</p>
<p> 3. Nam et ego (Christus novit) gravi dolore discrucior,
quod, emenso tempore tam prolixo, vel nunc
vestrum non mereor videre conspectum, sed spero
in illum qui non obliviscitur misereri, nec repellit
in finem, quia exaudiet precem pauperis, et vestro
me miserum repraesentabit aspectui. Suggero sane,
et omnimoda supplicatione deposco, ut librum Etymologiarum,
<pb n="0909C"/>
quem jam, favente Domino, audivimus
consummatum, promissionis vestrae memores, servo
vestro dirigere jubeatis, quia, ut mihi sum conscius,
magna ibi ex parte servi tui postulatione sudasti.
Et ideo in me primum existe munificus; sic in sanctorum
coetibus et felix habearis, et primus.</p>
<div3>
          <head>4.</head>
          <p>
 Gesta etiam synodi, in qua Sintharius examinis
vestri igni etsi non purificatus, invenitur tamen decoctus,
quaeso ut vestro instinctu a filio vestro domino
rege nobis dirigantur cito. Nam et nostra ejus
sic flagitavit gloriam suggestio, quia multum in concilio
pro investiganda opus est veritate. De caetero
Creatoris altissimi pietatem efflagito, ut coronam
beatitudinis vestrae pro integritate fidei et statu Ecclesiae
suae longo tempore praecipiat conservare, meque
<pb n="0909D"/>
inter oblatrantia praesentis mundi varia et innumerabilia
discrimina munitum reddat tuae intercessionis
gratia, ac, reconditum in gremium memoriae
tuae, tutum ab omni tempestate peccati oratu vestro
efficiat Trinitas sacratissima. <hi>Et manu sua.</hi> Ego servus
<pb n="0910A"/>
Domini Braulio Isidoro: in Domino fruar te, lucerna
ardens, et non marcescens!
</p>
        </div3>
      </div1>

<div1>
        <head>EPISTOLA XI. ISIDORI BRAULIONI EPISCOPO.</head>
<p>Domino meo, et Dei servo Braulioni episcopo
Isidorus.</p>
<p> 1. Quia te incolumem cognovi, gratias Christo egi;
et utinam <emph>576</emph> cujus cognovi salutem in hoc corpore
aspicerem et visionem! Quid autem mihi evenit
pro peccatis meis, manifestabo, quia non fui dignus
tua perlegere eloquia, statim ut accepi pittatium
tuum, puer regius ad me venit, dedi cubiculario meo
illud pittatium; et confestim ambulavi ad principem,
ut postea perlegerem et rescriberem.</p>
<div3>
          <head>2.</head>
          <p>
 Reversus e palatio regis, non solum scripta tua
<pb n="0910B"/>
non inveni, sed etiam quidquid aliud in chartis fuit
periit. Et idcirco, scit Dominus, luxi meritum meum,
quia non perlegi eloquium tuum, sed rogo ut quaecunque
occasio venerit, rescribe mihi. Et gratiam
verbi tui non auferas, ut quod ex meo delicto perdidi,
iterum gratia tua recipiam. <hi>Et manu sua.</hi> Ora
pro nobis, beatissime domine.
</p>
        </div3>
      </div1>

<div1>
        <head>EPISTOLA XII BRAULIONIS EPISCOPI ISIDORO.</head>
<p>Domino meo et vere domino, Christique electo, Isidoro
episcoporum summo, Braulio servus inutilis
sanctorum Dei.</p>
<p divs_removed="true"> 1. Solet repleri laetitia homo interior ac spiritualis,
cum inquisitione fungitur amantis. Ob id velle
meum est, mi domine reverentissime, nisi culparum
maceria mearum obsistat, et benigne te inquisitionem
<pb n="0910C"/>
meam amplecti, et querelarum calumniam patienter
accipere. Utrumque enim ago, et officium inquisitionis
persolvo, et tibi contra te causarum mearum
necessitates dirigo, quod ut benignissime tuo
auditui admittas, in ingressu hujus dictationis portaque
prostratus, peto a culmine vestri apostolatus;
et quanquam vacillet calumniae objectio, ubi lacrymarum
est intercessio, cum lacrymae non sint signa
calumniae, tamen sint, opto, et lacrymabiles calumniae,
et calumniabiles lacrymae. Sed utrumque pro
licentiosa amoris praesumptione, non autem pro
arrogantiae temeritate. Sed jam causam exordiar. <emph>577</emph>

        </p>
        <div3 moved_from_p="true">
            <head>2.</head>
          <p>
 Septimum, ni fallor, annum tempora gyrant
ex quo me memini libros a te conditos Originum
postulasse, et vario diversoque modo praesentem
<pb n="0910D"/>
vos me frustratum esse, et absenti nihil inde vos
rescripsisse, sed subtili dilatione modo necdum esse
perfectos, modo necdum scriptos, modo meas litteras
intercidisse, aliaque multa opponentes, ad hanc
usque diem pervenimus, et sine petitionis effectu
<pb n="0911A"/>
manemus. Ob hoc et ego vertam preces in querelam, ut
quod supplicatione nequivi, vel calumnia lacessendo
valeam adipisci. Saepe namque solet mendico
prodesse vociferatio.</p>
        </div3>
<p> 3. Quocirca cur, quaeso te, mi domine, non tribuas
quod rogaris? Unum scias, non dimittam, quasi
fingens me nolle negata. Sed quaeram, et instanter
quaeram, quousque autem accipiam, aut eliciam,
piissimo Redemptore jubente: <hi>Quaerite, et invenietis,</hi> 
et adjiciente: <hi>pulsate, et aperietur vobis <note>(Luc. XI, 9)</note>
          </hi>.
Quaesivi, et quaero, etiam pulso. Unde et clamito,
ut aperias. Nam hujus argumenti me consolatur inventio,
quia qui contempsisti postulantem, exaudies
forte calumniantem.</p>
<p> 4. Hinc et ego scienti tua ingero, nec styli jactatione
<pb n="0911B"/>
novi aliquid suggerere insipiens perfecto praesumo.
Nec tamen erubesco imperitus disertissimo
loqui, apostolici memor praecepti, quo praeciperis
libenter sufferre insipientem. Quamobrem accipe
clamores calumniae. Cur rogo talentorum distributionem
et cibariorum dispensationem tibi creditam
hucusque retentas? Jam solve manum, impertire
familiis, ne inopia pereant famis. Nosti quid creditor
veniens reposcat a te. Non minuetur tibi quidquid
dederis nobis. Memor esto parvis panibus multitudinem
satiatam, et superasse reliquias fragmentorum
magnitudine panum.</p>
<div3>
          <head>5.</head>
          <p>
 An putas donum tibi collatum pro te solummodo
esse datum? Et vestrum est, et nostrum commune
est, non privatum. Et quis dicere vel insanus
<pb n="0911C"/>
praesumat, ut privato tuo gaudeas, qui de communi
tantum inculpabiliter gaudere scias? Nam cum Deus
tibi oeconomiam sui thesauri et divitiarum, salutis,
sapientiae et scientiae tenere concesserit, cur larga
manu non effundis quod dando non minues? An
cum in membris superni capitis unusquisque <emph>578</emph> 
quod non accepit sic in altero possideat, ut alteri
quod habet possidendum sciat, tu forsitan ideo nobis
parcus existis, quia quod mutuo a nobis resumas
non invenis?
</p>
          <p> 6. Sed si habenti das, tantillae mercedis fructum
reportas. Sin vero non habenti tribuis, praeceptis
evangelicis satisfacis, ut reddatur tibi in retributione
justorum. Proinde et ego remordeor conscientia,
eo quod in me communicabile nihil boni sentiam,
<pb n="0911D"/>
quoniam jubemur per charitatem servire invicem,
et unusquisque quam accepit gratiam in alterum
illam administrare, sicut boni dispensatores multiformis
gratiae Dei <note>(I Petri IV, 10)</note>; atque unicuique,
sicut divisit Deus mensuram fidei, in unam compagem
membrorum debeat eam caeteris partibus communicare,
quia haec omnia operatur unus, atque idem
spiritus dividens singulis prout vult <note>(Rom. XII, 3)</note>.</p>
        </div3>
<div3>
          <head>7.</head>
          <p>
 Sed ad unum ac peculiare subsidium quod
<pb n="0912A"/>
praemisi recurro, ad importunitatem scilicet amicam
amicitia destitutis, ac nulla membrorum honestorum
gratia decoratis. Idcirco audi vocem meam tot interjacentibus
terris. Redde, redde quod debes. Nam
servus, servus es Christi et Christianorum, ut illic
sis major omnium nostrum, et quia nostri causa tibi
collatam praesentis gratiam, sitientibus animis scientiaeque
fame cruciatis impertiri non dedigneris.
</p>
          <p> 8. Non sum saltem pes, qui ad injuncta discurrens
possim alvo ecclesiae, membrorum scilicet
judici, obedientiae discursu parere, nec principatui
capitis imperanti obsequendo placere. Quin etsi de
inhonestioribus membris me esse sciam, sufficiat,
quia quae te constat a capite percepisse, per me est
dignum egerere, nec te me non egerere, quamvis
<pb n="0912B"/>
minimum, Christi tamen sanguine redemptum. Nam
nec dicit caput pedibus: Non estis mihi necessarii,
quoniam quae videntur membra corporis infirmiora
esse, necessariora sunt; et quae putantur ignobiliora
esse, his honorem abundantiorem circumdamus; et
quae inhonestiora sunt nostra, majorem honestatem
habent.</p>
        </div3>
<div3>
          <head>9.</head>
          <p>
 Sic itaque creator noster ac dispensator cuncta
dispensat, ut cum in altero alteri dona divina, quae
in se non percipit, possidenda tribuuntur, charitas
cumuletur. Denique tum bene <emph>579</emph> multiformis
gratia dispensatur, quando acceptum donum et eis
qui hoc non habent creditur, quando propter eum
cui impenditur datum putatur. Hoc Apostoli capitulum
a nobis in parte praemissum optime novit prudentia
<pb n="0912C"/>
charitatis vestrae huic rei congruere totum;
et quidquid summatim tetigi, te procul dubio nosse
melius, latet nullum.</p>
        </div3>
<div3>
          <head>10.</head>
          <p>
 Itaque hoc solum superest, quod et magnopere
peto, ut praestes postulata, etsi non pro me,
saltem pro ipsa charitate divinitus impertita. Pro
qua jubemur et nosse et praestare omnia, et sine qua
nihil sunt omnia. Sed et si qua superflua, si qua negligenter,
si qua minus humiliter, aut inutiliter potius
effudi quam dixi, cuncta, quaeso, benigne suscipias,
cuncta ignoscas, cuncta ores, ut Deus ignoscat.
Ergo et hoc notesco, libros Etymologiarum, quos a
te domino meo posco, etsi detruncatos corrososque,
jam a multis haberi
</p>
          <p> 11. Inde rogo ut eos mihi transcriptos integros,
<pb n="0912D"/>
emendatos et bene coaptatos digneris mittere, ne
raptus aviditate in perversum cogar vitia pro virtutibus
ab aliis sumere. Ego autem opto, quamvis
nullius egeas, et ultroneae dicuntur putere merces,
ut dignatio vestra benignitatis imperet nobis in id
quod possumus et valemus, tantum ut obsequio nostro
utaris, imo charitate, quae Deus est, perfruaris.</p>
<p> 12. His igitur expletis, erunt mihi quaestiones de
sacris divinisque paginis, quarum mihi expositionem
<pb n="0913A"/>
cordis vestri lumen aperiret, si tamen et nobis jubes
resplendere, et divinae legis obscura reserare. Nec
si ista quae peto percepero, de illis silebo, sed viam
reseras capiendae fiduciae. Cum in hac prima fronte
non me confoderis stimulis verecundiae, et ignaviae
meae, locum dederis veniae, quod quem diligebas,
quamlibet immeritum, non jusseris reprobare, quia
ignominiosum valde videtur, ac vile, si necdum satiatus
quis charitate ab eo quem amabat invenitur
secedere.</p>
        </div3>
<div3>
          <head>13.</head>
          <p>
 Obsequio autem meae servitutis dependo jura
salutis, et quaeso pietatem sanctissimae vestrae potestatis,
ut pro me orare digneris; quatenus quotidie
fluctuantem animam in malis tuo intercessu lucreris,
et ad portum tranquillitatis aeternae deducas,
<pb n="0913B"/>
erutam a miseriis et a scandalis. Dulce mihi fuit
diu ad te loqui, <emph>580</emph> quasi coram positus vultum
viderem tuae faciei. Ideo nec verbositatem cavi, et
temeritatem fortassis incurri. Sed aut hoc aut aliud
agere debui, tantum ut quod noluisti per humilitatem
saltem tribuas per tumultuantem improbitatem.
</p>
          <p> 14. Ecce quantum audaciae dedit mihi gratia vestrae
benevolentiae. Et ideo si quid in hoc displicuerit,
sibi imputet, quae tantum amat, ut timorem
tollat. Nam perfecta charitas foras mittit timorem.
Speciali quoque gratia fretus speciali domino, in quo
vires sanctae Ecclesiae consistunt, suggero ut, quia
Eusebius noster metropolitanus decessit, habeas
misericordiae curam. Et hoc filio tuo nostro domino
<pb n="0913C"/>
suggeras, ut utilem illi loco praeficiat, cujus doctrina
et sanctitas caeteris sit vitae forma. Hunc autem
<pb n="0914A"/>
filium praesentem beatissimae potestati vestrae per
omnia commendo, et tam de his quae hic suggessimus,
quam etiam de his quae supra questi sumus,
eloquio vestro per eum illustrari mereamur.</p>
</div3>
      </div1>

<div1>
        <head>EPISTOLA XIII. ISIDORI BRAULIONI EPISCOPO.</head>
<p divs_removed="true">Domino meo et Dei servo Braulioni episcopo Isidorus.

        </p>
        <div3 moved_from_p="true">
            <head>1.</head>
          <p>
 Tuae sanctitatis epistolae me in urbe Toletana
invenerunt. Nam permotus fueram causa concilii.
Sed quamvis jussio principis in itinere positum remeare
me admonuisset, ego tamen, quia propinquior
eram praesentiae ipsius quam regressioni, malui potius
cursum itineris non intercludere. Veni ad praesentiam
principis, inveni praesentem diaconum tuum,
per eum eloquia tua suscipiens, amplexus sum, et
<pb n="0914B"/>
legi, et de salute tua Deo gratias egi; desiderio omni
desiderans, quamvis debilis atque fessus, fiduciam
tamen habens per Christum in hac vita videndi te,
quia spes non confunditur per charitatem, quae diffusa
est in cordibus nostris.</p>
        </div3>
<p> 2. Codicem Etymologiarum cum aliis Codicibus
de itinere transmisi, et licet inemendatum prae invalitudine,
tamen tibi modo ad emendandum statueram
offerre, si ad destinatum concilii locum <emph>581</emph> 
pervenissem. De constituendo autem episcopo Tarraconensi
non eam quam petisti sensi sententiam
regis; sed tamen et ipse adhuc ubi certius convertat
animum, illi manet incertum. Peto autem ut pro
meis peccatis apud Dominum existere digneris intercessor,
ut impetratu tuo deleantur delicta mea,
<pb n="0914C"/>
et remittantur facinora. <hi>Item manu sua.</hi> Ora pro nobis,
beatissime domine, et egregie frater.

</p>
      </div1>
</body>
  </text>
</TEI>