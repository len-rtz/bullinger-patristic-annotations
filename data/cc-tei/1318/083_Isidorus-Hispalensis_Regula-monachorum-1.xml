<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Regula monachorum 1</title>
              <author ref="http://viaf.org/viaf/803890">Isidorus Hispalensis<date>565-636</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1850</date>
              </publicationStmt>
          <seriesStmt>
           <title>Patrologia Latina, vol. 83</title>
           <idno>IsiHis.RegMon2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <emph>524</emph> PRAEFATIO.</head>

<pb n="0867D"/>
<p> 1. <hi>Plura sunt praecepta, vel instituta majorum, quae
a sanctis Patribus sparsim prolata reperiuntur, quaeque
etiam nonnulli latius, vel obscurius posteritati
<pb n="0868D"/>
composita tradiderunt, ad quorum exemplum nos haec
pauca vobis eligere ausi sumus, usi sermone plebeio, vel
rustico, ut quam facillime intelligatis quo ordine professionis
vestrae votum retineatis.</hi> </p>
<p>
          <pb n="0869A"/> <emph>525</emph> 2. <hi>Praeterea quisquis vestrum illam universam
veterum disciplinam contendit appetere, pergat, in
quantum placet, et arduum illum limitem atque angustum
levigato cursu incedat. Qui vero tanta jussa
priorum explere nequierit, in hujus limite disciplinae
gressus constituat, nec ultra declinandum disponat,
ne, dum declinatus appetit inferiora, tam vitam quam
nomen monachi perdat. Quapropter sicut illa praecepta
priorum perfectum monachum reddunt ac summum,
ita faciunt ista vel ultimum. Illa custodiant perfecti,
ista sequantur post peccatum conversi.</hi> 
</p>

<div2>
          <head>CAPUT PRIMUM. <hi>De monasterio.</hi> </head>
<div3>
            <head>1.</head>
            <p>
 Imprimis, fratres charissimi, monasterium vestrum
miram conclavis diligentiam habeat, ut firmitatem
<pb n="0869B"/>
custodiae munimenta claustrorum exhibeant; inimicus
enim noster diabolus, sicut leo rugiens, circuit
ore patenti, quaerens unumquemque nostrum,
quem devoret <note>(I Petri VIII)</note>.
</p>
            <p> 2. Monasterii autem munitio tantum januam extrinsecus
habeat, unumque posticum, per quem eatur
ad hortum. Villa sane longe remota debet esse a
monasterio, ne vicinius posita aut labis inferat periculum,
aut famam inficiat dignitatis. Cellulae fratribus
juxta ecclesiam constituantur, ut possint properare
quantocius ad officium.</p>
<p> 3. Locus autem aegrotantium remotus erit a basilica,
vel cellulis fratrum, <emph>526</emph> ut nulla inquietudine
vel clamoribus impediantur. Cellarium monachorum
juxta coenaculum esse oportet, ut secus positum sine
<pb n="0869C"/>
mora mensis ministerium praebeatur. Hortulus sane
intra monasterium sit inclusus, quatenus, dum intus
monachi operantur, nulla occasione exterius
evagentur.
</p>
          </div3>
        </div2>

<div2>
          <head>CAPUT II. <hi>De eligendo abbate.</hi> </head>

<pb n="0870A"/>
<p> 1. Abbas interea eligendus est in institutione sanctae
vitae duratus, atque inspectus patientiae et humilitatis
experimentis, qui etiam per exercitium vitam
laboriosam tolerans, ac transcendens aetatem adolescentiae,
juventute sua senectutem tetigerit; cui
etiam majores non dedignentur parere, obedientes ei
tam pro aetate quam etiam pro morum probitate.</p>
<div3>
            <head>2.</head>
            <p>
 Iste enim se imitandum in cunctis operum exemplis
exhibebit; neque enim aliquid imperasse
cuique licebit quod ipse non fecerit. Singulos autem
hortamentis mutuis excitabit, alloquens cunctos,
exhortans, vel aedificans in eis, si quid eorum vitae
pro uniuscujusque gradu prodesse perspexerit.
</p>
            <p>
              <pb n="0870B"/> 3. Circa omnes quoque servans justitiam, contra
nullum livore odii inardescens, omne ex corde amplectens,
nullum conversum despiciens, paratus
etiam quorumdam infirmitati compati misericordia,
Apostolum sequens, qui dicit: <hi>Facti sumus parvuli
in medio vestrum, tanquam si nutrix foveat pullos suos <note>(I Thess. II)</note>
              </hi>.
<emph>527</emph> </p>
          </div3>
        </div2>

<div2>
          <head>CAPUT III. <hi>De monachis.</hi> </head>
<div3>
            <head>1.</head>
            <p>
 Monachis autem summopere studendum est ut,
apostolicam vitam tenentes, sicut in unum constituti
esse noscuntur, ita cor habeant unum, nihil sibi proprium
vindicantes, nec quantulumcunque amorem
rei privatae habentes, sed, juxta exemplum apostolicum,
omnia communia habentes <note>(Act. IV)</note>, in praeceptis
<pb n="0870C"/>
Christi fideliter permanendo proficiant.
</p>
            <p> 2. Patri honorem debitum referentes, erga seniores
obedientiam, erga aequales incitamenta virtutum,
erga minores boni exempli magisterium conservabunt.
<pb n="0871A"/>
Nemo caeteris se judicans meliorem, sed inferiorem
se omnibus deputans, tanto humilitate
clarescat, quanto plus caeteris culmine virtutum coruscat.
Abstineat se etiam a furore, et a detractione
parcat monachus linguam.</p>
<p> 3. Indecenter quoque vel notabiliter non incedat,
philargyriae contagium, ut lethiferam pestem, abhorreat;
a turpibus verbis vel otiosis linguam avertat,
atque indesinenter cor mundum labiaque exhibeat.
Affectus quoque animi turpes ab intentione
cogitationis abstergat, per compunctionem cordis in
stadio se sanctae meditationis exerceat.</p>
<p> 4. Torporem somni atque pigritiam fugiat, vigiliisque
et orationibus sine intermissione intendat,
gulae concupiscentiam deprimat, atque abstinentiae
<pb n="0871B"/>
virtutibus semetipsum per studium domandarum
libidinum affligat, domans jejuniis carnem, quantum
valetudo corporis sinat, livore quoque invidiae de
fraternis profectibus <emph>528</emph> nequaquam tabescat, sed
quietus atque pacificus per amorem fraternae dilectionis
de cunctorum gaudeat meritis, iracundiae
perturbationem rejiciens, et patienter omnia sustinens;
nulla tristitia, nullo temporali moerore afficiatur,
sed contra omnia adversa interiori gaudio
fretus, ipsam postremo vanae gloriae laudem procul
a se abjiciat, et Deo tantum interius humili corde
placere studeat, ut dum his virtutibus radiat, merito
nomen suae professionis retineat.</p>
</div3>
        </div2>

<div2>
          <head>CAPUT IV. <hi>De conversis.</hi> </head>
<p>
            <pb n="0871C"/> 1. Qui renuntians saeculo, ad monasterium venerit,
non statim in coetum deligendus est monachorum.
Vitam enim unicuique in hospitalitatis servitium tribus
mensibus considerare oportet, quibus peractis
ad coetum sanctae congregationis accedet; neque enim
intus suscipi quemquam convenit, nisi, prius foris
positus, ejus humilitas sive patientia comprobetur.
Qui relicto saeculo ad militiam Christi pia et salubri
humilitate convertuntur, omnia sua primum aut indigentibus
dividant, aut monasterio conferant. Tunc
enim servi Christi liberum animum divinae militiae
offerunt, quando a se spei saecularis vincula cuncta
praecidunt.</p>
<p> 2. Qui non rigida intentione convertuntur, cito
aut superbiae morbo, aut vitio luxuriae subduntur.
<pb n="0871D"/>
Nequaquam ergo debent a tepore inchoare, qui
<pb n="0872A"/>
mundo renuntiant, ne per ipsum teporem rursus in
amorem saeculi cadant. Omnis conversus non est
recipiendus in monasterio, nisi prius ipse scripto se
spoponderit permansurum. Sicut enim ii qui ad saecularem
promoventur militiam in legionem non transeunt
nisi ante in tabulis conferantur, ita et ii qui in
spiritualibus castris coelesti militiae sunt signandi,
nisi prius professione verbi aut scripti teneantur, in
numerum <emph>529</emph> societatemque servorum Christi
transire non possunt.</p>
<p> 3. Qui in monasterio prior ingreditur, primus erit
in cunctis gradu, vel ordine; nec quaerendum est
si dives aut pauper, servus an liber, juvenis an senex,
rusticus an eruditus; in monachis enim nec aetas, nec
conditio quaeritur, quia inter servi et liberi animam
<pb n="0872B"/>
nulla est apud Deum differentia. Qui tamen jugo alienae
servitutis astrictus est, nisi Dominus vincula ejus dissolverit,
nequaquam recipiendus est; scriptum est
enim: <hi>Quis dimisit onagrum liberum? et vincula ejus
quis solvit <note>(Job. XXXIX)</note>
            </hi>? Onager enim liber dimissus
monachus est sine dominatu et impedimento saeculi
deserviens, et a turbis remotus. Tunc enim libera
servitute Deo quisque famulatur, quando nullius
carnalis conditionis pondere premitur. Ubi enim jam
suave jugum et leve onus Christi est, durum et
grave est portare servitium saeculi.</p>
<div3>
            <head>4.</head>
            <p>
 Qui aliquid habentes in saeculo, convertuntur,
non extollantur, si de suis facultatibus quodcunque
monasterio contulerunt; sed potius timeant,
ne hic per superbiam eleventur et pereant. Quibus
<pb n="0872C"/>
melius esset, si divitias suas cum humilitate
in saeculo fruerentur, quam ut jam pauperes effecti
de earum distributione elatione superbiae extollantur.
Hi qui de paupertate in monasterio convertuntur
non sunt despiciendi ab eis qui saeculi divitias reliquerunt,
quia apud Deum unius ordinis habentur
omnes qui convertuntur ad Christum; neque enim
differt utrum ex inopi vel servili conditione ad servitium
Dei quisque venerit, an ex generosa et locuplete
vita; multi enim ex plebeio censu documentis
virtutum eximiis enitentes, praelatiores nobilibus
facti sunt, eosque virtutum excellentia praevenerunt,
et qui erant conditione infimi, virtutis merito effecti
sunt primi sapientes.
</p>
            <p> 5. Nam propterea <hi>infirma mundi elegit Deus, ut
<pb n="0872D"/>
confunderet fortes, et ignobilia mundi, et ea quae non
<pb n="0873A"/>
sunt, ut ea quae sunt</hi> <emph>530</emph> <hi>evacuaret, ut non glorietur
omnis caro coram illo <note>(I Cor. I, 27)</note>
              </hi>. Qui ex paupertate
ad monasterium veniant, non extollantur in
superbiam, quia se ibi aequales aspiciunt iis qui aliquid
in saeculo videbantur; neque enim dignum est
ut ubi divites celsitudine deposita saeculari ad humilitatem
descendunt, ibi pauperes elatione mentis
superbi efficiantur; qui oportet ut, deposita arrogantia,
humiliter sapiant, suaeque paupertatis et inopiae
memores semper existant.</p>
</div3>
        </div2>

<div2>
          <head>CAPUT V. <hi>De opere monachorum</hi> </head>
<p> 1. Monachus semper operetur manibus suis ita,
ut quibuslibet variis opificum artibus laboribusque
studium suum impendat, sequens Apostolum, qui
<pb n="0873B"/>
dicit: <hi>Neque panem gratis manducavimus, sed in labore
et fatigatione nocte et die operantes;</hi> et iterum: <hi>Qui non vult laborare, non manducet 
 <note>(II Thess. III)</note>
            </hi>.
Per otium enim libidines et noxiarum cogitationum
nutrimenta concrescunt, per laboris vero exercitium
vitia nihilominus elabuntur.</p>
<p> 2. Nequaquam debet monachus dedignari versari
in opere aliquo monasterii usibus necessario. Nam
patriarchae greges paverunt, et gentiles philosophi
sutores et sartores fuerunt, et Joseph justus, cui
virgo Maria desponsata exstitit, faber ferrarius fuit. <emph>531</emph> 
 Si quidem et Petrus princeps apostolorum
piscatoris officium gessit, et omnes apostoli corporale
opus faciebant, unde vitam corporis sustentabant.</p>
<div3>
            <head>3. </head>
<p>
              <pb n="0873C"/>Si igitur tantae auctoritatis homines laboribus
et operibus etiam rusticanis inservierunt, quanto
magis monachi, quos oportet non solum vitae suae
necessaria propriis manibus exhibere, sed etiam
indigentiam aliorum laboribus suis reficere! Qui
<pb n="0874A"/>
viribus corporis et integritate salutis consistunt, si
in opere otiosi sunt, dupliciter peccare noscuntur,
quia non solum non laborant, sed etiam alios vitiant,
et ad imitationem suam invitant. Propterea enim
quisque convertitur, ut Deo serviens laboris habeat
curam, non ut, otio deditus, inertia pigritiaque
pascatur.</p>
          </div3>
<p> 4. Qui si volunt lectioni vacare, ut non operentur,
ipsi lectioni contumaces existunt, quia non faciunt
quod ibi legunt; ibi enim scriptum est: <hi>Operantes
suum panem manducent;</hi> et iterum: <hi>Ipsi enim scitis
quomodo oportet imitari nos, quia non inquieti fuimus
inter vos, neque panem gratis ab aliquo manducavimus,
sed in labore et fatigatione die ac nocte operantes, ne
quem vestrum gravaremus <note>(II Thess. III)</note>
            </hi>. Qui per infirmitatem
<pb n="0874B"/>
corporis operari non possunt, humanius
clementiusque tractandi sunt. Qui vero sani sunt et
fallunt, procul dubio dolendi atque lugendi sunt,
quia non corpore, sed, quod pejus est, mente aegroti
sunt; qui etsi humanis oculis convinci non possunt,
Deum tamen latere non possunt. Tales igitur aut ferendi
sunt, si aegritudo latet; aut distringendi, si
sanitas pateat.</p>
<p> 5. Monachi operantes meditari aut psallere debent,
ut carminis verbique Dei delectatione consolentur
ipsum laborem. Si enim saeculares opifices
inter ipsos labores amatoria turpia cantare <emph>532</emph> non
desinunt, atque ita ora sua in cantibus et fabulis implicant,
ut ab opere manus non subtrahant, quanto
magis servi Christi, qui sic manibus operari debent,
<pb n="0874C"/>
ut semper laudem Dei in ore habeant, et linguis
ejus psalmis et hymnis inserviant! Laborandum est
enim corpore animi fixa in Deum intentione; sicque
manus in opere implicanda est ut mens non avertatur
a Deo.</p>
<pb n="0875A"/>

<div3>
            <head>6. </head>
            <p>
Propriis autem temporibus oportet operari monachum,
et propriis orationi lectionique incumbere.
Horas enim debet habere monachus congruas ad
singula officia deputatas. Partes autem annui temporis
suis quibusque operibus taliter deputantur.
Aestate enim a mane usque ad horam tertiam laborare
oportet; a tertia autem usque ad sextam lectioni
vacare; dehinc usque ad nonam requiescere; post
nonam autem usque ad tempus vespertinum iterum
operari. Alio autem tempore, id est, autumno et
hieme, sive vere a mane usque ad tertiam legendum,
post celebrationem tertiae usque ad nonam laborandum
est; post refectionem autem nonae aut operari
oportet, aut legere, aut sono vocis aliquid meditari.
</p>
            <p>
              <pb n="0875B"/> 7. Quaecunque autem operantur monachi manibus
suis, praeposito deferant, praepositus autem principi
monachorum; nihil operis apud fratrem remaneat,
ne sollicitudinis ejus cura mentem ab intentione contemplationis
avertat. Horti olera vel apparatus ciborum
propriis sibi manibus fratres exerceant;
aedificiorum autem constructio vel cultus agrorum ad
opus servorum pertinebunt. Nullus monachus amore
privati operis illigetur, sed omnes in communi laborantes
patribus sine obmurmuratione obtemperare
debent, ne forte murmurando pereant, sicut perierunt
qui in deserto murmuraverunt. Si enim illis
parvulis adhuc in lege et rudibus nequaquam indultum
est, quanto magis iis qui perfectionis legem
perceperunt non parcet, si talia gesserint.
<emph>533</emph> </p>
          </div3>
        </div2>

<div2>
          <head>CAPUT VI. <hi>De officio.</hi> </head>

<pb n="0875C"/>
<p> 1. In psallendis autem officiis ita erit discretio;
dato enim legitimis temporibus signo ad horas canonicas,
festina cum properatione omnes ad chorum
occurrant, nullique ante expletum officium licebit
<pb n="0876A"/>
egredi praeter eum quem necessitatis naturae compulerit.
Recitantibus autem monachis, post consummationem
singulorum psalmorum prostrati omnes humi
pariter adorabunt, celeriterque surgentes psalmos
sequentes incipiant, eodemque modo per singula officia
faciant.</p>
<p> 2. Quando celebrantur psalmorum spiritualia sacramenta,
refugiat monachus risus vel fabulas; sed
hoc meditetur corde, quod psallitur ore. In tertia,
sexta, vel nona tres psalmi dicendi sunt, responsorium
unum, lectiones ex Veteri Novoque Testamento
duae, deinde laudes, hymnus atque oratio. In vespertinis
autem officiis primo lucernarium, deinde psalmi
duo, responsorius unus, et laudes, hymnus atque
oratio dicenda est.</p>
<div3>
            <head>3. </head>
<p>
              <pb n="0876B"/>Post vespertinum autem, congregatis fratribus,
oportet, vel aliquid meditari, vel de aliquibus divinae
lectionis quaestionibus disputare, conferendo pie et
salubriter, tantumque meditando, <emph>534</emph> disputandoque
immorari, quoadusque completorii tempus possit
occurrere. Ante somnum autem, sicut mos est, peracto
completorio, valedictis invicem fratribus, cum
omni cautela et silentio requiescendum est, usquequo
ad vigilias consurgatur.</p>
          </div3>
<p> 4. In quotidianis vero officiis vigiliarum primum
tres psalmi canonici recitandi sunt, deinde tres missae
psalmorum, quarta canticorum, quinta matutinorum
officiorum. In Dominicis vero diebus, vel festivitatibus
martyrum, solemnitatis causa singulae superadjiciendae
sunt missae. Verum in vigiliis recitandi
<pb n="0876C"/>
aderit usus; in matutinis psallendi canendique consuetudo,
ut utroque modo servorum Dei mentes diversitatis
oblectamento exerceantur, et ad laudem
Dei sine fastidio affluentius excitentur.</p>
<p> 5. Post vigilias autem usque ad matutinum requiescendum,
aut aliquid perlegendum erit. Post matutinum
<pb n="0877A"/>
autem aut operandum aliquid, aut legendum;
lectiones autem ex Novo aut Veteri Testamento
tempore officii quotidianis diebus recitentur; Sabbato
autem die atque Dominico ex Novo tantum pronuntientur.
Monachus autem corporis sanitate consistens,
si vigiliis vel quotidianis officiis defuerit, perdat
communionem, si sanitas patet.
<emph>535</emph> </p>
        </div2>

<div2>
          <head>CAPUT VII. <hi>De collatione.</hi> </head>
<p> 1. Ad audiendum in collatione patrem tribus in
hebdomada vicibus fratres post celebrationem tertiae,
dato signo, ad collectam conveniant; audiant docentem
seniorem, instruentem cunctos salutaribus praeceptis;
audiant patrem studio summo, et silentio,
intentionem animorum suorum suspiriis et gemitibus
<pb n="0877B"/>
demonstrantes. Ipsa quoque collatio erit vel pro
corrigendis vitiis, instruendisque moribus, vel pro
reliquis causis ad utilitatem coenobii pertinentibus.</p>
<p> 2. Quod si talia desunt, pro consuetudine tamen
disciplinae nequaquam erit omittenda collatio, sed in
praefinitis diebus, cunctis pariter congregatis, praecepta
Patrum regularia recensenda sunt, ut qui
necdum didicerunt percipiant quod sequantur; qui
vero didicerunt, frequenti memoria admoniti, sollicite
custodiant quod noverunt. Sedentes autem omnes
in collatione tacebunt, nisi forte quem auctoritas patris
praeceperit, ut loquatur.
</p>
        </div2>

<div2>
          <head>CAPUT VIII. <hi>De Codicibus.</hi> </head>
<p> 1. Omnes Codices custos sacrarii habeat deputatos,
<pb n="0877C"/>
a quo singulos singuli fratres accipiant, quos
prudenter lectos vel habitos semper post vesperam
reddant. Prima autem hora Codices singulis diebus
petantur; qui vero tardius postulat, nequaquam
accipiat.</p>
<div3>
            <head>2.</head>
            <p>
 De his autem quaestionibus, quae leguntur, nec
forte intelliguntur, unusquisque fratrum aut in collatione
aut post vesperam abbatem interroget, et, recitata
in loco lectione, ab eo expositionem suscipiat,
ita ut, dum uni exponitur, caeteri audiant. <emph>536</emph>
</p>
          </div3>
<div3>
            <head>3.</head>
            <p>
 Gentilium libros vel haereticorum volumina
monachus legere caveat; melius est enim
<pb n="0878A"/>
eorum perniciosa dogmata ignorare, quam per experientiam
in aliquem laqueum erroris incurrere.
</p>
          </div3>
        </div2>

<div2>
          <head>CAPUT IX. <hi>De mensis.</hi> </head>
<p> 1. Tempore quo refectionis debitum solvitur, claustra
monasterii obserentur, nec oculus extraneus
interesse praesumat, ne quietem fraternam praesentia
sua impediat. Refectionis tempore, dato signo, pariter
omnes concurrant. Qui autem ad mensam tardius
venerit, aut poenitentiam agat, aut jejunus ad suum
opus, vel cubile recurrat. Nemo autem ad vescendum
ibit, antequam ad vocandum omnes vox signi solita
insonuerit.</p>
<p> 2. Refectorium pariter unum erit; ad singulas
mensas deni convescentes resideant; reliqua turba
<pb n="0878B"/>
parvulorum assistent. Tempore convescentium fratrum
omnes disciplinae gerant silentium, Apostolo
obtemperantes, qui dicit: <hi>Cum silentio operantes
suum panem manducent <note>(II Thess. III)</note>
            </hi>. Unus tamen
in medio residens, benedictione accepta, de Scripturis
aliquid legat, caeteri vescentes tacebunt, lectionem
attentissime audientes, ut sicut illis corporalis
cibus refectionem carnis praestat, ita mentem eorum
spiritualis sermo reficiat.</p>
<p> 3. Nullus ad mensas clamor excitetur, soli tantum
praeposito sollicitudo maneat in his quae sunt vescentibus
necessaria. Abbas citra languoris necessitatem
cibos in conspectu pariter cum fratribus <emph>537</emph> 
sumat; nec aliud quam caeteri, nec cultius quam quae
in communi consistunt, praeparari sibi quidpiam expetat;
<pb n="0878C"/>
sicque fit ut dum praesens est, omnia diligentius
administrentur; et dum communia sunt, salubriter
et cum charitate sumantur. Aequalia quippe erunt
mensura omnium fercula, similibusque alimentis
cuncti reficiendi sunt fratres.</p>
<p> 4. Quidquid praesens refectio dederit, omnes sine
murmuratione percipiant; nec id desiderent, quod
edendi voluptas appetit, sed quod naturae necessitas
quaerit, scriptum est enim: <hi>Carnis curam ne feceritis
in desideriis <note>(Rom. XIII)</note>
            </hi>. Per omnem autem hebdomadam
fratres viles olerum cibos ac pallentia
utantur legumina. Diebus vero sanctis inducant cum
<pb n="0879A"/>
pleribus levissimarum carnium alimenta. Non erit
usque ad satietatem reficiendum corpus, ne forte intereat
animus; nam ex plenitudine ventris cito excitatur
luxuria carnis.</p>
<p> 5. Qui autem appetitum edacitatis reprimit, sine
dubio lasciviae motus restringit. Tanta cum discretione
reficiendum est corpus, ut nec nimia abstinentia
debilitetur, nec superflua edacitate ad lasciviam
moveatur. In utroque ergo temperantia adhibenda
est, scilicet, ut et vitia carnis non praevaleant, et vis
ad ministerium bonae operationis sufficiat. Quicunque
ad mensam residens a carnibus vel vino abstinere
voluerit, non est prohibendus; abstinentia enim non
prohibetur, sed potius collaudatur, tantum ne ex
contemptu creatura Dei humanis concessa usibus exsecretur.</p>
<p>
            <pb n="0879B"/> 6. Nullum esus furtiva contaminio polluat, aut impudens
vel privatus extra communem mensam appetitus;
excommunicationis enim <emph>538</emph> sententiae subjacebit
qui vel occulte vel extra ordinariam mensam
aliquid degustaverit. Ante refectionis tempus nullus
vesci audeat praeter eum qui aegrotat; qui enim tempus
edendi antecesserit, subsequentibus poenis abstinentiae
subjacebit. Sitienti aut cujuspiam defectum
patienti ante edendi tempus consulendum est, abbate,
vel praeposito ordinante, non tamen palam, ne
forte sitire, vel esurire alios cogat.</p>
<p> 7. Hebdomadarius solus cibos degustet, nec quis
id alius audeat, ne sub occasione degustandi gulae,
vel gutturi satisfaciat. Laici ministri mensis monachorum
nullatenus intererunt, nec enim poterit illis
<pb n="0879C"/>
mensae communis esse locus, quibus diversum est
propositum. Monachi cum a mensa surrexerint, ad
orationem omnes concurrant. Quod mensae redundaverit,
omni cura servatum egentibus dispensetur.</p>
<p> 8. In refectione monachorum a diebus Pentecostes
<pb n="0880A"/>
usque ad autumni principium tota aestas interdiana
prandia invitet, reliquum tempus suspendat prandia,
coena tantum apponatur.</p>
<p> 9. In utrisque temporibus refectio mensae tribus
erit pulmentis, olerum scilicet et leguminum, et, si
quid tertium fuerit, id est, pomorum. Ternis quoque
poculis fraterna reficienda est sitis. <emph>539</emph> In observatione
autem quadragesimali, sicut fieri solet post
exemptum jejunium, pane solo, et aqua contenti omnes
erunt, a vino quoque et oleo abstinebunt.</p>
</div2>

<div2>
          <head>CAPUT X. <hi>De feriis.</hi> </head>
<div3>
            <head>1.</head>
            <p>
 Haec sunt feriae monachorum, in quibus jejunia
conquiescunt, in primis venerabilis dies Dominicus
nomini Christi dicatus. Qui, sicut propter mysterium
<pb n="0880B"/>
resurrectionis ejus solemnis est, ita et apud omnes
servos ejus celebritatem convivii votivo gaudio retinebit.
Item a primo die Paschae usque ad Pentecostem,
quinquaginta scilicet quotidianis diebus, jejunium
a sanctis Patribus dissolutum est, propter resurrectionem
videlicet Christi, et adventum Spiritus
sancti, ut hi dies non in figura laboris, quod Quadragesimae
tempus significat, sed in quiete laetitiae laxatis
jejuniis celebrentur.
</p>
            <p> 2. Placuit etiam Patribus a die Natalis Domini usque
ad diem Circumcisionis solemne tempus efficere,
licentiamque vescendi habere; non aliter et dies
Epiphaniorum veteri regula reficiendi indulgentiam
consecuta est, siquidem et dum quisque fratrum convertitur,
aut ex aliis monasteriis fratres visitandi
<pb n="0880C"/>
gratia occurrunt, pro charitate adimplenda interumpuntur
jejunia.</p>
<p> 3. Praeter haec alia tempora libere libenterque
cultui jejuniorum inserviant. Si qui autem monachorum
praedictis temporibus jejunare disponunt,
<pb n="0881A"/>
nequaquam prohibendi sunt; nam et multi antiquorum
Patrum his diebus in eremo abstinuisse, nec
aliquando <emph>540</emph> jejunia solvisse, leguntur, nisi tantum
diebus Dominicis propter resurrectionem Christi.
</p>
          </div3>
        </div2>

<div2>
          <head>CAPUT XI. <hi>De jejunio.</hi> </head>
<p> 1. Jejuniorum autem hos dies potissime veteres
elegerunt. Primum jejunium Quadragesimae quotidianum,
in quo major abstinentiae observantia manebit
in monachis, quando non solum a prandiis, sed
etiam a vino et oleo abstinent. Secundum jejunium
interdianum post Pentecosten alia die inchoatum usque
ad aequinoctium autumnale protenditur, ternis
scilicet diebus per singulas hebdomadas propter aestivos
solis ardores jejunium celebratur.</p>
<div3>
            <head>2. </head>
<p>
              <pb n="0881B"/>Tertium sequitur quotidianum jejunium, ab octavo
Kalendas Octobris usque ad Natalem dominicum,
in quo quotidiana jejunia nequaquam solvuntur.
Quartum item quotidianum jejunium post diem Circumcisionis
exoritur, peragiturque usque ad solemnia
Paschae.</p>
          </div3>
<div3>
            <head>3.</head>
            <p>
 Hi autem qui, vetustate corporis consumpti,
aut tenerae aetatis fragilitate detenti sunt, non sunt
quotidianis jejuniis exercendi, ne aut senescens
aetas, antequam moriatur, deficiat; aut crescens,
priusquam proficiat, cadat, et ante intereat quam
bonum facere discat.
</p>
          </div3>
        </div2>

<div2>
          <head>CAPUT XII. <hi>De habitu monachorum.</hi> </head>
<p> 1. Cultus vestium vel indumentorum insignes monacho
<pb n="0881C"/>
deponendi. Munitus debet esse monachus, non
delicatus; sicut autem <emph>541</emph> non oportet in monacho
esse notabilis habitus, ita nec satis abjectus; nam
pretiosa vestis animum ad lasciviam pertrahit, nimis
vilis aut dolorem cordis parit, aut morbum vanae
<pb n="0882A"/>
gloriae contrahit. Vestimenta non erunt aequaliter
distribuenda omnibus, sed cum discretione, prout
cujusque aetas, gradusque expostulat; ita enim apostolos
fecisse legimus, sicut scriptum est: <hi>Erant illis
omnia communia, et distribuebatur unicuique, prout
opus erat <note>(Act. IV)</note>
            </hi>.</p>
<p> 2. Uniuscujusque fratris supplementum, vel indigentia
inspiciatur, ut qui habent contenti sint, et qui
non habent accipiant; nam habenti non dabitur, ut
sit unde egentibus distribuatur. Porro linteo non
oportet monachum indui; orarium, birros, planetas
non est fas uti, neque indumenta, vel calceamenta,
quae generaliter caetera monasteria abutuntur. Ternis
autem tunicis, et binis palliis, et singulis cucullis
contenti erunt servi Christi, quibus superadjicietur
<pb n="0882B"/>
melotes pellicea, mappula, manicae quoque, pedules,
et caligae. His tantum contenti erunt, nihil praeterea
aliud praesumentes.</p>
<p> 3. Pedules autem utendi in monasterio, quandiu
hiemis coegerit violentia, sive dum fratres gradiuntur
in itinere, vel proficiscuntur ad urbem. Monachi
autem in monasterio palliis semper operiantur, ut
pro honestate tecti incedant, et pro ministerio operis
expediti discurrant. Sane si quis forte pallium
non habet, humeris mappulam superponat. Nullus
monachorum vultus curam gerat, per quem lasciviae
et petulantiae crimen incurrat; non est enim <emph>542</emph> 
mente castus, cujus aut corporis cultus, aut impudicus
exstat incessus.</p>
<p> 4. Nullus monachorum comam nutrire debet; nam
<pb n="0882C"/>
qui hoc imitatur, etsi ipsi hoc ad decipiendum homines
per speciem simulationis non faciant, alios tamen
scandalizant, ponentes offendiculum infirmis, et
sanctum propositum usque ad blasphemiam perducentes.
Tondere debet ergo iste, quando et omnes,
<pb n="0883A"/>
imo et simul ac pariter omnes. Nam reprehensibile
est diversum habere cultum, ubi non est diversum
propositum.
</p>
        </div2>

<div2>
          <head>CAPUT XIII. <hi>De stramentis.</hi> </head>
<p divs_removed="true"> 1. Abbatem cum fratribus pariter in congregatione
commorari oportet, ut communis conversatio et testimonium
bonae vitae, et reverentiam praebeat disciplinae.
Fratres quoque omnes, si possibile est, in
uno conclavi commorari decet. Quod si difficile fuerit,
certe vel decem, quibus unus est praeponendus
decanus, quasi rector et custos. Speciosam vel variam
supellectilem monachum habere non licet, cujus
stratus erit storea, et stragulum, pelles lanatae
<pb n="0883B"/>
duae, galnapis quoque, et facistergium, geminusque
ad caput pulvillus. <emph>543</emph>

          </p>
          <div3 moved_from_p="true">
              <head>2.</head>
            <p>
 Per singulos menses abbas, sive praepositus
lectulos cunctorum perspiciat, ne quid indigeant
fratres, nec superfluum habeant. Nocte, dum ad dormiendum
vadunt, seu postquam quiescitur, unus alteri
nemo loquatur. Duobus in uno lecto jacere non
licet. In nocturnis tenebris nemo loquatur fratri, cui
obviat. Juncta autem nocte, dormientium lucerna locum
illuminet, ut, depulsis tenebris, testimonium
pateat singularis quietis.</p>
          </div3>
<p> 3. Stratus monachi in nulla turpi cogitatione versetur,
sed in sola contemplatione Dei; accubans et
requiem corporis et quietem habeat cordis, cogitationesque
pravas a se repellat, bonasque amplectens,
<pb n="0883C"/>
turpes a se rejiciat; nam animi motus imaginibus suis
agitatur, et qualis vigilantis cogitatio fuerit, talis et
imago per soporem occurrit. Qui nocturna illusione
polluitur, publicare hoc Patri monasterii non moretur,
culpaeque suae merito hoc tribuat, et occulto poenitentiam
agat, sciens quia nisi praecessisset in eo luxus
animi turpia cogitantis, non sequerentur sordidae
atque immundae pollutiones; quem enim praevenit
cogitatio illicita, tentatio illum cito fedat immunda.</p>
<p> 4. Qui nocturno delusus phantasmate fuerit, tempore
officii in sacrario stabit, nec audebit eadem die ecclesiam
<pb n="0884A"/>
introire, antequam sit lotus et aquis et lacrymis.
In lege quippe qui somno nocturno polluebatur,
egredi jubebatur a castris, nec regredi priusquam
ad vesperam lavaretur <note>(Deut. XXIII)</note>. Et si illi in carnali
populo ita faciebant, quid spiritualis servus
Christi facere debet, qui magis contaminationem
suam debet respicere et longe ab altario positus
mente <emph>544</emph> et corpore pertimescere, atque in figura
aquae poenitentiae lacrymas adhibere, ut non solum
aquis, sed etiam fletibus studeat ablui, quod forte
per culpam occultam immunda contaminatio polluit?</p>
<div3>
            <head>5.</head>
            <p>
 Qui fornicationis tentamentis exaestuat, oret indesinenter,
atque abstineat, nec erubescat confiteri
libidinis aestum, quo uritur, quia vitium detectum
cito curatur, latens vero quanto amplius occultatum
<pb n="0884B"/>
fuerit, tanto magis profundius serpit, quod revera
qui publicare negligit curari minime cupit.
</p>
          </div3>
        </div2>

<div2>
          <head>CAPUT XIV. <hi>De delinquentibus.</hi> </head>
<div3>
            <head>1.</head>
            <p>
 Si quis in aliquo levi delicto titubans oberraverit,
semel atque iterum admonendus est; qui, si post
secundam admonitionem nequaquam fuerit emendatus,
congrua animadversione coerceatur. Peccantem
autem nullus occultet; criminis enim est consensio
post secundam admonitionem celare quempiam peccantem.
</p>
          </div3>
        </div2>

<div2>
          <head>CAPUT XV. <hi>De saepius peccante.</hi> </head>
<div3>
            <head>1.</head>
            <p>
 Si quis saepius peccantem viderit, prius hoc uni,
<pb n="0884C"/>
vel duobus demonstret fratribus, quorum testimonio
possit convinci. Si negaverit qui deliquit, peccatum
palam commissum palam est arguendum, ut dum
manifeste peccans emendatur, ii qui eum in malo
imitati sunt corrigantur. Sicut autem unius delicto
saepe multi pereunt, ita unius emendatione plerumque
multi salvantur.
<emph>545</emph> </p>
          </div3>
        </div2>

<div2>
          <head>CAPUT XVI. <hi>De culpa indulgenda, vel culpati correctione.</hi> </head>
<p> 1. Qui vero in fratrem peccaverit, si statim reminiscens
ad veniam poscendam fuerit inclinatus, percipiat
<pb n="0885A"/>
ab eo indulgentiam, cui cognoscitur intulisse
injuriam. Qui autem non petit, aut non ex animo
poscit, in collationem deductus juxta excessum injuriae
congruae subjaceat disciplinae. Qui sibi invicem
convicia objiciunt, si iterum invicem sibi celeriter
laxando ignoscunt, hi ab alio judicandi non sunt, quia
pariter sibi veniam dare festinaverunt, si tamen excedere
in semetipsos frequentius non praesumant.</p>
<p> 2. Qui sponte culpam confitetur quam gessit, veniam
promereri debet quam expetet. Oretur igitur
pro eo, eique confestim, si levis culpa est, postulata
indulgentia praebeatur. Qui pro gravi vitio saepe excommunicatus
emendari neglexerit, tandiu damnationi
subjaceat, quousque vitia inolita deponat, ut
quem semel illata animadversio non coercuit, frequens
<pb n="0885B"/>
severitas censeat emendandum. Quamvis frequentium,
graviorumque vitiorum voragine sit quispiam
immersus, non tamen est a monasterio projiciendus,
sed juxta qualitatem coercendus, ne forte
qui poterat per diuturnam poenitudinem emendari,
dum projicitur, ore diaboli devoretur.
<emph>546</emph> </p>
        </div2>

<div2>
          <head>CAPUT XVII. <hi>De delictis.</hi> </head>
<p> 1. Delicta autem aut gravia sunt, aut levia. Levioris
culpae reus est, qui otiosus esse dilexit; qui ad
officium, vel ad collationem, vel ad mensam tardius
venerit; qui in choro horis riserit, fabulisve vacaverit;
qui, relicto officio vel opere, extra necessitatis causam
foras discesserit; qui torporem aut somnum
amaverit; qui saepius juraverit; qui multiloquus fuerit;
<pb n="0885C"/>
qui ministerium cujuslibet operis injunctum sibi
sine benedictione susceperit, aut perfecto opere benedictionem
minime postulaverit; qui injunctum
opus negligenter vel tardius expleverit; qui casu
aliquid fregerit; qui damnum rei parvae intulerit; qui
codicem negligenter usus fuerit; qui alicubi ad momentum
secesserit; qui occulte ab aliquo litteras vel
quodlibet munus acceperit; vel epistolam suscipiens
sine abbatis consensu rescripserit; vel quemlibet parentum
seu saecularium sine jussu senioris aut viderit,
aut cum eis locutus fuerit; qui seniori inobediens fuerit;
qui contumaciter seniori responderit; qui erga
seniorem linguam non represserit; qui lascivus in
<pb n="0886A"/>
lingua fuerit, qui inhoneste incesserit; qui jocaverit;
qui satis riserit; qui cum excommunicato locutus fuerit,
oraverit, aut comederit; qui illusionem nocturnam
Patri non patefecerit. Haec igitur et his similia triduana
excommunicatione emendanda sunt.</p>
<p> 2. Graviori autem culpae obnoxius est, si temulentus
quisquam sit; si discors; si turpiloquus; si feminarum
familiaris; si seminans <emph>547</emph> discordias; si
iracundus; si altae et rectae cervicis; si mente tumidus,
vel jactanti incessu immodaratus; si detractor;
si susurro, vel invidus; si praesumptor rei peculiaris;
si pecuniae contagio implicitus; si aliquid praeter regularem
dispensationem superfluum possidens; si
fraudator rei acceptae aut commissae sibi, aut minus
commissae.</p>
<div3>
            <head>3. </head>
<p>
              <pb n="0886B"/>Inter haec, si de rebus secum allatis extulerit,
vel de iis per inobedientiam murmuraverit; si falsum
dixerit; si contentiones vel rixas amaverit; si manifestum
convicium fratri intulerit; si personam innocentem
falso crimine maculaverit; si contumaci
animo seniorem despexerit; si rancorem adversus
fratrem tenuerit; si peccanti in se et postea supplicanti
veniam non concesserit; si cum parvulis jocaverit,
riserit, vel eos osculatus fuerit; si cum altero
in uno lecto jacuerit; si rei majoris damnum intulerit;
si furatus fuerit; si perjuraverit; si extra communem
mensam privatim vel furtim quidpiam sumpserit;
si alicubi, extra consultum praepositi vel
abbatis, discedens, medio die, vel amplius, commoratus
fuerit; si, ut otiosus sit, falsam infirmitatem
<pb n="0886C"/>
praetenderit. Haec et his similia juxta arbitrium Patris
diuturna excommunicatione purganda sunt, et flagellis
emendanda, ut qui gravius peccasse noscuntur,
acriori severitate coerceantur, consideratis tamen
personis, qui sint humiles, quive superbi.</p>
          </div3>
</div2>

<div2>
          <head>CAPUT XVIII. <hi>De excommunicatione</hi> </head>
<p> 1. Satisfactio delinquentium haec est: in officio
fratribus constitutis, peracto poenitentiae tempore,
vocatus is qui excommunicatus est, solvet statim
cingulum, humique extra chorum prostratus jacebit,
agens poenitentiam, quousque expleatur celebritas,
cumque jussus fuerit ab abbate de solo surgere, ingrediensque
<pb n="0887A"/> <emph>548</emph> 
 in chorum, data oratione pro eo
ab abbate, et respondentibus cunctis <hi>amen,</hi> surgat,
atque ab omnibus pro negligentia veniam poscat,
adepturus indulgentiam post hujus emendatoriae satisfactionis
censuram.</p>
<p> 2. In minori vero aetate constituti non sunt coercendi
sententia excommunicationis, sed pro qualitate
negligentiae congruis affligendi sunt plagis, ut quos
aetatis infirmitas a culpa non revocat, flagelli disciplina
compescat. Excommunicati autem ab iis locis
quibus fuerint constituti ante poenitentiae tempus
expletum prohibeantur progredi. Ad excommunicatum
nulli licebit ingredi citra imperium senioris.
Cum excommunicato nulli penitus vesci liceat, ne
ipsi quidem qui alimenta victui praebet.</p>
<p divs_removed="true">
            <pb n="0887B"/> 3. Si excommunicatio biduana fuerit, excommunicato
nihil alimenti praebendum est; certe si plurimorum
dierum illata fuerit communionis suspensio,
sola panis et aquae in vespertinum erit adhibenda
refectio. Excommunicatis praeter hiemis violentiam
cubile humus erit, stratum, sive storea; amictus autem
tegmen rasum, aut certe cilicium; calceamentum,
aut sparteae, aut quodlibet genus solearum. <emph>549</emph>

          </p>
          <div3 moved_from_p="true">
              <head>4.</head>
            <p>
 Excommunicandi potestatem habeant
Pater monasterii, sive praepositus; reliqui autem
excessus monachorum in collectam abbati vel praeposito
deferentur, ut is qui deliquisse cognoscitur
competenti severitate coerceatur.</p>
          </div3>
</div2>

<div2>
          <head>CAPUT XIX. <hi>De familiari vita.</hi> </head>

<pb n="0888A"/>
<p divs_removed="true"> 1. Monachi in communi viventes nihil peculiare
sibi facere audeant, neque in suis cellulis quidquam
quod ad victum, vel habitum, vel ad quamlibet rem
aliam pertineat, sine regulari dispensatione abbatis
possidere praesumant. In Pentecoste autem, quae est
dies remissionis, omnes fratres sub divina professione
se alligent nihil peculiare apud conscientiam
suam habere. Si quod a parentibus vel extraneis munus
cuilibet monacho fuerit directum, in conventum
fratrum redactum sit, ut cui necesse erit praebeatur.
Monachus enim quidquid acquirit, non sibi, sed monasterio
acquirit. <emph>550</emph>

          </p>
          <div3 moved_from_p="true">
              <head>2.</head>
            <p>
 Nullus peculiariter separatam sibi ad habitandum
<pb n="0888B"/>
cellulam expetat, in qua privatim a coetu
remotus vivat, praeter eum qui fortasse morbo, vel
aetate defessus, et hoc ex consultu Patris monasterii
promeruerit. Caeteri vero, quibus nec languor, nec
senectus inest, in sancta societate communem vitam
et conversationem retinebuut. Nullus separatam cellulam
a coetu remotus sibi expetet, in qua subsidio
reclusionis, aut instanti otio, aut latenti vitio serviatur,
et maxime vanae gloriae, aut mundialis opinionis
famae.</p>
          </div3>
<div3>
            <head>3.</head>
            <p>
 Nam plerique proinde reclusi latere volunt, ut
pateant; ut qui viles erant, aut ignorabantur foris
positi, sciantur, atque honorentur inclusi. Nam revera
<pb n="0889A"/>
omnis qui propter vitae quietem a turbis discedit,
quanto magis a publico separatur, tanto minus
latet. Oportet ergo tales in sancta societate commorari,
atque sub testimonio vitam suam transigere, ut
si quid in eis vitiorum est, dum non celatur, curetur;
si quid vero virtutum, ad imitamentum proficiat
aliorum, dum humilitatis eorum exempla alii contuentes,
erudiuntur.
</p>
            <p> 4. Non est praesumendum sine conscientia abbatis
egenis vel quibuslibet conferre de eo quod regulari
dispensatione noscitur monachus possidere; nec
cum alio fratre quidpiam commutare, nisi abbas vel
praepositus illi jusserit, nulli licebit; nec habebit
quispiam praeter illa quae communi monasterii lege
concessa sunt de rebus monasterii. Abbati vel monacho
<pb n="0889B"/>
monasterii servum non licebit facere liberum:
qui enim nihil proprium habet, libertatem rei alienae
dare non debet. Nam sicut saeculi leges sanxerunt,
non potest alienari possessio, nisi a proprio domino: <emph>551</emph> 
 ita et omne quod in monasterio in nummo ingreditur,
sub testimonio seniorum accipiendum.</p>
<p> 5. Eadem pecunia in tribus partibus dividenda est;
quarum erit una pro infirmis et senibus, et pro aliquo
coemendo in diebus sanctis cultius ad victum
fratrum; alia pro egenis; tertia pro vestimentis fratrum,
et puerorum, vel quibusque ad necessitatem
monasterii coemendis. Quas tres partes custos sacrarii
percipiat, ac, praecipiente abbate, sub testimonio
praepositi vel seniorum de singulis partibus pro
suis necessariis causis expendat.
</p>
          </div3>
        </div2>

<div2>
          <head>CAPUT XX. <hi>Quid ad quem pertineat.</hi> </head>

<pb n="0889C"/>
<p> 1. Ad praepositum autem pertinet sollicitudo monachorum,
actio causarum, cura possessionum, satio
agrorum, plantatio et cultura vinearum, diligentia
gregum, constructio aedificiorum, opus carpentariorum,
sive fabrorum. Ad custodem sacrarii pertinet
cura vel custodia templi, signum quoque dandi
in vespertinis, nocturnisque officiis, vel vestes
suere, ac vasa sacrorum, Codices quoque instrumentaque
<pb n="0890A"/>
cuncta, oleum in usus sanctuarii, cera
et luminaria. Iste a vestiario monasterii suscipiet
acus, etiam et fila diversa pro consuendis
vestibus fraternis habebit, et omnibus, ut necesse
est, ministrabit. Ad hunc quoque pertinebit aurum
atque <emph>552</emph> argentum, caeteraque fracta aeris ferrique
metalla, ordinatio quoque linteariorum, fullonum,
calceariorum atque sartorum.</p>
<p> 2. Ad janitorem pertinebit cura hospitum, denuntiatio
advenientium, custodia exteriorum claustrorum.
Ad eum qui cellario praeponitur pertinebit sollicitudo
eorum quae in promptuario sunt: iste praebet
hebdomadariis quidquid necessarium est victui
monachorum, hospitum et infirmorum; isto praesente,
dispensantur ea quae mensis deferenda sunt;
<pb n="0890B"/>
is etiam quidquid residuum fuerit pro pauperum
usibus conservabit, huic quoque hebdomadarius,
expleta hebdomada, vasa sibi tradita exhibebit, ad
perspiciendum utique, si negligentius habita sunt,
et ad denuo succedentem hebdomadarium coram
isto tradentur. Ad hunc quoque pertinent horrea,
greges ovium et porcorum, lana et linum, de area
sollicitudo, cibaria administrandi pistoribus, jumentis,
bobus et avibus, industria quoque calceamentorum,
cura pastorum, seu piscatorum.</p>
<p> 3. Ad hebdomadarium pertinet cura ferculorum,
administratio mensarum, signum dandi in diurnis
officiis, sive in collatione, vel in collecta post solis
occubitum. Ad hortulanum quoque pertinebit munitio
<pb n="0890C"/>
custodiaque hortorum, alvearia apum, cura seminum
diversorum, ac denuntiatio quid et quando
oporteat in hortis seri, sive plantari. Ars autem pistoria
ad laicos pertinebit; ipsi enim triticum purgent,
ipsi ex more molant; massam tantumdem monachi
conficiant, et panem sibi propriis manibus ipsi
faciant. Porro pro hospitibus, vel infirmis, laici faciant
panes.</p>
<div3>
            <head>4.</head>
            <p>
 Instrumentorum et ferramentorum custodia ad
unum quem Pater monachorum elegerit pertinebit,
qui ea operantibus distribuat receptaque custodiat.
<pb n="0891A"/>
Et licet haec cuncta specialiter singulis maneant distributa,
omnia tamen a Patre ordinata ad curam
praepositi pertinebunt. Ad custodiendam autem in
urbe cellam <emph>553</emph> unus senior, et gravissimus monachorum
cum duobus parvulis monachis constituendus
est, ibique, si culpa caret, convenit eum perpetim
perdurare.
</p>
            <p> 5. Porro cura nutriendorum parvulorum pertinebit
ad virum quem elegerit Pater, sanctum sapientemque,
atque aetate gravem, informantem parvulos
non solum studiis litterarum, sed etiam documentis
magisterioque virtutum. Cura peregrinorum, vel
pauperum eleemosyna pertinebit ad eum cui dispensationis
potestas commissa est. Iste quod habet
tribuat, et communicet, in quantum potest, non ex
tristitia, aut necessitate: <hi>Hilarem enim datorem diligit
Deus <note>(II Cor. IX)</note>
              </hi>.</p>
</div3>
        </div2>

<div2>
          <head>CAPUT XXI. <hi>De infirmis.</hi> </head>

<pb n="0891B"/>
<p> 1. Cura infirmorum sanae sanctaeque conversationis
viro committenda est, qui pro eis sollicitudinem
ferre possit, magnaque cum industria praesto faciat
quidquid imbecillitas eorum exposcit. Ipse autem
sic aegrotis deserviet, ut de sumptibus eorum vesci
non praesumat. Aegrotis delicatiora sunt praebenda
alimenta, quousque ad incolumitatem perveniant.
Postquam salutem receperint, ad usum pristinum
revertentur</p>
<p> 2. Infirmi autem pro eo quod delicatius aguntur,
fortiores inde nequaquam scandalizentur; qui enim
sani sunt infirmos tolerare <emph>554</emph> debent; qui autem
<pb n="0891C"/>
infirmi sunt sanos et laborantes anteponendos sibi
non dubitent. Nullum oportet vel veram corporis infirmitatem
celare, vel falsam praetendere. Sed qui
possunt Deo gratias agant, et operentur; qui vero
non possunt manifestent suos languores, humaniusque
tractentur.</p>
<p> 3. Sub praetextu infirmitatis nihil peculiare habendum
<pb n="0892A"/>
est, ne lateat libido cupiditatis sub languoris
specie. Lavacra nulli monacho adeunda studio
lavandi corporis, nisi tantummodo propter necessitatem
languoris, et nocturnam pollutionem. Nec differendum
est propter medelam, si expedit; nec
murmurandum est, quia non fit pro appetitu voluptatis,
sed pro remedio tantum salutis.</p>
</div2>

<div2>
          <head>CAPUT XXII. <hi>De hospitibus.</hi> </head>
<div3>
            <head>1.</head>
            <p>
 Advenientibus hospitibus prompta atque alacris
susceptio est adhibenda, scientes ob hoc in
novissimum consequi retributionem. Sicut enim Dominus
dicit:  « Qui vos recipit, me recipit, et qui me
recipit recipit illum qui misit me; qui recipit prophetam
in nomine prophetae, mercedem prophetae
accipiet; et qui recipit justum in nomine justi, mercedem
justi accipiet; et qui potum dederit uni ex
<pb n="0892B"/>
minimis istis calicem aquae frigidae tantum in nomine
meo, amen dico vobis, non perdet mercedem
suam <note>(Matth. X)</note>. » 
</p>
            <p> 2. Et licet omnibus hospitalitatis bonum cum
gratia oporteat referri, uberior tamen monachis deferenda
est honorificentia hospitalitatis. Praebeantur
eis habitacula, laventur eorum pedes, ut <emph>555</emph> praeceptum
Dominicum impleatur; congruis etiam sumptibus
eisdem humanitatis gratia praebeatur.</p>
</div3>
        </div2>

<div2>
          <head>CAPUT XXIII. <hi>De profectione.</hi> </head>
<p> 1. Nullus monachus, inconsulto abbate, audeat uspiam
progredi, nec aliquid praesumere sine imperio
ejus, seu praepositi. Si quando abbas vel praepositus,
<pb n="0892C"/>
alicubi proficiscuntur, ille ferat fratrum sollicitudinem,
qui est praepositus secundus in ordine. Nullus
propinquum, vel extraneum, hospitem vel monachum,
familiarem seu parentem videre absque imperio senioris,
neque sine jussu abbatis quispiam accipere epistolam
vel dare cuiquam praesumat.</p>
<p> 2. Quando fratres foras proficiscuntur, ver redeunt
<pb n="0893A"/>
congregatis omnibus in ecclesia, benedictionem accipiant.
Eodemque modo hebdomadarius, vel quilibet
rerum dispensatores; sed dum pro necessitate aliqua
monasterii diriguntur, duo fratres spirituales ac probatissimi
eligantur. Adolescentuli autem vel nuper
conversi a tali ministerio removendi sunt, ne aut infirma
aetas carnis desiderio polluatur, aut rudis conversatio
ad saeculi desiderium revertatur.</p>
<div3>
            <head>3.</head>
            <p>
 Monachus, dum ad aliquod monasterium mittetur
visitandum, quandiu cum eis fuerit, ad quos destinatus
est, ita eum ibi oportet vivere, sicut reliquum
coetum sanctorum videt, propter scandalum, scilicet,
et perturbationem infirmorum.
</p>
          </div3>
        </div2>

<div2>
          <head>CAPUT XXIV. <hi>De defunctis.</hi> </head>
<div3>
            <head>1. </head>
<p>
              <pb n="0893B"/>Transeuntibus de hac luce fratribus, antequam
sepeliantur, pro dimittendis eorum peccatis, sacrificium
<pb n="0894A"/>
Domino offeratur. Corpora <emph>556</emph> fratrum uno
sepelienda sunt loco, ut quos viventes charitatis tenuit
unitas, morientes unus locus amplectatur.</p>
          </div3>
<p> 2. Pro spiritibus defunctorum altera die post Pentecosten
sacrificium Domino offeratur, ut beatae vitae
participes facti, purgatiores corpora sua in die resurrectionis
accipiant</p>
<p> 3. Haec igitur, o servi Dei, et milites Christi, contemptores
mundi, ita vobis custodienda volumus, ut
majora praecepta potius servetis. Suscipite igitur inter
illa et hanc admonitionem nostram, humili corde
custodientes quae dicimus, libenter sumentes quod
dispensamus; quatenus et vobis de fructu operis sit
gloria, et nobis pro ipsa admonitione postulata proveniat
venia. Deus autem omnipotens custodiat vos
<pb n="0894B"/>
in omnibus bonis, et quomodo coepit, sic et confirmet
gratiam suam in vobis. Amen.
</p>
</div2>
      </div1>
</body>
  </text>
</TEI>