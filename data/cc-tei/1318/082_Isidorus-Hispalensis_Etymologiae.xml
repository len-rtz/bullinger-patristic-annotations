<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Etymologiae</title>
              <author ref="http://viaf.org/viaf/803890">Isidorus Hispalensis<date>565-636</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1850</date>
              </publicationStmt>
          <seriesStmt>
           <title>Patrologia Latina, vol. 82</title>
           <idno>IsiHis.Etymol</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <emph>1</emph> <hi>Praefatio.</hi> </head>
<p>Domino meo, et Dei servo, Braulioni episcopo, Isidorus. En tibi, sicut pollicitus sum, misi opus de origine
quarumdam rerum, ex veteris lectionis recordatione collectum, atque ita in quibusdam locis adnotatum,
sicut exstat conscriptum stylo majorum.</p>
</div1>

<div1>
        <head>LIBER PRIMUS, DE GRAMMATICA.</head>

<div2>
          <head>CAPUT PRIMUM. <hi>De disciplina et arte.</hi> </head>

<pb n="0073"/>
<p>1. Disciplina a <hi>discendo</hi> nomen accepit; unde et
scientia dici potest. Nam <hi>scire</hi> dictum a <hi>discere,</hi> quia
nemo nostrum scit, nisi qui discit. Aliter dicta disciplina,
 quia discitur plena.</p>
<p>2. Ars vero dicta est, quod artis praeceptis regulisque
consistat. Alii dicunt a Graecis hoc tractum
esse vocabulum <foreign xml:lang="greek">ἀπο τῆς ἀρετῆς,</foreign> id est, <hi>a virtute,</hi> 
quam scientiam vocaverunt.</p>
<p>3. Inter artem et disciplinam Plato et Aristoteles
differentiam esse voluerunt, dicentes artem esse
in iis quae se et aliter habere possunt; disciplinam
vero esse quae de iis agit quae aliter evenire non possunt.
Nam quando veris disputationibus, aliquid
disseritur, disciplina erit; quando aliquid verisimile
<pb n="0073B"/>
atque opinabile tractatur, nomen artis habebit.</p>
</div2>

<div2>
          <head>CAPUT II. <hi>De septem liberalibus artibus.</hi> </head>
<p>1. Disciplinae liberalium artium septem sunt. Prima,
<pb n="0074A"/>
grammatica, id est, loquendi peritia. Secunda,
rhetorica, quae propter nitorem et copiam eloquentiae
suae maxime in civilibus quaestionibus necessaria
existimatur. Tertia, dialectica cognomento logica,
quae disputationibus subtilissimis vera secernit a falsis.</p>
<p>2. Quarta, arithmetica, quae continet numerorum
causas, et divisiones. Quinta, musica, quae in carminibus
cantibusque consistit.</p>
<p>Sexta, <emph>3</emph> Geometria, quae mensuras dimensionesque
complectitur. Septima, astronomia, quae continet
legem astrorum.
</p>
        </div2>

<div2>
          <head>CAPUT III. <hi>De litteris communibus.</hi> </head>
<p>1. Primordia grammaticae artis litterae communes
existunt quas librarii et calculatores sequuntur,
<pb n="0074B"/>
quorum disciplina velut quaedam grammaticae artis
infantia est. Unde et eam Varro litterationem vocat.
Litterae autem sunt indices rerum, signa verborum,
quibus tanta vis est, ut nobis dicta absentium
<pb n="0075A"/>
sine voce loquantur. Verba enim per oculos, non
per aures, introducunt?</p>
<p>2. Usus litterarum repertus est propter memoriam
rerum. Nam, ne oblivione fugiant, litteris alligantur.
In tanta enim rerum varietate, nec disci audiendo
poterant omnia, nec memoria contineri.</p>
<p>3. Litterae autem dictae, quasi legiterae, quod iter
legentibus praestent, vel quod in legendo iterentur.</p>
<p>4. Litterae Latinae et Graecae ab Hebraeis videntur
exortae. <emph>4</emph> Apud illos enim prius dictum est <hi>aleph;</hi> 
deinde ex simili enuntiatione apud Graecos tractum
est <hi>alpha;</hi> idem apud Latinos <hi>a.</hi> Translator enim ex
simili sono alterius linguae litteram condidit ut nosse
possimus, linguam Hebraicam omnium linguarum et
litterarum esse matrem. Sed Hebraei viginti duobus
<pb n="0075B"/>
elementis litterarum secundum Veteris Testamenti
libros utuntur; Graeci vero viginti quatuor; Latini,
inter utramque linguam progredientes, viginti tria
elementa habent.</p>
<p>5. Hebraeorum litteras a Lege coepisse per
Moysen, Syrorum autem et Chaldaeorum per Abraham.
 Unde cum Hebraeis, et numero, et sono
concordant, solis characteribus discrepant. Aegyptiorum
litteras Isis regina, Inachi filia, de Graecia
veniens in Aegyptum, reperit, et Aegyptiis tradidit.
 Apud Aegyptios autem alias habuisse litteras sacerdotes
dicunt, alias vulgus; sacerdotales <foreign xml:lang="greek">ἱερὰς,</foreign> vulgares <foreign xml:lang="greek">πανδήμους.</foreign>
 Graecarum litterarum usum primi
Phoenices invenerunt, unde et Lucanus:
<l>Phoenices primi (famae si creditur) ausi</l>
<l>
<pb n="0075C"/>Mansuram rudibus vocem signare liguris.</l>
          </p>
<p>
            <pb n="0076A"/>
          </p>
<p>6. Hinc est quod et Phoeniceo colore librorum capita
scribuntur, <emph>5</emph> quia ab ipsis litterae initium habuerunt.
 Cadmus Agenoris filius Graecas litteras a
Phoenice in Graeciam septemdecim primus attulit: <foreign xml:lang="greek">α, β, γ, δ, ε, ζ, ι, κ, λ, μ, ν, ο, π, ρ, σ, τ, φ.</foreign>
 His Palamedes
Trojano bello tres adjecit: <foreign xml:lang="greek">η, χ, ω.</foreign> Post
quem Simonides Melicus tres alias adjecit: <foreign xml:lang="greek">Θ, Ψ, Ξ</foreign>
          </p>
<p>7. <foreign xml:lang="greek">Υ</foreign> litteram Pythagoras Samius ad exemplum
vitae humanae primus formavit; cujus virgula subterior
primam aetatem significat; incertam quippe et
quae adhuc se nec vitiis nec virtutibus dedit. Bivium
autem, quod superest, ab adolescentia incipit; cujus
dextera pars ardua est, sed ad beatam vitam tendens;
sinistra facilior, sed ad labem, interitumque
deducens. De qua sic Persius ait:
<l>
<pb n="0076B"/>Et tibi quae Samios deduxit littera ramos,</l>
<l>Surgentem dextro monstravit limite callem.</l>
          </p>
<p>8. Quinque autem esse apud Graecos mysticas litteras.
Prima <foreign xml:lang="greek">Υ,</foreign> quae humanam vitam significat, de qua
nunc diximus. Secunda <foreign xml:lang="greek">Θ,</foreign> quae mortem significat. Nam
judices eamdem litteram <hi>theta</hi> apponebant ad eorum
nomina quos supplicio afficiebant. Et dicitur <hi>theta</hi> <foreign xml:lang="greek">ἀπὸ
τοῦ θανάτου,</foreign> id est, <hi>a morte.</hi> Unde, et habet per medium
telum, id est, mortis signum. De qua quidam sic ait:
<l> <hi>O multum ante alias infelix littera theta!</hi> </l>
          </p>
<p>9. Tertia <hi>T,</hi> figuram demonstrans Dominicae crucis:
unde, <emph>6</emph> et Hebraice SIGNUM interpretatur; de qua dictum
est, in Ezechiele, angelo: <hi>Transi per mediam
Jerusalem, et signa thau in frontes virorum gementium,
et dolentium.</hi> Reliquas vero duas, summam,
<pb n="0076C"/>
et ultimam sibi vindicat Christus. Ipse enim principium,
<pb n="0077A"/>
ipse finis, dicens: <hi>Ego sum alpha et</hi> <foreign xml:lang="greek">ω</foreign>: concurrentibus
enim in se invicem alpha ad <foreign xml:lang="greek">ω</foreign> usque
devolvitur, et rursus <foreign xml:lang="greek">ω</foreign> ad alpha replicatur: ut ostenderet
in se Dominus, et initii decursum ad finem,
et finis decursum ad initium.</p>
<p>10. Omnes autem litterae apud Graecos et verba componunt
et numeros faciunt. Nam <hi>alpha</hi> littera apud eos
vocatur in numeris unum; ubi autem scribunt <hi>beta,</hi> vocantur
duo; ubi scribunt <hi>gamma,</hi> vocantur in numeris
ipsorum tria; ubi scribunt <hi>delta,</hi> vocantur quatuor,
et sic omnes litterae apud eos numeros habent.</p>
<p>11. Latini autem numeros ad litteras non computant,
 sed <emph>7</emph> sola verba componunt.</p>
</div2>

<div2>
          <head>CAPUT IV. <hi>De litteris Latinis.</hi> </head>
<p>
            <pb n="0077B"/>
          </p>
<p>1. Latinas litteras Carmentis nympha prima Italis
tradidit. Carmentis autem dicta, quia carminibus
futura canebat. Caeterum proprie vocata Nicostrata.</p>
<p>2. Litterae autem aut sunt communes aut liberales.
<pb n="0078A"/>
Communes dictae, quia multi eis utuntur in communi,
ut in scribendo et legendo. Liberales, quia
eas tantum illi noverunt qui libros conscribunt
recteque loquendi dictandique rationem noverunt.</p>
<p>3. Litterarum duplex modus est; dividuntur enim
principaliter <emph>8</emph> in duas partes, in vocales et consonantes:
 vocales sunt quae directo hiatu faucium
sine ulla collisione varie emittuntur. Et dictae
vocales, quod per se vocem impleant, et per se syllabam
faciant, nulla adhaerente <hi>consonantes.</hi> Consonantes
sunt quae diverso motu linguae vel impressione
labiorum efficiuntur. Et vocatae consonantes, quia
per se non sonant, sed junctis vocalibus consonant.</p>
<p>4. Hae in duabus partibus dividuntur: in semivocalibus,
et in mutis. Semivocales dictae, eo
<pb n="0078B"/>
quod quiddam semis de vocalibus habeant. Ab E
quippe vocali incipiunt, et desinunt in naturalem sonum.
Mutae autem dictae, quia nisi subjectis sibi vocalibus
nequaquam erumpunt. Si enim eis extremum
<pb n="0079A"/>
vocalis detraxeris sonum, inclusum litterae
murmur sonabit. Vocales autem, et semivocales,
et mutae, a veteribus sonae, et semisonae, et insonae
dictae.</p>
<p>5. Inter vocales autem apud grammaticos <hi>i</hi> et <hi>u,</hi> 
 varias habent significationes. <emph>9</emph>
          </p>
<p>6. Nam modo vocales, modo semivocales, modo
mediae sunt. Vocales ideo sunt, quia solae positae
syllabas faciunt, et aliis consonantibus conjunguntur.
 Consonantes habentur ideo, quia interdum habent
post se vocales in eisdem syllabis constitutas, ut <hi>Iuno, vates,</hi> 
 et habentur pro consonantibus.</p>
<p>7. Mediae autem idcirco dicuntur, quoniam naturaliter
solae medium sonum habent, ut <hi>illius, unius.</hi> Conjunctae
aliis pinguius sonant, ut <hi>Ianus, vanus.</hi> Solae
<pb n="0079B"/>
enim aliter sonant, aliter junctae. <hi>I</hi> vero propterea interdum
duplex dicitur, quia quotiescunque inter duas
vocales invenitur, pro duabus consonantibus habetur,
ut <hi>Troia.</hi> Geminatur enim ibi sonus ejus.</p>
<p>8. <hi>U</hi> quoque littera proinde interdum est nihil,
quia alicubi, nec consonans est, ut <hi>quis.</hi> Vocalis enim
non est, quia <hi>i</hi> sequitur; consonans non est, quia <hi>q</hi> 
praecedit. Ideoque quando nec vocalis, nec consonans
est, sine dubio nihil est. Eadem et digamma
a Graecis vocatur, quando sibimet aliisque vocalibus
jungitur; quae ideo digamma dicitur, quia duplex est
instar <hi>F</hi> litterae, quae duplex gamma habet; ad cujus
similitudinem conjunctas vocales digamma appellari
grammatici voluerunt, ut <hi>votum, virgo.</hi> </p>
<p>
            <pb n="0080A"/>
          </p>
<p>9. Inter semivocales autem quaedam liquidae dicuntur,
quia <emph>10</emph> interdum in una syllaba postpositae
aliis consonantibus deficiunt, et a metro excluduntur.
Ex quibus duae apud Latinos liquescunt, <hi>l</hi> 
et <hi>r,</hi> ut <hi>fragor</hi> et <hi>flatus.</hi> Reliquae <hi>m</hi> et <hi>n</hi> apud Graecos
liquescunt, ut <hi>Mnestheus.</hi> </p>
<p>10. Decem et septem autem Latinis litteris vetus
scriptura constabat. Unde et legitimae nominantur,
illa ratione scilicet, vel quod ab <hi>e</hi> vocali incipiunt,
et in mutum sonum desinunt, ut sunt semivocales;
vel quod a suo sono incipiunt, et in vocalem <hi>e</hi> desinunt,
ut sunt mutae.</p>
<p>11. <hi>H</hi> autem littera pro sola aspiratione adjecta
est postea. Unde et a plerisque aspiratio putatur
esse, non littera; quae proinde aspirationis nota dicitur,
<pb n="0080B"/>
quia vocem elevat. Aspiratio enim est sonus
uberius elatus, cui contraria est prosodia, sonus
aequaliter flexus.</p>
<p>12. <hi>K</hi> litteram Salvius ludimagister prius Latinis
adjecit, ut in sono discrimen faceret duarum litterarum <hi>c</hi> 
 et <hi>q;</hi> quae ideo supervacua dicitur, quia
exceptis <hi>kalendis</hi> superflua judicatur: per <hi>c</hi> enim
universa exprimimus.</p>
<p>13. <hi>Q</hi> litteram nec Graeci resonant, nec Hebraei;
exceptis enim Latinis, hanc nulla alia lingua habet.
Haec prius non erat. Unde et ipsa supervacua est
vocata, quia per <hi>c</hi> cuncta veteres scripserunt. <emph>11</emph>
          </p>
<p>14. <hi>X</hi> littera usque ad Augusti tempus nondum
apud Latinos erat; sed pro ea <hi>c</hi> et <hi>s</hi> scribebant; unde
<pb n="0081A"/>
et duplex vocatur, quia pro <hi>c</hi> et <hi>s</hi> ponitur; unde et
ex eisdem litteris compositum nomen habet.</p>
<p>15. A Graecis duas litteras mutuavit Latinitas, <hi>y</hi> et <hi>z,</hi> 
 propter nomina, scilicet, Graeca. Et hae apud Romanos
usque ad Augusti tempus non scribebantur;
sed pro <hi>z</hi> duo <hi>ss</hi> ponebant, ut <hi>hilarissat;</hi> pro <hi>y</hi> vero <hi>u</hi> 
 scribebant.</p>
<p>16. Unicuique autem litterae tria accidunt: nomen, quomodo vocetur; figura, quo charactere signetur;
potestas, quae vocalis, quae consonans habeatur.
A quibusdam et ordo adjicitur, quae praecedat,
quae sequatur, ut <hi>a</hi> prior sit, sequens <hi>b. A</hi> autem in
omnibus gentibus ideo prima est litterarum, pro eo
quod ipsa prior nascentibus vocem aperiat.</p>
<p>17. Nomina autem litterarum gentes ex sono propriae
<pb n="0081B"/>
linguae dederunt, notatis oris sonis atque discretis.
Nam postquam eas animadverterunt, et nomina illis
et figuras imposuerunt: figuras autem partim ex placito,
partim ex sono litterarum formaverunt, ut <emph>12</emph> 
puta <hi>i,</hi> et <hi>o,</hi> quarum uni sicut exilis sonus, ita tenuis
virgula; alterius pinguis sonus, sicut et plena figura.
 Potestatem autem natura, voluntas ordinem dedit.</p>
<p>18. Inter figuras litterarum et apicem veteres distinxerunt:
apicem dictum pro eo quod longe sit a
pedibus, et in cacumine litterarum apponitur. Est
enim linea jacens super litteram aequaliter ducta.
Figura autem, qua tota littera scribitur.</p>
</div2>

<div2>
          <head>CAPUT V. <hi>De grammatica.</hi> </head>
<p>1. Grammatica est scientia recte loquendi, et
<pb n="0081C"/>
origo et fundamentum liberalium litterarum. Haec
in disciplinis post litteras communes inventa est, ut
jam qui didicerunt litteras per eam recte loquendi
rationem sciant. Grammatica autem a litteris nomen
accepit: <foreign xml:lang="greek">γράμματα</foreign> enim Graeci litteras vocant.</p>
<p>2. Ars vero dicta est, quod artis praeceptis regulisque
consistat. Alii dicunt a Graecis hoc tractum
esse vocabulum <foreign xml:lang="greek">ἀπὸ τῆς ἀρετῆς,</foreign> id est, <hi>a virtute,</hi> 
quam scientiam vocaverunt.</p>
<p>3. Oratio dicta quasi <hi>oris ratio;</hi> nam orare est
loqui, et dicere. Est autem oratio contextus verborum
cum sensu. Contextus autem sine sensu non est
oratio, quia non est oris ratio. Oratio autem plena
est, sensu, voce et littera.</p>
<p>4. Divisiones autem Grammaticae artis a quibusdam
<pb n="0081D"/>
triginta dinumerantur, id est: partes orationis
<pb n="0082A"/>
octo, vox articulata, littera, syllaba, pedes, accentus,
positurae, notae, orthographia, analogia, etymologia,
glossae, differentiae, barbarismi, soloecismi,
vitia, metaplasmi, schemata, tropi, prosae, metra,
fabulae, historiae.
<emph>13</emph> </p>
        </div2>

<div2>
          <head>CAPUT VI. <hi>De partibus orationis.</hi> </head>
<p>1. Partes orationis primus Aristoteles duas tradidit,
nomen et verbum. Deinde Donatus octo definivit. Sed
omnes ad illa duo principalia revertuntur, hoc est, ad
nomen et verbum, quae significant personam et actum.
Reliquae appendices sunt, et ex his originem trahunt.</p>
<p>2. Nam pronomen ex nomine nascitur, cujus officio
fungitur, ut <hi>orator ille.</hi> Adverbium de nomine
nascitur, ut <hi>doctus, docte.</hi> Participium de nomine,
<pb n="0082B"/>
et verbo, ut <hi>lego, legens.</hi> Conjunctio vero, et praepositio,
vel interjectio in complexum istarum cadunt.
Ideo, et nonnulli quinque partes definierunt,
quia istae superfluae sunt.</p>
</div2>

<div2>
          <head>CAPUT VII. <hi>De nomine.</hi> </head>
<p>1. Nomen dictum quasi notamen, quod nobis
vocabulo suo res notas efficiat. Nisi enim nomen
scieris, cognitio rerum perit. Propria nomina dicta,
quia specialia sunt: unius enim tantum personam significant.
Species propriorum nominum quatuor: praenomen,
nomen, cognomen, agnomen. Praenomen dictum,
eo quod nomini praeponatur, ut <hi>Lucius, Quintus.</hi> </p>
<p>2. Nomen vocatum, quia notat genus, ut <hi>Cornelius;</hi> 
<pb n="0082C"/>
Cornelii enim omnes in eo genere. Cognomen,
quia nomini conjungitur, ut <hi>Scipio;</hi> 
agnomen vero, quasi accidens nomen, ut <hi>Metellus
Creticus,</hi> quia Cretam subegit. Extrinsecus enim venit
agnomen ab aliqua ratione. Cognomentum autem
vulgo dictum, eo quod nomini cognitionis causa superadjiciatur,
sive quod cum nomine est.</p>
<p>3. Appellativa nomina inde vocantur, quia communia
sunt, <emph>14</emph> et in multorum significatione consistunt.
 Haec in viginti octo species dividuntur, ex
quibus corporalia dicta, quia vel videntur, vel tanguntur,
ut <hi>coelum, terra.</hi> </p>
<p>4. Incorporalia, quia carent corpore; unde nec
videri nec tangi possunt, ut <hi>veritas, justitia.</hi> </p>
<p>5. Generalia, quia multarum rerum sunt, ut <hi>animal;</hi> 
<pb n="0082D"/>
nam et homo, et equus, et avis animal sunt.</p>
<p>
            <pb n="0083A"/>
          </p>
<p>6. Specialia, quia partem demonstrant, ut <hi>homo,</hi> 
species enim animalium homo.</p>
<p>7. Principalia, quia primam positionem habent,
nec aliunde nascuntur, ut <hi>mons, fons.</hi> </p>
<p>8. Derivativa, eo quod ex alio nomine deducuntur,
ut a MONTE <hi>montanus.</hi> </p>
<p>9. Diminutiva, quia minuunt sensum, ut <hi>Graeculus,
scholasticulus.</hi> </p>
<p>10. Sono diminutiva, quia sic sonant sicut diminutiva,
sed intellectu principalia sunt, ut <hi>fabula, tabula.</hi> </p>
<p>11. Tota Graeca, quia ex toto Graece declinantur,
ut <hi>Callisto.</hi> Sic enim et Graecus et Latinus dicit.</p>
<p>12. Tota Latina, quia ex toto in Latinum vertuntur;
Graecus dicit <hi>Odysseus,</hi> Latinus <hi>Ulysses.</hi> </p>
<p>
            <pb n="0083B"/>
          </p>
<p>13. Media dicta, quia ex parte Graeca sunt, et ex
parte Latina. Eadem, et notha, quia corrumpunt ultimas
syllabas manentibus prioribus, ut apud Graecos, <hi>Alexandros, Menandros;</hi> 
 apud nos vero <hi>Alexander,
Menander.</hi> Dicta autem notha quemadmodum
nothus dicitur quisquis de dispari genere nascitur.</p>
<p>14. Synonyma, hoc est, plurinomina, eo quod sit
in pluribus nominibus significatio una, ut <hi>terra, humus,
tellus.</hi> Idem enim sunt omnia.</p>
<p>15. Homonyma, hoc est, uninomina, eo quod sit
in uno nomine, significatio plurima, ut <hi>tumulus,</hi> 
nunc mons brevis, nunc tumens tellus, nunc sepulcrum.
Est enim in uno nomine significatio diversa. <emph>15</emph>
          </p>
<p>16. Relativa dicta, eo quod ad aliam referantur
personam, ut <hi>magister, pater, dominus.</hi> </p>
<p>
            <pb n="0083C"/>
          </p>
<p>17. Illa autem quae dicuntur ad aliquid aliqualiter
se habentia, a contraria significatione dicta sunt,
ut <hi>dexter.</hi> Dici enim dexter non potest, nisi sinister
fuerit.</p>
<p>18. Porro qualitatis nomina ex eo dicta, quia per
ea qualis quisque sit ostenditur, ut <hi>sapiens, formosus,
dives.</hi> </p>
<p>19. Quantitatis, quia mensura trahuntur, ut <hi>longus, brevis.</hi> </p>
<p>20. Patronymica dicuntur, eo quod trahuntur a
patribus, ut <hi>Tydides,</hi> Tydei filius, <hi>Aeneades,</hi> Aeneae
filius; quamvis, et a matribus, et a majoribus ducantur.</p>
<p>
            <pb n="0084A"/>
          </p>
<p>21. Ctetica, id est, possessiva, a possessione, ut <hi>Evandrius ensis.</hi> </p>
<p>22. Epitheta, quae Latine adjectiva, vel superposita
appellantur, eo quod ad implendam sui significationem
nominibus adjiciantur, ut <hi>magnus, doctus.</hi> 
Adjicis ea personis, ut <hi>magnus Philosophus, doctus
homo,</hi> et plenus est sensus.</p>
<p>23. Actualia ab actu descendunt, ut <hi>rex, dux,
cursor, nutrix, orator.</hi> </p>
<p>Gentis a gente veniunt, ut <hi>Graecus, Romanus.</hi> </p>
<p>24. Patriae a patria descendunt, ut <hi>Atheniensis,
Thebanus.</hi> </p>
<p> Loci a loco, ut <hi>suburbanus.</hi> </p>
<p>25. Verbalia dicuntur, quia de verbo nascuntur,
ut <hi>lector.</hi> </p>
<p>
            <pb n="0084B"/>Participalia, quae sic sonant, sicut participia, ut <hi>clemens, prudens.</hi> </p>
<p>26. Verbis similia, a verbi similitudine dicta,
ut <hi>contemplator.</hi> Nam et verbum est imperativi modi,
futuri temporis; et nomen, quia casum recipit.
Hae omnes species a nominum appellatione descendunt. <emph>16</emph>
          </p>
<p>27. Secunda pars, nominis comparatio. Comparatio
dicta, quia ex alterius comparatione alterum
praefert. Cujus gradus tres sunt: positivus, comparativus,
et superlativus. Positivus dictus, quia primus
ponitur in comparationis gradu, ut <hi>doctus.</hi> Comparativus
ab eo, quod comparatus positivo, praefertur
illi, ut <hi>doctior:</hi> plus enim novit quam doctus.
Superlativus, eo quod comparativo superferatur, ut
<pb n="0084C"/> <hi>doctissimus:</hi> 
 plus enim scit quam doctior.</p>
<p>28. Genera dicta sunt, eo quod generent, ut masculinum,
femininum. Caetera non sunt genera, sed
hoc hominum ratio et auctoritas voluit. Neutrum dictum,
quia nec hoc est, nec illud, id est, nec masculinum,
nec femininum. Commune dictum, quod duobus
generibus nomen unum communicat, ut <hi>hic</hi> et <hi>haec canis.</hi> </p>
<p>29. Cui contrarium est epicoenum, quia utrumque
sexum sub uno genere enuntiat, ut <hi>hic piscis.</hi> 
Est enim incerti sexus, quod nec natura, nec oculis
discernitur, sed sensus tantum peritia. <hi>Omne
genus</hi> dictum, quia cunctis generibus servit: masculino,
et feminino, neutro, et communi, et omni.</p>
<p>
            <pb n="0085A"/>
          </p>
<p>30. Numerus vocatus, quia per eum, vel singularia,
vel pluralia nomina ostenduntur.</p>
<p>Figura, quia, vel simplicia, vel composita sunt.</p>
<p>31. Casus a cadendo dicti; per eos enim inflexa
nomina variantur, et cadunt. Nominativus casus dictus,
quia per eum aliquid nominamus, ut <hi>hic magister.</hi> 
Genitivus, quia per eum genus cujuscunque
quaerimus, ut <hi>hujus magistri filius;</hi> vel quod rem
significamus, ut <hi>hujus magistri liber.</hi> </p>
<p>32. Dativus, quia per eum alicui aliquid nos dare demonstramus,
ut <emph>17</emph> <hi>da huic magistro.</hi> Accusativus, quia
per eum aliquem accusamus, ut <hi>accuso hunc magistrum.</hi> 
Vocativus, quia per eum aliquem vocamus, ut <hi>o magister.</hi> 
Ablativus, quia per eum nos auferre aliquid
cuiquam significamus, ut <hi>auferam a magistro.</hi> </p>
<p>
            <pb n="0085B"/>
          </p>
<p>33. Hexaptota nomina dicta, quia per sex casus varietates
habent, ut est <hi>unus.</hi> Pentaptota, quod tantum
in quinque casibus variantur, ut <hi>doctus.</hi> Tretraptota,
quod tantum in quatuor casibus declinantur, ut <hi>latus.</hi> 
Triptota, quod tantum in tribus, ut <hi>templum.</hi> Diptota,
quod tantum in duobus, ut <hi>Jupiter.</hi> Monoptota,
quod uno tantum casu utuntur, ut <hi>frugi.</hi> </p>
</div2>

<div2>
          <head>CAPUT VIII. <hi>De prononime.</hi> </head>
<p>1. Pronomen dictum, quia pro vice nominis ponitur,
ne fastidium faciat nomen ipsum, dum iteratur.
Nam cum dicimus: <hi>Virgilius scripsit Bucolica,</hi> 
addimus pronomen, <hi>ipse scripsit et Georgica;</hi> sic varietas
significationis, et fastidium tollit, et ornatum
<pb n="0085C"/>
inducit.</p>
<p>2. Pronomina autem aut finita sunt, aut infinita.
 Finita pronomina dicta, eo quod definiunt certam
personam, ut <hi>ego.</hi> ME enim statim intelligis. Infinita
dicuntur, quia non sunt certae personae. De absentibus
enim dicuntur et incertis, ut <hi>quis, quae, quod.</hi> 
Minus quam finita appellantur, quia commemorationem
faciunt notae personae, ut <hi>ipse, iste,</hi> certum
est enim de quo dicitur. <emph>18</emph>
          </p>
<p>3. Possessiva vocantur, eo quod nos aliquid
possidere ostendunt; nam dum dico <hi>meus, tuus,</hi> 
definio aliquid meum esse, vel tuum. Relativa
dicuntur, quia ad interrogationem referuntur, ut <hi>quis est?</hi> 
 respondetur, <hi>is est.</hi> Demonstrativa, eo
quod habent demonstrantis significationem. Aliquem
<pb n="0086A"/>
enim praesentem his demonstramus, ut <hi>hic,
haec, hoc,</hi> quae tria et articuli nominantur.</p>
<p>4. Articuli autem dicti, quod nominibus arctantur,
id est, colligantur, ut cum dicimus <hi>hic orator.</hi> Inter
articulum autem, et pronomen hoc interest, quod
articulus tunc est, cum nomini jungitur, ut <hi>hic sapiens.</hi> 
Cum vero non conjungitur, demonstrativum
pronomen est, ut <hi>hic,</hi> et <hi>haec,</hi> et <hi>hoc.</hi> </p>
<p>5. Omnia autem pronomina, aut primigenia, aut
deductiva sunt. Primigenia dicta sunt, quia aliunde
originem non trahunt. Haec viginti unum sunt. Finita
tria: <hi>ego, tu, ille.</hi> Infinita septem: <hi>quis, qualis,
talis, quantus, tantus, quotus, totus.</hi> Minus quam
finita sex: <hi>iste, ipse, hic, is, idem, sui.</hi> Possessiva
quinque: <hi>meus, tuus, suus, noster, vester.</hi> Reliqua
<pb n="0086B"/>
autem deductiva dicuntur, quia ex illis deducta atque
composita existunt, ut <hi>quispiam, aliquis,</hi> etc.</p>
</div2>

<div2>
          <head>CAPUT IX. <hi>De verbo.</hi> </head>
<p>1. Verbum dictum, eo quod verberato aere sonat,
vel quod haec pars frequenter in oratione versetur.
Sunt autem verba mentis signa, quibus homines
cogitationes suas invicem loquendo demonstrant.
Sicut autem nomen significat personam, ita verbum,
factum dictumque personae. In persona verbi, agentis
et patientis significatio est. Nam <hi>scribo</hi> agentis
personae factum est. Item <hi>scribor</hi> personae factum
indicat, sed ejus a quo patimur. <emph>19</emph>
          </p>
<p>2. Verborum genera duo sunt, grammaticorum,
atque rhetorum. Grammaticorum in tria cadunt tempora:
<pb n="0086C"/>
praeteritum, praesens et futurum, ut, <hi>fecit,
facit, faciet,</hi> Rhetorum autem universa oratio verba
dicuntur, veluti, <hi>verbis bonis nos cepit, verba bona
habuit:</hi> ubi non tantum verba quae in tria cadunt
tempora, sed universa oratio est. Verborum species
sunt formae, modi, conjugationes et genera.</p>
<p>3. Formae verborum inde dictae, eo quod nos ad
unamquamque rem informent; per has enim ostendimus
quid agamus. Nam Meditativa dicta a meditantis
sensu, ut <hi>lecturio,</hi> id est, <hi>legere volo.</hi> 
Inchoativa post meditationem ab inchoantis indicio,
ut <hi>calesco.</hi> Frequentativa a saepius agendo, ut <hi>lectito,
clamito.</hi> Formae enim sensum tenent, modi declinationem.
Nam nescis quid sit declinatio, nisi prius
didiceris quid sit sensus.</p>
<p>
            <pb n="0087A"/>
          </p>
<p>4. Modi dicti ab eo, quemadmodum sint in suis
significationibus. Indicativus modus dicitur, quia
significationem indicantis habet, ut <hi>lego.</hi> Imperativus,
quia sonum habet imperantis, ut <hi>lege.</hi> Optativus, quia
per ipsum optamus aliquid agere, ut <hi>utinam legerem!</hi> 
 Conjunctivus, quia ei conjungitur aliquid ut locutio
plena sit: nam quando dicis <hi>cum clamem,</hi> pendet sensus;
quod si dicam <hi>cum clamem, quare putas quod
taceam?</hi> Plenus est sensus.</p>
<p>5. Infinitus dicitur, eo quod tempora definiens personam
verbi non definit, ut <hi>clamare, clamasse.</hi> Cui si adjungas
personam: <hi>clamare debeo, debes, debet,</hi> fit quasi
finitum. Impersonalis dicitur, quia indiget persona
nominis, vel pronominis, ut <hi>legitur:</hi> addis personam, <hi>a me, a te, ab illo,</hi> 
 et plene sentitur. Sed infinitus modus
<pb n="0087B"/>
persona tantum verbi eget. Impersonalis vero, vel
pronominis persona, vel nominis.</p>
<p>6. Conjugatio dicitur, eo quod per eam ad unum
sonum multa conjungantur. Docet enim, in quam syllabam
exeat futurum tempus, ne per imperitiam quis
dicat <hi>legebo,</hi> pro <hi>legam.</hi> Harum prima et secunda
mittunt futurum tempus in <hi>bo,</hi> et in <hi>bor,</hi> tertia in <hi>am,</hi> 
et in <hi>ar.</hi> <emph>20</emph>
          </p>
<p>7. Genera verborum ideo dicta, quia gignunt.
Nam activo adjicis <hi>r,</hi> et gignit passivum. Rursum
passivo adimis <hi>r,</hi> et parit activum. Ipsa autem activa
dicuntur, quia agunt, ut <hi>verbero;</hi> et passiva, quia
patiuntur, ut <hi>verberor.</hi> Neutralia, quia nec agunt, nec
patiuntur, ut <hi>jaceo, sedeo.</hi> His si <hi>r</hi> litteram adjicis,
 non sonant Latine. Communia autem dicuntur,
<pb n="0087C"/>
quia et agunt et patiuntur, ut <hi>amplector.</hi> Haec similiter,
deposita <hi>r</hi> littera, Latina non sunt. Deponentia
vero dicuntur, quia deponunt futuri temporis participium
a significatione passiva, quod exit in <hi>dus,</hi> ut <hi>gloriandus.</hi> 
</p>
        </div2>

<div2>
          <head>CAPUT X. <hi>De adverbio.</hi> </head>
<p>1. Adverbium dictum est, eo quod verbis accidat,
ut puta, <hi>bene legi. Bene</hi> adverbium est, <hi>legi</hi> verbum.
Inde ergo dictum adverbium, quod semper verbo junctum
adimpleatur. Verbum enim solum sensum implet,
ut <hi>scribo.</hi> Adverbium autem sine verbo non habet
plenam significationem, ut <hi>hodie;</hi> adjicis illi verbum,
<pb n="0088A"/> <hi>hodie scribo,</hi> 
 et juncto verbo implesti sensum.
<emph>21</emph> </p>
        </div2>

<div2>
          <head>CAPUT XI. <hi>De participio.</hi> </head>
<p>1. Participium dictum, quod nominis et verbi
capiat partes, quasi <hi>particapium.</hi> A nomine enim
vindicat sibi genera, et casus; a verbo tempora, et
significationes; ab utroque numerum et figuram.</p>
</div2>

<div2>
          <head>CAPUT XII. <hi>De conjunctione.</hi> </head>
<p>1. Conjunctio dicta, quod sensus sententiasque
conjungat. Haec enim per se nihil valet, sed in copulatione
sermonum, quasi quoddam exhibet glutinum.
Aut enim nomina sociat, ut <hi>Augustinus et Hieronymus,</hi> 
aut verba, ut <hi>scribit et legit.</hi> Una autem vis
<pb n="0088B"/>
omnium, sive copulent, sive disjungant.</p>
<p>2. Copulativae autem conjunctiones dictae, eo quod
sensum vel personas conjungant, ut <hi>ego et tu eamus ad
forum:</hi> ipsum <hi>et</hi> sensum conjunxit. Disjunctivae dictae,
quia disjungunt res aut personas ut <hi>ego aut tu faciamus.</hi> 
 Subjunctivae dicuntur, quia subjunguntur, ut <hi>que;</hi> 
dicimus enim, <hi>regique, hominique, Deoque;</hi> non
dicimus, <hi>que regi, que homini.</hi> </p>
<p>3. Expletivae dictae, quia explent propositam rem,
ut puta, <hi>si hoc non vis, saltem illud fac.</hi> Communes nominantur,
quia ubivis ponuntur, et subjunguntur, ut, <hi>igitur hoc faciam, hoc igitur faciam.</hi> </p>
<p>4. Causales dicuntur a causa, eo quod aliquid
cogunt facere, ut puta, <hi>occido illum quia habet
aurum: Quia habet aurum</hi> causa est. Rationales
<pb n="0088C"/>
dicuntur a ratione, <emph>22</emph> qua quisque utitur in faciendo,
ut, <hi>quomodo eum occidam, ne agnoscar: veneno?
an ferro?</hi> </p>
</div2>

<div2>
          <head>CAPUT XIII. <hi>De praepositionibus.</hi> </head>
<p>1. Praepositio dicta, quod nominibus praeponatur,
et verbis. Accusativae autem, et ablativae praepositiones
a casibus quibus serviunt dictae. Loquelares
vero, quia loquelis, id est, verbis semper cohaerent,
nec aliquid valent solae positae, ut <hi>di, dis.</hi> Conjunctae
vero verbis figuram faciunt, ut <hi>diduco, distraho.</hi> </p>
</div2>

<div2>
          <head>CAPUT XIV. <hi>De interjectione.</hi> </head>

<pb n="0089A"/>
<p>1. Interjectio vocata, quia sermonibus interjecta,
id est, interposita, affectum commoti animi exprimit,
sicut cum dicitur ab exsultante <hi>vah!</hi> a dolente, <hi>heu!</hi> 
 ab irascente <hi>hem!</hi> a timente <hi>hei!</hi> Quae voces
quarumcunque linguarum propriae sunt, nec in
aliam linguam facile transferuntur.
<emph>23</emph> </p>
        </div2>

<div2>
          <head>CAPUT XV. <hi>De voce.</hi> </head>
<p>1. Vox est aer ictus sensibilis auditu, quantum in
ipso est. Omnis vox, aut est articulata, aut confusa.
Articulata est hominum, confusa animalium.
Articulata est quae scribi potest, confusa quae scribi
<pb n="0089B"/>
non potest.</p>
</div2>

<div2>
          <head>CAPUT XVI. <hi>De syllaba.</hi> </head>
<p>1. Syllaba Graece, Latine <hi>conceptio,</hi> sive <hi>complexio</hi> 
dicitur. Nam syllaba dicta est <foreign xml:lang="greek">ἀπὸ τοῦ
συλλαμβάνειν τὰ γράμματα,</foreign> id est, <hi>a conceptione litterarum:</hi> <foreign xml:lang="greek">συλλαμβάνειν</foreign>
 enim dicitur concipere. Unde
vere illa est syllaba, quae ex pluribus nascitur litteris.
 Nam unam vocalem pro syllaba abusive, non
proprie, dicimus, quae non tam syllaba dicenda est
quam ratio temporum. Syllabae autem, aut breves
sunt, aut longae, aut communes.</p>
<p>2. Breves vocatae, quia nunquam produci possunt.
Longae, quia nunquam corripi possunt. Communes autem,
quia pro scribentis arbitrio, cum necessitas cogit,
<pb n="0089C"/>
et producuntur, et corripiuntur. Lege Donatum. Ideo
autem syllabae longae, brevesque dicuntur, quia per
varias vocum moras aut dupla aut simpla spatia temporis
habere videntur. Dipthongae syllabae Graeco
nomine dictae, quod in eis binae vocales jungantur.</p>
<p>3. Ex his apud nos veras esse scimus quatuor: <hi>ae,
oe, au, eu. Ei</hi> vero apud majores tantum celebrata
fuit. Syllaba autem apud metricos ideo semipes nominatur,
<pb n="0090A"/>
quod sit dimidius pes. Nam pes <emph>24</emph> duabus
constat syllabis. Cum ergo syllaba una est, quasi
dimidius pes est. Dionysius Lintius syllabarum
omnium singulas formas aptissimas fecit, et ob id
statua honoratus est.</p>
</div2>

<div2>
          <head>CAPUT XVII. <hi>De pedibus.</hi> </head>
<p>1. Pedes sunt qui certis syllabarum temporibus
insistunt, nec a legitimo spatio unquam recedunt.
Pedes dicti, eo quod per ipsos metra ambulent. Nam
sicut nos pedibus incedimus, ita metra quasi pedibus
gradiuntur. Pedes autem omnes centum viginti
quatuor sunt: disyllabi quatuor, trisyllabi octo, tetrasyllabi
sexdecim, pentasyllabi duo et triginta, hexasyllabi
<pb n="0090B"/>
quatuor et sexaginta. Usque ad quatuor autem
syllabas pedes dicuntur; reliquae <foreign xml:lang="greek">συζυγίαι</foreign> vocantur.</p>
<p>2. Ipsi autem pedes habent speciales causas nominum
quare ita vocentur. Pyrrichius dictus est,
quia hic assidue, vel in certamine, vel in ludo
puerili saepius frequentabatur. Spondeus dicitur, <emph>25</emph> 
 quia tractim sonat. Nam spondeus tractus
quidam dicitur, id est sonus qui fundebatur
circa aures sacrificantium. Unde et ii qui tibiis canebant
in sacris gentilium spondiales nominabantur.</p>
<p>3. Trochaeus vero ab eo dictus est, quod celerem
conversionem faciat cantilenae, et quasi rota velociter
currat in metris, <foreign xml:lang="greek">τροχός</foreign> enim Graece rota dicitur.</p>
<p>4. Iambus dictus est, quod <foreign xml:lang="greek">ἰαμβίζειν</foreign> Graeci detrahere
<pb n="0090C"/>
dixerunt. Hujusmodi enim carmine omnes
invectiones, vel detractiones implere poetae sunt soliti.
Dictum autem nomen ab eo quod velut venenum
quodammodo maledicti aut livoris infundat.</p>
<p>5. Tribrachys, qui et chorius appellatur, dictus
quia fit ex tribus brevibus.</p>
<p>6. Molossus dictus, a saltatione Molossorum, quam
exercuerunt armati.</p>
<p>
            <pb n="0091A"/>
          </p>
<p>7. Anapaestus, quia remissionibus et ludis hic
pes dicatus est.</p>
<p>8. Dactylus a digito dictus, quod a longiore nodo
inchoans, in duos desinat breves. Sic, et iste
pes juncturam unam habet longam, et duas breves.
Unde et manus oppansa palma dicitur, et pendentes
digiti dactyli. <emph>26</emph>
          </p>
<p>9. Amphibrachus, quod in utraque parte brevem
habeat, longa in medio interjacente: <foreign xml:lang="greek">βραχὺς</foreign> enim
brevis dicitur.</p>
<p>10. Amphimacrus dicitur, quod duae hinc inde longae
habent in medio inclusam brevem: <foreign xml:lang="greek">μακρὸς</foreign> enim
Graece longus dicitur.</p>
<p>11. Bacchius appellatus est, eo quod eo pede Bacchica,
id est, Liberi sacra, celebrabantur.</p>
<p>
            <pb n="0091B"/>
          </p>
<p>12. Antibacchius, vel palimbacchius dictus, quia
contrarius, vel iteratus a Bacchio est.</p>
<p>13. Proceleumaticus, eo quod sit ad celeuma
canentium aptus.</p>
<p>14. Dispondeus autem, et ditrochaeus, et diambus
dictus, quod geminis constent iambis, spondeis, vel
trochaeis.</p>
<p>15. Antispastus, quod sit ex contrariis syllabis, ex
brevi et longa, ex longa et brevi.</p>
<p>16. Choriambus vero, quia ex hoc pede compositum
carmen choris aptissimum sit.</p>
<p>17. Ionici sane propter numerorum inaequalem sonum
dicti; habent enim binas longas syllabas, binasque
correptas.</p>
<p>18. Paeones dicti ab inventore. Constant ipsi ex
una longa et tribus brevibus; quae longa juxta nomina
<pb n="0091C"/>
eorum variatim est constituta.</p>
<p>19. Epitriti vocati, quod semper tres longas habeant
syllabas, et unam brevem.</p>
<p>20. Syzygiae autem sunt pentasyllabi, et hexasyllabi
pedes. Et dictae apud Graecos <foreign xml:lang="greek">συζυγίαι,</foreign> quasi
quaedam declinationes. Sed hi non sunt pedes, sed
appellantur pentasyllabi, et hexasyllabi, quia ultra
quinque, et sex syllabas non procedunt; unde non
oportet in carmine has syllabas quodlibet excedere
<pb n="0092A"/>
nomen, ut <hi>Carthaginiensium, Hierosolymitanorum,</hi> et <hi>Constantinopolitanorum.</hi> <emph>27</emph>
          </p>
<p>21. Accidunt unicuique pedi arsis, et thesis, id
est, elevatio, et positio vocis. Neque enim iter pedes
dirigere poterunt, nisi alterna vice leventur, et ponantur;
ut <hi>arma, ar</hi> elevatio est, <hi>ma</hi> positio. In his
duobus per divisionem pedes legitimi colliguntur.
Aequa divisio est, quoties arsis et thesis aequali temporum
divisione caeduntur.</p>
<p>22. Dupla, quoties ex his unus alterum duplo
vincit. Sescupla vero est, quoties unum alterum
sescuplo superat. In simpla enim ejus parte unum
plus invenitur, in dupla unum minus habetur.
 Sescum enim dimidium dicitur. Triplum est,
quando major pars ter continet totum minus, id est,
<pb n="0092B"/>
tria, et unum. Epitritum est, quando minus continetur
a majore, et ejus tertia pars. Caeduntur vero pedum
membra, vel per aequalitatem, vel per duplum, vel
per sescuplum, vel per triplum, vel epitritum.</p>
<p>23. Partimur ergo in aequa hos:
<list>
<item>Spondeum, ut <hi>aestas;</hi> </item>
<item>Pyrrhichium, ut <hi>fuga;</hi> </item>
<item>Dactylum, ut <hi>Maenalus;</hi> </item>
<item>Anapaestum, ut <hi>Erato;</hi> </item>
<item>Dispondeum, ut <hi>oratores;</hi> </item>
<item>Proceleumaticum, ut <hi>avicula;</hi> </item>
<item>Diiambum, ut <hi>propinquitas;</hi> </item>
<item>Ditrochaeum, ut <hi>cantilena;</hi> </item>
<item>Antispastum, ut <hi>Saloninus;</hi> </item>
<item>Choriambum, ut <hi>Armipotens.</hi> </item>
            </list>
          </p>
<p>24 Item in dupla partimur hos pedes:
<list>
<item>
<pb n="0092C"/>Trochaeum, ut <hi>meta;</hi> </item>
<item>Iambum, ut <hi>parens;</hi> </item>
<item>Molossum, ut <hi>Aeneas;</hi> </item>
<item>Tribrachyn, ut <hi>macula;</hi> </item>
<item>Ionicum majorem, ut <hi>Junonius;</hi> </item>
<item>Ionicum minorem, ut <hi>Diomedes.</hi> </item>
            </list>
 <emph>28</emph>
          </p>
<p>25. Unus vero tantum est qui tripla partitione dividitur,
quae est maxima, atque ideo minime metris adest.</p>
<p>26. Tripla:--Amphibrachys, ut <hi>carina.</hi> </p>
<p>
            <pb n="0093A"/>Sescupli autem ii sunt;
<list>
<item>Amphimacrus, ut <hi>insulaees</hi> (sic);</item>
<item>Bacchius, ut <hi>Achat</hi> (sic);</item>
<item>Antibacchius, ut <hi>natura;</hi> </item>
<item>Paeon primus, ut <hi>legitimus;</hi> </item>
<item>Paeon secundus, ut <hi>colonia;</hi> </item>
<item>Paeon tertius, ut <hi>Menedemus;</hi> </item>
<item>Paeon quartus, ut <hi>celeritas.</hi> </item>
            </list>
          </p>

<p>27. Restant quos epitrita partitione dividimus:
<list>
<item>Epitritus primus, ut <hi>sacerdotes;</hi> </item>
<item>Epitritus secundus, ut <hi>conditores;</hi> </item>
<item>Epitritus tertius, ut <hi>Demosthenes;</hi> </item>
<item>Epitritus quartus, ut <hi>Fescenninus.</hi> </item>
            </list>
          </p>
<p>Sunt igitur aequi decem, dupli vero sex, triplus
unus, sescupli septem, epitriti quatuor.</p>
<p>
            <pb n="0093B"/>
          </p>
<p>28. Numerus syllabarum in pedibus a duabus
usque ad sex protenditur: ulterius enim non procedit,
quia usque ad sex syllabas tenduntur pedes. Tempora
in pedibus sunt, ut quanta unusquisque pes habeat.
Resolutio est pedum, quando pro una longa duae breves
ponuntur, aut pro duabus longis quatuor breves,
ut: <hi>Sectaque intexunt abiete costas. Abiete</hi> nunc resolutio
est spondei in proceleumaticum, in qua resolutione
semper synaloepham sequitur Virgilius.</p>
<p>29. Ex una autem longa duae breves fiunt; ex duabus
autem brevibus <emph>29</emph> longa nunquam fit. Findi enim
solida possunt, solidari scissa non possunt. Figura est,
cujus nota syllabae agnoscuntur. Ubi enim circuli
partem inferiorem bis positam aspicis, Pyrrichius est,
; ubi <hi>i</hi> geminum jacens, spondeus, ––. Nam nota
<pb n="0093C"/>
brevis inferior semicirculus 
, nota longa <hi>i</hi> jacens
est–.</p>
<p>30. Metra pedibus accidunt, ut a trochaeo trochaicum,
a dactylo dactilicum, a iambo iambicum,
de quibus paulopost dicendum est.</p>
</div2>

<div2>
          <head>CAPUT XVIII. <hi>De accentibus.</hi> </head>
<p>1. Accentus, qui Graece prosodia dicitur, ex Graeco
nomen accepit. Nam Graece <foreign xml:lang="greek">πρὸς,</foreign> Latine <hi>ad,</hi> <foreign xml:lang="greek">ᾠδὴ</foreign>
Graece, Latine <hi>cantus</hi> est. Hoc enim nomen de verbo
ad verbum expressum est. Latini enim habent et
alia nomina. Nam accentus et tonos et tenores dicunt,
quia ibi sonus crescit et desinit.</p>
<p>2. Accentus autem dictus, quod juxta cantum sit,
<pb n="0094A"/>
sicut adverbium, quia juxta verbum est. Acutus accentus
dictus, quod acuat et erigat syllabam. Gravis, quod
deprimat, et deponat, est enim contrarius acuto. Circumflexus,
quia de acuto et gravi constat: incipiens
enim ab acuto in gravem desinit; atque ita, dum ascendit,
et descendit, circumflexus efficitur.</p>
<p>3. Acutus autem et circumflexus similes sunt,
nam uterque levat syllabam. Gravis contrarius
videtur ambobus, nam semper deprimit syllabas,
cum illi levent, ut: <hi>Undè venit Titan, et nox ubi
sidera condit. Undè</hi> hic gravis est, minus enim
sonat quam acutus, et circumflexus.</p>
<p>4. Monosyllaba autem pars orationis, si naturaliter
brevis est, ut <hi>vir,</hi> <emph>30</emph> aut positione longa, ut <hi>árs,</hi> acutum
accentum habebit. Si vero naturaliter longa, ut <hi>rês,</hi> 
<pb n="0094B"/>
circumflexum. Dissyllaba pars orationis, si priorem
naturaliter longam habet, et ultimam brevem, circumflectitur,
ut <hi>Musâ,</hi> aliter acuitur. Trisyllaba pars
orationis, si mediam brevem habet, ut <hi>tibia,</hi> tunc
primam acuimus. Si vero naturaliter longam habet
secundam, et ultimam brevem, ut <hi>Românus,</hi> tunc
mediam circumflectimus.</p>
<p>5. Tetrasyllaba autem, et pentasyllaba ratione
trisyllaborum retinentur. Gravis accentus cum
uno accentu poni potest in dictione una, cum
utrisque nunquam, ut <hi>Catùllus.</hi> In composita dictione
unus accentus est, ut <hi>armipotens, omnipotens.</hi> </p>
<p>6. Accentus autem reperti sunt, vel propter distinctionem,
ut <hi>viridìque in littore conspicitur sus,</hi> ne
dicas <hi>ursus,</hi> vel propter pronuntiationem, ne dicas
<pb n="0094C"/> <hi>méta</hi> 
 breviter, et non producta <hi>metâ,</hi> vel discernendae
ambiguitatis causa, ut <hi>ergò.</hi> Nam cum producitur <hi>go,</hi> 
causam significat, cum corripitur, conjunctio est.</p>
</div2>

<div2>
          <head>CAPUT XIX. <hi>De figuris accentuum.</hi> </head>
<p>1. Figurae accentuum decem sunt, quae a grammaticis
pro verborum distinctionibus apponuntur. <foreign xml:lang="greek">Ὀξεῖα,</foreign>
 id est, acutus accentus, linea a sinistra parte
in dexteram partem sursum ducta fit ita: '.</p>
<p>2. <foreign xml:lang="greek">Βαρεῖα,</foreign> id est, gravis linea a summo sinistrae in
dexteram deposita, fit ita: `. <emph>31</emph>
          </p>
<p>3. <foreign xml:lang="greek">Περισπωμένη,</foreign> id est, circumflexus, linea
de acuto et gravi facta exprimitur ita: ~.</p>
<p>4. <foreign xml:lang="greek">Μακρὰ,</foreign> id est, longa, virgula jacens est, ita: –.</p>
<p>
            <pb n="0095A"/>
          </p>
<p>5. <foreign xml:lang="greek">Βραχὺς,</foreign> id est, brevis, pars est circuli inferior,
jacens ita: .</p>
<p>6. <foreign xml:lang="greek">Ὑφὲν,</foreign> id est, conjunctio, quia duo verba connectit,
subjecta virgula versui circumflexa fit ita:  .</p>
<p>7. Diastole, id est, distinctio, quae e contrario separat,
dextera pars circuli supposita versui fit ita:  .</p>
<p>8. Apostrophos, pars item circuli dextera, et ad
summam litteram apposita, fit ita: ' , qua nota deesse
ostenditur in sermone ultima vocalis, ut <hi>tribunal ' ,</hi> 
pro <hi>tribunali.</hi> </p>
<p>9. <foreign xml:lang="greek">Δασεῖα,</foreign> quod interpretatur aspiratio, id est, ubi
II littera poni debet, tali figura notatur:  .</p>
<p>10. <foreign xml:lang="greek">Ψιλὴ,</foreign> quod interpretatur siccitas, sive purum,
id est, ubi II littera esse non debet, tali nota
ostenditur:  .</p>
<p>
            <pb n="0095B"/>
          </p>
<p>11. Quorum duorum accentuum figuram Latini
ex ipsa littera aspirationis fecerunt. Unde; si conjungas
has, facis eamdem aspirationis notam H. Rursum
si medium ejus apicem scindis, <foreign xml:lang="greek">δασεῖαν</foreign> , et <foreign xml:lang="greek">ψιλὴν</foreign>
   facis.</p>
</div2>

<div2>
          <head>CAPUT XX. <hi>De positura.</hi> </head>
<p>1. Positura est figura ad distinguendos sensus per
cola et commata, et periodos, quae dum ordine suo
apponitur, sensum nobis <emph>32</emph> lectionis ostendit. Dictae
autem positurae, vel quia punctis positis annotantur, vel
quia ibi vox pro intervallo distinctionis deponitur.</p>
<p>2. Has Graeci <foreign xml:lang="greek">θέσεις</foreign> vocant, Latini <hi>posituras.</hi> Prima
positura, subdistinctio dicitur, eadem et <foreign xml:lang="greek">κόμμα.</foreign> Media
distinctio sequens est, ipsa et <foreign xml:lang="greek">κῶλον.</foreign> Ultima distinctio,
<pb n="0095C"/>
quae totam sententiam claudit, ipsa est <foreign xml:lang="greek">περίοδος</foreign>; cujus,
ut diximus, partes sunt <foreign xml:lang="greek">κῶλον</foreign> et <foreign xml:lang="greek">κόμμα,</foreign> quarum diversitas
punctis diverso loco positis demonstratur.</p>
<p>3. Ubi enim in initio pronuntiationis necdum plena
pars sensus est, et tamen respirare oportet, fit
comma, id est, particula sensus, punctusque ad imam
litteram ponitur, et vocatur subdistinctio ab eo quod
punctum subtus, id est, ad imam litteram accipit.</p>
<p>4. Ubi autem in sequentibus jam sententia sensum
praestat, sed adhuc aliquid superest de sententiae plenitudine,
fit colon, mediamque litteram puncto notamus,
et mediam distinctionem vocamus, quia punctum
ad mediam litteram ponimus.</p>
<p>
            <pb n="0096A"/>
          </p>
<p>5. Ubi vero jam per gradus pronuntiando plenam
sententiae clausulam facimus, fit periodus; punctumque
ad caput litterae ponimus, et vocatur distinctio,
id est, disjunctio, quia integram separavit sententiam.</p>
<p>6. Hoc quidem apud oratores. Caeterum apud
poetas ubi in versu post duos pedes syllaba remanet,
comma est, quia ibi post scansionem praecisio verbi
facta est. Ubi vero post duos pedes de parte orationis
nihil superest, colon est. Totus autem versus periodus
est.
<emph>33</emph> </p>
        </div2>

<div2>
          <head>CAPUT XXI. <hi>De notis sententiarum.</hi> </head>
<p>1. Praeterea quaedam scripturarum notae apud celeberrimos
auctores fuerunt, quasque antiqui ad distinctionem
<pb n="0096B"/>
scripturarum carminibus et historiis apposuerunt.
Nota est figura propria in litterae modum
posita, ad demonstrandum unamquamque verbi,
sententiarumque ac versuum rationem. Notae autem
versibus apponuntur numero viginti sex, quae sunt
nominibus infra scriptis.</p>
<p>2. Asteriscus (*) apponitur in iis quae omissa sunt,
ut illucescant per eam notam, quae deesse videntur.
Stella enim <foreign xml:lang="greek">ἀστὴρ</foreign> Graeco sermone dicitur, a quo
asteriscus est derivatus.</p>
<p>3. Obelus, (–) id est, virgula jacens, apponitur
in verbis vel sententiis superflue iteratis, sive in
iis locis ubi lectio aliqua falsitate notata est, ut quasi
sagitta jugulet supervacua, atque falsa confodiat.
Sagitta enim Graece <foreign xml:lang="greek">ὀβελὸς</foreign> dicitur.</p>
<p>
            <pb n="0096C"/>
          </p>
<p>4. Obelus ( ) superne adpunctus ponitur in iis,
de quibus dubitatur utrum tolli debeant necne.</p>
<p>5. Limniscus, (÷) id est, virgula inter geminos
punctos jacens, <emph>34</emph> apponitur in iis locis quae sacrae
Scripturae interpretes eodem sensu, sed diversis sermonibus,
transtulerunt.</p>
<p>6. Antigraphus ( ) cum puncto apponitur,
ubi in translationibus diversus sensus habetur.</p>
<p>7. Asteriscus ( ) cum obelo: hac proprie Aristarchus
utebatur in iis versibus, qui non suo loco
positi erant.</p>
<p>8. Paragraphus ( ) ponitur ad separandas res
<pb n="0097A"/>
a rebus quae in connexu concurrunt, quemadmodum
in catalogo loca a locis, et regiones a regionibus,
in agone praemia a praemiis, certamina a diversis
certaminibus separantur.</p>
<p>9. Positura ( ) est figura paragrapho contraria,
ideo sic formata, quia sicut ille principia notat,
ita ista fines a principiis separat.</p>
<p>10. Cryphia ( ), circuli pars inferior cum puncto,
ponitur in iis locis ubi quaestio dura et obscura
aperiri vel solvi non potest.</p>
<p>11. Antisigma ( ) ponitur ad eos versus quorum
ordo pe rmutandus est, sic et in antiquis auctoribus
positum invenitur.</p>
<p>12. Antisigma ( ) cum puncto ponitur in iis
<pb n="0097B"/>
locis ubi in eodem sensu duplices versus sunt, et
dubitatur qui potius eligendus sit.</p>
<p>13. Diple ( ): hanc scriptores nostri apponunt
in libris ecclesiasticorum virorum ad separanda,
vel demonstranda testimonia sanctarum scripturarum.</p>
<p>14. Diple <foreign xml:lang="greek">περὶ στίχον,</foreign> ( ) hanc primus Leogoras
Syracusanus apposuit <emph>35</emph> Homericis versibus ad
separationem olympi a coelo.</p>
<p>15. Diple <foreign xml:lang="greek">περιεστιγμένη,</foreign> ( ) id est, cum geminis
punctis: hanc antiqui in iis apponebant quae
Zenodotus Ephesius non recte adjecerat aut detraxerat,
aut permutaverat; in iis et nostri ea usi
sunt.</p>
<p>
            <pb n="0097C"/>
          </p>
<p>16. Diple <foreign xml:lang="greek">ὠβελισμένη</foreign> ( ) interponitur ad
separandas in comoediis vel tragoediis periodos.</p>
<p>17. Aversa ( ) quoties strophe et antistrophe
infertur.</p>
<p>18. Aversa cum obelo ( ) ad ea ponitur quae
ad aliquid respiciunt, ut:
<l>
<pb n="0098A"/> Nosne tibi fluxas Phrygiae res vertere fundo</l>
<l>Conamur? nos? an miseros qui Troas Achivis</l>
<l>Objecit? . . . .</l>
          </p>
<p>19. Dipel ( ) superne obelata ponitur ad
conditiones locorum, ac temporum, persona rumque
mutatas.</p>
<p>20. Diple recta et aversa superne obelata
( ) ponitur, finita loco suo monade significante
similem sequentem quoque esse.</p>
<p>21. Ceraunium ( ) ponitur quoties multi
versus improbantur, nec per singulos obelantur,
ceraunus enim fulmen dicitur.</p>
<p>22. Chresimon ( ). Haec sola ex voluntate
uniuscujusque ad aliquid notandum ponitur. <emph>36</emph>
          </p>
<p>23. <foreign xml:lang="greek">Φ</foreign> et <foreign xml:lang="greek">ρ,</foreign> ( ), id est <foreign xml:lang="greek">φροντίς.</foreign> Haec ubi aliquid
<pb n="0098B"/>
obscuritatis est, ob sollicitudinem ponitur.</p>
<p>24. Anchora ( ) superior ponitur, ubi aliqua
res magna omnino est.</p>
<p>25. Anchora inferior ubi aliquid vilissime, vel inconvenientius
denuntiatum est.</p>
<p>26. Coronis ( ) nota tantum in fine libri apponitur.</p>
<p>27. Alogus ( ) nota ad mendas adhibetur.</p>
<p>28. Fiunt et aliae librorum notulae pro agnoscendis
iis quae per extremitates paginarum exponuntur, ut
ubi lector in liminari hujusmodi signum invenerit
ad textum recurrens ejusdem sermonis vel versiculi,
sciat esse expositionem cujus similem superjacentem
notam invenerit.</p>
</div2>

<div2>
          <head>CAPUT XXII. <hi>De notis vulgaribus.</hi> </head>

<pb n="0098C"/>
<p>1. Vulgares notas Ennius primus mille et centum
invenit. <emph>37</emph> Notarum usus erat ut quidquid pro concione
aut in judiciis diceretur librarii scriberent complures
simul astantes, divisis inter se partibus, quot
quisque verba, et quo ordine exciperet. Romae
<pb n="0099A"/>
primus Tullius Tiro Ciceronis libertus commentatus
est notas, sed tantum praepositionum.</p>
<p>2. Post eum Vipsanius Philargius, et Aquila libertus
Maecenatis <emph>38</emph> alius alias addiderunt. Deinde
Seneca, contractu omnium, digestoque, et aucto
numero, opus effecit in quinque millia. Notae autem
dictae, eo quod verba vel syllabas praefixis characteribus
notent, et ad notitiam legentium revocent, quas
qui didicerunt proprie jam <hi>notarii</hi> appellantur.</p>
</div2>

<div2>
          <head>CAPUT XXIII. <hi>De notis juridicis.</hi> </head>
<p>1. Quaedam autem litterae in libris juris verborum
suorum notae sunt, quo scriptio celeris breviorque
fiat. Scribebatur enim, verbi gratia, per B et F, <hi>bonum
factum;</hi> per S et C, <hi>senatusconsultum;</hi> <emph>39</emph> per R et
<pb n="0099B"/>
P, <hi>respublica;</hi> per P et R, <hi>populus Romanus;</hi> per D
et T, <hi>duntaxat;</hi> per supinam III litteram <hi>mulier;</hi> per
P, secundum naturam, <hi>pupillus;</hi> per PV, verso capite, <hi>pupilla;</hi> 
 per unum K, <hi>kaput;</hi> per duo KK juncta, <hi>kalumniae kausa;</hi> 
 per I et E, <hi>judex esto;</hi> per D et M, <hi>dolum malum.</hi> </p>
<p>2. Cujus generis plurimae consimiles notae in libris
antiquis inveniuntur. Has juris notas novitii imperatores
a Codicibus legum abolendas sanxerunt, quia
multos per has callidi ingenio ignorantes decipiebant,
atque ita jusserunt scribendas in legibus litteras, ut
nullos errores, nullas ambages afferant, sed sequenda
et vitanda aperte demonstrent.</p>
</div2>

<div2>
          <head>CAPUT XXIV. <hi>De notis militaribus.</hi> </head>
<p>
            <pb n="0099C"/>
          </p>
<p>1. In breviculis quoque quibus militum nomina
continebantur <emph>40</emph> propria nota erat apud veteres, qua
inspiceretur quanti ex militibus superessent, quantique
<pb n="0100A"/>
in bello cecidissent. <hi>T</hi> nota in capite versiculi posita <hi>superstitem</hi> 
 designabat. <foreign xml:lang="greek">Θ</foreign> Vero ad uniuscujusque defuncti
nomen apponebatur. Unde et habet per medium
telum. Id est, mortis signum, de qua Persius ait:
<l>Et potis est nigrum vitio praefigere theta.</l>
          </p>
<p>2. Cum autem impuritiam significare vellent
lambda littera usi sunt; sicut mortem significabant
cum ponebant theta ad caput. In stipendiorum quoque
largitione propriae erant notae.</p>
</div2>

<div2>
          <head>CAPUT XXV. <hi>De notis litterarum.</hi> </head>
<p>1. Notas etiam litterarum inter se veteres faciebant,
ut quidquid occulte invicem scriptura significare
vellent, mutuo scriberent. <emph>41</emph> Testis est Brutus,
qui iis litteris ea quae acturus erat notabat, ignorantibus
<pb n="0100B"/>
aliis quid sibi vellent eae litterae.</p>
<p>2. Caesar quoque Augustus ad filium: <hi>Cum,</hi> inquit, <hi>innumerabilia incidunt assidue, quae scribi ad alterutrum
oportet, et esse secreta; habeamus ergo inter nos notas, si
vis, tales, ut cum aliquid notis scribendum erit, pro unaquaque
littera scribamus sequentem, hoc modo, pro</hi> 
 A,
B; <hi>pro</hi> B, C, <hi>et deinceps eadem ratione caeteras; pro</hi> Z <hi>autem littera redeundum erit ad duplex</hi> 
 AA. Quidam
etiam versis verbis scribebant.</p>
</div2>

<div2>
          <head>CAPUT XXVI. <hi>De notis digitorum.</hi> </head>
<p>1. Sunt quaedam et digitorum notae, sunt et oculorum,
quibus secum taciti proculque distantes colloquuntur,
sicut mos est militaris, ut quoties consentit
exercitus, quia voce non potest, manu promittat, alii
<pb n="0100C"/>
quia voce non possunt, gladiorum nutu salutant.</p>
<p>2. Ennius de quadam impudica: <hi>Quasi in choro
pila ludens</hi> <emph>42</emph> <hi>datatim dat sese et communem facit.
<pb n="0101A"/>
Alium tenet, alii adnudat, alibi manus est occupata, alii
pervellit pedem, alii dat annulum spectandum a labris,
alium invocat, cum alio cantat, attamen aliis dat digito
litteras.</hi> Et Salomon: <hi>Annuit oculo, terit pede, digito
loquitur.</hi> </p>
</div2>

<div2>
          <head>CAPUT XXVII. <hi>De orthographia.</hi> </head>
<p>1. Orthographia Graece, Latine Recta scriptura interpretatur; <foreign xml:lang="greek">ὀρθὴ</foreign>
 enim Graece <hi>recta;</hi> <foreign xml:lang="greek">γραφὴ</foreign> <hi>scriptura</hi> 
dicitur: haec disciplina docet quemadmodum scribere
debeamus. Nam sicut ars tractat de partium declinatione,
ita orthographia de scribendi peritia, ut puta <hi>ad,</hi> 
 cum est praepositio, <hi>d</hi> litteram; cum est conjunctio, <hi>t</hi> 
 litteram accipit.</p>
<p>2. <hi>Haud,</hi> quando adverbium est negandi, <hi>d</hi> littera
<pb n="0101B"/>
terminatur, et aspiratur in capite; quando autem conjunctio
est, per <hi>t</hi> litteram sine aspiratione scribitur. <emph>43</emph>
          </p>
<p>3. <hi>Apud</hi> praepositio per <hi>d</hi> scribitur, sicut <hi>ad
patrem,</hi> quoniam veteres saepe <hi>ad</hi> pro <hi>apud</hi> usi sunt,
duabus ex iis mediis litteris subtractis.</p>
<p>4. Interdum autem aliae litterae in locum aliarum
rite ponuntur. <hi>B</hi> et <hi>p</hi> litteris quaedem cognatio est;
nam pro <hi>birro</hi> dicimus <hi>pirrum. C</hi> et <hi>g</hi> quamdam cognationem
habent; nam cum dicimus <hi>centum</hi> et <hi>trecentos,</hi> 
postea dicimus <hi>quadringentos, g</hi> ponentes pro <hi>c. C</hi> 
 et <hi>q</hi> similiter cognatio est; nam <hi>hujusce</hi> per <hi>c,
cujusque</hi> per <hi>q</hi> scribimus. <hi>Cum</hi> autem praepositio,
per <hi>c</hi> scribenda est, si autem adverbium fuerit, per <hi>q.</hi> 
 Dicimus enim <hi>quum</hi> lego. <hi>Deus</hi> per <hi>e</hi> solam; <hi>daemon</hi> 
per <hi>ae</hi> diphthongum est notandus.</p>
<p>
            <pb n="0101C"/>
          </p>
<p>5. <hi>Equus,</hi> quod est animal, per <hi>e</hi> scribendus. <hi>Aequus,</hi> 
 quod est justus, per <hi>ae</hi> diphthongon est
scribendus. <hi>Exul</hi> addita <hi>s</hi> debet scribi, quia <hi>exul</hi> 
dicitur qui extra solum est. <hi>Exultat</hi> melius sine <hi>s</hi> 
littera scribitur. Nam cum ipsa <hi>x</hi> ex <hi>c</hi> et <hi>s</hi> constat,
quomodo cum in ea sit <hi>s,</hi> rursus ei additur alia?</p>
<p>6. <hi>Aequor</hi> per diphthongon scribendum, quia
non ab aqua, sed ab aequalitate nomen est factum.</p>
<p>7. <hi>Forsitan</hi> per <hi>n</hi> in fine scribendum, quia integrum
ejus est <hi>si forte tandem.</hi> </p>
<p>
            <pb n="0102A"/>
          </p>
<p>8. <hi>Fedus,</hi> quod est deformis, per <hi>e</hi> solam scribendum; <hi>foedus,</hi> 
 quod est pactum, cum <hi>oe</hi> diphthongo
scribendum.</p>
<p>9. <hi>Formosus</hi> sine <hi>n</hi> scribitur quia a <hi>formo,</hi> id
est, <hi>calido;</hi> calor namque sanguinis efficit pulchritudinem.</p>
<p> <hi>Gnatus,</hi> <emph>44</emph> quod est filius, per <hi>g</hi> scribendum,
quia facit <hi>generatus.</hi> </p>
<p>10. <hi>H,</hi> quae aspirationis nota est, in Latino tantum
vocalibus jungitur, ut <hi>honor, homo, humus.</hi> 
 Aspiratur autem et consonantibus, sed in Graecis,
et Hebraeis nominibus. <hi>Heus</hi> autem, et <hi>heu</hi> interjectiones
per <hi>h</hi> scribendae.</p>
<p>11. <hi>I</hi> litteram inter duas vocales constitutam his
scribi quidam existimabant ut <hi>Trojia, Majia,</hi> sed
<pb n="0102B"/>
hoc ratio non permittit. Nunquam enim tres vocales
in una syllaba scribuntur. Sed <hi>i</hi> littera inter duas
vocales constituta pro duplici habetur.</p>
<p>12. <hi>Id,</hi> pronomen neutri generis per <hi>d</hi> scribitur,
ab eo quod est <hi>is, ea, id,</hi> quia facit <hi>idem.</hi> </p>
<p>Quod si verbum est tertiae personae per <hi>t</hi> notabitur,
ab eo quod est <hi>eo, is, it,</hi> quia facit <hi>itur.</hi> </p>
<p>13. <hi>K</hi> litteram antiqui praeponebant quoties A sequebatur,
ut <hi>kaput, Kanna, Kalamus.</hi> Nunc autem <hi>Kartago,</hi> 
 et <hi>Kalendae</hi> per eamdem tantum scribuntur.
Omnia autem Graeca nomina qualicunque sequente
vocali per <hi>k</hi> sunt scribenda.</p>
<p>14. <hi>Laetus</hi> per <hi>ae</hi> diphthongum scribitur quia laetitia
a latitudine vocata est, cui contraria est tristitia,
quae angustiam facit. <hi>L</hi> autem littera interdum pro <hi>d</hi> 
<pb n="0102C"/>
littera utimur, ut <hi>latum</hi> pro <hi>datum,</hi> et <hi>calamitatem</hi> 
pro <hi>cadamitate;</hi> a <hi>cadendo</hi> enim nomen sumpsit <hi>calamitas.</hi> </p>
<p>15. <hi>Maxumus,</hi> an <hi>maximus,</hi> et si qua similia
sunt, qualiter scribi debeant <emph>45</emph> quaesitum est. Varro
tradidit Caesarem per <hi>i</hi> hujusmodi verba enuntiare,
et scribere solitum esse; inde propter auctoritatem
tanti viri consuetudinem factam ut <hi>maximus, optimus,
pessimus,</hi> scribatur.</p>
<p>16. <hi>Malo</hi> per unum <hi>l</hi> scribendum, quia est <hi>magis

<pb n="0103A"/>
 voto; malle</hi> per duo <hi>ll,</hi> quia est <hi>magis velle; nolo</hi> 
quoque per unum <hi>l, nolle</hi> per duo. NOLO enim, <hi>ne
volo</hi> est; NOLLE, <hi>ne velle.</hi> </p>
<p>17. <hi>Os,</hi> si vultum aut ossum significat, per <hi>o</hi> solam
scribendum est; si personam, <hi>h</hi> praeponenda
est.</p>
<p>18. <hi>Ora</hi> finium per <hi>o; hora</hi> dici, per <hi>h</hi> scribendum.</p>
<p> <hi>Onus,</hi> si de onere venit, per <hi>o</hi> solam scribendum;
si de honore, cum <hi>h</hi> aspiratione.</p>
<p>19. <hi>Praepositio</hi> et <hi>praeterea</hi> per diphthongum scribendum.</p>
<p> <hi>Pene</hi> vero, quod est conjunctio, per <hi>e.</hi> </p>
<p> <hi>Poena,</hi> quod est supplicium, per <hi>oe.</hi> </p>
<p>20. <hi>Q</hi> littera tunc recte ponitur, cum illam statim <hi>u</hi> 
 littera sequitur, et alia quaelibet una pluresve vocales
<pb n="0103B"/>
junguntur, ita ut una syllaba fiat. Caetera per <hi>c</hi> 
scribuntur.</p>
<p>21. <hi>Quae</hi> pronomen cum <hi>a</hi> scribendum; <hi>que</hi> conjunctio,
sine <hi>a.</hi> </p>
<p> <hi>Quid,</hi> per <hi>d</hi> litteram scribitur cum pronomen est;
per <hi>t</hi> cum verbum, cujus positio prima est <hi>queo,
quis, quit;</hi> et in compositione <hi>nequeo, nequis, nequit.</hi> <emph>46</emph>
          </p>
<p>22. <hi>Quod,</hi> quando pronomen est, per <hi>d</hi> scribendum;
quando numerus, per <hi>t,</hi> quia <hi>tot</hi> item per <hi>t</hi> 
scribitur.</p>
<p> <hi>Quotidie</hi> per <hi>q</hi> scribendum; non per <hi>c,</hi> ut sit <hi>quot
diebus.</hi> </p>
<p>23. <hi>R</hi> littera, communionem habet cum <hi>s</hi> littera.
Itaque apud antiquos <hi>honos, labos, arbos</hi> dicebatur;
nunc <hi>honor, labor, arbor.</hi> </p>
<p>
            <pb n="0103C"/>
          </p>
<p>24. <hi>Sat</hi> per <hi>t</hi> scribi oportet, quia integrum ejus facit <hi>satis.</hi> </p>
<p> <hi>Sed</hi> per <hi>d</hi> oportet scribi. Apud antiquos enim
<pb n="0104A"/> <hi>sedum</hi> 
 dicebatur; nos finales duas litteras abscidimus.</p>
<p>25. <hi>Tamtus</hi> sicut et <hi>quamtus</hi> in medio <hi>m</hi> habebunt.
De <hi>quam</hi> enim et <hi>tam</hi> veniunt, unde et <hi>quamtitas,
quamtus, et tamtus.</hi> </p>
<p>26. <hi>Vae</hi> interjectio cum <hi>a</hi> scribenda, <hi>ve</hi> conjunctio,
sine <hi>a.</hi> </p>
<p>27. <hi>Xristus,</hi> quia Graecum est per <hi>x</hi> scribendum.
 Ita et <hi>Xrisma.</hi> </p>
<p>28. <hi>Y</hi> et <hi>z</hi> litteris sola Graeca nomina scribuntur.
Nam cum <hi>justitia z</hi> litterae sonum exprimat, tamen,
quia Latinum est, per t scribendum est. Sic <hi>militia,
malitia, nequitia,</hi> et caetera similia.</p>
<p>29. In dubiis quoque verbis consuetudo veterum
erat ut cum eadem <emph>47</emph> littera alium intellectum correpta,
<pb n="0104B"/>
alium producta haberet, longae syllabae apicem
apponebant, ut puta <hi>populus</hi> arborem significaret, an
hominum multitudinem, apice distinguebatur. Sic,
et ubi litterae consonantes geminabantur, sicilicum
superponebant, ut <hi>sel' a, ser' a, as' eres.</hi> Veteres enim
non duplicabant litteras, sed supra sicilicos apponebant.
Qua nota admonebatur lector geminandam esse
litteram.</p>
</div2>

<div2>
          <head>CAPUT XXVIII. <hi>De analogia.</hi> </head>
<p>1. Analogia Graece, Latine Similium comparatio,
sive proportio nominatur. <emph>48</emph> Cujus haec vis est, ut
quod dubium est, ad aliquod simile quod non est dubium
referatur, ut incerta certis probentur. Octo autem modis
comparatio analogiae colligitur, id est, qualitate, comparatione,
<pb n="0104C"/>
genere, numero, figura, casu, extremitatibus
similium syllabarum, et similitudine temporum.</p>
<p>2. Si quid de iis unum defuerit, jam non est analogia,
<pb n="0105A"/>
id est, similitudo; sed est anomalia, id
est, extra regulam, ut <hi>lupus,</hi> et <hi>lepus,</hi> totum convenit;
 sed dissentiunt casu; facit enim <hi>lupi, leporis.</hi> 
Nam regulariter est dum quaeris utrum <hi>trames</hi> masculinum
sit an femininum, et erit masculinum.</p>
<p>3. Item <hi>funis,</hi> si incerti generis esse credis, similis
est illi <hi>panis</hi> in declinatione, et erit masculinum.
 Item ex comparatione positivorum, ut si dicas, <hi>doctus,
magnus,</hi> positivi sunt, et sui similes. Fit, et per
diminutionem, ut puta <hi>funem</hi> masculinum esse <hi>funiculus</hi> 
ostendit; sicut <hi>marmor</hi> neutri generis esse, <hi>masculum</hi> 
 indicat.</p>
<p>4. Nam quod genus in principalitate est, id esse
solet in diminutione. Sed hoc non semper, ut <hi>pistrinum,
pistrilla.</hi> Sed quia scire debemus, ex positione
<pb n="0105B"/>
declinationem, et ex diminutione genus colligere.
<emph>49</emph> </p>
        </div2>

<div2>
          <head>CAPUT XXIX. <hi>De etymologia.</hi> </head>
<p>1. Etymologia est origo vocabulorum, cum vis
verbi vel nominis per interpretationem colligitur.
Hanc Aristoteles <foreign xml:lang="greek">σύμβολον,</foreign> Cicero Notationem nominavit,
quia nomina et verba rerum nota facit, ut puta <hi>flumen,</hi> 
 quia fluendo crevit, a <hi>fluendo</hi> dictum.</p>
<p>2. Cujus cognitio saepe usum necessarium habet in
interpretatione sua. Nam cum videris unde ortum est
nomen, citius vim ejus intelligis. Omnis enim rei inspectio,
etymologia cognita, planior est. Non autem
omnia nomina a veteribus secundum naturam imposita
sunt, sed quaedam, et secundum placitum, sicut et nos
servis et possessionibus interdum secundum quod
<pb n="0105C"/>
placet nostrae voluntati nomina damus.</p>
<p>3. Hinc est quod omnium nominum etymologiae non
reperiuntur, quia quaedam non secundum qualitatem
qua genita sunt, sed juxta arbitrium humanae voluntatis
vocabula acceperunt. Sunt autem etymologiae nominum,
aut ex causa datae, ut <hi>reges</hi> a <hi>regendo,</hi> id est, a <hi>recte
agendo;</hi> aut ex origine, ut <hi>homo</hi> quia sit ex <hi>humo;</hi> aut
ex contrariis, ut a LAVANDO <hi>lutum,</hi> dum lutum non sit
mundum, et <hi>lucus,</hi> quia umbra opacus, parum luceat.</p>
<p>4. Quaedam etiam facta sunt ex nominum derivatione,
ut a PRUDENTIA <hi>prudens.</hi> Quaedam etiam ex vocibus,
ut a GARRULITATE <hi>graculus.</hi> Quaedam ex Graeca
etymologia orta, et declinata sunt in Latinum, ut <hi>silva,
domus.</hi> </p>
<p>5. Alia quoque ex nominibus locorum, urbium,
<pb n="0105D"/>
fluminum traxerunt vocabula. Multa etiam ex diversarum
<pb n="0106A"/>
gentium sermone vocantur. Unde, et origo
eorum vix cernitur. Sunt enim pleraque barbara nomina,
et incognita Latinis et Graecis.
<emph>50</emph> </p>
        </div2>

<div2>
          <head>CAPUT XXX. <hi>De glossis.</hi> </head>
<p>1. Glossa Graeca interpretatione linguae sortitur
nomen. Hanc philosophi adverbum dicunt, quia vocem
illam de qua requiritur uno et singulari verbo
designat. Quid enim illud sit in uno verbo positum
declarat, ut <hi>conticescere</hi> est <hi>tacere.</hi> </p>
<p>2. Item: <hi>latus haurit apertum;</hi> HAURIT, <hi>percutit.</hi> 
Item cum <hi>terminum</hi> dicimus <hi>finem,</hi> aut <hi>populatas</hi> 
interpretamur esse <hi>vastatas,</hi> et omnino cum unius
verbi rem uno verbo manifestamus.</p>
</div2>

<div2>
          <head>CAPUT XXXI. <hi>De differentiis.</hi> </head>

<pb n="0106B"/>
<p>1. Differentia est species definitionis, quam scriptores
artium de eodem et de altero nominant. Haec
enim duo quadam inter se communione confusa,
conjecta differentia, secernuntur, per quam quid sit
utrumque cognoscitur, ut cum quaeritur quid inter <hi>regem</hi> 
 intersit et <hi>tyrannum,</hi> adjecta differentia quid
uterque sit definitur, ut <hi>rex modestus, et temperans,
tyrannus</hi> vero <hi>crudelis.</hi> Inter haec enim duo differentia
cum posita fuerit, quid sit utrumque cognoscitur.
Sic et caetera.
<emph>51</emph> </p>
        </div2>

<div2>
          <head>CAPUT XXXII. <hi>De barbarismo.</hi> </head>
<p>1. Barbarismus est verbum corrupta littera, vel
sono enuntiatum: littera, ut <hi>floriet,</hi> dum <hi>florebit</hi> dicere
<pb n="0106C"/>
oporteat; sono, si pro media syllaba prima producatur,
ut, <hi>latebrae, tenebrae.</hi> Appellatus autem <hi>barbarismus</hi> 
a <hi>barbaris</hi> gentibus, dum Latinae orationis
integritatem nescirent; unaquaeque enim gens facta
Romanorum, cum suis opibus vitia quoque et verborum
et morum Romam transmisit.</p>
<p>2. Inter barbarismum autem, et barbarolexim hoc
interest, quod barbarismus in verbo Latino fit, dum
corrumpitur; quando autem barbara verba Latinis
eloquiis inseruntur, barbarolexis dicitur. Item quando
in prosa vitium fit sermonis, barbarismus vocatur;
quando in metro, metaplasmus dicitur.</p>
<p>3. Barbarismus autem fit scripto, et pronuntiatione.
Scripto quatuor modis: si quis in verbo litteram,
vel syllabam adjiciat, mutet, transmutet, vel
<pb n="0106D"/>
minuat. Pronuntiatione autem fit in temporibus,
<pb n="0107A"/>
tonis, aspirationibus, et reliquis, quae sequuntur.</p>
<p>4. Per tempora quippe fit barbarismus, si pro longa
syllaba brevis ponatur, aut pro brevi longa. Per
tonos, si accentus in aliam syllabam commutetur. Per
aspirationem, si adjiciatur <hi>h</hi> littera ubi non debet, aut
detrahatur ubi esse oportet.</p>
<p>5. Per hiatum, quoties in pronuntiatione scinditur
versus antequam compleatur; sive quoties vocalis votalem
sequitur, ut <hi>Musae Aonides.</hi> Fit barbarismus,
et per metacismos, iotacismos, et lambdacismos.</p>
<p>6. Metacismus est quoties <hi>m</hi> litteram vocalis sequitur,
ut, <hi>bonum aurum, justum amicum.</hi> Sed et hoc vitium,
aut suspensione <hi>m</hi> litterae, aut detractione vitamus.</p>
<p>7. Iotacismus est quoties in iota littera duplicatur
sonus, ut, <hi>Troiia, Maiia,</hi> ubi earum litterarum adeo
<pb n="0107B"/>
exilis erit pronuntiatio, ut unum iota, non duo, souare
videatur.</p>
<p>8 Lambdacismus est, si pro uno <hi>l</hi> duo pronuntientur,
ut Afri <emph>52</emph> faciunt, sicut <hi>colloquium</hi> pro <hi>conloquium;</hi> 
vel quoties unum <hi>l</hi> exilius, duo largius proferimus.
Quod contra est; nam unum largius, duo
exilius proferre debemus.</p>
<p>9 Collisio est quoties novissimae svllabae finis in
alterius principio est, ut <hi>matertera.</hi> </p>
</div2>

<div2>
          <head>CAPUT XXXIII. <hi>De Soloecismo.</hi> </head>
<p>1. Soloecismus est plurimorum verborum inter se inconveniens
compositio, sicut barbarismus unius verbi
corruptio. Verba enim non recta lege conjuncta
soloecismus est; ut si quis dicat, <hi>inter nobis</hi> pro <hi>inter
<pb n="0107C"/>
nos;</hi> aut <hi>dare veniam sceleratorum,</hi> pro <hi>sceleratis.</hi> </p>
<p>2. Dictus autem soloecismus a Cilicibus, qui ex
urbe Solae, quae nunc Pompeiopolis appellatur, profecti,
cum apud alios commorantes, suam et illorum
linguam vitiose inconsequenterque confunderent,
soloecismo nomen dederunt. Unde et similiter loquentes
soloecismos facere dicuntur. <emph>53</emph>
          </p>
<p>3. Soloecismus autem apud poetas <hi>schema</hi> dicitur,
quoties inversu necessitate metri factus invenitur;
cum autem non invenitur necessitas, permanet soloecismi
culpa.</p>
<p>4. Soloecismus fit duobus modis: aut per partes orationis,
aut per accidentia. Per partes orationis fit, si
<pb n="0108A"/>
alteram partem pro altera ponamus, ut puta si praepositiones
adverbiis applicemus. Per accidentia fit, id
est, per ea quae accidunt partibus, ut puta per qualitates,
genera, numeros, figuras, et casus. Per ista igitur
omnia fiunt soloecismi, sicut Donatus exposuit.</p>
<p>5. Fiunt praeterea et plurimis modis. Nam Lucilius
centum genera soloecismorum dixit, quos omnes
vitare potius quam sequi debet qui regulam recte
loquendi tenere studet.</p>
</div2>

<div2>
          <head>CAPUT XXXIV. <hi>De Vitiis.</hi> </head>
<p>1. Vitia apud grammaticos illa dicuntur, quae in
eloquio cavere debemus. Sunt autem haec: barbarismus,
soloecismus, acyrologia, cacephaton, et reliqua.</p>
<p>2. Barbarismus est corruptio verbi unius, ut si
<pb n="0108B"/>
tertiam syllabam quis producat in <hi>ignoscere.</hi> </p>
<p>3. Soloecismus, compositio vitiosa verborum: ut si
aliquis dicat, <hi>inter hominibus</hi> pro <hi>inter homines.</hi> </p>
<p>4. Acyrologia, non propria dictio: ut, <hi>liceat sperare
timenti;</hi> proprium est autem timenti formidare, non
sperare; et, <hi>gramineo in campo:</hi> proprium est <hi>graminosum</hi> 
 dicere campum, non <hi>gramineum.</hi> </p>
<p>5. Cacephaton, dictio obscena, vel incomposite sonans.
Obscoena, ut, <emph>54</emph> <hi>his animum arrecti dictis.</hi> Incomposita,
ut, <hi>juvat ire et Dorica castra.</hi> Mala enim compositio
fit, ab ea syllaba incipere qua superior finierat.</p>
<p>6. Pleonasmos, adjectio unius verbi supervacua:
ut, <hi>Hactenus arvorum cultus</hi> et <hi>sidera coeli.</hi> Neque
enim alibi nisi in coelo sunt sidera.</p>
<p>7. Perissologia, adjectio plurimorum verborum
<pb n="0108C"/>
supervacua: ut, <hi>Vivat Ruben, et non moriatur,</hi> dum
non sit aliud vivere quam non mori.</p>
<p>8. Macrologia, longiloquium, res non necessarias
comprehendens, ut: <hi>Legati, non impetrata pace, retro
unde venerant domum reversi sunt.</hi> </p>
<p>9. Tautologia, idemloquium, ut: <hi>Si fata virum
servant, si vescitur aura, aetherea, neque adhuc crudelibus
occubat umbris.</hi> Totum enim quod repetitur una
res est, sed crebro sermone annuntiata</p>
<p>10. Eclipsis est defectus dictionis, in quo necessaria
verba desunt, ut, <hi>cui pharetra ex auro;</hi> deest enim <hi>erat.</hi> </p>
<p>11. Tapinosis est humilitas statum magnae rei dictis
infirmans, ut:
<l>
<pb n="0109A"/> <hi>Apparent rari nantes in gurgite vasto.</hi> </l>
          </p>
<p>12. Cacosyntheton, Vitiosa compositio: ut, <hi>versaque
juvencum terga fatigamus hasta.</hi> </p>
<p>13. Amphibolia, Ambigua dictio; quae fit, aut
per casum accusativum, ut illud responsum Apollinis
ad Pyrrhum:
<l> <hi>Aio te, Aeacida, Romanos vincere posse.</hi> </l>
In quo non est certum quem in ipso versu monstraverit
esse victorem.</p>
<p>14. Fit et per incertam distinctionem, ut, <hi>bellum
ingens geret Italia.</hi> Incerta distinctio, utrum <hi>bellum
ingens,</hi> an <hi>ingens Italia.</hi> </p>
<p>15. Fit, et per commune verbum, <hi>deprecatur Cato,
calumniatur Cicero, praestolatur Brutus, dedignatur
<pb n="0109B"/>
Antonius;</hi> nec ostenditur in hac ambiguitate utrum
ipsi alios, an alii ipsos deprecati sunt, aut calumniati.</p>
<p>16. Fit et per homonymiam, quando uno nomine
multa significantur, ut <hi>acies,</hi> et non addas, aut <hi>ferri,</hi> 
aut <hi>oculorum,</hi> aut <hi>militum.</hi> 
<emph>55</emph> </p>
        </div2>

<div2>
          <head>CAPUT XXXV. <hi>De metaplasmis.</hi> </head>
<p>1. Metaplasmus Graeca lingua, Latine Transformatio
dicitur, qui fit in uno verbo propter metri necessitatem,
et licentiam poetarum. Cujus species istae sunt.</p>
<p>2. Prothesis, appositio in principio verbi, ut <hi>gnato</hi> 
pro <hi>nato,</hi> et <hi>tetulit</hi> pro <hi>tulit.</hi> Epenthesis, appositio in
medio, ut <hi>relliquias</hi> pro <hi>reliquias, induperator</hi> pro <hi>imperator.</hi> </p>
<p>3. Paragoge, appositio in fine, ut <hi>magis,</hi> pro
<pb n="0109C"/> <hi>mage,</hi> 
 et <hi>potestur,</hi> pro <hi>potest.</hi> </p>
<p>Aphaeresis, abscissio de principio, ut <hi>temno</hi> pro <hi>contemno.</hi> </p>
<p>Syncope, abscissio de medio, ut <hi>forsan</hi> pro <hi>forsitan.</hi> </p>
<p>Apocope, abscissio de fine, ut <hi>sat</hi> pro <hi>satis.</hi> </p>
<p>4. Ectasis, productio contra naturam, ut, <hi>Italiam
fato,</hi> cum <hi>Italiam</hi> correpte dici debeat.</p>
<p>Systole, correptio contra naturam, <hi>aquosus Orion,</hi> 
cum <hi>Orion</hi> producte dici debeat.</p>
<p>Diaeresis, discissio unius syllabae in duas, ut, <hi>albai, longai,</hi> 
 pro <hi>albae, longae.</hi> </p>
<p>5. Episynaloephe, conglutinatio duarum in unam,
ut <hi>Phaeton,</hi> pro <hi>Phaeton, Nerei,</hi> pro <hi>Nerei,</hi> aeripedem,
pro <hi>aeripedem.</hi> </p>
<p> Synaloephe, collisio vocalium adjunctarum vocalibus,
<pb n="0109D"/>
ut, <hi>atque ea diversa penitus, dum parte geruntur.</hi> </p>
<p>6. Ecthlipsis, collisio consonantium cum vocalibus,
ut <hi>multum ille, et terris.</hi> </p>
<p>
            <pb n="0110A"/>Antithesis, contrapositio litterae pro alia littera.
ut <hi>olli</hi> pro <hi>illi.</hi> </p>
<p>Metathesis, transpositio litterae, ut, <hi>Evandre</hi> pro <hi>Evander, Timbre,</hi> 
 pro <hi>Timber.</hi> </p>
<p>7. Inter barbarismum et lexin, hoc est Latinam
et perfectam elocutionem, metaplasmus est, qui in
uno sermone ratione fit vitiosus. Item inter soloecismum
et phrasin, id est perfectam connexionem sermonum,
schema, <emph>56</emph> id est figura, est, quae fit contextu
sermonum ratione vitiosa. Ergo metaplasmi et schemata
media sunt, et discernuntur peritia et imperitia.
Fiunt autem ad ornatum.</p>
</div2>

<div2>
          <head>CAPUT XXXVI. <hi>De schematibus.</hi> </head>
<p>1. Schemata, ex Graeco in Latinum eloquium Figurae
<pb n="0110B"/>
interpretantur, quae fiunt in verbis, vel sententiis
 per varias distinctionum formas propter eloquii
ornatum. Haec dum multa sint, apud grammaticos
ista inveniuntur</p>
<p>2. Prolepsis est praesumptio, ubi ea quae sequi debent
anteponuntur, ut: <hi>Interea reges ingenti mole: Latinus.</hi> 
Debuit enim sic dicere: <hi>Interea reges ingenti
mole,</hi> et statim adjicere quod sequitur: <hi>Procedunt
castris;</hi> deinde dicere: <hi>Latinus,</hi> etc.; sed facta pro
ornamento praesumptio rei, et qui sequi debuere
reges interpositi sunt in septem versibus, et postea
additum est: <hi>Procedunt castris.</hi> Inde praesumptio,
quia anteposita sunt quae sequi debuere.</p>
<p>3. Zeugma est clausula, cum plures sensus uno
verbo clauduntur, quae fit tribus modis. Nam aut in
<pb n="0110C"/>
primo, aut in postremo, aut in medio id verbum ponitur,
quod sententias jungit. In primo, ut,</p>
<p> VERTITUR <hi>oenophoris fundus sententia nobis.</hi> </p>
<p>In medio, ut,
<l> <hi>Graecia Sulpicio sorti</hi> DATA, <hi>Gallia Cottae.</hi> </l>
In postremo, ut: <hi>Namque hoc tempore obsequium ami
cos, veritas odium</hi> PARIT.</p>
<p>4. Hypozeuxis est figura superiori contraria, ubi in
singulis sensibus propria unicuique clausula est, ut,
<l> <hi>Regem</hi> ADIT, <hi>et regi</hi> MEMORAT <hi>nomenque, genusque.</hi> </l>
          </p>
<p>5. Syllepsis est in dissimilibus clausulis, aut pluralis
dictio singulari verbo finita, ut, <hi>sociis et rege
recepto,</hi> aut singularis dictio plurali verbo expleta, ut:
<l rend="indent"> <hi>Sunt nobis mitia poma,</hi> </l>
<l>
<pb n="0110D"/> <hi>Castaneae molles, et pressi copia lactis.</hi> </l>
          </p>
<p> <emph>57</emph> Supra enim <hi>sunt</hi> dixit, hic debuit dicere: <hi>Est pressi copia lactis.</hi> </p>
<p>
            <pb n="0111A"/>
          </p>
<p>6. Fit autem syllepsis non solum per partes orationis,
sed, et per accidentia partibus. Nam ubi et
pro multis unus, et pro uno multi ponuntur, syllepsis
est: pro multis unus, ut est illud: <hi>uterumque
armato milite complent,</hi> cum non uno, sed multis
militibus. Item pro uno multi, ut in Evangelio: <hi>Latrones
qui crucifixi erant cum eo improperabant ei;</hi> ubi
pro uno uterque inducitur blasphemasse.</p>
<p>7. Anadiplosis est, quando ab eodem verbo quo
illud, prior versus finivit sequens versus incipit, ut est
<l> <hi>Certent et cycnis ululae, sit Tityrus Orpheus,</hi> </l>
<l> <hi>Orpheus in silvis, inter delphinas Arion.</hi> </l>
          </p>
<p>8. Anaphora est repetitio ejusdem verbi per principia
versuum plurimorum, ut:
<l> <hi>Nos te, Dardania incensa, tuaque arma secuti,</hi> </l>
<l>
<pb n="0111B"/> <hi>Nos tumidum sub te permensi classibus aequor.</hi> </l>
          </p>
<p>9. Epanaphora est in uno versu per principia sensuum
ejusdem verbi repetitio, ut:
<l> <hi>Te nemus Angitiae, vitrea te Fucinus unda,</hi> </l>
<l> <hi>Te liquidi flevere lacus.</hi> </l>
          </p>
<p>10. Epizeusis in uno sensu congeminatio verbi, ut: <hi>sic sic juvat ire sub umbras</hi> </p>
<p>11. Epanalepsis est sermonis in principio versus
positi ejusdem in fine replicatio, ut est illud:
<l> <hi>Crescit amor nummi, quantum ipsa pecunia crescit.</hi> </l>
          </p>
<p>12. Paronomasia est in significatione diversa dictio
pene ipsa, ut illud: <hi>Abire an obire te convenit,</hi> id est, <hi>exsulem fieri, an mori?</hi> </p>
<p>13. Schesis onomaton, multitudo nominum conjunctorum
 quodam ambitu copulata, ut <hi>nubila, nix,
<pb n="0111C"/>
grando, procellae, fulmina, venti.</hi> </p>
<p>14. Paromoeon est multitudo verborum ex una littera
inchoantium, quale est apud Ennium:
<l> <hi>O Tite tute Tati tibi tanta tyranne tulisti.</hi> </l>
          </p>
<p>Sed hoc bene temperat Virgilius, dum non toto
versu utitur hac figura ut Ennius, sed nunc in principio
versus tantum, ut est illud: <hi>Saeva sedens super
arma;</hi> nunc in medio, ut:
<l> <hi>Quaeque lacus late liquidos, quaeque aspera dumis;</hi> </l>
          </p>
<p>Nunc autem in fine, ut:
<l> <hi>Sola mihi tales casus Cassandra canebat.</hi> </l> <emph>58</emph>
          </p>
<p>15. Homoeoptoton est, cum plurima nomina
per unum casum denuntiantur, ut est illud:
<l rend="indent"> <hi>Sed neque currentem se, nec cognoscit euntem,</hi> </l>
<l> <hi>Tollentemque manus, saxumque immane moventem.</hi> </l>
          </p>
<p>
            <pb n="0111D"/>
          </p>
<p>16. Homoteleuton est, cum uno modo verba plurima
finiuntur: ut <hi>abiit, abscessit, evasit, erupit.</hi> </p>
<p>17. Polyptoton est, cum diversis casibus sententia
variatur, ut:
<l> <hi>Ex nihilo nihilum, ad nihilum nil posse reverti.</hi> </l>
<l> <hi>Marcus Dama, papae, Marco spondente, recusas,</hi> </l>
<l>
<pb n="0112A"/> <hi>Credere tu nummos? Marco sub judice palles!</hi> </l>
<l> <hi>Marcus dixit. Ita est, assigna, Marce, tabellas.</hi> </l>
          </p>
<p>18. Hirmos est sententia continuatae orationis tenorem
suum, usque ad ultimum servans, ut:
<l> <hi>Est in secessu longo locus, insula portum,</hi> </l>
et reliqua. Hinc enim in longum vadit sensus usque
ad illud:
<l> <hi>Horrentique atrum nemus imminet umbra.</hi> </l>
          </p>
<p>19. Polysyntheton est dictio multis concatenata
conjunctionibus, ut, <hi>tectumque, laremque, armaque,
amycleumque canem.</hi> </p>
<p>20. Dialyton, vel asyntheton figura est, quae e
contrario sine conjunctionibus solute ac simpliciter
effertur, ut, <hi>venimus, vidimus, placuit.</hi> </p>
<p>21. Antitheton est ubi contraria contrariis opponuntur,
<pb n="0112B"/>
et sententiae pulchritudinem reddunt, utillud:
<l> <hi>Frigida pugnabant calidis, humentia siccis;</hi> </l>
<l> <hi>Mollia cum duris; sine pondere, habentia pondus.</hi> </l>
          </p>
<p>22. Hypallage quotiescunque per contrarium verba
intelliguntur, ut <hi>dare classibus austros.,</hi> cum ventis
naves demus, non navibus ventos.</p>
</div2>

<div2>
          <head>CAPUT XXXVII. <hi>De tropis.</hi> </head>
<p>1. Tropos Graeco nomine Grammatici vocant, qui
Latine modi locutionum interpretantur. Fiunt autem
a propria significatione <emph>59</emph> ad non propriam similitudinem.
Quorum omnium nomina difficillimum est
annotare, sed ex omnibus Donatus tredecim usui
tradenda conscripsit.</p>
<p>2. Metaphora est verbi alicujus usurpata translatio,
<pb n="0112C"/>
sicut cum dicimus, <hi>fluctuare segetes, gemmare
vites,</hi> dum in iis rebus fluctus et gemmas non invenimus,
in quibus haec verba aliunde transferuntur,
sed hae atque aliae tropicae locutiones ad ea quae intelligenda
sunt propterea figuratis amictibus obteguntur,
ut sensum legentis exerceant, et ne nuda
atque in promptu posita vilescant.</p>
<p>3. Fiunt autem metaphorae modis quatuor: ab
animali ad animale, ut, <hi>aligeros conscendit equos;</hi> 
metaphorice loquens miscuit quadrupedi alas avis,
et quo cursu deserta petiverit, miscuit volatili
cursum quadrupedis. Ab inanimali ad inanimale,
ut, <hi>Pontum pinus arat; sulcum premit alta carina.</hi> 
Miscuit usum terrae aquis, dum <hi>arare</hi> et <hi>sulcum
premere</hi> ad terram pertineat, non ad mare.</p>
<p>
            <pb n="0112D"/>
          </p>
<p>4. Ab inanimali ad animale, ut <hi>florida juventus;</hi> 
miscuit flores inanimales juventuti quae animam habet.
Ab animali ad inanimale, ut:
<l> <hi>Tu, Neptune pater, cui tempora cana crepanti</hi> </l>
<l> <hi>Cincta salo resonant, magnus cui perpete mento</hi> </l>
<l> <hi>Profluit Oceanus, et flumina crinibus errant.</hi> </l>

<pb n="0113A"/> <hi>Mentum</hi> 
 enim, et <hi>tempora,</hi> et <hi>crines</hi> non ad Oceanum
pertinent, sed ad homines.</p>
<p>5. Sic et alia rerum nomina de alio genere in
aliud genus decentissime decoris gratia transferuntur,
ut oratio perornetur. Metaphora autem, aut
partis unius est, ut, <hi>fluctuare segetes:</hi> non potes dicere <hi>segetare fluctus;</hi> 
 aut antistropha est, id est, reciproca,
ut <hi>remigium alarum.</hi> Nam et alae navium, et alarum
remigia dicuntur.</p>
<p>6. Catachresis, est alienae rei nomen appositum:
haec eo a metaphora differt, quod illa vocabulum
habenti largitur; haec quia non habet proprium,
alieno utitur, ut,
<l> <hi>Faciemque simillima lauro;</hi> </l>
et,
<pb n="0113B"/>
<l rend="indent"> <hi>. . . . Nunc una ambae junctisque feruntur</hi> </l>
<l> <hi>Frontibus, et longa sulcant vada salsa carina.</hi> </l>
Dum <hi>facies,</hi> et <hi>frons</hi> tantum animalium et hominum
sint. Quod nomen si poeta non apposuisset navi, quid
proprium eidem parti diceret non haberet. <emph>60</emph>
          </p>
<p>7. Metalepsis tropus a praecedente indicans
quod sequitur:
<l> <hi>Inque manus chartae nodosaque venit arundo.</hi> </l>
Nam per <hi>manum</hi> verba, per <hi>arundinem</hi> litterae significatae
sunt.</p>
<p>8. Metonymia est Transnominatio ab alia significatione
ad aliam proximitatem translata. Fit autem
multis modis; aut enim per id quod continet id quod
continetur ostendit, ut <hi>theatra plaudunt, prata mugiunt,</hi> 
dum illic homines plaudant, hic boves mugiant;
<pb n="0113C"/>
aut contra per id quod continetur id quod
continet, ut <hi>jam proximus ardet Ucalegon,</hi> dum non
ille, sed domus ejus arderet.</p>
<p>9. Item per inventorem id quod inventum est, ut, <hi>sine Cerere et Libero friget Venus,</hi> 
 et <hi>commistam
Vulcanus (mittit) ad astra favillam.</hi> Vult enim per Cererem
frumenti inventricem intelligere <hi>panem;</hi> per
Liberum inventorem vitis, <hi>vinum;</hi> per Venerem, <hi>libidinem;</hi> 
per Vulcanum, <hi>ignem.</hi> At contra per inventum
inventorem demonstrat, ut, <hi>Vinum precamur,</hi> pro
Libero, qui vinum apud Graecos invenit.</p>
<p>10. Item per efficientem, id quod efficitur, sicut, <hi>pigrum frigus,</hi> 
 quod pigros homines faciat; et, <hi>timor pallidus,</hi> 
 eo quod pallidos homines reddat. At
contra per id quod efficitur, efficiens, ut:
<l>
<pb n="0113D"/> <hi>Jungit equos auro genitor, spumantiaque addit</hi> </l>
<l> <hi>Frena feris.</hi> </l>
 <hi>Spumantia frena</hi> 
 dixit, cum utique non ipsa faciant spumas,
sed equus qui ea gerit spumis conspergat infusis.</p>
<p>11. Antonomasia est pro nomine, id est vice nominis
posita: ut <hi>Maia genitus</hi> pro <hi>Mercurio;</hi> qui tropus
fit tribus modis: ab animo, ut, <hi>magnanimusque Anchisiades;</hi> 
a corpore, ut <hi>ipse arduus;</hi> extrinsecus, ut:
<l>
<pb n="0114A"/> <hi>Infelix puer, atque impar congressus Achilli.</hi> </l>
          </p>
<p>12. Epitheton, Supra nomen, praeponitur enim proprio
nomini, <emph>61</emph> ut <hi>Alma Ceres, obscenique canes,
importunaeque volucres.</hi> Inter antonomasiam autem et
epitheton hoc differt, quod antonomasia, pro vice nominis
ponitur; Epitheton autem nunquam sine nomine
est. Quibus duobus tropis, vel vituperamus aliquem,
vel ostendimus, vel laudamus.</p>
<p>13. Synecdoche est Conceptio, cum a parte totum,
vel a toto pars intelligitur. Eo enim et per
speciem genus et per genus species demonstratur;
sed species pars est, genus autem totum. A toto
enim pars intelligitur, ut:
<l> <hi>Quam multae glomerantur aves, ubi frigidus annus</hi> </l>
<l> <hi>Trans pontum fugat.</hi> </l>

<pb n="0114B"/>
Non enim totus annus est frigidus, sed pars anni, id
est, hiems. At contra a parte totum: ut, <hi>flammas cum
regia puppis extulerat.</hi> Ubi non solum puppis, sed
navis; et non navis, sed qui in ea; et non omnes,
sed unus flammas extulit.</p>
<p>14. Onomatopoeia, nomen fictum ad imitandum
sonum vocis confusae, ut <hi>stridor</hi> valvarum, <hi>hinnitus</hi> 
equorum, <hi>mugitus</hi> boum, <hi>balatus</hi> ovium.</p>
<p>15. Periphrasis est Circumloquium, dum res una
plurimis verbis significatur, ut, <hi>auras vitales carpit.</hi> 
Significavit enim per copulationem verborum unam
rem, hoc est, <hi>vivit.</hi> Hic autem tropus geminus est;
nam aut veritatem splendide producit, aut foeditatem
circuitu evitat. Veritatem splendide producit, sicut:
<l> <hi>Et jam prima novo spargebat lumine terras,</hi> </l>
<l>
<pb n="0114C"/> <hi>Tithoni croceum linquens aurora cubile.</hi> </l>
Vult enim dicere, <hi>jam lucescebat,</hi> aut <hi>dies ortus erat.</hi> 
Foeditatem circuitu devitat, sicut:
<l rend="indent"> <hi>placidumque petivit</hi> </l>
<l> <hi>Conjugis infusus gremio per membra soporem.</hi> </l>
Hoc enim circuitu evitat obscoenitatem, et decenter
ostendit concubitum:</p>
<p>16. Hyperbaton est Transcensio, cum verbum aut
sententia ordine commutatur. Hujus species quinque
sunt: Anastrophe, hysteron proteron, parenthesis,
tmesis, synchesis.</p>
<p>Anastrophe, verborum ordo praeposterus, ut <hi>littora
circum,</hi> pro <hi>circum littora.</hi> </p>
<p>17. Hysteron proteron, sententia ordine commutata,
ut:
<l> <hi>Postquam altos tetigit fluctus, et ad aequora venit.</hi> </l>

<pb n="0114D"/>
Ante enim ad aequora venit, et sic tetigit fluctus. <emph>62</emph>
          </p>
<p>18. Parenthesis, ubi interponimus sententiam,
qua ex medio remota, integer sermo perdurat, ut,
<l> <hi>Aeneas (neque enim patrius consistere mentem</hi> </l>
<l> <hi>Passus amor) rapidum ad naves praemittit Achatem.</hi> </l>
Est enim ordo: <hi>Aeneas rapidum praemittit Achatem,</hi> 
nam illud in medio parenthesis est.</p>
<p>
            <pb n="0115A"/>
          </p>
<p>19. Tmesis est sectio unius nominis per interpositionem
verborum ut
<l>. . . <hi>Multo nebulae circum Dea fudit amictu,</hi> </l>
pro <hi>circumfudit.</hi> </p>
<p>20. Synchesis est, ubi ex omni parte confusa sunt
verba, ut illud: <hi>Juvenes, fortissima frustra pectora,
si vobis audentem extrema cupido est certa sequi, quae
sit rebus fortuna videtis. Excessere omnes, adytis arisque
relictis, dii quibus imperium hoc steterat; sucurritis
urbi incensae; moriamur, et in media arma ruamus.</hi> 
 Ordo talis est: <hi>Juvenes fortissima pectora frustra succurritis
urbi incensae, quia excessere dii, quibus hoc imperium
steterat. Unde si vobis cupido certa est me sequi
audentem extrema, ruamus in media arma, et moriamur.</hi> </p>
<p>21. Hyperbole est excelsitas fidem excedens
<pb n="0115B"/>
ultra quam credendum est, ut, <hi>sidera verberat unda,</hi> 
et, <hi>terram inter fluctus aperit.</hi> Hoc enim modo ultra
fidem aliquid augetur, nec tamen a tramite significandae
veritatis erratur, quamvis verba quibus indicatur
excedant, ut voluntas loquentis non fallentis
appareat; quo tropo non solum augetur aliquid,
sed et minuitur. Augetur, ut, <hi>velocior aura;</hi> minuitur,
ut, <hi>mollior pluma, durior saxo.</hi> </p>
<p>22. Allegoria est alieniloquium, aliud enim sonat,
aliud intelligitur; ut, <hi>tres littore cervos conspicit
errantes:</hi> ubi tres duces belli Punici, vel tria bella
Punica significantur. Et in Bucolicis, <hi>Aurea mala
decem misi,</hi> id est, ad Augustum decem eclogas pastorum.
Hujus tropi plures sunt species, ex quibus
eminent septem: ironia, antiphrasis, aenigma, charientismos,
paroemia, sarcasmos, astysmos</p>
<p>
            <pb n="0115C"/> <emph>63</emph> 23. Ironia est sententia per pronuntiationem
contrarium habens intellectum. Hoc enim tropo cal
lide, aut per accusationem, aut per insultationem aliquid
dicitur, ut est illud:.
. . . . . . . . . . . . . . . .
<l> <hi>Vestras, Eure, domos, illa se jactet in aula</hi> </l>
<l> <hi>Aeolus, et clauso ventorum carcere regnet.</hi> </l>
Et quomodo aula, si carcer est? Solvitur enim pronuntiatione.
Nam <hi>carcer</hi> pronuntiatio est; <hi>jactet in
aula,</hi> ironia est; et totum per contrariam pronuntiationem
enuntiatur, per ironiae speciem, quae laudando
deridet.</p>
<p>24. Antiphrasis est sermo e contrario intelligendus,
ut <hi>lucus,</hi> quia caret luce per nimiam nemorum
umbram: et <hi>manes,</hi> id est, <hi>mites,</hi> et <hi>modesti,</hi> cum
<pb n="0115D"/>
sint terribiles et immanes; et <hi>Parcae</hi> et <hi>Eumenides
Furiae,</hi> quod nulli parcant, vel benefaciant. Hoc
<pb n="0116A"/>
tropo, et nani <hi>Atlantes,</hi> et caeci <hi>videntes,</hi> et vulgo
Aethiopes <hi>argentei</hi> appellantur.</p>
<p>25. Inter ironiam autem, et antiphrasim hoc distat,
quod ironia pronuntiatione sola indicat quod intelligi
vult, sicut cum dicimus homini agenti male: <hi>Bonum
est quod facis.</hi> Antiphrasis vero non voce pronuntiantis
significat contrarium, sed suis tantum verbis,
quorum origo contraria est.</p>
<p>26. Aenigma est quaestio obscura, quae difficile
intelligitur, nisi aperiatur, ut est illud: <hi>De comedente
exivit cibus, et de forti egressa est dulcedo,</hi> 
significans ex ore leonis favum extractum. Inter allegoriam
autem et aenigma hoc interest, quod allegoriae
vis gemina est, et sub re alia aliud figuraliter
indicat. Aenigma vero tantum sensus obscurus est,
<pb n="0116B"/>
et per quasdam imagines adumbratus.</p>
<p>27. Charientismos est tropus quo dura dictu
gratius proferuntur, uti cum interrogantibus nunquid
nos quaesierit aliquis, respondetur: <hi>Bona fortuna.</hi> 
Unde intelligitur, neminem nos quaesisse.</p>
<p>28. Paroemia est rebus et temporibus accommodatum
proverbium. <emph>64</emph> Rebus, ut, <hi>contra stimulum
calces,</hi> dum significatur adversis resistendum. Temporibus,
ut, <hi>Lupus est in fabula.</hi> Aiunt enim rustici
vocem hominem perdere, si eum prior lupus viderit.
Unde et subito tacenti dicitur istud proverbium, Lupus
in fabula.</p>
<p>29. Sarcasmos est hostilis irrisio, cum amaritudine,
ut:
<l rend="indent"> <hi>Referes ergo haec, et nuntius ibis</hi> </l>
<l> <hi>Pelidae genitori. Illi mea tristia facta</hi> </l>
<l>
<pb n="0116C"/> <hi>Degeneremque Neoptolemum narrare memento:</hi> </l>
          </p>
<p>30. Huic contrarius est astysmus, id est, urbanitas
sine iracundia, ut illud:
<l> <hi>Qui Bavium non odit, amet tua carmina, Maevi,</hi> </l>
<l> <hi>Atque idem jungat vulpes, et mulgeat hircos,</hi> </l>
id est: qui Bavium non odit, pro poena ei contingat
ut diligat Maevium. Fuerunt autem Maevius et Bavius
poetae pessimi, et inimici Virgilii. Qui hos ergo
diligit, faciat quae contra naturam sunt, id est, jungat
vulpes, et mulgeat hircos.</p>
<p>31. Homoeosis est quae Latine interpretatur similitudo;
per quam minus notae rei per similitudinem
ejus quae magis nota est panditur demonstratio. Hujus
species sunt tres; icon, parabola, paradigma, id
est, imago, comparatio, exemplum.</p>
<p>
            <pb n="0116D"/>
          </p>
<p>32. Icon est imago, cum figuram rei ex Simili genere
conamur exprimere, ut:
<l>
<pb n="0117A"/> <hi>Omnia Mercurio similis, vocemque coloremque</hi> </l>
<l> <hi>Et crines flavos, et membra decora juventae.</hi> </l>
Congrua enim est similitudo de specie cujus persona
inducitur.</p>
<p>33. Parabola est comparatio ex dissimilibus rebus, ut,
<l rend="indent"> <hi>qualis in arvis</hi> </l>
<l> <hi>Aestiferae Libyae viso leo cominus hoste</hi> </l>
<l> <hi>Subsedit;</hi> </l>
ubi leoni Caesarem comparavit, non ex suo, sed ex
alieno genere similitudinem faciens.</p>
<p>34. Paradigma est exemplum dicti, vel facti alicujus,
aut ex simili, aut ex dissimili genere, conveniens
ei quam proponimus rei; ita: <hi>Tam fortiter
periit apud Hipponem Scipio, quam Uticae Cato.</hi> <emph>65</emph>
          </p>
<p>35. Similitudo autem tribus modis fit: a pari,
a majore, a minore. A pari:
<l>
<pb n="0117B"/> <hi>Ac veluti magno in populo cum saepe coorta est</hi> </l>
<l> <hi>Seditio.</hi> </l>
A majore ad minus:
<l> <hi>Qualiter expressum ventis per nubila fulmen;</hi> </l>
a minore ad majus:
<l> <hi>Si potuit manes arcessere conjugis Orpheus</hi> </l>
<l> <hi>Threicia fretus cithara fidibusque canoris</hi> </l>
quasi dicat, re parva et brevi, id est, si ille cithara
fretus, ego pietate.
</p>
        </div2>

<div2>
          <head>CAPUT XXXVIII. <hi>De prosa.</hi> </head>
<p>1. Prosa est producta oratio, et a lege metri soluta.
 Prosum enim antiqui productum dicebant, et
rectum. Unde ait Varro apud Plautum <hi>prosis lectis</hi> 
significare <hi>rectis;</hi> unde etiam quae non est perflexa
<pb n="0117C"/>
numero, sed recta, prosa oratio dicitur, in rectum
producendo. Alii prosam aiunt dictam ab eo quod
sit profusa, vel ab eo quod spatiosius proruat et excurrat,
nullo sibi termino praefinito.</p>
<p>2. Praeterea tam apud Graecos quam apud Latinos
longe antiquiorem curam fuisse carminum, quam
prosae. Omnia enim prius versibus condebantur,
prosae autem studium sero viguit. Primus apud Graecos
 Pherecy des Syrius soluta oratione scripsit,
apud Romanos autem Appius Caecus adversus Pyrrhum
solutam orationem primus exercuit. Jam ex
hinc, et caeteri prosae eloquentia contenderunt.</p>
</div2>

<div2>
          <head>CAPUT XXXIX. <hi>De metris.</hi> </head>
<p>1. Metra vocata, quia certis pedum mensuris, atque
<pb n="0117D"/>
spatiis terminantur, neque ultra dimensionem
<pb n="0118A"/>
temporum constitutam procedunt. Mensura enim
Graece <foreign xml:lang="greek">μέτρον</foreign> dicitur.</p>
<p>2. <emph>66</emph> Versus dicti abeo quod, pedibus in ordine suo
dispositis, certo fine moderantur per articulos, qui <hi>caesa</hi> 
 et <hi>membra</hi> nominantur. Qui ne longius provolverentur
quam judicium posset sustinere, modum
statuit ratio unde reverterentur, et ab eo ipso versum
vocatum dicunt quod <hi>revertatur.</hi> </p>
<p>3. Huic adhaeret rhythmus, qui non est certo fine
moderatus, sed tamen rationabiliter ordinatis pedibus
currit; qui Latine nihil aliud quam <hi>numerus</hi> dicitur.
De quo est illud:
<l>. . . . . <hi>Numeros memini, si verba tenerem.</hi> </l>
          </p>
<p>4. Carmen vocatur quidquid pedibus continetur;
cui datum nomen existimant, seu quod <hi>carptim</hi> pronuntiaretur
<pb n="0118B"/>
 (unde hodie lanam quam purgantes
discerpunt, <hi>carmiuare</hi> dicimus), seu quod qui illa
canerent <hi>carere</hi> mente existimabantur.</p>
<p>5. Metra, vel a pedibus nuncupata, vel a rebus
quae scribuntur, vel ab inventoribus, vel a frequentatoribus,
vel a numero syllabarum.</p>
<p>6. A pedibus metra vocata, ut dactylica, iambica,
trochaica. A trocheo enim trochaicum metrum nascitur;
a dactylo dactylicum, sic et alia a suis pedibus.
A numero vero hexametrum, pentametrum,
trimetrum. Nam senarios versus nos ex numero pedum
vocamus; hos Graeci quia geminos feriunt,
trimetros dicunt. Hexametros autem Latinos primum
fecisse Ennius traditur, eosque <hi>longos</hi> vocat.</p>
<p>7. Ab inventoribus metra appellata dicuntur, ut, Anacreonticum,
<pb n="0118C"/>
Saphicum, Archilochium. Nam Anacreontica
metra Anacreon composuit, Saphica Sapho mulier
edidit, Archilochia Archilochus quidam <emph>67</emph> scripsit,
Colophonia Colophonius quidam exercuit; Sotadeorum
quoque repertor est Sotades genere Cretensis;
Simonidia quoque metra Simonides poeta lyricus
composuit.</p>
<p>8. A frequentatoribus, ut Asclepiadea. Non enim
ea Asclepius invenit, sed proinde ita vocata sunt,
quod eis idem frequentissime et elegantissime usu sit.</p>
<p>9. A rebus quae scribuntur, ut heroicum, elegiacum,
bucolicum. Heroicum enim carmen dictum,
quod eo virorum fortium res et facta narrentur. Nam
heroes appellantur viri quasi aerei, et coelo digni
propter sapientiam et fortitudinem; quod metrum
<pb n="0118D"/>
auctoritate caetera metra praecedit, unum ex omnibus
<pb n="0119A"/>
tam maximis operibus aptum quam parvis,
suavitatis et dulcedinis aeque capax.</p>
<p>10. Quibus virtutibus nomen solum obtinuit, ut
Heroicum vocaretur ad memorandas scilicet heroum
res. Nam, et prae caeteris simplicissimum habetur, constatque
duobus pedibus, dactylo et spondeo; ac saepe
pene, vel ex hoc, vel ex illo, nisi quod temperantius
fit utriusque mistura, quam si instruatur a singulis.</p>
<p>11. Omnibus quoque metris prius est. Hoc primum
Moyses in cantico Deuteronomii, longe ante Pherecydem
et Homerum cecinisse probat. Unde et apparet
antiquius fuisse apud Hebraeos studium carminum
quam apud gentiles. Siquidem et Job, Moysi temporibus
adaequatus, hexametro versu, dactylo spondeoque
decurrit.</p>
<p>
            <pb n="0119B"/>
          </p>
<p>12. Hoc apud Graecos Hecataeus Milesius fertur
primus composuisse; vel, ut alii putant, Pherecydes
Syrius, quod metrum ante Homerum Pythium
dictum est, post Homerum Heroicum nominatum. <emph>68</emph>
          </p>
<p>13. Pythium autem vocatum volunt, eo quod
hoc genere metri oracula Apollinis sint edita. Nam
cum in Parnasso monte Pythonem serpentem in vindictam
matris sagittis insequeretur, accolae Delphici
hoc illum metro hortati sunt, ut ait Terentianus: <foreign xml:lang="greek">ἰὴ Παιάν, ἰὴ Παιάν.</foreign>
          </p>
<p>14. Elegiacum autem dictum, eo quod modulatio
ejusdem carminis conveniat miseris. Terentianus:
<l> <hi>Hos elegos dixere, solet quod clausula talis</hi> </l>
<l rend="indent"> <hi>Tristibus, ut tradunt, aptior esse modis.</hi> </l>
          </p>
<p>15. Hoc autem vix omnino constat a quo sit inventum,
<pb n="0119C"/>
nisi quia apud nos Ennius eo prior usus est. Nam
apud Graecos sic adhuc lis grammaticorum pendet,
ut sub judice res relicta sit. Nam quidam eorum
Colophonium quemdam, quidam Archilochium
auctorem atque inventorem volunt.</p>
<p>16. Bucolicum, id est, pastorale carmen plerique
Syracusis primum compositum a pastoribus opinantur,
nonnulli Lacedaemone. Namque transeunte in
Graeciam Xerxe rege Persarum, cum Spartanae virgines,
sub hostili metu, neque egredi urbem auderent,
neque pompam chorumque agrestem Dianae
de more exercerent, turba pastorum, ne religio
praeteriret, eumdem inconditis cantibus celebrarunt.
Appellatur autem Bucolicum a bubus, de majore parte,
<pb n="0120A"/>
quamvis opilionum caprariorumque sermones in
iis et cantica inserantur.</p>
<p>17. Hymnos primum David propheta in laudem Dei
composuisse <emph>69</emph> ac cecinisse manifestum est. Deinde
apud gentiles prima Mnemia Timothoe fecit in
Apollinem et Musas, quae fuit temporibus Ennii longe
post David. Hymni autem ex Graeco in Latinum <hi>laudes</hi> 
interpretantur.</p>
<p>18. Epithalamia sunt carmina nubentium, quae
decantantur a scholasticis in honorem sponsi et
sponsae. Haec primum Salomon edidit in laudem Ecclesiae
et Christi. Ex quo gentiles sibi epithalamium
vindicarunt, et istius generis carmen assumptum
est. Quod genus primum a gentilibus in scenis celebrabantur,
postea tantum in nuptiis haesit. Vocatur
<pb n="0120B"/>
autem epithalamium, eo quod in thalamis decantetur.</p>
<p>19. Threnos, quod Latine <hi>lamentum</hi> vocamus,
primus Jeremias versu composuit super Urbem Jerusalem
quando subversa est, et populus Israel captivus
ductus est. Post hunc apud Graecos Simonides
poeta Lyricus. Adhibebantur autem funeribus atque
lamentis; similiter et nunc.</p>
<p>20. Epitaphium Graece, Latine <hi>supra tumulum.</hi> Est
enim titulus mortuorum, qui in dormitione eorum
fit qui jam defuncti sunt. Scribuntur enim ibi vita,
mores et aetas eorum.</p>
<p>21. Poesis dicitur Graeco nomine opus multorum
librorum; poema, unius. Idylion, paucorum versuum;
distichon, duorum; monostichon, unius.</p>
<p>22. Epigramma est titulus quod in Latinum <hi>superscriptio</hi> 
<pb n="0120C"/>
interpretatur: <emph>70</emph> <foreign xml:lang="greek">ἐπὶ</foreign> enim <hi>super,</hi> <foreign xml:lang="greek">γραμμὴ</foreign> <hi>littera</hi> 
 vel <hi>scriptio</hi> dicitur.</p>
<p>23. Epodon in poemate clausula brevis est. Dictum
autem <hi>epodon</hi> quod accinatur ad speciem elegiaci,
ubi praemisso uno longiori, alter brevior componitur,
atque ita in singulis quibusque majoribus sequentes
minores quasi clausulae recinunt.</p>
<p>24. Clausulas autem Lyrici appellant, quasi praecisos
versus integris subjectos, ut est apud Horatium:
<l> <hi>Beatus ille qui procul negotiis,</hi> </l>
deinde sequitur praecisus:
<l> <hi>Ut prisca gens mortalium.</hi> </l>
Sic et deinceps alterni, quibus aliqua pars deest, et
ipsi praecedentibus similes, sed minores.</p>
<p>
            <pb n="0121A"/>
          </p>
<p>25. Centones apud grammaticos vocari solent,
qui de carminibus Homeri, vel Virgilii, ad propria
opera, more centonario, ex multis hinc inde compositis
in unum sarciunt corpus, ad facultatem cujusque
materiae.</p>
<p>26. Denique Proba, uxor Adelphi, centonem
ex Virgilio, de Fabrica mundi et Evangeliis plenissime
expressit, materia composita secundum
versus, et versibus secundum materiam concinnatis.
Sic quoque, et quidam Pomponius ex eodem poeta
inter caetera styli sui otia Tityrum in Christi honorem
composuit; similiter et de Aeneide.
<emph>71</emph> </p>
        </div2>

<div2>
          <head>CAPUT XL. <hi>De fabula.</hi> </head>
<p>1. Fabulas poetae a <hi>fando</hi> nominaverunt, quia non
<pb n="0121B"/>
sunt res factae, sed tantum loquendo fictae. Quae ideo
sunt inductae, ut ficto mutorum animalium inter se
colloquio imago quaedam vitae hominum nosceretur.
Has primus invenisse traditur Alcmaeon Crotoniensis,
appellanturque Aesopicae, quia is apud
Phrygas in hac re polluit.</p>
<p>2. Sunt autem fabulae, aut Aesopicae, aut Lybisticae.
Aesopicae sunt, cum animalia muta inter se sermocinasse
finguntur, vel quae animam non habent, ut
urbes, arbores, montes, petrae, flumina. Lybisticae
autem, dum hominum cum bestiis, aut bestiarum
cum hominibus fingitur vocis esse commercium.</p>
<p>3. Fabulas poetae quasdam delectandi causa finxerunt,
quasdam ad naturam rerum, nonnullas ad
mores hominum interpretati sunt. Delectandi causa
<pb n="0121C"/>
fictae, ut eae quas vulgo dicunt, vel quales Plautus et
Terentius composuerunt.</p>
<p>4. Ad naturam rerum fabulas fingunt, ut Vulcanus
claudus, quia per naturam nunquam rectus est
ignis; ut illa triformis bestia, prima leo, postrema
draco, media ipsa chimera, id est, caprea, aetates hominum
per eam volentes distinguere, quarum ferox
et horrens prima adolescentia, ut leo, dimidium vitae
tempus lucidissimum, ut caprea, eo quod acutissime
videat, tum fit senectus casibus inflexis, draco.</p>
<p>5. Sic et Hippocentauri fabulam esse confictam, id
est, hominem equo mistum, ad exprimendam humanae
vitae velocitatem, quia equum constat esse velocissimum.</p>
<p>
            <pb n="0122A"/> <emph>72</emph> 6. Ad mores, ut apud Horatium mus loquitur
muri, mustella vulpeculae, ut per narrationem fictam
ad id quod agitur verax significatio referatur. Unde
et Aesopi tales fabulae sunt ad morum finem relatae;
vel sicut in libro Judicum ligna sibi regem requirunt,
et loquuntur ad oleam, et ad ficum, et ad vitem, et
ad rubum: quod totum utique ad mores fingitur, ut
ad rem quae intenditur, ficta quidem narratione, sed
veraci significatione, veniatur.</p>
<p>7. Sic et Demosthenes orator fabula usus est
adversus Philippum, qui cum ab Atheniensibus
postularet ut sibi decem oratores darentur, et
discederet, finxit ille fabulam, qua dissuaderet
dicens: lupos aliquando pastoribus, quorum diligentiam
decipere voluissent, suasisse ut in amicitiam
<pb n="0122B"/>
convenirent, ea tamen conditione, si canes, in quibus
erat causa jurgiorum, jure illis traderentur; annuisse
pastores, et in spem securitatis dedisse canes, quos
ovium suarum vigilantissimos custodes habebant.
Tunc lupi, adempta omni formidine, omne quod in
gregibus illis erat, non pro satietate tantum, verum
etiam pro libidine laceraverunt: Philippum quoque
principes populi postulare, quo facilius posset opprimere
spoliatam custodibus urbem.</p>
</div2>

<div2>
          <head>CAPUT XLI. <hi>De historia.</hi> </head>
<p>1. Historia est narratio rei gestae, per quam ea quae
in praeterito facta sunt dignoscuntur. Dicta autem
Graece <hi>historia,</hi> <foreign xml:lang="greek">ἀπὸ τοῦ ἱστορεῖν,</foreign> id est, à <hi>videre,</hi> vel <hi>cognoscere.</hi> 
 Apud veteres enim nemo conscribebat
<pb n="0122C"/>
historiam, nisi is qui interfuisset, et ea quae conscribenda
essent vidisset. Melius enim oculis quae fiunt
deprehendimus, quam quae auditione colligimus. <emph>73</emph>
          </p>
<p>2. Quae enim videntur sine mendacio proferuntur.
 Haec disciplina ad grammaticam pertinet,
quia quidquid dignum memoria est, litteris mandatur.
Historiae autem ideo <hi>monumenta</hi> dicuntur, quod memoriam
tribuunt rerum gestarum. <hi>Series</hi> autem dicta
per translationem a <hi>sertis</hi> factorum invicem comprehensorum.
</p>
        </div2>

<div2>
          <head>CAPUT XLII. <hi>De primis auctoribus historiarum.</hi> </head>
<p>1. Historiam autem primus apud nos Moyses de
initio mundi conscripsit. Apud gentiles vero primus
<pb n="0123A"/>
Dares Phrygius de Graecis et Trojanis historiam
edidit, quam in foliis palmarum ab eo conscriptam
esse ferunt</p>
<p>2. Post Daretem autem in Graecia Herodotus primus
historicus habitus est. Post quem Pherecydes
claruit iis temporibus quibus Esdras legem scripsit.</p>
</div2>

<div2>
          <head>CAPUT XLIII. <hi>De utilitate historiae.</hi> </head>
<p>1. Historiae gentium non impediunt legentes in
iis quae utilia dixerunt. Multi enim sapientes praeterita
hominum gesta ad institutionem praesentium
historiis indiderunt.</p>
<p>2. Si quidem et per historiam summa retro temporum
annorumque supputatio comprehenditur, et per
consulum regumque successum multa necessaria
<pb n="0123B"/>
perscrutantur.</p>
</div2>

<div2>
          <head>CAPUT XLIV. <emph>741</emph> <hi>De generibus historiae.</hi> </head>
<p>1. Genus Historiae triplex est. Ephemeris namque
appellatur unius diei gestio. Hoc apud nos <hi>diarium</hi> 
<pb n="0124A"/>
vocatur. Nam quod Latini <hi>diarium,</hi> Graeci <hi>ephemerida</hi> 
dicunt.</p>
<p>2. Kalendaria appellantur quae in menses singulos
digeruntur.</p>
<p>3. Annales sunt res singulorum annorum. Quaecunque
enim digna memoriae domi militiaeque, mari
ac terra, per annos in commentariis acta sunt, ab
anniversariis gestis annales nominaverunt.</p>
<p>4. Historia autem multorum annorum vel temporum
est; <emph>75</emph> cujus diligentia annui commentarii in libris
delati sunt. Inter historiam autem et annales hoc interest,
quod historia est eorum temporum quae vidimus,
annales vero sunt eorum annorum quos aetas nostra non
novit. Unde Sallustius ex historia; Livius, Eusebius
et Hieronymus ex annalibus et historia constant.</p>
<p>
            <pb n="0124B"/>
          </p>
<p>5. Inter historiam, et argumentum, et fabulam interest.
Nam historiae sunt res verae, quae factae sunt.
Argumenta sunt quae, etsi facta non sunt, fieri tamen
possunt. Fabulae vero sunt quae nec facta sunt, nec
fieri possunt, quia contra naturam sunt.</p>
</div2>
      </div1>

<div1>
        <head>LIBER SECUNDUS, DE RHETORICA ET DIALECTICA.</head>

<pb n="0123"/>
<emph>76</emph> 

<div2>
          <head>CAPUT PRIMUM. <hi>De rhetorica ejusque nomine.</hi> </head>

<pb n="0123C"/>
<p>1. Rhetorica est bene dicendi scientia, in civilibus
quaestionibus eloquentiae copia ad persuadendum
justa et bona. Dicta autem <hi>rhetorica</hi> Graeca appellatione
<pb n="0123D"/> <foreign xml:lang="greek">ἀπὸ τοῦ ῥητορίζειν,</foreign>
 id est, a <hi>copia locutionis;</hi> <foreign xml:lang="greek">ῥῆσις</foreign>
 enim apud Graecos <hi>locutio</hi> dicitur, <foreign xml:lang="greek">ρήτωρ</foreign> <hi>orator.</hi> </p>
<p>2. Conjuncta est autem grammaticae arti rhetorica.
In grammatica enim scientiam recte loquendi discimus.
<pb n="0124C"/>
In rhetorica vero percipimus qualiter, ea quae
didicimus, proferamus.</p>
</div2>

<div2>
          <head>CAPUT II. <hi>De inventoribus rhetoricae artis.</hi> </head>
<p>1. Haec autem disciplina a Graecis inventa est a
<pb n="0124D"/>
Gorgia, Aristotele, Hermagora, et translata in latinum
a Tullio, videlicet, et Quintiliano, sed ita copiose,
ita varie, ut eam lectori admirari in promptu
sit, comprehendere impossibile.</p>
<p>
            <pb n="0125A"/>
          </p>
<p>2. Nam membranis retentis, quasi adhaerescit
memoriae series dictionis; ac mox repositis, recordatio
omnis elabitur. Hujus disciplinae perfecta cognitio
oratorem facit.</p>
</div2>

<div2>
          <head>CAPUT III. <hi>De nomine oratoris et partibus rhetoricae.</hi> </head>
<p>1. Orator est igitur vir bonus dicendi peritus. Vir
bonus consistit natura, moribus, artibus. Dicendi peritus
consistit artificiosa eloquentia, quae constat partibus
quinque: inventione, dispositione, elocutione,
memoria, pronuntiatione, et fine officii, quod est aliquid
persuadere.</p>
<p>2. Ipsa autem peritia dicendi in tribus rebus consistit,
natura, doctrina, usu; natura, ingenio; doctrina,
scientia; usus, assiduitate. Haec sunt enim
<pb n="0125B"/>
quae non solum in oratore, sed in unoquoque homine
 artifice spectantur ut aliquid efficiat.</p>
</div2>

<div2>
          <head>CAPUT IV. <hi>De tribus generibus causarum.</hi> </head>
<p>1. Genera causarum tria sunt: deliberativum, demonstrativum,
judiciale: deliberativum genus est in
quo de quibuslibet utilitatibus vitae, quid aut debeat
aut non debeat fieri, tractatur; demonstrativum in
quo laudabilis persona aut reprehensibilis ostenditur.</p>
<p>2. Judiciale in quo de ipsius personae facto, aut poenae,
aut praemii sententia datur. Dictum autem <hi>judiciale,</hi> 
eo quod <hi>judicet</hi> hominem, et sententia sua ostendat
utrum laudabilis praemio dignus sit, aut certe reus
condemnari liberarique supplicio. <emph>78</emph>
          </p>
<p>3. Deliberativum genus vocatur, eo quod de
<pb n="0125C"/>
unaquaque re in eo <hi>deliberatur.</hi> Hujus genus duplex
est, suasio et dissuasio, id est, de expetendo et fugiendo,
de faciendo et non faciendo.</p>
<p>4. Suasoria autem in tribus locis dividitur: honesto,
utili et possibili. Haec differt aliquid a deliberativa,
quia suasoria eget altera persona, deliberativa
interdum et apud se agit. In suasoria autem duae sunt
quae plus valent: spes et metus.</p>
<p>5. Demonstrativum dictum, quod unamquamque
rem
aut laudando aut vituperando <hi>demonstrat;</hi> quod
genus duas habet species: laudem et vituperationem.
Laudis ordo tribus temporibus distinguitur: ante ipsum,
in ipsum, post ipsum.</p>
<p>6. Ante ipsum, ut:
<l> <hi>Quae te tam laeta tulerunt saecula.</hi> </l>

<pb n="0125D"/>
In ipsum, ut:
<l> <hi>O sola infandos Trojae miserata labores.</hi> </l>
Post ipsum, ut:
<l>
<pb n="0126A"/> <hi>In freta dum fluvii current, dum montibus umbrae</hi> </l>
<l> <hi>Lustrabunt, convexa polus dum sidera pascet,</hi> </l>
<l> <hi>Semper honos, nomenque tuum, laudesque manebunt.</hi> </l>
          </p>
<p>7. Pari ordine, e contrario, et in vituperatione hominis
haec forma servanda est, ante hominem, in
hominem, post hominem. Locus communis ad demonstrativum
vituperationis genus pertinet, quod
tamen ab eo in aliquo differt. Nam vituperatio, quae
contraria est laudi, specialiter in certam facientis
personam adhibetur.</p>
<p>8. Communis vero locus generaliter in facti crimine
praeponitur; unde, et <hi>communis locus</hi> dicitur, quia
absente persona non tam in hominem quam in ipsum
crimen exponitur. Omne enim vitium non in uno
tantum, sed etiam commune in plurimis invenitur.</p>
</div2>

<div2>
          <head>CAPUT V. <hi>De gemino statu causarum.</hi> </head>

<pb n="0126B"/>
<p>1. Status causarum apud rhetores dicitur ea res
in qua causa consistit, id est, constitutio. Graeci
autem statum, a contentione, <foreign xml:lang="greek">στάσιν,</foreign> dicunt. Latini
autem non solum a pugna, per quam expugnent propositionem
adversarii, sed quod in eo pars utraque
consistat. Fit autem ex intentione et depulsione. <emph>79</emph>
          </p>
<p>2. Status autem causarum duo sunt, rationalis
et legalis. De rationali oriuntur conjectura, finis, qualitas,
translatio. De fine juridicialis et negotialis. De
juridiciali absoluta et assumptiva. De assumptiva,
concessio, remotio criminis, relatio criminis, comparatio.
De concessione, purgatio et deprecatio.</p>
<p>3. Conjecturalis status est, cum factum quod alii
objicitur ab alio pernegatur. Definitivus status est,
<pb n="0126C"/>
cum id quod objicitur, non hoc esse contenditur, sed
quid illud sit, adhibitis definitionibus, approbatur.
 Qualitas est, dum qualis sit res quaeritur; et quia
de vi et genere negotii controversia agitur, constitutio <hi>generalis</hi> 
 appellatur.</p>
<p>4. Translatio est, cum causa ex eo pendet, quod
aut non is agere videtur quem oportet, aut non apud
quos, quo tempore, qua lege, quo crimine, qua poena
oporteat. Translativa constitutio dicitur, quod actio
translationis et commutationis indigere videtur.</p>
<p>5. Juridicialis est, in qua aequi et recti natura, et
praemii aut poenae ratio quaeritur. Negotialis est, in
qua quid juris ex civili more et aequitate sit consideratur.
 Assumptiva est, quae ipsa ex se nihil dat firmi ad
<pb n="0126D"/>
recusationem, foris autem aliquid defensionis assumit.</p>
<p>6. Concessio est, cum reus non id quod factum est,
defendit, sed ut ignoscatur postulat, quod nos ad
poenitentes probavimus pertinere. Remotio criminis
<pb n="0127A"/>
est, cum id crimen quod infertur, a se, et a sua culpa,
vi et potestate in alium reus dimovere conatur.</p>
<p>7. Relatio criminis est, cum ideo jure factum dicitur,
quod alius ante injuria lacessierit. Comparatio
est, cum aliud aliquod alterius factum honestum aut
utile contenditur, quod ut fieret, illud quod arguitur,
dicitur esse commissum. <emph>80</emph>
          </p>
<p>8. Purgatio est, cum factum quidem conceditur,
sed culpa removetur. Haec partes habet tres: imprudentiam,
casum, necessitatem. Deprecatio est, cum
et peccasse se et consulto peccasse reus confitetur, et
tamen ut ignoscatur postulat, quod genus perraro potest
accidere.</p>
<p>9. Item ex legali statu haec oriuntur, id est, scriptum
et voluntas, leges contrariae, ambiguitas, collectio,
<pb n="0127B"/>
sive ratiocinatio et definitio legalis. Scriptum
et voluntas est, quando verba ipsa videntur cum sententia
scriptoris dissidere. Legis contrariae status
est, quando inter se duae leges, aut plures discrepare
noscuntur.</p>
<p>10. Ambiguitas est, cum id quod scriptum est duas
aut plures res significare videtur. Collectio vel ratiocinatio
est, quando ex eo quod scriptum est aliud
quoque quod non scriptum est invenitur. Definitio legalis
est, cum vis verbi, quasi in definitiva constitutione,
in quo posita sit quaeritur.</p>
<p>11. Status ergo tam rationales quam legales a quibusdam
certius decem et octo connumerati sunt; caeterum
 secundum rhetoricos Tullii undeviginti reperiuntur,
propterea quia translationem inter rationales principaliter
<pb n="0127C"/>
affixit status. Inde se ipse etiam Cicero reprehendens,
translationem legalibus statibus applicavit.</p>
</div2>

<div2>
          <head> CAPUT VI. <hi>De tripartita controversia.</hi> </head>
<p>1. Tripartita controversia, juxta Ciceronem, aut
simplex est, aut conjuncta. Et si conjuncta erit,
considerandum est utrum sit ex pluribus quaestionibus
juncta, an ex aliqua comparatione. Controversia
simplex est quae absolutam continet unam quaestionem,
hoc modo: <hi>Corinthiis bellum indicamus, an non?</hi> </p>
<p>2. Conjuncta, est ex pluribus quaestionibus, in qua
plura quaeruntur hoc pacto: <hi>Utrum Carthago diruatur,
an Carthaginiensibus reddatur, an eo colonia deducatur?</hi> 
Ex comparatione, in qua per contentionem utrum
potius aut quid potissimum quaeritur, ad hunc <emph>81</emph> 
<pb n="0127D"/>
modum: <hi>Utrum exercitus in Macedoniam contra Philippum
mittantur, qui sociis sit auxilio; an teneatur in
Italia, ut quam maximae contra Annibalem copiae sint?</hi> </p>
</div2>

<div2>
          <head>CAPUT VII. <hi>De quatuor partibus orationis.</hi> </head>
<p>1. Partes orationis in rhetorica arte quatuor sunt:
exordium, narratio, argumentatio, conclusio. Harum
<pb n="0128A"/>
prima auditoris animum provocat; secunda res
gestas explicat; tertia fidem assertionibus facit;
quarta finem totius orationis complectitur.</p>
<p>2. Inchoandum est itaque taliter, ut benivolum,
docilem, vel attentum auditorem faciamus: benivolum,
precando; docilem, instruendo; attentum, excitando.
Narrandum est ita, ut breviter atque aperte
loquamur. Argumentandum ita, ut primum nostra
firmemus, dehinc adversa confringamus. Concludendum
ita, ut concitemus animum audientis implere
quae dicimus.</p>
</div2>

<div2>
          <head> CAPUT VIII. <hi>De quinque modis causarum.</hi> </head>
<p>1. Species causarum sunt quinque: honestum,
admirabile, humile, anceps, obscurum. Honestum
<pb n="0128B"/>
causae genus, est cui statim sine oratione nostra favet
animus auditoris; admirabile, a quo est alienatus
animus eorum qui audituri sunt; humile, est
quod negligitur ab auditore.</p>
<p>2. Anceps, est in quo aut judicatio dubia est, aut
causa honestitatis et turpitudinis particeps, ut et benivolentiam
pariat et offensionem; obscurum, in quo
aut tardi auditores sunt, aut difficilioribus ad cognoscendum
negotiis causa cernitur implicata.
<emph>82</emph> </p>
        </div2>

<div2>
          <head>CAPUT IX. <hi>De syllogismis.</hi> </head>
<p>1. Syllogismus Graece, Latine <hi>argumentatio</hi> appellatur.
Argumentatio autem dicta est, quasi <hi>argutae
mentis oratio,</hi> qua inventum probabile exsequimur.
Syllogismus igitur est propositionis, et assumptionis,
<pb n="0128C"/>
 confirmationisque extrema conclusio, aut
ex ambigentis incerto, aut ex fiducia comprobantis.</p>
<p>2. Constat enim tribus partibus: propositione, assumptione,
conclusione. Propositione, ut puta: <hi>Quod
bonum est, turpem usum habere non potest.</hi> Consentit
audiens; assumit ille: <hi>Pecunia turpem usum habet;</hi> 
concluditur: <hi>Ergo pecunia bonum non est.</hi> </p>
<p>3. Syllogismis autem non solum rhetores, sed maxime
dialectici utuntur, licet Apostolus saepe proponat,
assumat, confirmet, atque concludat, quae, ut diximus,
propria artis dialecticae, atque rhetoricae sunt.</p>
<p>4. Syllogismorum apud rhetores principalia genera
duo sunt: inductio, et ratiocinatio. Inductionis
membra tria sunt: prima propositio, secunda illatio,
quae et assumptio dicitur, tertia conclusio.</p>
<p>
            <pb n="0128D"/>
          </p>
<p>5. Inductio est quae rebus non dubiis captat assensionem
ejus cui instituta est, sive inter philosophos,
sive inter rhetores, sive inter sermocinantes. Propositio
inductionis est quae similitudines concedendae
rei necessario unius inducit, aut plurium.</p>
<p>6. Illatio inductionis est, quae et assumptio dicitur,
quae rem de qua contenditur et cujus causa similitudines
<pb n="0129A"/>
habitae sunt introducit. Conclusio inductionis
est quae aut concessionem illationis <emph>83</emph> confirmat,
aut quid ex ea conficiatur declarat. Ratiocinatio est
oratio qua id de quo est quaestio comprobatur.</p>
<p>7. Euthymema igitur Latine interpretatur <hi>mentis
conceptio,</hi> quem <hi>imperfectum syllogismum</hi> solent
artigraphi nuncupare. Nam in duabus partibus ejus
argumenti forma consistit, quando eo quod ad fidem
pertinet faciendam utitur, syllogismorum lege praeterita,
ut est illud: <hi>Si tempestas vitanda est, non est
igitur navigandum.</hi> Ex sola enim propositione constat
esse perfectum; unde magis rhetoribus quam dialecticis
convenire judicatum est.</p>
<p>8. Ratiocinationis duo sunt modi. Primus enthymema,
qui est imperfectus syllogismus, atque rhetoricus.
<pb n="0129B"/>
Secundus epicherema, qui est in rhetoricis
latior syllogismus.</p>
<p>9. Enthymematis membra sunt quinque: primum
convincibile, secundum ostentabile, tertium sententiale,
quartum exemplabile, quintum collectivum.</p>
<p>10. Convincibile est quod evidenti ratione convincit,
sicut fecit Cicero pro Milone: <hi>Ejus igitur
mortis sedetis ultores, cujus vitam, si putaretis per vos
restitui posse, nolletis.</hi> </p>
<p>11. Ostentabile est quod certa rei demonstratione
constringit, sicut Cicero in Catilinam: <hi>Hic tamen vivit,
vivit, imo etiam in senatum venit.</hi> Sententiale est
quod sententia generalis addicit, ut apud Terentium: <hi>Obsequium amicos, veritas odium parit.</hi> </p>
<p>12. Exemplabile est quod alicujus exempli comparatione
<pb n="0129C"/>
eventum similem comminatur, sicut Cicero
in Philippic.: <hi>Te miror, Antoni, quarum exempla imitaris,
eorum exitus non pertimescere.</hi> </p>
<p>13. Collectivum est cum in unum quae argumentata
sunt colliguntur, sicut ait Cicero pro
Milone: <hi>Quem igitur cum gratia noluit, hunc voluit
cum aliquorum querela. Quem jure, quem loco, quem
tempore non est ausus, hunc injuria, alieno tempore,
cum periculo capitis non dubitavit occidere!</hi> </p>
<p>14. Praeterea secundum Victorinum enthymematis
est altera <emph>84</emph> definitio ex sola propositione, sicut jam
dictum est, quae ita constat: <hi>Si tempestas vitanda est,
non est navigatio requirenda.</hi> Ex sola assumptione,
ut est illud: <hi>Sunt autem qui mundum dicunt sine divina
administratione discurrere.</hi> </p>
<p>
            <pb n="0130A"/>
          </p>
<p>15. Ex sola conclusione, ut est illud: <hi>Vera est
igitur divina sententia.</hi> Ex propositione et assumptione,
ut est illud: <hi>Si inimicus est, occidit; inimicus
autem est.</hi> Et quia illi deest conclusio, enthymema
vocatur.</p>
<p>16. Sequitur epicherema, descendens de ratiocinatione,
 latior et exsecutior rhetoricus syllogismus,
latitudine distans, et productione sermonis a dialecticis
syllogismis, propter quod rhetoribus datur. Hic
autem constat modis tribus: primus modus tripartitus
est, secundus quadripartitus, tertius quinque partitus.</p>
<p>17. Tripartitus epicherematicus syllogismus est
qui constat membris tribus, id est, propositione, assumptione,
conclusione. Quadripartitus est qui constat
ex membris quatuor: prima propositione, secunda
<pb n="0130B"/>
assumptione, et una propositionis sive assumptionis
conjuncta; tertia probatione, et quarta conclusione.</p>
<p>18. Quinquepartitus est qui constat ex membris
quinque, id est: prima propositione, secunda ejus
probatione, tertia assumptione, quarta ejus probatione,
quinta conclusione. Hunc Cicero ita facit in
Arte Rhetorica: <hi>Si deliberatio et demonstratio genera
sunt causarum, non possunt recte partes alicujus generis
causae putari; eadem enim res, alii genus, alii pars
esse potest: eidem genus et pars non potest,</hi> et caetera,
quousque syllogismi hujus membra claudantur.
<emph>85</emph> </p>
        </div2>

<div2>
          <head>CAPUT X. <hi>De lege.</hi> </head>
<p>1. Lex est constitutio populi, quam majores
<pb n="0130C"/>
natu cum plebibus sanxerunt. Nam quod rex aut
imperator edicit, <hi>constitutio</hi> vel <hi>edictum</hi> vocatur.
 Institutio aequitatis duplex est, nunc in legibus,
nunc in moribus. Inter legem autem et mores hoc
interest, quod lex scripta est; mos vero est vetustate
probata consuetudo, sive, lex non scripta; nam lex
a <hi>legendo</hi> vocata, quia scripta est.</p>
<p>2. Mos autem longa consuetudo est de moribus
tracta tantumdem. Consuetudo autem est jus quoddam
moribus institutum, quod pro lege suscipitur cum
deficit lex; nec differt, scriptura an ratione consistat,
quando et legem ratio commendat.</p>
<p>3. Porro si ratione lex constat, lex erit omne jam
quod ratione constiterit, duntaxat quod religioni congruat,
<pb n="0131A"/>
quod disciplinae conveniat, quod saluti proficiat.
Vocata autem consuetudo, quia in communi est usu.</p>
<p>4. Omnis autem lex, aut permittit aliquid, ut vir fortis
petat praemium; aut vetat, ut sacrarum virginum
nuptias nulli petere liceat; aut punit, ut qui caedem
fecerit capite plectatur.</p>
<p>5. Factae sunt autem leges ut earum metu humana
coerceatur audacia, tutaque sit inter improbos
innocentia, et in ipsis improbis formidato supplicio
refrenetur nocendi facultas. Legis enim praemio aut
poena vita moderatur humana.</p>
<p>6. Erit autem lex honesta, justa, possibilis, secundum
naturam, <emph>86</emph> secundum consuetudinem patriae, loco
temporique couveniens, necessaria, utilis, manifesta
quoque, ne aliquid per obscuritatem in captionem
<pb n="0131B"/>
contineat, nullo privato commodo, sed pro communi
civium utilitate conscripta.</p>
</div2>

<div2>
          <head>CAPUT XI. <hi>De sententia.</hi> </head>
<p>1. Sententia est dictum impersonale, ut: <hi>Obsequium
amicos veritas odium parit.</hi> Huic si persona fuerit
adjecta, chria erit, ita: <hi>Offendit Achilles Agamemnonem,
vera dicendo; Metrophanes promeruit gratiam
Mithridatis obsequendo.</hi> </p>
<p>2. Nam inter chriam et sententiam hoc interest,
quod sententia sine persona profertur, chria sine persona
nunquam dicitur. Unde, si sententiae persona
adjiciatur, fit chria; si detrahatur, fit sententia.</p>
</div2>

<div2>
          <head>CAPUT XII. <hi>De catasceve et anasceve.</hi> </head>
<p>
            <pb n="0131C"/>
          </p>
<p>1. Catasceve est confirmatio propositae rei, anasceve
autem contraria superiori est; revincit enim
non fuisse, aut non esse, quod natum, aut factum,
aut dictum esse proponitur, ut si quis Chimeram neget
fuisse, aut fuisse confirmet.</p>
<p>2. Inter has et thesin hoc interest, quod tnesis
quamvis et ipsa habeat disputationem in utramque
partem, tamen incertae rei, quasi quaedam liberatio
vel coarctatio est; catasceve autem et anasceve in
his rebus quae verisimiles non sunt, sed pro veris
proponuntur, plerumque versantur.</p>
<p>3. Anascevae prima divisio est, in inconveniens, et
mendacium. Inconvenientis species sunt: quod inhonestum
est et quod inutile. Item inhonestum tractatur,
aut in dictis, aut in factis. In dictis, ut si quis
<pb n="0131D"/>
indecora et non respondentia auctoritati dixisse dicatur,
velut si aliquis infamet Catonem illum Censorium
juventutem ad nequitiam et luxuriam cohortatum.</p>
<p>4. <emph>87</emph> In factis, ut si quis abhorrens aliquid a sanctimonia
<pb n="0132A"/>
et nomine suo fecisse dicatur, ut est fabula
de adulterio Martis et Veneris. Mendacium autem
tres habet species: incredibile, quod factum non esse
credatur, ut adolescentem de Siculo littore egredientes
Africa classes videre.</p>
<p>5. Impossibile est:  « ut Clodius insidias Miloni
fecerit, et idem occisus sit a Milone. »  Contrarium
est:  « Nam si insidias fecit, occidit. Occisus est, non
fecit insidias. »  Haec distributio in contrarium reformata
 catascevae proderit. Oportebit tamen principia
sic ordinare, ut aut credendum esse veterum auctoritati,
aut fabulis fidem non habendam esse dicamus.</p>
<p>6. Et ad id postremum in anasceve recurramus,
ne quid aliud significare voluerint qui ista finxerunt,
ut si Scyllam non marinam, sed maritimam feminam,
<pb n="0132B"/>
nec succinctam canibus, sed rapacem aliquam et
inhospitalem venientibus exstitisse.</p>
</div2>

<div2>
          <head>CAPUT XIII. <hi>De Prosopopoeia.</hi> </head>
<p>1. Prosopopoeia est cum inanimalium et persona
et sermo fingitur. Cicero in Catilinam: <hi>Etenim
si mecum patria mea, quae mihi vita mea multo est charior,
loqueretur, dicens,</hi> etc.</p>
<p>2. Sic et montes, et flumina, vel arbores loquentes
inducimus, personam imponentes rei quae non habet
naturam loquendi, quod et in tragoediis usitatum est
et in orationibus frequentissime invenitur.
<emph>88</emph> </p>
        </div2>

<div2>
          <head>CAPUT XIV. <hi>De ethopoeia.</hi> </head>
<p>1. Ethopoeiam vero illam vocamus in qua hominis
<pb n="0132C"/>
personam fingimus, pro exprimendis affectibus, aetatis,
studii, fortunae, laetitiae, sexus, moeroris, audaciae.
Nam cum piratae persona suscipitur, audax, abrupta,
temeraria erit oratio; cum feminae sermo simulatur,
sexui convenire debet oratio; jam vero adolescentis,
et senis, et militis, et imperatoris, et parasiti, et rustici,
et philosophi, diversa ratio ducenda est.</p>
<p>2. Aliter enim loquitur gaudio affectus, aliter
vulneratus. In quo genere dictionis illa sunt maxime
cogitanda: quis loquatur, et apud quem, et de quo,
et ubi, et quo tempore; quid egerit, quid acturus
sit, aut quid pati possit, si haec consulta neglexerit.</p>
</div2>

<div2>
          <head>CAPUT XV. <hi>De generibus quaestionum.</hi> </head>
<p>1. Genera questionum duo sunt: quorum unum
<pb n="0132D"/>
est finitum, alterum infinitum. Finitum <hi>hypothesis</hi> 
Graece, Latine <hi>causa</hi> dicitur, ubi cum certa persona
controversia est.</p>
<p>2. Infinitum quod Graece <hi>thesis,</hi> Latine <hi>propositum</hi> 
<pb n="0133A"/>
nominatur. Hoc personam non habet certam, nec
 inest ei aliqua certa circumstantia, id est, nec locus,
nec tempus. In causa vero certa omnia sunt,
 unde quasi pars causae est propositum.</p>
</div2>

<div2>
          <head>CAPUT XVI. <hi>De elocutione.</hi> </head>
<p>1. Jam vero in elocutionibus illa uti oportebit, ut
res, locus, tempus, <emph>89</emph> persona audientis efflagitat,
ne profana religiosis, ne inverecunda castis, ne levia
gravibus, ne lasciva seriis, ne ridicula tristibus misceantur.</p>
<p>2. Latine autem et perspicue loquendum. Latine
autem loquitur qui verba rerum vera et naturalia persequitur,
nec a sermone atque cultu praesentis temporis
discrepat. Huic non sit satis videre quid dicat,
<pb n="0133B"/>
nisi id quoque aperte et suaviter dicere; ne id quidem
tantum, nisi id quod dicat et facete dicat.</p>
</div2>

<div2>
          <head>CAPUT XVII. <hi>De trimodo dicendi genere.</hi> </head>
<p>1. Dicenda sunt quoque submissa leviter, incitata
graviter, inflexa moderate. Hoc est enim illud trimodum
genus dicendi: humile, medium, grandiloquum.
Cum enim magna dicimus, granditer proferenda
sunt; cum parva, subtiliter; cum mediocria, temperate.</p>
<p>2. Nam in parvis causis nihil grande, nihil sublime
dicendum est, sed leni ac pedestri more loquendum.
In causis autem majoribus, ubi de Deo, vel hominum
salute referimus, plus magnificentiae et fulgoris est
exhibendum.</p>
<p>3. In temperatis vero causis ubi nihil agitur ut agat,
<pb n="0133C"/>
sed tantummodo ut delectetur auditor, inter utrumque
est moderate dicendum; sed et quamvis de magnis
rebus quisque dicat, non tamen semper granditer dicere
debet, sed submisse cum docet, temperate cum
aliquid laudat vel vituperat, granditer cum ad conversionem
aversos animos provocat. Utenda tamen
verba in submisso genere sufficientia, in temperato
splendentia, in grandi vehementia.
<emph>90</emph> </p>
        </div2>

<div2>
          <head>CAPUT XVIII. <hi>De colo, commate et periodo.</hi> </head>
<p>1. Componitur autem, instruiturque omnis oratio
commate, colo et periodo. Comma particula est sententiae;
colon, membrum; periodus, ambitus vel circuitus.
Fit autem ex conjunctione verborum comma,
ex commate colon, ex colis periodus.</p>
<p>
            <pb n="0133D"/>
          </p>
<p>2. Comma est juncturae finitio, ut puta, <hi>et si vereor,
judices,</hi> ecce unum comma; sequitur et aliud comma, <hi>ne turpe sit pro fortissimo viro dicere incipientem timere;</hi> 
<pb n="0134A"/>
et factum est colon, id est, membrum, quod intellectum
sensui praestat, sed adhuc pendet oratio;
sicque deinde ex pluribus membris fit periodus, id est,
extrema sententiae clausula, ita: <hi>veterem judiciorum
morem requirunt.</hi> Periodus autem longior esse non
debet, quam ut uno spiritu proferatur</p>
</div2>

<div2>
          <head>CAPUT XIX. <hi>De vitiis litterarum, et verborum, et sententiarum cavendis.</hi> </head>
<p>1. Praeterea purum et honestum oratoris eloquium
carere debet omnibus vitiis, tam in litteris quam in
verbis, quam etiam in sententiis.</p>
<p>2. In litteris, ut junctura apta et conveniens sit,
et sic observandum, ne praecedentis verbi extrema vocalis
in eamdem vocalem primam incidat verbi sequentis,
<pb n="0134B"/>
ut <hi>feminae Aegyptiae;</hi> quae structura melior
fit, si consonantes vocalibus applicantur; triumque
consonantium, quae in se incidentes stridere et quasi
rixari videntur, vitanda junctura est, id est, <hi>r, s, x,</hi> 
ut: <hi>Ars studiorum, Rex Xerxes,</hi> <emph>91</emph> <hi>Error Romuli.</hi> 
Fugienda est et consonans <hi>m,</hi> illisa vocalibus: ut, <hi>verum enim.</hi> </p>
</div2>

<div2>
          <head>CAPUT XX. <hi>De juncturis verborum.</hi> </head>
<p>1. In verbis quoque cavenda sunt vitia, ut non
impropria verba ponantur, quam Graeci <hi>acyrologiam</hi> 
vocant. Amanda est ergo proprietas, sic tamen, ut
aliquando propter humilitatem sordidi, aut spurci
vocabuli, translatis nominibus sit utendum; non tamen
longe accitis, sed ut veris proxima et cognata videantur.</p>
<p>
            <pb n="0134C"/>
          </p>
<p>2. Fugienda etiam hyperbata longiora, quae fieri
sine aliorum sensuum confusione non possunt. Ambiguitas
quoque et vitium illud cavendum, cum quidam,
jactatione eloquentiae ducti, quod uno aut
duobus verbis significare poterant, interpositis inanibus
vocibus, longa et circumflexa ambage concludunt,
quod vitium <hi>perissologia</hi> vocatur.</p>
<p>3. Cui contrarium vitium est, brevitatis studio,
etiam necessaria verba furari. Fugienda sunt quoque
sicut in litteris et verbis, quae inter prima grammaticorum
studia cognoscuntur, ita et in sententiis vitia.</p>
<p>4. Sunt autem cacophaton, tautologia, eclipsis,
acyrologia, macrologia, perissologia, pleonasmos, et
his similia. At contra orationem extollit et exornat
energia, tum emphasis, quae plus quiddam quam
<pb n="0134D"/>
dixerit intelligi facit, ut si dicas, <hi>ad gloriam Scipionis
ascendet;</hi> et Virgilius, <hi>demissum lapsi per funem.</hi> Cum
enim dicit <hi>tapsi,</hi> altitudinem suggerit. Huic contraria
<pb n="0135A"/>
virtus est verbis minuere quae natura sua magna sunt.</p>
</div2>

<div2>
          <head>CAPUT XXI. <hi>De figuris verborum et sententiarum.</hi> </head>
<p>1. Augetur et ornatur oratio, etiam figuris verborum
ac sententiarum. <emph>92</emph> Nam quia directa, et perpetua
oratio fatigationem atque fastidium tam dicendi
quam audiendi creat, flectenda est, et in alias versanda
formas, ut et dicentem reficiat et ornatior fiat,
et judicem diverso vultu audituque deflectat. E quibus
plurimae superius a Donato in schematibus Artis
Grammaticae annotatae sunt.</p>
<p>2. Unde tantum illa hic interponi oportuit, quae in
poemate, aut nunquam, aut difficulter fiunt, in oratione
autem libere.</p>
<p>Anadiplosis est congeminatio verborum, ut, <hi>hic
<pb n="0135B"/>
tamen vivit! vivit! imo etiam in senatum venit.</hi> </p>
<p>3. Climax est gradatio, cum ab eo verbo quo sensus
superior terminatur inferior incipit, ac dehinc
quasi per gradus dicendi ordo servatur, ut est illud
Africani: <hi>Ex innocentia nascitur dignitas, ex dignitate
honor, ex honore imperium, ex imperio libertas.</hi> </p>
<p>4. Hanc figuram nonnulli <hi>catenam</hi> appellant, propterea
quod aliud in alio quasi nectitur nomine, atque
ita res plures in geminatione verborum trahuntur. Fit
autem hoc schema non solum in singulis verbis, sed
etiam in contextione verborum, ut apud Gracchum: <hi>Pueritia tua adolescentiae tuae inhonestamentum fuit,
adolescentia senectuti dedecoramentum, senectus reipublicae
flagitium.</hi> </p>
<p>5. Sic et apud Scipionem: <hi>Vi atque ingratiis coactus
<pb n="0135C"/>
cum illo sponsionem feci, facta sponsione ad judicem
adduxi, adductum primo coetu damnavi, damnatum
ex voluntate dimisi.</hi> </p>
<p>6. Antitheta, quae Latine <hi>contraposita</hi> appellantur,
quae dum ex adverso ponuntur sententiae pulchritudinem
faciunt, et in ornamento locutionis decentissima
existunt, ut, Cicero: <hi>Ex hac parte</hi> <emph>93</emph> <hi>pudor pugnat,
illinc petulantia; hinc pudicitia, illic stuprum; hinc
fides, illinc fraudatio; hinc pietas, illinc scelus; hinc
constantia, illinc furor; hinc honestas, illinc turpitudo;
hinc continentia, illinc libido; hinc denique aequitas,
temperantia, fortitudo, prudentia, virtutes omnes cum
vitiis omnibus certant: cum iniquitate luxuria; ignavia
cum temeritate, postremo copia cum egestate, bona
ratio cum perdita, mens sana cum amentia; bona denique
<pb n="0135D"/>
spes cum omnium rerum desperatione confligit.</hi> </p>
<p>7. Hujusmodi locutionis ornamento Liber Ecclesiasticus
<pb n="0136A"/>
usus est, dicens: <hi>Contra malum bonum, et contra
mortem vita; sic contra pium peccator, et sic intuere
in omnia opera Altissimi, bina et bina, unum contra
unum.</hi> </p>
<p>8. Synonymia est quoties in connexa oratione pluribus
verbis unam rem significamus, ut ait Cicero: <hi>Nihil agis, nihil moliris, nihil cogitas.</hi> 
 Item, <hi>non feram,
non patiar, non sinam.</hi> </p>
<p>9. Epanodos, quam <hi>regressionem</hi> nostri vocant:
 <hi>Principum dignitas erat pene par, non par fortasse
eorum qui sequebantur.</hi> </p>
<p>10. Antapodosis, quoties media primis et ultimis
conveniunt, ut: <hi>Vestrum hic factum reprehenditur,
patres conscripti, non meum, ac pulcherrimum quidem
factum; verum, ut dixi, non meum, sed vestrum.</hi> </p>
<p>
            <pb n="0136B"/>
          </p>
<p>11. Paradiastole est quoties id quod dicimus interpretatione
discernimus, cum te pro astuto sapientem
appellas, pro inconsiderato fortem, pro inliberali
diligentem.</p>
<p>12. Antanaclasis est quae eodem verbo contrarium
exprimit sensum. Querebatur quidam de filio,
cum mortem suam exspectaret, <emph>94</emph> respondente: <hi>Non
exspecto: Imo peto,</hi> inquit, <hi>ut exspectes.</hi> </p>
<p>13. Antimetabole est conversio verborum quae ordine
mutato contrarium efficit sensum: <hi>Non ut edam
vivo, sed, ut vivam edo.</hi> Et illud: <hi>Si consul Antonius,
Brutus hostis; si conservator reipublicae Brutus, hostis
Antonius.</hi> </p>
<p>14. Exoche: * <hi>Quis eos appellavit? Appius; quis
produxit? Appius.</hi> </p>
<p>
            <pb n="0136C"/>
          </p>
<p>15. Nunc figuras sententiarum quas operae pretium
est cognoscere persequamur.</p>
<p>16. Sententia est dictum impersonale, ut: <hi>Obsequium
amicos, veritas odium parit.</hi> Huic si persona
fuerit adjecta, chria erit, ita: <hi>Offendit Achilles Agamemnonem
vera dicendo. Metrophanes promeruit gratiam
Mithridatis, obsequendo.</hi> Nam inter chriam et
sententiam hoc interest, quod sententia sine persona
profertur, chria sine persona nunquam dicitur. Unde
si sententiae persona adjiciatur, fit chria; si detrahatur,
fit sententia.</p>
<p>17. Sententiarum species multae sunt; aliae enim
indicativae, aliae pronuntiativae, ut:
<l>
<pb n="0136D"/>
. . . . <hi>Tantae ne animis coelestibus irae!</hi> </l>
          </p>
<p>18. Aliae comparativae, ut:
<l>
<pb n="0137A"/> <hi>Si vinco, et pereo, quid ibi me vincere praestat?</hi> </l>
Aliae superlativae, quae cum aliquo motu animi et indignatione
promuntur:
<l>. . . . <hi>Quid non mortalia pectora cogis</hi> </l>
<l> <hi>Auri sacra fames?</hi> </l>
          </p>
<p>19. Aliae interrogativae, ut:
<l> <hi>Qui genus, unde domo? pacemne huc fertis, an arma?</hi> </l>
<l rend="indent">. . . . <hi>juvenes quae causa subegit</hi> </l>
<l> <hi>Ignotas tentare vias?</hi> </l>
          </p>
<p>20. Aliae responsivae, ut <hi>illinc, istinc.</hi> Aliae deprecativae,
ut, <hi>eripe me his invicte malis.</hi> Aliae promissivae,
ut:
<l> <hi>Parce metu, Cytherea, manent immota tuorum</hi> </l>
<l> <hi>Fata tibi.</hi> </l>
Aliae concessivae, quae cum impulsione prohibeant, ut:
<l>
<pb n="0137B"/> <hi>I, sequere Italiam ventis pete regna per undas;</hi> <emph>95</emph> </l>
quae tamen ne non intellecta sit persuasio, permista
sunt aliqua, quae vetant latenter, ut, <hi>ventis per undas.</hi> 
Aliae demonstrativae, ut, <hi>en, ecce.</hi> Aliae optativae, ut:
<l> <hi>O mihi praeteritos referat si Jupiter annos!</hi> </l>
          </p>
<p>21. Aliae derogativae, ut, <hi>nequaquam.</hi> </p>
<p>Aliae, quae cum exclamatione proferuntur, ut:
<l> <hi>Quis furor, o cives, pacem convertit in arma?</hi> </l>
Et Cicero: <hi>O dii immortales, ubinam gentium sumus?</hi> </p>
<p>22. Aliae exhortativae, cum ad sententiam provocamus,
ut: <hi>Aude, hospes, contemnere opes.</hi> </p>
<p>23. Aliae dehortativae, cum a contrario vitio peccatoque
reducimus. Sunt et affirmativae, ut, <hi>quidni,
quippe.</hi> </p>
<p>24. Praeceptivae, ut:
<l>
<pb n="0137C"/> <hi>Nudus ara, sere nudus, habebis frigore messes.</hi> </l>
          </p>
<p>25. Vetativae, ut:
<l> <hi>Neve inter vites corylum sere, neve flagella</hi> </l>
<l> <hi>Summa pete.</hi> </l>
          </p>
<p>26. Negativae, ut, <hi>non, minime.</hi> Sunt et mirativae,
ut: <hi>Papae! vivere non licet, et fornicari libet!</hi> </p>
<p>27. Dolentis, ut:
<l> <hi>Hei mihi quod nullis amor est sanabilis herbis!</hi> </l>
Flentis . . . . . .</p>
<p>Similitudinis sic:
<l> <hi>Ut quondam Creta fertur labyrinthus in alta.</hi> </l>
<list>
<item>Admonentis . . . . . . .</item>
<item>Irridentis . . . . . . . . .</item>
<item>Gementis . . . . . . . . . .</item>
<item>Exhortativae . . . . . .</item>
            </list>

<pb n="0137D"/>
<list>
<item>Consolativae . . . . . .</item>
<item>Commiserantis . . . . .</item>
            </list>
          </p>
<p>
            <pb n="0138A"/>Quorum quot sunt figurae, tot et in pronuntiando
voces.</p>
<p>28. Sunt et amphidoxae, quarum pars honesta
est, pars inhonesta, ut:
<l rend="indent">. . . . <hi>Non est tua tuta veluntas:</hi> </l>
<l> <hi>Magna petis Phaeton.</hi> </l>
          </p>
<p>29. Sunt, et aliae, procatalepses, cum id quod
vobis objici poterat, ante praesumimus ad diluendum,
ut: <hi>Si quis vestrum, judices, aut eorum qui adsunt
forte miratur.</hi> Sunt, et aporiae, dubitatio simulantis
nescire se quae scit, aut quomodo dicatur. <emph>96</emph>
          </p>
<p>30. Coenonesis autem dicitur communicatio
consilii cum judicibus, aut adversariis, ut si dicas: <hi>Vos consulo, judices, aut, vos adversarii, quid me facere
convenit, aut quid vos facturi fuissetis.</hi> </p>
<p>31. Paradoxon est, cum dicimus inopinatum aliquid
<pb n="0138B"/>
accidisse, ut pro Flacco Cicero: <hi>Cujus laudis
praedicator esse debuerit, ejus periculi deprecatorem
esse factum.</hi> </p>
<p>32. Epitrope, id est permissio, cum aliqua ipsis
judicibus, aut adversariis permittimus aestimanda,
ut Calvus in Vatinium: <hi>Perfrica frontem, et dic te
digniorem qui praetor fieres quam Catonem.</hi> </p>
<p>33. Parrhesia est oratio libertatis et fiduciae plena:
 <hi>Occidi, occidi non Spurium Melium,</hi> etc. Qua
figura caute utendum est, ut Cicero, praemisit enim
rationem.</p>
<p>34. Ethopoeia est cum sermonem ex aliena persona
inducimus, ut, pro Caelio Tullius facit Appium caecum
cum Clodia loquentem. Energia est rerum gestarum
aut quasi gestarum sub oculis inductio, de
<pb n="0138C"/>
qua locuti jam sumus.</p>
<p>35. Metathesis est quae mittit animos judicum
in res praeteritas, aut futuras, hoc modo: <hi>Revocate
mentes ad spectaculum expugnatae miserae civitatis, et
videre vos credite incendia, caedes, rapinas, direptiones,
liberorum corporum injurias, captivitates matronarum,
trucidationes senum.</hi> In futurum autem anticipatio
eorum quae dicturus est adversarius, ut Tullius
pro Milone, cum mittit animos judicum in eum reipublicae
statum qui futurus esset, si, occiso Milone,
Clodius viveret.</p>
<p>36. Aposiopesis est cum id quod dicturi videbamur
silentio intercipimus:
<l> <hi>Quos ego, sed motos praestat componere fluctus.</hi> </l>
          </p>
<p>37. Epanalepsis est digressio: <hi>Tulit calor me
<pb n="0138D"/>
dicendi, et dignitas rerum paulo longius quam volebam,
sed redeo ad causam.</hi> </p>
<p>
            <pb n="0139A"/> <emph>97</emph> 38. Anamnesis est commemoratio ejus rei quam
oblitos fuisse nos fingimus.</p>
<p>Apaetesis est cum id quod in animos judicum
quasi deposueramus opportune reposcimus.</p>
<p>39. Aetiologia est cum proponimus aliquid ejusque
causam et rationem reddimus.</p>
<p>40. Characterismus est descriptio figurae alicujus
expressa, ut:
<l> <hi>Omnia Mercurio similis, vocemque, coloremque,</hi> </l>
<l> <hi>Et crines flavos, et membra decora juventae.</hi> </l>
          </p>
<p>41. Epitrochasmus, cum plures sensus breviter
expeditos in unum locum coacervat, et cum quadam
festinatione decurrit, ut Cicero: <hi>Rempublicam, Quirites,
vitamque omnium vestrum, bona, fortunas, conjuges,
liberosque vestros,</hi> etc.</p>
<p>
            <pb n="0139B"/>
          </p>
<p>42. Ironia est cum per simulationem diversum
quam dicit intelligi cupit. Fit autem, aut cum laudamus
eum quem vituperare volumus, aut vituperamus
quem laudare volumus. Utriusque exemplum
erit si dicas: <hi>Amatorem reipublicae Catilinam, hostem
reipublicae Scipionem.</hi> </p>
<p>43. Diasyrmos ea quae magna sunt verbis minuit,
aut minima extollit.</p>
<p>44. Epimone est quoties in eodem sensu diutius immoramur: <hi>Cui tandem pepercit? Cujus amicitiae fidem
custodivit? Cui bono inimicus non fuit? Quando non,
aut accusavit aliquem, aut verberavit, aut prodidit?</hi> </p>
<p>45. Epangelia est promissio qua judicem attentum
facimus, pollicentes nos aliqua magna aut minima
dicturos.</p>
<p>
            <pb n="0139C"/>
          </p>
<p>46. Prosopopoeia est cum inanimalium et persona,
et sermo fingitur. <emph>98</emph> Cicero in Catilinam: <hi>Etenim,
si mecum patria mea, quae mihi vita mea multo est charior,
loqueretur, dicens,</hi> etc.</p>
<p>47. Parathesis est cum quasi deponimus aliquid
imperfectum apud memoriam judicum repetituros
nos dicentes cum opportunum fuerit.</p>
<p>
            <pb n="0140A"/>
          </p>
<p>48. Peusis, id est soliloquium, cum ad interrogata
ipsi nobis respondemus.</p>
<p>49. Synchoresis est cum differimus aliquid petentes,
ut aliud interim nos permittant dicere.</p>
</div2>

<div2>
          <head>CAPUT XXII. <hi>De dialectica.</hi> </head>
<p>1. Dialectica est disciplina ad discernendas
rerum causas inventa. Ipsa est philosophiae species,
quae logica dicitur, id est, rationalis, definiendi,
quaerendi, et disserendi potens. Docet enim in pluribus
generibus quaestionum quemadmodum disputando
vera et falsa dijudicentur.</p>
<p>2. Hanc quidem primi philosophi in suis dictionibus
habuerunt, non tamen ad artis redegere peritiam. Post
hos Aristoteles ad regulas quasdam hujus doctrinae
<pb n="0140B"/>
argumenta perduxit, et dialecticam nuncupavit pro
eo quod in ea de dictis disputatur; nam <foreign xml:lang="greek">λεκτὸν</foreign> dictio
dicitur. <emph>99</emph> Ideo autem post rhetoricam disciplinam
dialectica sequitur, quia in multis utrique communia
existunt.</p>
</div2>

<div2>
          <head>CAPUT XXIII. <hi>De differentia dialecticae et rhetoricae artis.</hi> </head>
<p>1. Dialecticam vero et rhetoricam Varro in IX
Disciplinarum libris tali similitudine definivit: <hi>Dialectica
et rhetorica est quod in manu hominis pugnus
astrictus, et palma distensa, illa verba contrahens, ista
distendens.</hi> </p>
<p>2. Dialectica siquidem ad disserendas res acutior;
rhetorica ad illa quae nititur docenda facundior. Illa
<pb n="0140C"/>
ad scholas nonnunquam venit, ista jugiter procedit
in forum. Illa requirit rarissimos studiosos, haec frequenter
et populos.</p>
<p>3. Solent autem philosophi antequam ad isagogen
veniant exponendam, definitionem philosophiae ostendere,
quo facilius ea quae adeam pertinent demonstrentur.</p>
</div2>

<div2>
          <head>CAPUT XXIV. <hi>De definitione philosophiae.</hi> </head>

<pb n="0141A"/>
<p>1. Philosophia est rerum humanarum divinarumque
cognitio, cum studio bene vivendi conjuncta. Haec duabus
ex rebus constare videtur, scientia et opinatione.</p>
<p>2. Scientia est cum res aliqua certa ratione percipitur;
opinatio autem cum adhuc incerta res latet,
et nulla ratione firma videtur, ut puta, sol utrumne
tantus quantus videtur, an major sit quam omnis terra; <emph>100</emph> 
 item, luna globosa sit, an concava; et stellae
utrumne adhaereant coelo, an per aerem libero curus
ferantur; coelum ipsum, qua magnitudine, quave materia
constat, utrum quietum sit et immobile, an incredibili
celeritate volvatur; quanta sit terrae crassitudo,
aut quibus fundamentis librata, et suspensa permaneat.</p>
<p>3. Ipsum autem nomen Latine interpretatum, <hi>amorem
<pb n="0141B"/>
sapientiae</hi> profitetur. Nam Graeci <foreign xml:lang="greek">φίλον</foreign> <hi>amorem,</hi> <foreign xml:lang="greek">σοφίαν</foreign>
 <hi>sapientiam</hi> dicunt. Philosophiae species tripertita
est: una naturalis, quae Graece <hi>physica</hi> appellatur, in
qua de naturae inquisitione disseritur; altera moralis,
quae Graece <hi>ethica</hi> dicitur, in qua de moribus agitur;
tertia rationalis, quae Graeco vocabulo <hi>logica</hi> appellatur,
in qua disputatur quemadmodum in rerum
causis, vel vitae moribus veritas ipsa quaeratur.</p>
<p>4. In physica igitur causa quaerendi; in ethica ordo
vivendi; in logica ratio intelligendi versatur. Physicam
apud Graecos primus perscrutatus est Thales
Milesius, unus ex septem illis sapientibus. Hic enim
ante alios caeli causas atque vim rerum naturalium,
 contemplata ratione, suspexit, quam postmodum
Plato in quatuor definitiones distribuit, id est, arithmeticam,
<pb n="0141C"/>
geometriam, musicam et astronomiam.</p>
<p>5. Ethicam Socrates primus ad corrigendos componendosque
mores instituit, atque omne studium ejus
ad bene vivendi disputationem perduxit, dividens eam
in quatuor virtutes animae, id est, prudentiam, justitiam,
fortitudinem et temperantiam.</p>
<p>6. Prudentia est in rebus, qua discernuntur a bonis
mala. Fortitudo, qua adversa aequanimiter tolerantur.
Temperantia, qua libido, concupiscentiaque rerum
frenatur. Justitia, qua recte judicando sua cuique
distribuuntur.</p>
<p>7. Logicam, quae <hi>rationalis</hi> vocatur, Plato subjunxit,
per quam, discussis rerum morumque causis, vim
earum rationabiliter perscrutatus est, dividens eam in
dialecticam et rhetoricam. Dicta autem <hi>logica,</hi> <emph>101</emph> 
<pb n="0141D"/>
id est rationalis, <foreign xml:lang="greek">λόγος</foreign> enim apud Graecos, et <hi>sermonem</hi> 
significat, et <hi>rationem.</hi> </p>
<p>8. In his quippe tribus generibus philosophiae etiam
eloquia divina consistunt. Nam, aut de natura disputare
solent, ut in Genesi et Ecclesiaste; aut de moribus,
ut in Proverbiis et in omnibus sparsim libris; aut
de logica, pro qua nostri theoricam sibi vindicant, ut
in Cantico canticorum et Evangeliis.</p>
<p>
            <pb n="0142A"/>
          </p>
<p>9. Item aliqui doctorum philosophiam in nomine et
partibus suis ita definierunt: <hi>Philosophia est divinarum
humanarumque rerum, in quantum homini possibile
est, probabilis scientia.</hi> Aliter: <hi>Philosophia est ars
artium, et disciplina disciplinarum.</hi> Rursus: <hi>Philosophia
est meditatio mortis, quod magis convenit Christianis,
qui, saeculi ambitione calcata, conversatione
disciplinabili, similitudine futurae patriae vivunt.</hi> </p>
<p>10. Alii definierunt philosophiae rationem in duabus
consistere partibus, quarum prior inspectiva est, secunda
actualis. Inspectiva dividitur in naturalem, doctrinalem
et divinalem. Doctrinalis dividitur in quatuor
partes, in arithmeticam, musicam, geometriam
et astronomiam.</p>
<p>11. Actualis dividitur in moralem, dispensativam
<pb n="0142B"/>
et civilem. Inspectiva dicitur, qua supergressi visibilia,
de divinis aliquid et coelestibus contemplamur,
 eaque corporeum mente solummodo inspicimus,
quoniam supergrediuntur obtutum.</p>
<p>12. Naturalis dicitur, ubi uniuscujusque rei natura
discutitur, quia nihil contra naturam generatur in
vita, sed unumquodque iis usibus deputatur quibus a
Creatore definitum est, nisi forte cum voluntate Dei
aliquod miraculum provenire monstratur.</p>
<p>13. Divinalis dicitur, quando aut ineffabilem naturam
Dei, aut spiritales creaturas ex aliqua parte profundissima
qualitate disserimus. <emph>102</emph>
          </p>
<p>14. Doctrinalis dicitur scientia quae abstractam
considerat quantitatem. Abstracta enim quantitas dicitur
quam, intellectu a materia separantes, vel ab aliis
<pb n="0142C"/>
accidentibus, ut est par, impar, vel alia hujuscemodi,
in sola ratiocinatione tractamus. Cujus species sunt
quatuor, arithmetica, geometria, musica, astronomia.</p>
<p>15. Arithmetica est disciplina quantitatis numerabilis
secundum se. Geometria est disciplina magnitudinis
immobilis et formarum. Musica est disciplina quae
de numeris loquitur qui ad aliquid sunt his qui inveniuntur
in sonis. Astronomia est disciplina quae cursus
coelestium siderumque figuras contemplatur omnes,
et habitudines stellarum circa se et circa terram
indagabili ratione percurrit.</p>
<p>16. Porro actualis dicitur quae res propositas operationibus
suis explicat, cujus partes sunt tres, moralis,
dispensativa et civilis. Moralis dicitur, per quam
vivendi mos honestus appetitur et instituta ad virtutem
<pb n="0142D"/>
tendentia praeparantur. Dispensativa dicitur, cum
domesticarum rerum sapienter ordo disponitur. Civilis
dicitur per quam totius civitatis utilitas administratur.</p>
</div2>

<div2>
          <head>CAPUT XXV. <hi>De isagogis Porphyrii.</hi> </head>
<p>1. Post philosophiae definitiones, in quibus generaliter
omnia continentur, nunc isagogas Porphyrii
expediamus. Isagoga quippe Graece, Latine <hi>introductio</hi> 
<pb n="0143A"/>
dicitur, eorum scilicet qui philosophiam incipiunt,
continens in se demonstrationem primarum
rationum, de qualibet re quid sit, suaque certa ac
substantiali definitione declaratur.</p>
<p>2. Nam posito primo genere, deinde species, et alia
quae vicina esse possunt subjungimus, ac discretis
communionibus separamus, tandiu interponentes differentias,
quousque ad proprium ejus de quo quaerimus
signata ejus expressione perveniamus, ut puta: <hi>Homo est
animal rationale, mortale, terrenum, bipes, risus capax.</hi> </p>
<p>3. Genus <hi>animal</hi> cum dictum est, substantia hominis
declarata est. <emph>103</emph> Est enim ad hominem genus
animal, sed quia late patebat, adjecta est species, terrenum,
et jam exclusum est id quod aut aethereum,
aut humidum. Differentia vero, ut <hi>bipes,</hi> quae propter
<pb n="0143B"/>
animalia posita est quae multis pedibus innituntur.
Item <hi>rationale,</hi> propter illa quae ratione egent; <hi>mortale</hi> 
autem propter id quod angelus non est.</p>
<p>4. Postea discretis atque seclusis communionibus
adjectum est proprium in parte postrema, est enim
solum hominis quod ridet; sic perfecta est omnis ex
parte definitio ad hominem declarandum. Cujus disciplinae
definitionem plenam existimarunt Aristoteles
et Tullius ex genere et differentiis consistere.</p>
<p>5. Quidam postea pleniores in docendo ejus perfectam
substantialem definitionem in quinque partibus,
velut in membris suis diviserunt. Quarum prima est
de genere, secunda de specie, tertia de differentia,
quarta de proprio, quinta de accidente.</p>
<p>6. Genus, ut <hi>animal.</hi> Est enim vocabulum generale
<pb n="0143C"/>
et commune omnium animam habentium. Species, ut <hi>homo.</hi> 
 Est enim specialitas, qua separatur a caeteris
animantibus. Differentia, ut <hi>rationale, mortale.</hi> His
enim duobus differt homo a caeteris.</p>
<p>7. Cum enim dicitur <hi>rationale,</hi> discernitur ab irrationabilibus
mutis, quae non habent rationem. Cum <hi>mortale,</hi> 
 discernitur ab angelis, qui nesciunt mortem.
Proprium, ut <hi>risibile.</hi> Homo est enim, qui ridet, et
hoc praeter hominem nullius animalis est. Accidens,
ut color in corpore, doctrina in animo.</p>
<p>8. Haec enim temporum varietate et accidunt et mutantur;
et est ex omnibus his quinque partibus oratio
plenae sententiae, ita: <hi>Homo est animal rationale,
mortale, risibile, boni malique capax;</hi> sic etiam in
omni oratione substantiali tandiu interponere debemus
<pb n="0143D"/>
species et differentias, quandiu, seclusis omnibus
quae hoc idem possunt esse, ad id perveniatur, ut
proprietas jam certa teneatur.</p>
<p>9. Isagogas autem ex Graeco in Latinum transtulit
 Victorinus orator, commentumque ejus quinque libris
Booethius edidit.
<emph>104</emph> </p>
        </div2>

<div2>
          <head>CAPUT XXVI. <hi>De categoriis Aristotelis.</hi> </head>
<p>1. Sequuntur Aristotelis categoriae, quae Latine
<pb n="0144A"/> <hi>praedicamenta</hi> 
 dicuntur, quibus per varias significationes
omnis sermo conclusus est.</p>
<p>2. Instrumenta categoriarum sunt tria, id est, prima
aequivoca, secunda univoca, tertia denominativa.
Aequivoca sunt, quando multarum rerum nomen
unum est, sed non eadem definitio, ut <hi>leo.</hi> Nam quantum
ad nomen pertinet, et verus, et pictus, et coelestis
leo dicitur. Quantum ad definitionem pertinet,
aliter verus definitur, aliter pictus, et aliter coelestis.</p>
<p>3. Univoca sunt, quando duarum aut plurium rerum
unum nomen est, et definitio, ut <hi>vestis;</hi> nam, et birrus,
et tunica nomen vestis possunt accipere et ejus definitionem.
Ergo hoc univocum in generibus esse intelligitur,
quia et nomen, et definitionem dat formis suis.</p>
<p>4. Denominativa dicuntur, quaecunque ab aliquo
<pb n="0144B"/>
solo differentiae casu secundum nomen habent appellationem,
ut a <hi>bonitate bonus,</hi> a <hi>malitia malus.</hi> </p>
<p>5. Categoriarum autem species decem sunt,
id est, substantia, quantitas, qualitas, relatio, situs,
locus, tempus, habitus, agere et pati.</p>
<p>6. Substantia, quae proprie et principaliter dicitur,
est quae neque de subjecto praedicatur, neque in
subjecto est, ut <hi>aliquis homo, aliquis equus.</hi> Secundae
autem substantiae dicuntur, in quibus speciebus illae
quae principaliter substantiae primo dictae sunt insunt
atque clauduntur, ut in homine <hi>Cicero.</hi> </p>
<p>7. Quantitas est mensura per quam aliquid vel magnum
vel minus ostenditur, ut <hi>longus, brevis.</hi> Qualitas
est, ut qualis sit <hi>orator,</hi> <emph>105</emph> aut <hi>rusticus, niger,</hi> aut <hi>candidus.</hi> 
 Relatio est quae refertur ad aliquid. Cum
<pb n="0144C"/>
enim dicitur <hi>filius,</hi> demonstratur, et <hi>pater.</hi> Haec relativa
simul incipiunt; nam servus et dominus uno tempore
exordium nominis sumunt, nec aliquando invenitur
dominus prior servo, nec servus domino. Alterum
enim alteri praeesse non potest.</p>
<p>8. Porro situs a positione dictus, ut quis, aut <hi>stet,</hi> 
aut <hi>sedeat,</hi> aut <hi>jaceat.</hi> Locus est ubi sit, <hi>in foro, in
platea.</hi> Loci autem motus habet sex partes, dexteram
et sinistram, ante et retro, sursum atque deorsum.
Partes quoque istae sex duo habent, longe et prope.
Tempus, ut, <hi>hodie, heri.</hi> </p>
<p>9. Habitus ab habendo aliquid dictus, ut <hi>habere
scientiam in mente, virtutem in corpore;</hi> circa corpus,
vestimentum et caetera quae ad habendi modum designato
a doctoribus numero comprehenduntur.</p>
<p>
            <pb n="0144D"/>
          </p>
<p>10. Jam vero agere, et pati ab agentis et patientis
significatione consistunt. Nam <hi>scribo</hi> vocis actum habet,
quoniam facientis rem indicat. <hi>Scribor</hi> patientis
est, quoniam pati se ostendit. In his enim novem generibus,
quorum exempli gratia quaedam posita sunt,
vel in ipso substantiae genere, quod est <foreign xml:lang="greek">οὐσία,</foreign> innumerabilia
reperiuntur; nam et ea quae intellectu capimus,
ea ad alterum horum decem praedicamentorum
sermone vulgamus.</p>
<p>
            <pb n="0145A"/>
          </p>
<p>11. Plena enim sententia de his ita est: <hi>Augustinus
magnus orator, filius illius, stans in templo, hodie infulatus,
disputando fatigatur.</hi> Usiae autem, id est substantiae,
proprium est, quod caeteris subjacet,
reliqua novem accidentia sunt. Substantia autem
dicitur ab eo quod omnis res ad seipsam subsistit.
Corpus enim subsistit, et ideo substantia est.</p>
<p>12. Illa vero accidentia quae in subsistente atque
subjecto sunt, substantiae non sunt, quia non subsistunt,
sed mutantur, ut color, vel forma. De subjecto
autem, et in subjecto quasi de ipso et in ipso. Ubi
enim dicitur de subjecto, substantia est, quasi dicatur
de substantia. Ubi autem dicitur in subjecto, accidentia
sunt, id est quae accidunt in substantia, ut
quantitas, qualitas, vel figura.</p>
<p>
            <pb n="0145B"/>
          </p>
<p>13. De subjecto igitur genera, et species, in subjecto
accidentia sunt. Ex his novem accidentibus tria intra
usiam sunt, quantitas, qualitas et situs. <emph>106</emph> Haec
enim sine usia esse non possunt. Extra usiam vero
sunt locus, tempus et habitus; intra et extra usiam
relatio, facere et pati.</p>
<p>14. Appellatas autem categorias constat, quia non
possunt nisi ex subjectis agnosci. Quis enim quid sit
homo possit agnoscere, nisi aliquem hominem sibi
ponat ante oculos, quasi subjectum homini?</p>
<p>15. Hoc opus Aristotelis intente legendum est,
quoniam, sicut dictum est, quidquid homo loquitur,
inter decem praedicamenta habetur. Proficiet etiam
ad libros intelligendos, qui sive rhetoribus, sive
dialecticis applicantur.</p>
</div2>

<div2>
          <head>CAPUT XXVII. <hi>De perihermeniis.</hi> </head>

<pb n="0145C"/>
<p>1. Sequitur dehinc liber perihermenias subtilissimus
nimis, et per varias formas iterationesque cautissimus,
de quo dicitur: <hi>Aristoteles quando perihermenias
scriptitabat, calamum in mente tingebat.</hi> </p>
<p>
            <emph> <hi>Praefatio perihermeniarum.</hi> </emph>
          </p>

<p>2. Omnis quippe res quae una est, et uno significatur
sermone, aut per nomen significatur, aut per
verbum, quae duae partes orationis interpretantur
totum quidquid concepit mens ad eloquendum. Omnis
enim elocutio conceptae rei mentis interpres est.</p>
<p>3. Hanc Aristoteles vir in rerum expressione et faciendis
sermonibus pertissimus, hermeniam nominat,
quam interpretationem nos appellamus, scilicet quod
<pb n="0145D"/>
res mente conceptas prolatis sermonibus interpretatur
per cataphasin et apophasin, id est per affirmationem
et negationem. Per affirmationem, ut <hi>homo
currit;</hi> per negationem, ut <hi>homo non currit.</hi> </p>
<p>4. In his itaque perihermeniis supradictus philosophus
de septem speciebus tractat, id est, de nomine,
<pb n="0146A"/>
de verbo, de oratione, de enuntiatione, de affirmatione,
de negatione, de contradictione.</p>
<p>5. <emph>107</emph> Nomen est vox significativa secundum placitum,
sine tempore, cujus nulla pars significativa separata,
ut <hi>Socrates.</hi> Verbum est quod significat tempus,
cujus pars nihil extra significat, sed semper eorum
quae de altero dicuntur nota est, ut <hi>cogitat, disputat.</hi> 
Oratio est vox significativa, cujus partium aliquid
separatum significativum est, ut <hi>Socrates disputat.</hi> 
Enuntiativa oratio est vox significativa de eo quod
est aliquid, vel non est, ut <hi>Socrates est, Socrates non est.</hi> </p>
<p>6. Affirmatio est enuntiatio alicujus de aliquo, ut <hi>Socrates est;</hi> 
 negatio est alicujus ab aliquo, ut <hi>Socrates
non est.</hi> Contradictio est affirmationis et negationis
oppositio, ut <hi>Socrates disputat, Socrates non disputat.</hi> </p>
<p>
            <pb n="0146B"/>
          </p>
<p>7. Haec omnia in libro perihermeniarum minutissime
divisa et subdivisa tractantur, quarum rerum
definitiones hic breviter sufficiat intimasse, quando
in ipso competens explanatio reperitur. Utilitas perihermeniarum
haec est, quod ex his interpretamentis
syllogismi fiunt. Unde et analytica pertractantur.</p>
</div2>

<div2>
          <head>CAPUT XXVIII. <hi>De syllogismis dialecticis.</hi> </head>
<p>1. Sequuntur dehinc dialectici syllogismi, ubi
totius ejus artis utilitas et virtus ostenditur, quorum
conclusio plurimum lectorem adjuvat ad veritatem
investigandam, tantum ut absit ille error decipiendi
adversarium per sophismata falsarum conclusionum.</p>
<p>2. Formulae categoricorum, id est, praedicativorum
<pb n="0146C"/>
syllogismorum sunt tres.</p>
<p>
            <emph> <hi>Primae formulae modi sunt novem.</hi> </emph>
          </p>

<p>3. Primus modus est qui conducit, id est, qui
colligit ex universalibus <emph>108</emph> dedicativis dedicativum
universale directim, ut: <hi>Omne justum honestum,
omne honestum bonum, omne igitur justum bonum.</hi> </p>
<p>4. Secundus modus est qui conducit ex universalibus
dedicativis et abdicativis abdicativum universale
directim, ut: <hi>Omne justum honestum, nullum honestum
turpe, nullum igitur justum turpe.</hi> </p>
<p>5. Tertius modus est qui conducit ex dedicativis
particulari et universali dedicativum particulare directim,
ut: <hi>Quoddam justum honestum, omne honestum
utile, quoddam igitur justum utile.</hi> </p>
<p>6. Quartus modus est qui conducit ex particular
<pb n="0146D"/>
dedicativa et universali abdicativa abdicativum particulare
directim, ut: <hi>Quoddam honestum justum,
nullum honestum turpe, quoddam igitur justum non
est turpe.</hi> </p>
<p>7. Quintus modus est qui conducit ex universalibus
dedicativis particulare dedicativum per reflexionem,
<pb n="0147A"/>
ut: <hi>Omne justum honestum, omne honestum
bonum, quoddam igitur bonum justum.</hi> </p>
<p>8. Sextus modus est qui conducit ex universali
dedicativa et universali abdicativa abdicativum universale
per reflexionem, ut: <hi>Omne justum honestum,
nullum honestum turpe, nullum igitur turpe justum.</hi> </p>
<p>9. Septimus modus est qui conducit ex particulari
et universali dedicativis dedicativum particulare
per reflexionem, ut: <hi>Quoddam justum honestum,
omne honestum utile, quoddam igitur utile justum.</hi> </p>
<p>10. Octavus modus est qui conducit ex universalibus
abdicativo et dedicativo particulare abdicativum
per reflexionem, ut: <hi>Nullum turpe honestum, omne honestum
justum, quoddam igitur turpe non est justum.</hi> </p>
<p>11. Nonus modus est qui conducit ex universali
abdicativo et particulari dedicativo abdicativum particulare
<pb n="0147B"/>
per reflexionem, ut: <hi>Nullum turpe honestum,
quoddam honestum justum, quoddam igitur
justum non est turpe.</hi> </p>
<p>12. <hi>Formulae secundae modi sunt quatuor.</hi> </p>
<p>Primus modus est qui conducit ex universalibus
dedicativo et abdicativo abdicativum universale
directim, ut: <hi>Omne justum honestum, nullum turpe
honestum, nullum igitur justum turpe.</hi> </p>
<p>13. Secundus modus est qui conducit ex universalibus
abdicativo <emph>109</emph> et dedicativo abdicativum universale
directim, ut: <hi>Nullum turpe honestum, omne
justum honestum, nullum igitur turpe justum.</hi> </p>
<p>14. Tertius modus est qui conducit ex particulari
dedicativo et universali abdicativo particulare abdicativum
directim, ut: <hi>Quoddam justum honestum, nullum
<pb n="0147C"/>
turpe honestum, quoddam igitur justum non est turpe.</hi> </p>
<p>15. Quartus modus est qui conducit ex particulari
abdicativo et universali dedicativo abdicativum particulare
directim, ut: <hi>Quoddam justum non est
turpe, omne malum turpe, quoddam igitur justum
non est malum.</hi> </p>
<p>16. <hi>Formulae tertiae modi sunt sex.</hi> </p>
<p>Primus modus, qui conducit ex dedicativis universalibus
dedicativum particulare, tam directim quam
reflexim, ut: <hi>Omne justum honestum, omne justum bonum,
quoddam igitur honestum bonum,</hi> vel sic, <hi>quoddam
igitur bonum honestum.</hi> </p>
<p>17. Secundus modus est qui conducit ex dedicativis
particulari et universali dedicativum particulare
directim, ut: <hi>Quoddam justum honestum, omne justum
<pb n="0147D"/>
bonum, quoddam igitur honestum bonum.</hi> </p>
<p>18. Tertius modus est qui conducit ex dedicativis
universali et particulari dedicativum particulare directim,
ut: <hi>Omne justum honestum, quoddam justum
bonum, quoddam igitur bonum honestum.</hi> </p>
<p>19. Quartus modus est qui conducit ex universalibus
dedicativa et abdicativa abdicativum particulare
<pb n="0148A"/>
directim, ut: <hi>Omne justum honestum, nullum justum
malum, quoddam igitur honestum non est malum.</hi> </p>
<p>20. Quintus modus est qui conducit ex dedicativo
particulari et abdicativo universali abdicativum particulare
directim, ut: <hi>Quoddam justum honestum, nullum
justum malum, quoddam igitur honestum non est
malum.</hi> </p>
<p>21. Sextus modus est qui conducit ex dedicativo
universali et abdicativo particulari abdicativum particulare
directim, ut: <hi>Omne justum honestum, quoddam
justum non est malum, quoddam igitur honestum non
est malum.</hi> </p>
<p>22. Has formulas categoricorum syllogismorum
qui plene nosse desiderat, librum legat qui inscribitur <hi>Perihermenias Apuleii,</hi> 
 et quae subtilius sunt tractata
cognoscet. Distincta enim atque considerata <emph>110</emph> ad
<pb n="0148B"/>
magnas intelligentiae vias lectorem, praestante Domino,
utiliter introducunt. Nunc ad hypotheticos syllogismos
ordine sequenti veniamus.</p>
<p>23. Modi syllogismorum hypotheticorum, qui fiunt
cum aliqua conclusione, sunt septem.</p>
<p>Primus modus est: <hi>Si dies est, lucet; est autem
dies, lucet igitur.</hi> </p>
<p>Secundus modus est: <hi>Si dies est, lucet; non autem
lucet, non est igitur dies.</hi> </p>
<p>Tertius modus est ita: <hi>Non et dies est, et non lucet;
atqui dies est, lucet igitur.</hi> </p>
<p>24. Quartus modus est ita: <hi>Aut dies est, aut nox;
atqui dies est, nox igitur non est.</hi> </p>
<p>Quintus modus est ita: <hi>Aut dies est, aut nox; atqui
nox non est, dies igitur est.</hi> </p>
<p>
            <pb n="0148C"/>Sextus modus est ita: <hi>Non, et dies est, et nox; dies
autem est, nox igitur non est.</hi> </p>
<p>25. Septimus modus est ita: <hi>Non est dies et nox;
atqui nox non est, dies igitur est.</hi> Modos autem syllogismorum
hypotheticorum si quis plenius nosse desiderat,
librum legat Marii Victorini, qui inscribitur <hi>De syllogismis hypotheticis.</hi> </p>
<p>26. Hinc ad dialecticas definitionum species accedamus,
quae tanta dignitate praecellunt, ut possint jure
dici orationum apertae manifestationes, et quaedam
indicia dictionum.</p>
</div2>

<div2>
          <head>CAPUT XXIX. <hi>De divisione definitionum ex Marii Victorini libro abbreviata.</hi> </head>
<p>1. Definitio philosophorum est, quae in rebus exprimendis
<pb n="0148D"/>
explicat quid res ipsa sit, non qualis sit,
et quemadmodum membris suis constare debeat. Est
enim oratio brevis uniuscujusque rei naturam a communione
divisam propria significatione concludens.
Divisio definitionum in partes quindecim habetur. <emph>111</emph>
          </p>
<p>2. Prima species definitionis est <foreign xml:lang="greek">οὐσιώδης,</foreign> id
est <hi>substantialis,</hi> quae proprie et vere dicitur definitio,
<pb n="0149A"/>
ut: <hi>Est homo animal rationale, mortale, risus disciplinaeque
capax.</hi> Haec enim definitio per species et differentias
descendens venit ad proprium, et designat
plenissime quid sit homo.</p>
<p>3. Secunda species definitionis est quae Graece <foreign xml:lang="greek">ἐννοηματικὴ</foreign>
dicitur, Latine <hi>notio</hi> nuncupatur; quam <hi>notionem</hi> 
communi, non proprio nomine, possumus dicere.
Haec isto modo semper efficitur: <hi>Homo est,
quod rationali conceptione, et exercitio praeest animalibus
cunctis.</hi> Non hic dixit quid sit homo, sed dicendo
quid agat, quasi quodam signo in notitiam devocat.
In isto enim et in reliquis notitia rei profertur, non
substantialis explicatio declaratur, quia illa substantialis
definitionum omnium obtinet principatum.</p>
<p>4. Tertia species definitionis est quae <hi>Graece</hi> <foreign xml:lang="greek">ποίοδης</foreign>
<pb n="0149B"/>
dicitur, Latine <hi>qualitativa</hi> vocatur, quia ex qualitate
nomen accepit, pro eo quod quale sit id quod sit evidenter
ostendit. Cujus exemplum tale est: <hi>Homo est,
qui ingenio valet, artibus pollet, et cognitione rerum,
aut quid agere debeat eligit, aut animadversione quid inutile
sit contemnit.</hi> His enim qualitatibus expressus ac
definitus est homo.</p>
<p>5. Quarta species definitionis est quae Graece <foreign xml:lang="greek">ὑπογραφικὴ,</foreign>
Latine a Tullio <hi>descriptio</hi> nuncupatur: quae,
adhibita circuitione dictorum factorumque, quid
quaeque res sit descriptione declarat. Quaeritur enim
quid sit avarus, quid crudelis, quid luxuriosus, et
universa luxuriosi, avari et crudelis natura describitur;
ut si luxuriosum volumus definire, dicimus: <hi>Luxuriosus
est victus non necessarii, sed sumptuosi et onerosi, appetens,
in deliciis affluens, in libidinem pronus.</hi> Haec et
<pb n="0149C"/>
alia definiunt luxuriosum, sed per descriptionem definiunt.
Quae species definitionis oratoribus magis apta
est quam dialecticis, quia latitudines habet, quae simili
modo in bonis rebus ponitur et in malis.</p>
<p>6. Quinta species definitionis est quam Graece <foreign xml:lang="greek">κατ' ἀντίλεξιν,</foreign>
 Latine <hi>ad verbum</hi> dicimus. Haec vocem
illam de cujus re quaeritur alio sermone designat, uno,
et singulari, et quodam modo, quid illud <emph>112</emph> sit in
uno verbo positum, uno verbo alio declarat, ut, <hi>contiscere
est tacere.</hi> Item cum terminum dicimus finem,
aut populatas interpretamur esse vastatas.</p>
<p>7. Sexta species definitionis est quam Graeci <foreign xml:lang="greek">κατὰ
διαφορὰν,</foreign> nos <hi>per differentiam</hi> dicimus. Scriptores vero
artium de eodem, et de altero nominant, ut cum quaeritur
quid intersit inter regem et tyrannum, adjecta
<pb n="0149D"/>
differentia quid uterque sit definitur, id est: <hi>Rex est
modestus et temperans; tyrannus vero impius et immitis.</hi> </p>
<p>8. Septima species definitionis est quam Graeci <foreign xml:lang="greek">κατὰ
μεταφορὰν,</foreign> Latini <hi>per translationem</hi> dicunt, ut Cicero
<pb n="0150A"/>
in Top.: <hi>Littus est, qua fluctus eludit.</hi> Haec varie
tractari potest: modo enim ut moneat, modo ut designet,
modo ut laudet ac vituperet. Ut moneat: <hi>Nobilitas
est virtus majorum apud posteros sarcina.</hi> Ut designet: <hi>Caput est ars corporis.</hi> 
 Ut laudet: <hi>Adolescentia
est flos aetatis.</hi> Ut vituperet: <hi>Divitiae sunt brevis vitae
longum viaticum.</hi> </p>
<p>9. Octava species definitionis est, quam Graeci <foreign xml:lang="greek">κατ' ἀφαίρεσιν τοῦ ἐναντίου,</foreign>
 Latini <hi>per privantiam contrarii
ejus quod definitur,</hi> dicunt: <hi>Bonum est quod malum
non est. Justum est quod injustum non est,</hi> et his similia.
Hoc autem genere definitionis uti debemus cum
contrarium est notum, ut: <hi>Si bonum est quod prodest
cum honestate, id quod tale non est malum est.</hi> </p>
<p>10. Nona species definitionis est quam Graeci
<pb n="0150B"/> <foreign xml:lang="greek">καθ' ὑποτύπωσιν,</foreign>
 Latini <hi>per quamdam imaginationem</hi> 
dicunt, ut: <hi>Aeneas est Veneris et Anchisae filius.</hi> Haec
semper in individuis versatur quae Graeci <foreign xml:lang="greek">ἄτομα</foreign> appellant.</p>
<p>11. Decima species definitionis est quam Graeci <foreign xml:lang="greek">ὡς
τύπος,</foreign> Latini <hi>exemplum</hi> appellant, ut si quaeratur
quid sit animal, respondetur: <hi>Ut homo.</hi> Rem enim
quaesitam praedictum declaravit exemplum. Hoc est
autem proprium definitionis, quid sit illud quod
quaeritur declarare.</p>
<p>12. Undecima species definitionis est quam Graeci <foreign xml:lang="greek">κατ' ἐλλειπὲς πλήρους ὁμοίου γένους,</foreign>
 <emph>113</emph> Latini <hi>per indigentiam
pleni ex eodem genere</hi> dicunt. Ut si quaeratur
quid sit triens, respondeatur: <hi>Cui bes deest ut
sit assis.</hi> </p>
<p>13. Duodecima species definitionis est quam Graeci
<pb n="0150C"/> <foreign xml:lang="greek">κατ' ἐπαίνον</foreign>
 vocant, id est <hi>per laudem,</hi> ut Tullius pro
Cluentio: <hi>Lex est mens, et consilium, et animus, et
sententia civitatis;</hi> et aliter: <hi>Pax est tranquilla libertas.</hi> 
Fit et per vituperationem, quam Graeci <foreign xml:lang="greek">φόγον</foreign>
vocant, ut: <hi>Servitus est postremum omnium malorum,
non modo bello sed morte quoque repellenda.</hi> </p>
<p>14. Tertia decima species definitionis est quam
Graeci <foreign xml:lang="greek">κατ' ἀναλογίαν,</foreign> Latini <hi>juxta rationem</hi> dicunt.
Sed hoc contingit cum majoris rei nomine res definitur
inferior, ut est illud: <hi>Homo minor mundus.</hi> Cicero
hac definitione sic usus est: <hi>Edictum legem annuam
dicunt esse.</hi> </p>
<p>15. Quarta decima species definitionis est quam
Graeci <foreign xml:lang="greek">κατὰ τὸ πρός τι,</foreign> Latini <hi>ad aliquid</hi> vocant, ut
est illud: <hi>Pater est cui est filius, dominus est cui est
<pb n="0150D"/>
servus.</hi> Cicero in Rhetorica: <hi>Genus est quod plures
amplectitur partes. Item pars est quae subest generi.</hi> </p>
<p>16. Quinta decima species definitionis est quam
Graeci <foreign xml:lang="greek">κατ' αἰτιολόγιαν,</foreign> Latini <hi>secundum rei rationem</hi> 
<pb n="0151A"/>
vocant, ut: <hi>Dies est sol supra terras, nox est sol sub
terris.</hi> Scire autem debemus praedictas species definitionum
topicis merito esse sociatas, quoniam inter
quaedam argumenta sunt posita, et nonnullis locis
commemorantur in topicis. Nunc autem ad topica
veniamus, quae sunt argumentorum sedes, fontes
sensuum, et origines dictionum.</p>
</div2>

<div2>
          <head>CAPUT XXX. <hi>De topicis.</hi> </head>
<p>1. Topica est disciplina inveniendorum argumentorum.
Divisio topicorum sive locorum ex quibus argumenta
ducuntur triplex est. <emph>114</emph> Nam alia in eo ipso
de quo agitur haerent; alia, quae dicuntur <hi>affecta,</hi> quae
quodammodo ex rebus aliis tracta noscuntur; alia
quae assumuntur extrinsecus. Argumenta quae in eo
<pb n="0151B"/>
ipso de quo agitur haerent, in tribus divisa sunt. Prima, <hi>a toto;</hi> 
 secunda, <hi>a parte;</hi> tertia, <hi>a nota.</hi> </p>
<p>2. Argumentum <hi>a toto,</hi> cum definitio adhibetur ad id
quod quaeritur, sicut ait Cicero: <hi>Gloria est laus recte factorum,
magnorumque in rempublicam fama meritorum.</hi> </p>
<p>3. <hi>A partibus</hi> est argumentum, cum is qui se defendit,
aut negat factum, aut factum esse jure defendit.</p>
<p>4. <hi>A nota</hi> est argumentum, cum ex vi nominis argumentum
aliquod elicitur, ut Cicero: <hi>Consulem,</hi> inquit, <hi>quaerebam, quem 
 in isto majali invenire non poteram.</hi> </p>
<p>5. <hi>Affecta</hi> argumenta sunt quae quodammodo ex
rebus aliis tracta noscuntur. Sunt autem numero
quatuordecim, id est: primum <hi>a conjugatis</hi> argumentum
est, cum declinatur a nomine, et fit verbum, ut
Cicero Verrem dicit <hi>everrisse</hi> provinciam; vel nomen
<pb n="0151C"/>
a verbo, cum <hi>latrocinari</hi> dicitur latro. Nomen est a
nomine; Terentius: <hi>Inceptio est amentium, haud
amantium,</hi> dummodo distet unius appellationis postremitas
in aliam vocis declinationem formata.</p>
<p>6. Secundum argumentum <hi>a genere</hi> est, cum de
eodem genere sententia dicitur, ut Virgilius: <hi>Varium
et mutabile semper femina.</hi> </p>
<p>7. Tertium <hi>a specie</hi> argumentum est, cum generali
quaestioni fidem species facit, ut:
<l> <hi>At non sic Phrygius penetrat Lacedaemona pastor.</hi> </l>
          </p>
<p> <hi>A simili</hi> argumentum est, quando rebus aliquibus
similia proferuntur:
<l> <hi>Suggere tela mihi, non ullum dextera frustra</hi> </l>
<l> <hi>Torserit in Rutulos, steterunt quae in corpore Grajum</hi> </l>
<l> <hi>Iliacis campis.</hi> </l> <emph>115</emph>
          </p>
<p>8. <hi>A differentia</hi> argumentum est quando per
<pb n="0151D"/>
differentiam aliqua separantur, ut Virgilius:
<l> <hi>Non Diomedis equos, nec currum cernis Achillis.</hi> </l>
          </p>
<p> <hi>A contrariis</hi> argumentum ducitur, quando res discrepantes
sibimet opponuntur, ut Virgilius:
<l> <hi>Mortaline manu factae immortale carinae</hi> </l>
<l>
<pb n="0152A"/> <hi>Fas habeant, certusque incerta pericula lustret</hi> </l>
<l> <hi>Aeneas?</hi> </l>
          </p>
<p>9. <hi>A consequentibus</hi> argumentum ducitur, quando
positam rem aliquid in evitabiliter consequitur, ut
Virgilius:
<l> <hi>Non ea vis animo, nec tanta superbia victis.</hi> </l>
          </p>
<p> <hi>Ab antecedentibus</hi> argumentum est quando aliqua
ex iis quae prius gesta sunt comprobantur, ut Cicero
pro Milone: <hi>Cum non dubitaverit aperire quid cogitaverit,
vos potestis dubitare quid fecerit?</hi> </p>
<p>10. <hi>A repugnantibus</hi> argumentum est quando illud
quod objicitur aliqua contrarietate destruitur, ut Cicero:
 <hi>Is igitur non modo de tali periculo liberatus, sed
honore amplissimo ditatus domi te interficere voluisset?</hi> </p>
<p>11. <hi>A conjunctis</hi> argumentum est cum probabiliter
ostenditur quid sit exre quaque venturum, ut Virgilius:
<l>
<pb n="0152B"/>
. . . . . <hi>Nos si pellant, nihil abfore credunt</hi> </l>
<l> <hi>Quin omnem Hesperiam penitus sua sub juga mittant.</hi> </l>
          </p>
<p>12. <hi>A causi</hi> sargumentum est, quando consuetudine
communi res quaeque tractatur, ut Terent.:
<l> <hi>Ego nonnihil veritus sum dudum abs te, Dave,</hi> </l>
<l> <hi>Ne faceres quod vulgus servorum solet, dolis,</hi> </l>
<l> <hi>Ut me deluderes</hi> </l>
 <hi>Ab effectis</hi> 
 argumentum est cum ex iis quae facta sunt
aliquid approbatur, ut Virgilius:
<l> <hi>Degeneres animos timor arguit.</hi> </l>
          </p>
<p>13. <hi>A comparatione</hi> argumentum est quando per collationem
personarum, sive causarum, sententiae ratio
sub imputatione formatur, ut Virg.:
<l> <hi>Tu potes Aeneam manibus subducere Grajum,</hi> </l>
<l> <hi>Nos aliquid contra Rutulos juvisse nefandum est?</hi> </l>
          </p>
<p>14. Item argumenta quae ducuntur extrinsecus,
<pb n="0152C"/>
quae Graeci <foreign xml:lang="greek">ἄτεχνα,</foreign> id est <hi>artis expertia</hi> vocant, ut est
testimonium. Testimonium omne est quod ab aliqua
externa re sumitur ad faciendam fidem.</p>
<p>15. Haec dividitur quinque modis, id est: primo ex
persona; secundo ex naturae auctoritate; tertio ex
temporibus; quarto ex dictis factisque majorum;
quinto ex tormentis. Persona non qualiscunque est, <emph>116</emph> 
 quae testimonii pondus habet ad faciendam fidem,
sed morum probitate debet esse laudabilis.</p>
<p>16. Naturae auctoritas est, quae maxime in virtute
consistit. Temporibus multa sunt quae afferunt auctoritatem,
id est, ingenium, opes, aetas, fortuna, ars,
usus, necessitas, et concursio rerum fortuitarum. A
dictis factisque majorum petitur fides, cum priscorum
dicta factaque memorantur. A tormentis fides praebetur,
<pb n="0152D"/>
post quae nemo creditur velle mentiri.</p>
<p>17. Ea vero quae tractantur in tempore, quia
suis nominibus plana sunt, definitione non indigent.
Memoriae quoque condendum est topica oratoribus,
dialecticis, poetis et jurisperitis communiter
quidem argumenta praestare; sed quando aliquid
<pb n="0153A"/>
specialiter probant, ad rhetores, poetas jurisperitosque
pertinet; quando vero generaliter disputant, ad
philosophos attinere manifestum est.</p>
<p>18. Mirabile plane genus operis, in unum potuisse
colligi quidquid mobilitas ac varietas humanae mentis
in sensibus exquirendis per diversas causas poterat
invenire: conclusum liberum ac voluntarium intellectum.
Nam quocunque se verterit, quascunque cogitationes
intraverit, in aliquid eorum quae praedicta
sunt necesse est cadat ingenium.</p>
</div2>

<div2>
          <head>CAPUT XXXI. <hi>De oppositis.</hi> </head>
<p>1. Contrariorum genera quatuor sunt, quae Aristoteles <foreign xml:lang="greek">ἀντικείμενα,</foreign>
 id est <hi>opposita</hi> vocat, propterea
quod sibi velut ex adverso videntur obsistere, ut
contraria. Nec tamen omnia quae sibi opponuntur
<pb n="0153B"/>
contraria sunt, sed omnia contraria opposita sunt.
Primum genus est <hi>contrariorum,</hi> quod, juxta Ciceronem <hi>adversum</hi> 
 vocatur, pro eo <emph>117</emph> quod tantum
contrarie sibi opponuntur, ut non eorum sint quibus
opponuntur, ut <hi>sapientia, stultitia.</hi> </p>
<p>2. Quod genus intres species dividitur. Nam sunt
quaedam ex eis quae medium habent; et sunt quaedam
quae sine medio sunt; et quaedam sunt quae habent
medium, et tamen sine nomine sunt, nisi utrumque
ei vocabulum creet. <hi>Candidus</hi> et <hi>niger</hi> medium habent,
quia inter eos saepe color pallidus vel fuscus invenitur.</p>
<p>3. Sine medio sunt quoties unum de duobus accidit,
ut <hi>sanitas</hi> vel <hi>infirmitas.</hi> Horum nihil est medium.
Ea autem quorum media sine nomine sunt, ut <hi>felix, infelix,</hi> 
 medium habent <hi>non felix.</hi> Secundum
<pb n="0153C"/>
genus est <hi>relativorum,</hi> quae ita sibi opponuntur, ut ad
se conferantur, sicut <hi>duplum, simplum.</hi> </p>
<p>4. Hoc solum oppositorum genus ad se refertur. Non
enim est majus, nisi referatur ad minus, et simplum
nisi ad duplum. Nam relativum relativo ita opponitur,
<pb n="0154A"/>
ut hoc ipsum quod opponitur, aut ejus sit cui opponitur,
aut ad id quocunque modo referatur. Dimidium
enim opponitur duplo, ejusque dupli medium est; sed
ita illi opponitur, ut ejus sit cui opponitur.</p>
<p>5. Sic et parvum opponitur magno, ita, ut ipsum
parvum ad magnum cui opponitur sit parvum. Nam
superiora, quae dicuntur <hi>contraria,</hi> ita sibi opponuntur,
ut eorum non sint quibus opponuntur, nec ad ea quocunque
modo referantur. Siquidem iniquitas justitiae
ita contraria est, ut non ejusdem justitiae iniquitas
sit, aut ad illam sit iniquitas.</p>
<p>6. Tertium genus oppositorum est <hi>habitus,</hi> vel <hi>orbatio.</hi> 
Quod genus Cicero <hi>privationem</hi> vocat, quia ostendit
aliquid quempiam habuisse unde privatus est.
Cujus species sunt tres, quarum prima est in re, secunda
in loco, tertia in tempore congruo. In re, ut <hi>caecitas,</hi> 
<pb n="0154B"/>
et <hi>visio.</hi> In loco, ut:  « Caecitatis et visionis in oculis
locus est. »  In tempore congruo, ut:  « Infantem non
dicere sine dentibus eum <emph>118</emph> cui dentes aetas adhuc
parva negavit; »  non enim est privatus dentibus quos
nondum habuit.</p>
<p>7. « Quartum vero genus ex <hi>affirmatione</hi> et <hi>negatione</hi> 
opponitur, ut: <hi>Socrates disputat, Socrates non disputat.</hi> 
Haec a superioribus ideo differunt, quod illa singulatim
dici possunt, haec nisi connexe dici non possunt. Quod
genus quartum apud dialecticos multum habet conflictum,
et appellatur ab eis <hi>valde oppositum,</hi> siquidem
et tertium non recipit.</p>
<p>8. Nam ex illis quaedam habere tertium possunt, ut
in contrariis <hi>candidum</hi> et <hi>nigrum;</hi> tertium ejus nec
candidum nec nigrum, sed <hi>fuscum,</hi> vel <hi>pallidum.</hi> In
<pb n="0154C"/>
relativis quoque, ut <hi>multa,</hi> et <hi>pauca,</hi> tertium ejus nec
multa nec pauca, sed <hi>mediocria.</hi> In habitu, vel orbatione,
ut <hi>visio</hi> et <hi>caecitas;</hi> tertium ejus nec caecitas nec
visio, sed <hi>lippitudo.</hi> Hoc ergo: <hi>legit, non legit,</hi> tertium
nihil habet.</p>
</div2>
      </div1>

<div1>
        <head>LIBER TERTIUS. DE QUATUOR DISCIPLINIS MATHEMATICIS. Praefatio.</head>

<pb n="0153"/>
<p>1. <hi>Mathematica Latine dicitur doctrinalis scientia, quae abstractam considerat quantitatem. Abstracta enim
quantitas est, quam intellectu a materia separantes, vel ab aliis accidentibus, ut est,</hi> par, impar, <hi>vel ab aliis hujusmodi,
in sola ratiocinatione tractamus. Cujus species sunt quatuor, id est, arithmetica, geometria, musica
et astronomia. Arithmetica est disciplina quantitatis numerabilis secundum se. Geometria est disciplina magnitudinis
formarum. Musica et est disciplina quae de numeris loquitur qui inveniuntur in sonis. Astronomia est disciplina
quae cursus coelestium siderum atque figuras contemplatur, atque omnes habitudines stellarum. Quas disciplinas
deinceps paulo latius indicabimus, ut earam causae competenter possint ostendi.</hi> 
<emph>119</emph> </p>

<div2>
          <head>CAPUT PRIMUM. <hi>De vocabulo arithmeticae disciplinae.</hi> </head>

<pb n="0153D"/>
<p>1. Arithmetica est disciplina numerorum. Graeci enim <hi>numerum</hi> 
 <foreign xml:lang="greek">ἀριθμὸν</foreign> dicunt. Quam scriptores saecularium
<pb n="0154C"/>
litterarum inter disciplinas mathematicas ideo primam
<pb n="0154D"/>
esse voluerunt, quoniam ipsa, ut sit, nulla alia indiget
disciplina.</p>
<p>2. Musica autem, et geometria, et astronomia,
<pb n="0155A"/>
quae sequuntur, ut sint atque subsistant istius egent
auxilio.</p>
</div2>

<div2>
          <head>CAPUT II. <hi>De auctoribus ejus.</hi> </head>
<p>1. Numeri disciplinam apud Graecos primum Pythagoram
autumant conscripsisse, ac deinde a Nicomacho
 diffusius esse dispositam, quam apud Latinos
primus Apuleius, deinde Booethius transtulerunt.</p>
</div2>

<div2>
          <head>CAPUT III. <hi>Quid sit numerus.</hi> </head>
<p>1. Numerus autem est multitudo ex unitatibus
constituta; nam unum semen numeri esse, non numerum.
Numero <hi>nummus</hi> nomen dedit, <emph>120</emph> et a sui
frequentatione vocabulum indidit. <hi>Unus</hi> ex Graeco
nomen trahit. Graeci enim <hi>unum</hi> <foreign xml:lang="greek">ἕνα</foreign> dicunt: sic <hi>duo,
tria,</hi> quos illi <foreign xml:lang="greek">δύο</foreign> et <foreign xml:lang="greek">τρία</foreign> appellant.</p>
<p>
            <pb n="0155B"/>
          </p>
<p>2. <hi>Quatuor</hi> vero a figura quadrata nomen sumpserunt. <hi>Quinque</hi> 
 autem non secundum naturam, sed secundum
placitum voluntatis vocabulum acceperunt
ab eo qui numeris nomina indidit. <hi>Sex</hi> autem et <hi>septem</hi> 
a Graeco veniunt.</p>
<p>3. In multis enim nominibus, quae in Graeco aspirationem
habent, nos pro aspiratione <hi>s</hi> ponimus. Inde
pro <foreign xml:lang="greek">ἓξ</foreign> sex, pro <foreign xml:lang="greek">ἑπτὰ</foreign> septem, sicut pro <hi>herpillo</hi> herba
serpillum. <hi>Octo</hi> vero per translationem, sicut illi et
nos: illi <foreign xml:lang="greek">ἐννέα,</foreign> nos <hi>novem;</hi> illi <foreign xml:lang="greek">δέκα,</foreign> nos <hi>decem.</hi> </p>
<p>4. Dicti autem <hi>decem</hi> a Graeca etymologia, eo quod
ligent et conjungant infra jacentes numeros. Nam <foreign xml:lang="greek">δεσμεύειν,</foreign>
 <hi>conjungere,</hi> vel <hi>ligare</hi> apud eos dicitur.
Porro <hi>viginti</hi> dicti, quod sint <hi>decem bis geniti, v,</hi> pro <hi>b</hi> 
 littera posita. <hi>Triginta,</hi> quod a ternario denario
<pb n="0155C"/>
gignantur, sic usque ad <hi>nonaginta.</hi> </p>
<p>5. <hi>Centum</hi> vero vocatia <hi>cantho,</hi> quod est circulus, <hi>ducenti</hi> 
 a <hi>duo,</hi> et <hi>centum,</hi> sic et reliqui usque ad <hi>mille. Mille</hi> 
 autem a <hi>multitudine,</hi> unde et <hi>militia,</hi> quasi <hi>multitia;</hi> 
 inde et <hi>milia,</hi> quae Graeci mutata littera <foreign xml:lang="greek">μυρία</foreign>
 vocant.
<emph>121</emph> </p>
        </div2>

<div2>
          <head>CAPUT IV. <hi>Quid praestent numeri.</hi> </head>
<p>1. Ratio numeri contemnenda non est; in multis
enim sanctarum Scripturarum locis quantum mysterium
habeant elucet. Non enim frustra in laudibus Dei dictum
est: <hi>Omnia in mensura, et numero, et pondere fecisti.</hi> </p>
<p>
            <pb n="0156A"/>
          </p>
<p>2. Senarius namque, qui partibus suis perfectus
est, perfectionem mundi quadam numeri sui significatione
declarat. Similiter et quadraginta dies, quibus
Moyses, et Elias, et ipse Dominus, jejunaverunt, sine
numerorum cognitione non intelliguntur.</p>
<p>3. Sic et alii in Scripturis sacris numeri existunt
quorum figuras non nisi noti hujus artis scienter
solvere possunt. Datum est etiam nobis ex magna
parte sub numerorum consistere disciplina, quando
horas per eam discimus, quando mensium curricula
supputamus, quando anni spatium redeuntis
agnoscimus. Per numerum siquidem, ne confundamur,
instruimur. Tolle numerum rebus omnibus, et
omnia pereunt. Adime saeculo computum, et cuncta
ignorantia caeca complectitur, nec differri potest
<pb n="0156B"/>
a caeteris animalibus qui calculi nescit rationem.
<emph>122</emph> </p>
        </div2>

<div2>
          <head>CAPUT V. <hi>De prima divisione parium et imparium.</hi> </head>
<p>1. Numerus dividitur in paribus et in imparibus.
Par numerus dividitur in his: pariter par, et pariter
impar, et impariter par, et impariter impar. Impar
numerus dividitur in iis: primum et simplicem, secundum
et compositum, tertium mediocrem, qui
quodammodo primus et incompositus; alio vero
modo secundus et compositus est.</p>
<p>2. Par numerus est qui in duabus aequis partibus
dividi potest ut II, IV, VIII. Impar vero numerus est
qui dividi aequis partibus nequit, uno medio, vel deficiente,
vel superante, ut III, V, VII, IX et reliqui.</p>
<p>3. Pariter par numerus est qui secundum parem
<pb n="0156C"/>
numerum pariter dividitur, quousque ad indivisibilem
perveniat unitatem, ut puta LXIV habet medietatem
XXXII, hic autem XVI: XVI vero VIII; VIII, IV; IV,
II; II, I, qui singularis indivisibilis est.</p>
<p>4. Pariter impar est qui in partes aequas recipit
sectionem, sed partes ejus mox indissecabiles permanent:
ut VI, X, XVIII, XXX et L. Mox enim ut hunc
numerum diviseris, incurris in numerum quem
secare non possis.</p>
<p>5. Impariter par numerus est cujus partes etiam
dividi possunt, sed usque ad unitatem non perveniunt,
ut XXIV. Hi enim in medietatem divisi, faciunt XII,
<pb n="0157A"/>
rursumque in aliam medietatem VI, deinde in aliam III;
et ultra divisionem non recipit sectio illa, sed ante
unitatem invenitur terminus quem secare non possis.</p>
<p>6. Impariter impar est qui ab impari numero impariter
mensuratur: ut XXV, XLIX; qui dum sint impares
numeri, ab imparibus etiam partibus dividuntur,
ut septies septem, XLIX, et quinquies quini XXV.
Imparium numerorum alii simplices sunt, alii compositi,
alii mediocres. <emph>123</emph>
          </p>
<p>7. Simplices sunt, qui nullam aliam partem
habent nisi solam unitatem, ut ternarius solam tertiam,
et quinarius solam quintam, et septenarius solam
septimam. His enim una pars sola est. Compositi
sunt, qui non solum unitate metiuntur, sed etiam
alieno numero procreantur, ut IX, XV, XXI et XXV.
Dicimus enim ter terni IX, et septies terni XXI, ter
<pb n="0157B"/>
quini XV, et quinquies quini XXV.</p>
<p>8. Mediocres numeri sunt qui quodam modo simplices
et incompositi esse videntur, alio vero modo
secundi et compositi. Verbi gratia, IX ad XXV, dum
comparatus fuerit, primus est et incompositus, quia
non habet communem numerum, nisi solum monadicum.
Ad XV vero si comparatus fuerit, secundus est
et compositus, quoniam inest illi communis numerus
praeter monadicum, id est ternarius numerus, quia
novem mensurat ter terni, et quindecim ter quini.</p>
<p>9. Item parium numerorum alii sunt superflui, alii
diminuti, alii perfecti. Superflui sunt quorum partes
simul ductae plenitudinem suam excedunt, ut puta
duodenarius; habet enim partes quinque: duodecimam,
quod est unum; sextam, quod duo; quartam
<pb n="0157C"/>
quod tria; tertiam, quod quatuor; dimidiam, quod
sex; unum enim, et duo, et tria, et quatuor, et sex
simul ducta faciunt XVI, et longe a duodenario excedunt;
sic et alii similes plurimi, ut duodevicesimus,
etmulti tales.</p>
<p>10. Diminuti numeri sunt qui partibus suis computati,
minorem summam efficiunt, ut puta denarius,
cujus partes sunt tres: decima, quod est unum;
quinta, quod duo; dimidia, quod quinque. Unum
enim, et duo, et quinque simul ductae octonarium faciunt, <emph>124</emph> 
 longe a denario minorem. Similis est
huic octonarius, vel alii plurimi, qui in partes redacti
infra consistunt.</p>
<p>11. Perfectus numerus est qui suis partibus adimpletur,
ut senarius, habet enim tres partes, sextam,
<pb n="0157D"/>
tertiam, et dimidiam; sexta enim ejus est unum, tertia
<pb n="0158A"/>
duo, dimidia tres. Hae partes in summam ductae,
id est, unum, et duo, et tria, simul eumdem consummant
perficiuntque senarium. Sunt autem perfecti
numeri intra denarium VI, intra centenarium
XXVIII, intra millenarium CCCCXCVI.</p>
</div2>

<div2>
          <head>CAPUT VI. <hi>De secunda divisione totius numeri.</hi> </head>
<p>1. Omnis numerus, aut secundum se consideratur,
aut ad aliquid. Iste dividitur sic: alii enim sunt aequales,
alii inaequales. Iste dividitur sic: alii sunt majores,
alii sunt minores. Majores dividuntur sic: in
multiplices, superparticulares, superpartientes, multiplices
superparticulares, multiplices superpartientes.
Minores dividuntur sic: submultiplices, subsuperparticulares,
subsuperpartientes, submultiplices subsuperparticulares,
submultiplices subsuperpartientes.</p>
<p>
            <pb n="0158B"/>
          </p>
<p>2. Per se numerus est qui sine relatione aliqua elicitur,
ut III, IV, V, VI, et caeteri similes. Ad aliquid
est numerus qui relative ad alios comparatur: verbi
gratia, quatuor ad II dum comparatus fuerit duplex dicitur
et multiplex; sex ad III, octo ad IV, decem ad V,
et iterum tres ad I triplex, sex ad II, novem ad III, etc.</p>
<p>3. Aequales numeri dicuntur, qui secundum quantitatem
aequales sunt, <emph>125</emph> verbi gratia: II ad II, III
ad III, X ad X, C ad C. Inaequales numeri sunt qui ad
invicem comparati inaequalitatem demonstrant, ut III
ad II, IV ad III, V ad IV, X ad VI, et universaliter
major minori, aut minor majori, hujuscemodi dum
comparatus fuerit inaequalis dicitur.</p>
<p>4. Major numerus est qui habet in se illum minorem
numerum ad quem comparatur, et aliquid plus,
<pb n="0158C"/>
ut, verbi gratia: quinarius numerus ternario numero
fortior est, eo quod quinarius numerus habet in se ternarium,
et alias partes ejus duas, et reliqui tales.</p>
<p>5. Minor numerus est qui continetur a majore ad
quem comparatur cum aliqua parte sui, ut ternarius
ad quinarium, continetur enim ab eo cum duabus
partibus suis. Multiplex numerus est qui habet in se
minorem numerum bis, aut ter, aut quater, aut
multipliciter, verbi gratia: II ad unum dum comparati
fuerint, duplex est; III ad unum, triplex; IV,
quadruplex, et reliqui.</p>
<p>6. E contra, submultiplex numerus est qui intra
multiplicem continetur bis, aut ter, aut quater, aut
multipliciter, verbi gratia: unum a duobus bis continetur,
a tribus ter, a quatuor quater, et ab aliis multipliciter.
<pb n="0158D"/>
Superparticularis numerus est dum fortior
<pb n="0159A"/>
continet intra se inferiorem numerum circa quem
comparatur, similiter et unam partem ejus.</p>
<p>7. Verbi gratia: III ad II dum comparati fuerint continent
intra se duos et alium unum, qui media pars est
duorum; IV ad III dum comparati fuerint continent in
se tres et alium unum, qui est tertia pars trium. Item
V ad IV dum comparati fuerint habent in se quaternarium
numerum, et alium unum, qui est quarta pars
dicti quaternarii numeri, et caeteri tales.</p>
<p>8. Superpartiens numerus est qui in se inferiorem
numerum totum continet, et super hoc alteras
partes ejus duas, aut tertias, aut quartas, aut
quintas, aut alias, verbi gratia: V ad III dum
comparati fuerint, habent in se quinarius numerus
ternarium, et super hoc alias partes ejus duas; VII
ad IV dum comparati fuerint, habent in se quatuor, et
<pb n="0159B"/>
alias tres partes ejus; IX ad V dum comparati fuerint
habent in se quinque, et alias quatuor partes ejus.</p>
<p>9. Subsuperparticularis numerus est minor qui
continetur in fortiori numero cum aliqua parte sua,
aut media, aut tertia, autquarta, aut quinta, <emph>126</emph> verbi
gratia: II ad III, III ad IV, IV ad V, et caeteri similes.</p>
<p>10. Subsuperpartiens numerus est qui continetur in
numero superpartienti cum aliquibus partibus suis duabus,
aut tribus, aut pluribus, verbi gratia: III continentur
a V cum aliis duabus partibus suis; V a IX cum
quatuor partibus suis.</p>
<p>11. Multiplex superparticularis numerus est qui
dum comparatus fuerit ad numerum sibi inferiorem,
continet in se totum inferiorem numerum multipliciter,
cum aliqua parte ejus, verbi gratia: V ad II
<pb n="0159C"/>
dum comparati fuerint continent in se bis binos, et
unam partem ejus; IX ad IV dum comparati fuerint
continent in se bis quaternos, et unam partem ejus.</p>
<p>12. Multiplex superpartiens numerus est qui dum
comparatus ad inferiorem sibi numerum fuerit, continet
eum multipliciter cum aliis partibus ejus, verbi gratia:
VIII ad III dum comparati fuerint continent in se bis
ternos, cum aliis duabus partibus ejus; XIV ad VI dum
comparati fuerint continent in se bis senos cum aliis
duabus partibus ejus; XVI ad VII dum comparati fuerint
continent inter se bis septenos, cum aliis duabus
partibus ejus; XXI ad IX dum comparati fuerint continent
intra se bis nonos, cum aliis tribus partibus ejus.</p>
<p>13. Submultiplex subsuperparticularis est qui dum
ad fortiorem comparatus fuerit continetur ab eo multipliciter
<pb n="0159D"/>
cum aliqua parte sua, ut III ad VII, et IV ad IX.</p>
<p>14. Submultiplex subsuperpartiens numerus est qui
dum ad fortiorem sibi comparatus fuerit, continetur
<pb n="0160A"/>
ab eo multipliciter cum aliquibus partibus suis, verbi
gratia: III ad VIII continentur bis cum duabus partibus
ejus, IV ad XI continentur bis cum tribus partibus suis.</p>
</div2>

<div2>
          <head>CAPUT VII. <hi>De tertia divisione totius numeri.</hi> </head>
<p>1. Numeri, aut discreti sunt, aut continentes. Iste
dividitur sic, primus linealis, <emph>127</emph> secundus superficialis,
tertius solidus. Discretus numerus est qui
discretis monadibus continetur. Verbi gratia, III, IV,
V, VI, et reliqui.</p>
<p>2. Continens numerus est qui conjunctis monadibus
continetur, ut, verbi gratia, <hi>ternarius</hi> numerus, si in
magnitudine intelligatur, linea, aut spatio, aut solido
dicitur continens. Similiter quaternarius et quinarius
numeri.</p>
<p>3. Linealis numerus est qui inchoans a monade linealiter
<pb n="0160B"/>
scribitur usque ad infinitum. Unde alpha ponitur
pro designatione linearum, quoniam haec littera
unum significat apud Graecos.</p>
<p>4. Superficialis numerus est qui non solum longitudine,
sed et latitudine continetur, ut <hi>trigonus, quadratus,
quinquangulus,</hi> vel circulares numeri, et caeteri qui
semper in plano pede, id est superficie, continentur.</p>
<p>5. Circularis dum sibimet multiplicatus fuerit, a
se inchoans ad se convertitur. Verbi gratia: <hi>quinquies
quini vicies quinque.</hi> Solidus numerus est qui longitudine,
latitudine et altitudine continetur, ut sunt
pyramides, qui in modum flammae consurgunt.</p>
<p>6. Cubus sunt tesserae. Sphaerae quibus est aequalis
undique rotunditas. Sphaericus autem numerus est qui
circulato numero multiplicatus a se inchoat, et in se
<pb n="0160C"/>
convertitur, ut <hi>quinquies quini, viginti quinque.</hi> Hic
circulus dum seipso multiplicatus fuerit, facit sphaeram,
id est, quinquies XXV, CXXV.</p>
</div2>

<div2>
          <head>CAPUT VIII. <hi>De differentia arithmeticae, geometriae et musicae.</hi> </head>
<p>1. Inter arithmeticam autem, et geometriam, et
musicam hoc interest, ut media invenias. In arithmetica
primo sic quaeris. Conjungis extrema, et dividis,
et facis medium, ut puta: fac extrema esse VI et
XII, simul jungis, et faciunt XVIII; partiris media, et
facis IX, <emph>128</emph> quod est analogicum arithmeticae, ut medius
quod monadibus superat primum, iis superetur
ab extremo. Superant enim IX VI, tribus monadibus,
iis superantur a XII.</p>
<p>2. Secundum vero geometriam ita quaeris. Extrema
multiplicata tantum faciunt quantum et media multiplicata,
<pb n="0160D"/>
ut puta, VI et XII multiplicata facient LXXII;
media, VIII et IX multiplicata tantumdem faciunt.</p>
<p>3. Secundum musicam ita: qua parte superat medius
<pb n="0161A"/>
primum, eadem parte superatur medius ab extremo,
ut puta VI a VIII duabus monadibus superantur,
quae duae pars sunt tertia eademque media VIII
superantur ab ultima, quae est XII.</p>
</div2>

<div2>
          <head>CAPUT IX. <hi>Quod numeri infiniti existunt.</hi> </head>
<p>1. Numeros autem infinitos esse certissimum est,
quoniam in quocunque numero finem faciendum putaveris,
idem ipse non dico uno addito augeri, sed quamlibet
sit magnus, et quamlibet ingentem multitudinem
continens, in ipsa ratione, atque scientiam numerorum,
non solum duplicari, verum etiam multiplicari potest.</p>
<p>2. Ita vero suis quisque numerus proprietatibus terminatur,
ut nullus eorum par esse cuicunque alteri possit.
Ergo, et dispares inter se <emph>129</emph> atque diversi sunt,
<pb n="0161B"/>
et singuli quique finiti sunt, et omnes infiniti sunt.</p>
</div2>

<div2>
          <head>DE GEOMETRIA. CAPUT X. <hi>De geometriae inventoribus, et vocabulo ejus.</hi> </head>
<p>1. Geometriae disciplina primum ab Aegyptiis reperta
dicitur, quia inundante Nilo, et omnium possessionibus
limo obductis, initium terrae dividendae
per lineas et mensuras nomen arti dedit. Quae deinde
longius acumine sapientum provecta, et maris,
et coeli, et aeris spatia metitur.</p>
<p>2. Nam provocati studiosi coeperunt post terrae dimensionem
et coeli spatia quaerere: quanto intervallo
luna a terris, a luna sol ipse distaret, et usque ad verticem
coeli quanta se mensura distenderet, sicque intervalla
ipsa coeli orbisque ambitum per numerum
<pb n="0161C"/>
stadiorum ratione probabili distinxerunt.</p>
<p>3. Sed quia ex terrae dimensione haec disciplina
coepit, ex initio sui, et nomen servavit; nam geometria
de <hi>terra,</hi> et de <hi>mensura</hi> nuncupata est. <hi>Terra</hi> enim
Graece <foreign xml:lang="greek">γῆ</foreign> vocatur, <foreign xml:lang="greek">μέτρον</foreign> <hi>mensura.</hi> Hujus disciplinae
ars continet in se lineamenta, intervalla, magnitudines,
et figuras, et in figuris dimensiones et numeros.</p>
</div2>

<div2>
          <head>CAPUT XI. <hi>De quadripertita divisione geometriae.</hi> </head>
<p>1. Geometriae quadripertita divisio est in figuras
planas, in magnitudinem numerabilem, in magnitudinem
rationalem, et in figuras solidas.</p>
<p>2. Planae figurae sunt, quae longitudine et latitudine
continentur.</p>
<p>
            <pb n="0162A"/>Numerabilis magnitudo est quae numeris arithmeticae
dividi potest. <emph>130</emph>
          </p>
<p>3. Magnitudines rationales sunt quarum mensuram
scire possumus, irrationales vero, quarum
mensurae quantitas cognita non habetur.</p>
<p>4. Figurae solidae sunt quae longitudine et latitudine
et altitudine continentur, quae sunt juxta Platonem
numero quinque.</p>
</div2>

<div2>
          <head>CAPUT XII. <hi>De figuris geometriae.</hi> </head>
<p>1. In plano figurarum prima circulus est, figura
plana, et circumducta, cujus in medio punctus est,
quo cuncta convergunt, quod centrum geometrae vocant,
Latini punctum circuli nuncupant.</p>
<p>2. Quadrilatera figura est in plano, quae sub quatuor
<pb n="0162B"/>
lineis rectis jacet.</p>
<p> Dianatheton grammon figura plana, etc.</p>
<p>Orthogonium triangulum est figura plana, quae
habet angulum rectum.</p>
<p>Isopleuros figura est plana, etc</p>
<p>3. Sphaera est figura in rotundum formata partibus
cunctis aequalis.</p>
<p> Cubus est figura solida, quae longitudine, et latitudine
et altitudine continetur.</p>
<p>4. Cylindrus est figura quadrata habens superius
semicirculum insolidum. <emph>131</emph>
          </p>
<p>5. Conon, figura solida, quae ab amplo in
angustum finit, sicut orthogonium.</p>
<p>6. Pyramis est figura solida, quae in modum ignis
ab amplo in acumen consurgit. Ignis enim apud Graecos
<pb n="0162C"/> <foreign xml:lang="greek">πῦρ</foreign>
 appellatur.</p>
<p>7. Sicut autem intra decem omnis est numerus, ita
intra circulum omnium figurarum concluditur ambitus.</p>
</div2>

<div2>
          <head>CAPUT XIII. <hi>De principiis geometriae.</hi> </head>
<p>1. Principia hujus artis punctus est, cujus pars
nulla est. Linea est praeter latitudinem longitudo.
Recta linea est quae ex aequo in suis punctis jacet.
Superficies vero, quae longitudines et latitudines solas
habet.</p>
<p>2. Superficiei vero fines lineae sunt, quorum formae
ideo in superioribus figuris positae non sunt, quia
intra eas inveniuntur.</p>
</div2>

<div2>
          <head>CAPUT XIV. <hi>De numeris geometriae.</hi> </head>

<pb n="0163A"/>
<p>1. Numeros autem secundum geometriam ita
quaeris: extrema quippe ejus multiplicata, tantum
faciunt quantum et media multiplicata, ut puta, VI
et XII multiplicata faciunt LXXII; media VIII et IX
multiplicata tantumdem faciunt.</p>
</div2>

<div2>
          <head>DE MUSICA. <emph>132</emph> CAPUT XV. <hi>De musica et ejus nomine.</hi> </head>
<p>1. Musica est peritia modulationis sono cantuque
consistens; et dicta musica per derivationem a <hi>Musis.</hi> 
Musae autem appellatae <foreign xml:lang="greek">ἀπὸ τοῦ μῶσθαι,</foreign> id est <hi>a quaerendo,</hi> 
 quod per eas, sicut antiqui voluerunt,
<pb n="0163B"/>
vis carminum et vocis modulatio quaereretur.</p>
<p>2. Quarum sonus quia sensibilis res est praeterfluit
in praeteritum tempus, imprimiturque memoriae, inde
a poetis Jovis et Memoriae filias Musas esse confictum
est. Nisi enim ab homine memoria teneantur
soni, pereunt, quia scribi non possunt.</p>
</div2>

<div2>
          <head>CAPUT XVI. <hi>De inventoribus ejus.</hi> </head>
<p>1. Moyses dicit repertorem musicae artis fuisse Jubal,
qui fuit de stirpe Cain ante diluvium. Graeci
vero Pythagoram dicunt hujus artis invenisse primordia,
ex malleorum sonitu, et cordarum extensione
percussa. Alii Linum Thebaeum, et Zethum, et
Amphiona in arte musica primos claruisse ferunt.</p>
<p>2. Post quos paulatim directa est praecipue haec disciplina,
<pb n="0163C"/>
et aucta multis modis; <emph>133</emph> eratque tam turpe
musicam nescire quam litteras. Interponebatur autem
non modo sacris, sed et omnibus solemnibus, omnibusque
laetis, vel tristioribus rebus.</p>
<p>3. Ut enim in veneratione divina hymni, ita in
nuptiis hymenaei, et in funeribus threni, et lamenta
ad tibias canebantur. In conviviis vero lyra, vel cithara
circumferebatur, et accubantibus singulis ordinabatur
conviviale genus canticorum.</p>
</div2>

<div2>
          <head>CAPUT XVII. <hi>Quid possit musica.</hi> </head>
<p>1. Itaque sine musica nulla disciplina potest esse
perfecta, nihil enim est sine illa. Nam et ipse mundus
quadam harmonia sonorum fertur esse compositus,
et coelum ipsum sub harmoniae modulatione revolvitur.
<pb n="0164A"/>
Musica movet affectus, provocat in diversum
habitum sensus.</p>
<p>2. In praeliis quoque tubae concentus pugnantes
accendit; et quanto vehementior fuerit clangor, tanto
fit fortior ad certamen animus. Siquidem et remiges
cantus hortatur. Ad tolerandos quoque labores musica
animum mulcet, et singulorum operum fatigationem
modulatio vocis solatur.</p>
<p>3. Excitos quoque animos musica sedat, sicut legitur
de David, qui a spiritu immundo Saulem arte modulationis
eripuit. Ipsas quoque bestias, <emph>134</emph> necnon et
serpentes, volucres, atque delphinas, ad auditum suae
modulationis musica provocat. Sed et quidquid loquimur,
vel intrinsecus venarum pulsibus commovemur,
per musicos rhythmos harmoniae virtutibus probatur
<pb n="0164B"/>
esse sociatum.</p>
</div2>

<div2>
          <head>CAPUT XVIII. <hi>De tribus partibus musicae.</hi> </head>
<p>1. Musicae partes sunt tres, id est, harmonica,
rhythmica, metrica. Harmonica est quae discernit in
sonis acutum et gravem. Rhythmica est quae requirit
incursionem verborum, utrum bene sonus an
male cohaereat.</p>
<p>2. Metrica est quae mensuram diversorum metrorum
probabili ratione cognoscit, ut, verbi gratia, heroicum,
iambicum, elegiacum, etc.
<emph>135</emph> </p>
        </div2>

<div2>
          <head>CAPUT XIX. <hi>De triformi musicae divisione.</hi> </head>
<p>1. At omnem sonum, qui materies cantilenarum
est, triformem constat esse natura. Prima est harmonica,
quae ex vocum cantibus constat. Secunda
<pb n="0164C"/>
organica, quae ex flatu consistit. Tertia rhythmica,
quae pulsu digitorum numeros recipit.</p>
<p>2. Nam aut voce editur sonus, sicut per fauces;
aut flatu, sicut per tubam, vel tibiam; aut pulsu, sicut
per cytharam; aut per quodlibet aliud, quod percutiendo
canorum est.</p>
</div2>

<div2>
          <head>CAPUT XX. <hi>De prima divisione musicae, quae harmonica dicitur.</hi> </head>
<p>1. Prima divisio musicae, quae harmonica dicitur,
id est modulatio vocis, pertinet ad comoedos, tragoedos,
vel choros, vel ad omnes qui voce propria
canunt. Haec ex animo et corpore motum facit, et ex
motu sonum, ex quo colligitur musica, quae in homine
vox appellatur.</p>
<p>
            <pb n="0165A"/>
          </p>
<p>2. Vox est aer spiritu verberatus, unde et verba
sunt nuncupata. Proprie autem vox hominum est,
seu irrationabilium animantium. Nam in aliis abusive
non proprie sonitus vox vocatur, ut:
<l> <hi>Vox tubae infremuit, fractasque ad littora voces.</hi> </l>
Nam proprium est ut littorei resonent scopuli, et:
<l> <hi>At tuba terribilem sonitum procul aere canoro.</hi> </l>
Harmonia est modulatio vocis, et concordantia
plurimorum sonorum, vel coaptatio.</p>
<p>3. Symphonia est modulationis temperamentum ex
gravi et acuto concordantibus sonis, sive in voce,
sive in flatu, sive in pulsu. Per hanc quippe voces
acutiores gravioresque concordant, ita ut quisquis
ab ea dissonuerit sensum auditus offendat. Cujus contraria
est diaphonia, id est voces discrepantes, vel
<pb n="0165B"/>
dissonae.</p>
<p>4. Euphonia est suavitas vocis. Haec et melos a
suavitate, et melle dicta.</p>
<p>5. Diastema est vocis spatium, ex duobus vel pluribus
sonis aptatum.</p>
<p>6. Diesis est spatia quaedam, et deductiones modulandi,
atque vergendi de uno in alterum sonum.</p>
<p>7. Tonus est acuta enuntiatio vocis; est enim harmoniae
differentia, et quantitas, quae in vocis accentu
vel tenore consistit; cujus genera in quindecim partibus
musici diviserunt, ex quibus hyperlydius novissimus
et acutissimus, hypodorius omnium gravissimus est. <emph>136</emph>
          </p>
<p>8. Cantus est inflexio vocis, nam sonus directus
est, praecedit autem sonus cantum.</p>
<p>9. Arsis est vocis elevatio, id est initium. Thesis
<pb n="0165C"/>
vocis positio, hoc est finis.</p>
<p>10. Suaves voces sunt subtiles, et spissae, clarae,
atque acutae. Perspicuae voces sunt quae longius protrahuntur,
ita ut omnem impleant continuum locum,
sicut clangor tubarum.</p>
<p>11. Subtiles voces sunt quibus non est spiritus,
qualis est infantium, vel mulierum, vel aegrotantium,
sicut in nervis. Quae enim subtilissimae chordae sunt,
subtiles ac tenues sonos emittunt.</p>
<p>12. Pingues sunt voces, quando spiritus multus
simul egreditur, sicut virorum. Acuta vox est tenuis,
et alta, sicut in chordis videmus. Dura vox
est, quae violenter emittit sonos, sicut tonitruum,
<pb n="0166A"/>
sicut incudis sonus, quoties in durum malleus percutitur
ferrum.</p>
<p>13. Aspera vox est rauca, et quae dispergitur per
minutos et in dissimiles pulsus. Caeca vox est quae
mox ut emissa fuerit conticescit, atque suffocata nequaquam
longius producitur, sicut est in fictilibus.
 Vinnola vox, est mollis atque flexibilis. Et vinnola
dicta a vinno, hoc est cincinno molliter flexo.</p>
<p>14. Perfecta autem vox est alta, suavis et clara.
Alta, ut in sublimi sufficiat; clara, ut aures impleat;
suavis, ut animis audientium blandiatur. Si ex his
aliquid defuerit, vox perfecta non erit.</p>
</div2>

<div2>
          <head>CAPUT XXI. <hi>De secunda divisione, quae organica dicitur.</hi> </head>
<p>1. Secunda divisio organica est in iis quae, spiritu
<pb n="0166B"/>
reflante completa, <emph>137</emph> in sonum vocis animantur, ut
sunt tubae, calami, fistulae, organa, pandura, et iis similia
instrumenta.</p>
<p>2. Organum vocabulum est generale vasorum
omnium musicorum. Hoc autem cui folles adhibentur,
alio Graeci nomine appellant. Ut autem organum
dicatur, magis ea vulgaris est consuetudo.</p>
<p>3. Tuba primum a Tyrrhenis inventa, de quibus
Virg.:
<l>Tyrrhenusque tubae mugire per aethera clangor.</l> 
Adhibebatur autem non solum in praeliis, sed et in
omnibus festis diebus propter laudes vel gaudii claritatem.
Unde et in Psalterio dicitur: <hi>Canite initio
mensis tuba in die insigni solemnitatis vestrae.</hi> Praeceptum
enim fuerat Judaeis ut initio novae lunae tuba
<pb n="0166C"/>
clangerent, quod etiam huc usque faciunt.</p>
<p>4. Tibias excogitatas in Phrygia ferunt, has quidem
diu funeribus tantum adhibitas, mox et sacris
gentilium. Tibias autem appellatas putant, quod primum
de cervinis tibiis cruribusque hinnulorum
fierent; deinde per abusionem ita coeptas vocari,
etiam quae non de cruribus ossibusve essent; hinc et
tibicen, quasi tibiarum cantor.</p>
<p>5. Calamus nomen est arboris proprium, a <hi>calendo,</hi> 
id est <hi>fundendo voces,</hi> vocatus. <emph>138</emph>
          </p>
<p>6. Fistulam quidam putant a Mercurio inventam;
 alii a Fauno quem Graeci vocant Pana.
Nonnulli eam ab Idi pastore Agrigentino ex Sicilia.
<pb n="0167A"/>
 Fistula autem dicta, quod vocem emittat. Nam
Graece PHOS <hi>vox,</hi> STOLA <hi>missa</hi> appellatur.</p>
<p>7. Sambuca in Musicis species est symphoniarum.
Est enim genus ligni fragilis, unde et tibiae componuntur.</p>
<p>8. Pandura ab inventore vocata; de qua Virg.:
<l>Pan primus calamos cera conjungere plures</l>
<l>Instituit, Pan curat oves, oviumque magistros.</l> 
Fuit enim apud gentiles deus pastoralis, qui primus
dispares calamos ad cantum aptavit, et studiosa arte
composuit.
<emph>139</emph> </p>
        </div2>

<div2>
          <head>CAPUT XXII. <hi>De tertia divisione, quae Rhythmica nuncupatur.</hi> </head>
<p>1. Tertia est divisio rhythmica pertinens ad nervos
et pulsum, cui dantur species cithararum diversarum,
<pb n="0167B"/>
tympanum, et cymbalum, sistrum, acitabula
aenea, et argentea, vel alia, quae metallico rigore
percussa reddunt cum suavitate tinnitum, et caetera
hujusmodi.</p>
<p>2. Citharae ac Psalterii repertor Jubal, ut praedictum
est, perhibetur. Juxta opinionem autem Graecorum
 citharae usus repertus fuisse ab Apolline
creditur. Forma citharae initio similis fuisse traditur
pectori humano, quod uti vox de pectore, ita ex
ipsa cantus ederetur, appellataque eadem de causa.
Nam <hi>pectus</hi> Dorica lingua <foreign xml:lang="greek">κιθάρα</foreign> vocatur.</p>
<p>3. Paulatim autem plures ejus species exstiterunt,
 ut psalteria, lyrae, barbiti, phoenices, et pectides, et
quae dicuntur indicae, et feriuntur a duobus simul.
Item aliae, atque aliae, et quadrata forma, et trigonali.</p>
<p>
            <pb n="0167C"/>
          </p>
<p>4. Chordarum etiam numerus multiplicatus est, et
commutatum genus. Veteres autem citharam fidiculam
vel fidem nominaverunt, quia tam concinunt
inter se chordae ejus, quam bene conveniunt inter
quos fides sit. Antiqua autem cithara septem chordis
erat; unde Virgilius: <hi>Septem discrimina vocum.</hi> </p>
<p>5. Discrimina autem ideo, quod nulla chorda vicinae
chordae similem sonum reddat, sed ideo septem
chordae, vel quia totam vocem implent, vel quod
septem motibus sonat coelum. <emph>140</emph>
          </p>
<p>6. Chordas autem dictas a corde, quia sicut
pulsus est cordis in pectore, ita pulsus chordae in
cithara. Has primus Mercurius excogitavit; idemque
prior nervos in sonum strinxit.</p>
<p>
            <pb n="0168A"/>
          </p>
<p>7. Psalterium, quod vulgo canticum dicitur, a
psallendo nominatum, quod ad ejus vocem chorus
consonando respondeat. Est autem similitudo citharae
barbaricae in modum <foreign xml:lang="greek">Δ</foreign> litterae. Sed psalterii
et citharae haec est differentia, quod psalterium
lignum illud concavum unde sonus redditur superius
habet, et deorsum feriuntur chordae, et desuper sonant.
Cithara vero concavitatem ligni inferius habet.
 Psalterio autem Hebraei decachordo usi sunt propter
numerum decalogum legis.</p>
<p>8. Lyra dicta <foreign xml:lang="greek">ἀπὸ τοῦ λυρεῖν,</foreign> <hi>a varietate vocum,</hi> 
quod diversos sonos efficiat. Lyram primum a Mercurio
dicunt inventam fuisse, hoc modo. Cum
regrediens Nilus in suos meatus varia in campis reliquisset
animalia, relicta etiam testudo est, quae cum
<pb n="0168B"/>
esset putrefacta, et nervi ejus remansissent extenti
intra corium, percussa a Mercurio sonitum dedit, ad
cujus speciem Mercurius lyram fecit, et Orpheo tradidit,
qui erat hujus rei maxime studiosus.</p>
<p>9. Unde et aestimatur eadem arte non feras tantum,
sed et saxa atque silvas cantus modulatione allicuisse.
Hanc musici propter studii amorem, et carminis
laudem, etiam inter sidera suarum fabularum
commentis collocatam esse finxerunt.</p>
<p>10. Tympanum est pellis, vel corium ligno ex una
parte extentum. <emph>141</emph> Est enim pars media symphoniae
in similitudinem cribri. Tympanum autem dictum,
quod medium est. Unde, et <hi>margaritum</hi> medium
tympanum dicitur, et ipsum ut symphonia ad virgulam
percutitur.</p>
<p>
            <pb n="0168C"/>
          </p>
<p>11. Cymbala acitabula quaedam sunt, quae percussa
invicem se tangunt, et sonum faciunt, Dicta
autem cymbala, quia cum ballematia simul percutiuntur.
Ita enim Graeci dicunt cymbala ballematica.</p>
<p>12. Sistrum ab inventrice vocatum. Isis enim Aegyptiorum
regina id genus invenisse probatur. Juvenalis:
<l>Isis, et irato feriat mea lumina sistro.</l> 
Inde et hoc mulieres percutiunt, quia inventrix hujus
generis mulier. Unde, et apud Amazonas sistro ad
bellum feminarum exercitus vocabatur. <emph>142</emph>
          </p>
<p>13. Tintinnabulum de sono vocis nomen habet,
sicut et plausus manuum, stridor valvarum.</p>
<p>
            <pb n="0169A"/>
          </p>
<p>14. Symphoniam vulgo appellatur lignum cavum,
ex utraque parte, pelle extenta, quam virgulis hinc
et inde musici feriunt. Fitque in ea ex concordia gravis,
et acuti suavissimus cantus.
</p>
        </div2>

<div2>
          <head>CAPUT XXIII. <hi>De musicis numeris.</hi> </head>
<p>1. Numeros autem secundum musicam ita quaeris.
Positis extremis, ut puta VI et XII, vides quot monadibus
superetur VI a XII, et est VI monadibus; ducis
per quadratum: sexies seni faciunt XXXVI. Conjungis
extrema illa prima VI ac XII, simul efficiunt XVIII.
Partiris XXXVI per XVIII, efficitur dipondius. Hos jungis
cum <emph>143</emph> summa minore, scilicet VI, erunt VIII, et
erit medium inter VI et XII. Propterea quod VIII superant
VI duabus monadibus, id est, tertia de sex,
<pb n="0169B"/>
et superantur VIII a XII quatuor monadibus, tertia
portione. Qua parte ergo superat, eadem superatur.</p>
<p>2. Sed haec ratio quemadmodum in mundo est, ex
volubilitate circulorum, ita et in microcosmo in tantum
praeter vocem valet, ut sine ipsius perfectione
etiam homo symphoniis carens non consistat. Ejusdem
musicae perfectione etiam metra consistunt, in
arsi, et thesi, id est, elevatione et positione.</p>
</div2>

<div2>
          <head>DE ASTRONOMIA. CAPUT XXIV. <hi>De astronomiae nomine.</hi> </head>
<p>1. Astronomia est astrorum lex, quae cursus siderum,
et figuras, et habitudines stellarum, circa se
et circa terram indagabili ratione percurrit.</p>
</div2>

<div2>
          <head>CAPUT XXV. <hi>De inventoribus ejus.</hi> </head>

<pb n="0169C"/>
<p>1. Astronomiam primi Aegyptii invenerunt. Astrologiam
vero et nativitatis observantiam Chaldaei primi
docuerunt. Abraham autem instituisse Aegyptios
astrologiam Josephus auctor asseverat. Graeci <emph>144</emph> 
autem dicunt hanc artem ab Atlante prius excogitatam;
ideoque dictus est sustinuisse coelum.</p>
<p>2. Quisquis autem ille fuit, motu coeli et ratione
animae excitatus, per temporum vices, per astrorum
ratos definitosque cursus, per intervallorum spatia
moderata, consideravit dimensiones quasdam, et numeros,
quae definiendo, ac secernendo in ordinem
nectens astrologiam reperit.</p>
</div2>

<div2>
          <head>CAPUT XVI. <hi>De institutoribus ejus.</hi> </head>
<p>
            <pb n="0169D"/>
          </p>
<p>1. In utraque autem lingua diversorum quidem
<pb n="0170A"/>
sunt de astronomia scripta volumina, inter quos tamen
Ptolemaeus apud Graecos habetur praecipuus, hic
etiam, et canones instituit, quibus cursus astrorum
inveniantur.
</p>
        </div2>

<div2>
          <head>CAPUT XXVII. <hi>De differentia astronomiae et astrologiae.</hi> </head>
<p>1. Inter astronomiam et astrologiam aliquid differt.
Nam astronomia conversionem coeli, ortus, obitus,
motusque siderum continet, vel qua ex causa ita
vocentur. Astrologia vero partim naturalis, partim
superstitiosa est.</p>
<p>2. Naturalis, dum exsequitur solis et lunae cursus,
vel stellarum, certasque temporum stationes. Superstitiosa
vero est illa quam mathematici sequuntur,
qui in stellis augurantur, quique etiam duodecim signa
<pb n="0170B"/>
per singula animae vel corporis membra disponunt,
siderumque cursu nativitates hominum et mores praedicere
conantur.</p>
</div2>

<div2>
          <head>CAPUT XXVIII. <hi>De astronomiae ratione.</hi> </head>
<p>1. Astronomiae ratio modis plurimis constat. Definit
enim quid sit mundus, <emph>145</emph> quid coelum, quid sphaerae
situs, et cursus, et quid axis coeli et poli, quae sint
climata coeli, qui cursus solis et lunae, atque astrorum,
etc.</p>
</div2>

<div2>
          <head>CAPUT XXIX. <hi>De mundo et ejus nomine.</hi> </head>
<p>1. Mundus est is qui constat ex coelo et terra,
mari cunctisque sideribus. Qui idcirco mundus est
appellatus, quia semper in motu est; nulla enim
<pb n="0170C"/>
requies ejus elementis concessa est.</p>
</div2>

<div2>
          <head>CAPUT XXX. <hi>De forma mundi.</hi> </head>
<p>1. Formatio mundi ita demonstratur. Nam quemadmodum
erigitur mundus in septentrionalem plagam,
ita declinatur in Australem. Caput autem
ejus, et quasi facies, orientalis regio est, ultima
pars septentrionalis est.
<emph>146</emph> </p>
        </div2>

<div2>
          <head>CAPUT XXXI. <hi>De coelo et ejus nomine.</hi> </head>
<p>1. Coelum philosophi rotundum, volubile, atque ardens
esse dixerunt, vocatumque hoc nomine, eo quod
tanquam vas coelatum impressa habeat signa stellarum.</p>
<p>2. Distinxit enim id Deus claris luminibus, et implevit
solis scilicet et lunae orbe fulgenti, et astrorum
<pb n="0170D"/>
micantium splendentibus signis adornavit. Hic
<pb n="0171A"/>
autem Graece <foreign xml:lang="greek">οὐρανὸς</foreign> dicitur <foreign xml:lang="greek">ἀπὸ τοῦ ὁρᾶσθαι,</foreign> id
est, à videndo, eo quod aer perspicuus sit, et ad
speculandum purior.</p>
</div2>

<div2>
          <head>CAPUT XXXII. <hi>De situ sphaerae coelestis.</hi> </head>
<p>1. Sphaera coeli est species quaedam in rotundum
formata, cujus centrum terra est ex omnibus partibus
aequaliter conclusa. Hanc sphaeram nec principium
habere (dicunt), nec terminum, ideo quod in rotundum
quasi circulus, unde incipiat, vel ubi desinat,
non facile comprehenditur.</p>
<p>2. Philosophi autem mundi septem coelos, id est,
planetas globorum consono motu introduxerunt,
quorum orbibus connexa memorant omnia, quos sibi
innexos et velut insertos versari retro et e contrario
<pb n="0171B"/>
certis motibus ferri arbitrantur.
<emph>147</emph> </p>
        </div2>

<div2>
          <head>CAPUT XXXIII. <hi>De motu ejusdem.</hi> </head>
<p>1. Sphaerae motus duobus axibus volvitur quorum
unus est septentrionalis, qui nunquam occidit
 appellaturque Boreus; alter australis, qui nunquam
videtur, et Austronotius dicitur.</p>
<p>2. His duobus polis moveri sphaeram coeli dicunt,
et cum motu ejus sidera in ea fixa ab Oriente,
usque ad Occidentem circumire, Septentrionibus
breviores gyros juxta cardinem peragentibus.</p>
</div2>

<div2>
          <head>CAPUT XXXIV. <hi>De cursu ejusdem sphaerae.</hi> </head>
<p>1. Sphaera coeli ab Oriente in Occidentem semel
in die, et nocte vertitur XXIV horarum spatiis, quibus
<pb n="0171C"/>
sol cursum suum supra terras et sub terra sua
volubilitate concludit.</p>
</div2>

<div2>
          <head>CAPUT XXXV. <hi>De celeritate coeli.</hi> </head>
<p>1. Tanta celeritate coeli sphaera dicitur currere, ut
nisi adversus praecipitem ejus cursum astra currerent,
quae eam remorarentur, mundi ruinam facerent.</p>
</div2>

<div2>
          <head>CAPUT XXXVI. <hi>De axe coeli.</hi> </head>
<p>1. Axis est septentrionalis linea recta, quae per
mediam pilam sphaerae tendit, et dictus <hi>axis,</hi> quod
in eo sphaera ut rota volvitur, vel quia ibi plaustrum
est.
<emph>148</emph> </p>
        </div2>

<div2>
          <head>CAPUT XXXVII. <hi>De coelestibus polis.</hi> </head>

<pb n="0172A"/>
<p>1. Poli sunt circuli qui currunt per axem. Horum
alter est septentrionalis, qui nunquam occidit,
appellaturque Boreus; alter australis, qui nunquam
videtur, et Austronotius dicitur.</p>
<p>2. Et dicti <hi>poli,</hi> quod sint axium cycli ex usu plaustrorum,
a <hi>poliendo</hi> scilicet nominati, sed polus
Boreus semper videtur, Austronotius nunquam,
quia dextra coeli altiora sunt, pressa Austri.</p>
</div2>

<div2>
          <head>CAPUT XXXVIII. <hi>De cardinibus coeli.</hi> </head>
<p>1. Cardines coeli extremae partes sunt axis. Et
dicti <hi>cardines,</hi> eo quod per eos vertitur coelum, vel
quia sicut cor volvuntur.</p>
</div2>

<div2>
          <head>CAPUT XXXIX. <hi>De convexis coeli.</hi> </head>

<pb n="0172B"/>
<p>1. Convexa autem coeli, extrema ejus sunt a <hi>curvitate</hi> 
dicta, unde est illud:
<l>Convexum quoties claudit nox humida coelum.</l> 
 <hi>Convexum</hi> enim <hi>curvum</hi> est, seu inclinatum, et in
modum circuli flexum.
<emph>149</emph> </p>
        </div2>

<div2>
          <head>CAPUT XL. <hi>De januis coeli.</hi> </head>
<p>1. Januae coeli duae sunt, Oriens et Occasus.
Nam una porta sol procedit, alia se recipit.</p>
</div2>

<div2>
          <head>CAPUT XLI. <hi>De gemina facie coeli.</hi> </head>
<p>1. Facies coeli, vel caput, orientalis regio; ultima
septentrionalis. De qua Lucanus:
<l>
<pb n="0172C"/>Sic mundi pars ima facet, quam zona nivalis,</l>
<l>Perpetuaeque premunt hiemes.</l>
          </p>
</div2>

<div2>
          <head>CAPUT XLII. <hi>De quatuor partibus coeli.</hi> </head>
<p>1. Climata coeli, id est, plagae, vel partes quatuor
sunt, ex quibus prima pars orientalis est, unde
aliquae stellae oriuntur. Secunda occidentalis, ubi
nobis aliquae stellae occidunt. Tertia septentrionalis,
ubi sol pervenit in diebus majoribus. Quarta australis,
ubi sol pervenit noctibus majoribus.</p>
<p>2. <hi>Oriens</hi> autem ab <hi>oxortu</hi> solis est nuncupatus. <hi>Occidens,</hi> 
quod diem faciat <hi>occidere,</hi> et interire. Abscondit
enim lumen mundo, et tenebras superinducit, <hi>Septentrio</hi> 
<pb n="0173A"/>
autem a <hi>septem</hi> stellis axis vocatur quae in ipso
revolutae rotantur. Hic proprie et vertex dicitur, eo
quod vertitur.</p>
<p>3. <hi>Meridies</hi> <emph>150</emph> autem vocatur, vel quod ibi sol
facit <hi>medium</hi> diem, quasi <hi>medidies,</hi> vel quia tunc
purius micat aether. <hi>Merum</hi> enim <hi>purum</hi> dicitur.</p>
<p>4. Sunt et alia septem climata coeli, quasi septem
lineae ab Oriente in Occidentem, sub quibus et mores
hominum dispares, atque animalia specialiter diversa
nascuntur; quae vocata sunt a locis quibusdam
famosis, quorum primus est Meroe, secundus
Siene, tertius Catachoras, id est, Aphrica, quartus
Rhodus, quintus Hellespontus, sextus Mesopontus,
septimus Boristhenes.</p>
</div2>

<div2>
          <head>CAPUT XLIII. <hi>De hemisphaeriis.</hi> </head>

<pb n="0173B"/>
<p>1. Hemisphaerium dimidia pars sphaerae est; hemisphaerium
supra terras, est ea pars coeli quae a
nobis tota videtur; haemisphaerium sub terra, est
quae videri non potest, quandiu sub terra fuerit.
<emph>151</emph> </p>
        </div2>

<div2>
          <head>CAPUT XLIV. <hi>De quinque circulis coeli.</hi> </head>


<p>2. Zonae coeli quinque sunt, quarum distinctionibus
quaedam partes temperie sua incoluntur, quaedam
immanitate frigoris aut caloris inhabitabiles existunt.
Quae ideo, et zonae, vel circuli appellantur, eo quod
in circumductione sphaerae existunt.</p>
<p>2. Quorum primus circulus ideo <hi>Arcticus</hi> appellatur,
eo quod intra eum <hi>Arctorum</hi> signa inclusa perspiciuntur.
 Secundus circulus ex eo <foreign xml:lang="greek">θερινὸς τροπικὸς</foreign>
<pb n="0173C"/>
dicitur, quia in eo circulo sol Aquilonis finibus aestatem
faciens ultra eum circulum non transit, sed
statim revertitur, et inde <hi>tropicus</hi> appellatus.</p>
<p>3. Tertius circulus <foreign xml:lang="greek">ἰσημερινὸς,</foreign> qui a Latinis ideo
aequinoctialis appellatur, eo quod sol cum ad eum
orbem pervenerit, aequinoctium facit ( <foreign xml:lang="greek">ἰσημερινὸς</foreign> enim
Latine <hi>dies</hi> dicitur <hi>aequinox</hi> ) quo circulo dimidia sphaerae
<pb n="0174A"/>
pars constituta perspicitur. Quartus circulus Antarcticus
vocatur, eo quod contrarius sit circulo
quem Arcticum nominamus.</p>
<p>4. Quintus circulus <foreign xml:lang="greek">χειμερινὸς τροπικὸς,</foreign> qui a Latinis <hi>hiemalis,</hi> 
 <emph>152</emph> sive <hi>brumalis</hi> appellatur, ideo quia sol
cum ad eum circulum pervenerit, hiemem iis qui ad
Aquilonem sunt facit, aestatem autem iis qui in Austri
partibus commorantur.</p>
</div2>

<div2>
          <head>CAPUT XLV. <hi>De circulo zodiaco.</hi> </head>
<p>1. Zodiacus autem circulus est qui ex linearum
quinque angulis et ex una linea constat.</p>
</div2>

<div2>
          <head>CAPUT XLVI. <hi>De candido circulo.</hi> </head>
<p>1. Lacteus circulus via est quae in sphaera videtur,
<pb n="0174B"/>
a <hi>candore</hi> dicta, quia alba est, quam aliqui dicunt
viam esse qua circuit sol, et ex splendoris ipsius
transitu ita lucere.</p>
</div2>

<div2>
          <head>CAPUT XLVII. <hi>De magnitudine solis.</hi> </head>
<p>1. Magnitudo solis fortior est terra, unde, et
eodem momento quo oritur, et Orienti simul, et
Occidenti aequaliter apparet. Quia vero tanquam
cubitalis nobis videtur, considerare oportet quantum
sol distat a terris, quae longitudo facit ut parvus
videatur nobis.
<emph>153</emph> </p>
        </div2>

<div2>
          <head>CAPUT XLVIII. <hi>De magnitudine lunae.</hi> </head>
<p>1. Magnitudo quoque lunae minor fertur esse
quam solis. Nam dum sol superior sit a luna, et
<pb n="0174C"/>
tamen a nobis major quam luna videatur, jam si
prope nos accessisset, multo major quam luna
conspiceretur. Sicut autem fortior est sol terra, ita
terra fortior luna per aliquam quantitatem.</p>
</div2>

<div2>
          <head>CAPUT XLIX. <hi>De natura solis.</hi> </head>
<p>1. Sol dum igneus sit, prae nimio motu conversionis
<pb n="0175A"/>
suae amplius incalescit. Cujus ignem dicunt
philosophi aqua nutriri, et e contrario elemento
virtutem luminis et caloris accipere. Unde videmus
eum saepius madidum, atque rorantem.</p>
</div2>

<div2>
          <head>CAPUT L. <hi>De cursu solis.</hi> </head>
<p>1. Solem per seipsum moveri, non cum mundo
verti dicunt. <emph>154</emph> Nam si fixus coelo maneret, omnes
dies et noctes aequales existerent; sed quoniam alio
loco cras occasurum, alio occidisse hesterno videmus,
apparet eum per seipsum moveri, non cum mundo
verti. Spatiis enim inaequalibus orbes annuos conficit
propter temporum mutationes.</p>
<p>2. Nam vadens longius ad meridiem, hiemem facit,
ut hibernis humoribus, ac pruinis terra pinguescat.
<pb n="0175B"/>
Accedens propius ad Septentrionem, aestatem reddit,
ut fruges maturitate durentur, et quae sunt in humidis
incocta, fervefacta mitescant:</p>
</div2>

<div2>
          <head>CAPUT LI. <hi>De effectu solis.</hi> </head>
<p>1. Sol oriens diem facit, occidens noctem inducit;
nam dies est sol super terras, nox est sol sub terris.
 Ex ipso enim sunt horae; ex ipso dies, cum ascenderit;
ex ipso etiam nox cum occiderit; ex ipso
menses, et anni numerantur; ex ipso vicissitudines
fiunt temporum.</p>
<p>2. Quando autem per meridiem currit, vicinior est
terrae; quando vero juxta Septentrionem, sublimis
attollitur. Cui ideo Deus diversos cursus constituit,
loca, et tempora, ne dum semper eisdem moraretur
<pb n="0175C"/>
locis, quotidiano vapore ejus universa consumerentur,
sicut Clemens ait: <hi>Cursus diversos accipit, quibus
aeris temperies pro ratione temporum dispensatur, et
ordo vicissitudinum permutationumque servatur. Nam
dum ad superiora conscenderit, ver temperat;</hi> <emph>155</emph> <hi>ubi autem ad summum coeli venerit, aestivos accendit
calores; descendens rursus autumno temperiem reddit.
Ubi vero ad inferiorem reddit circulum, ex glaciali compage
coeli rigorem nobis hiberni frigoris derelinquit.</hi> </p>
</div2>

<div2>
          <head>CAPUT LII. <hi>De itinere solis.</hi> </head>
<p>1. Sol oriens per meridiem iter habet, qui postquam
ad occasum venerit, et Oceano se tinxerit,
 per incognitas sub terra vias vadit, et rursus ad
orientem recurrit.</p>
</div2>

<div2>
          <head>CAPUT LIII. <hi>De lumine lunae.</hi> </head>

<pb n="0176A"/>
<p>1. Lunam quidam philosophi dicunt proprium
lumen habere, globique ejus unam partem esse lucifluam,
aliam vero obscuram, et paulatim se vertendo
diversas formas efficere. Alii e contra aiunt lunam
non suum lumen habere, sed solis radiis illuminari.
Unde et eclipsim patitur, si inter ipsam et solem
umbra terrae se interponat.</p>
</div2>

<div2>
          <head>CAPUT LIV. <hi>De formis lunae.</hi> </head>
<p>1. Prima figura lunae bicornis est, secunda sectilis,
tertia dimidia, quarta plena, quinta iterum
dimidia ex majore, sexta iterum sectilis, septima
bicornis.</p>
<p>
            <pb n="0176B"/>
          </p>
<p>2. Septima iterum semis et vicesima secunda semis
in suo orbe mediae sunt; caeterae proportionales sunt.
<emph>156</emph> </p>
        </div2>

<div2>
          <head>CAPUT LV. <hi>De interlunio lunae.</hi> </head>
<p>1. Interlunium lunae est tempus illud inter deficientem
et nascentem lunam. Est autem tricesima
dies qua luna non lucet. Quae ideo tunc videri non
potest, quia soli conjuncta obscuratur; sed eodem
momento renascens paulatim ab eo recedendo videtur.</p>
</div2>

<div2>
          <head>CAPUT LVI. <hi>De cursu lunae.</hi> </head>
<p>1. Luna amissi ac recepti luminis vicibus menstrua
spatia moderatur. Quae ideo obliquo et non recto
incedit cursu ut sol, ne incidat in centrum terrae, et
<pb n="0176C"/>
frequenter patiatur eclipsim. Vicinus est enim circulus
ejus terrae. Crescens autem orientem cornibus
spectat; decrescens occidentem; merito, quia occasura
et amissura est lumen.</p>
</div2>

<div2>
          <head>CAPUT LVII. <hi>De vicinitate lunae ad terras.</hi> </head>
<p>1. Luna terris vicinior est quam sol. Inde et breviori
orbe celerius peragit cursum suum. Nam iter
quod sol in diebus CCCLXV peragit, ista per triginta
dies percurrit. Unde et antiqui menses in luna,
annos autem in solis cursu posuerunt.</p>
</div2>

<div2>
          <head>CAPUT LVIII. <hi>De eclipsi solis.</hi> </head>
<p>1. Eclipsis solis est quoties luna tricesima ad
eamdem lineam <emph>157</emph> qua sol vehitur pervenit, eique
<pb n="0177A"/>
se objiciens solem obscurat. Nam deficere nobis sol
videtur, dum illi orbis lunae opponitur</p>
</div2>

<div2>
          <head>CAPUT LIX. <hi>De eclipsi lunae.</hi> </head>
<p>1. Eclipsis lunae est quoties in umbram terrae luna
incurrit. Non enim suum lumen habere, sed a sole
illuminari putatur, unde et defectum patitur, si inter
ipsam et solem umbra terrae interveniat.</p>
<p>2. Patitur autem hoc decima quinta luna eousque
quandiu centrum atque umbram obstantis terrae exeat,
videatque solem, vel a sole videatur.</p>
</div2>

<div2>
          <head>CAPUT LX. <hi>De differentia stellarum, siderum et astrorum.</hi> </head>
<p>1. Stellae et sidera, et astra inter se differunt.
Nam stella est quaelibet singularis. Sidera vero sunt
<pb n="0177B"/>
stellis plurimis facta, ut Hyades, Pleiades.</p>
<p>2. Astra autem sunt stellae grandes, ut Orion,
Bootes. Sed haec nomina scriptores confundunt, et
astra pro stellis, et stellas pro sideribus ponunt.</p>
</div2>

<div2>
          <head>CAPUT LXI. <hi>De lumine stellarum.</hi> </head>
<p>1. Stellae non habere proprium lumen, sed a sole
illuminari dicuntur, sicut et luna.
<emph>158</emph> </p>
        </div2>

<div2>
          <head>CAPUT LXII. <hi>De stellarum situ.</hi> </head>
<p>1. Stellae immobiles sunt, et cum coelo fixae perpetuo
motu feruntur, neque cadunt per diem, sed solis
splendore obscurantur.</p>
</div2>

<div2>
          <head>CAPUT LXIII. <hi>De cursu stellarum.</hi> </head>
<p>
            <pb n="0177C"/>
          </p>
<p>1. Sidera, aut feruntur, aut moventur. <hi>Feruutur</hi> 
quae coelo fixa sunt, et cum coelo volvuntur. <hi>Moventur</hi> 
vero quaedam, sicut planetae, id est, erraticae,
quae cursus suos vagos certa tamen definitione conficiunt.
</p>
        </div2>

<div2>
          <head>CAPUT LXIV. <hi>De vario cursu stellarum.</hi> </head>
<p>1. Stellae pro eo quod per diversos orbes coelestium
planetarum feruntur, quaedam celerius exortae
serius occidunt, quaedam tardius exortae citius ad occasum
perveniunt.</p>
<p>2. Aliae pariter oriuntur et non simul occidunt,
omnes autem suo tempore ad cursum proprium revertuntur.</p>
</div2>

<div2>
          <head>CAPUT LXV. <hi>De intervallis stellarum.</hi> </head>
<p>
            <pb n="0177D"/>
          </p>
<p>1. Stellae inter se diversis intervallis distant a
terra, propterea dispari claritate magis, minusve
nostris oculis apparent; nam multae majores sunt
iis quas videmus conspicuas, sed longius positae parvae
videntur a nobis.
<emph>159</emph> </p>
        </div2>

<div2>
          <head>CAPUT LXVI. <hi>De numero circulari stellarum.</hi> </head>

<pb n="0178A"/>
<p>1. Numerus circularis stellarum est, per quem
cognosci dicitur in quanto tempore circulum suum
unaquaeque stella percurrat, sive per longitudinem,
sive per latitudinem.</p>
<p>2. Nam luna octo annis fertur explere circulum
suum, Mercurius annis viginti, Lucifer annis novem,
sol annis decem et novem, Pyrois quindecim, Phaeton
duodecim, Saturnus triginta. Quibus peractis ad
reversionem circuli sui iisdem signis et partibus revertuntur.</p>
<p>3. Quaedam sidera radiis solis praepedita anomala
fiunt, aut retrograda, aut stationaria, juxta quod
et poeta meminit dicens:
<l rend="indent">
<pb n="0178B"/>Sol tempora dividit aevi;</l>
<l>Mutat nocte diem, radiisque potentibus astra</l>
<l>Ire vetat, cursusque vagos statione moratur.</l>
          </p>
</div2>

<div2>
          <head>CAPUT LXVII. <hi>De stellis planetis.</hi> </head>
<p>1. Quaedam stellae ideo planetae dicuntur, id est, <hi>errantes,</hi> 
 quia per totum mundum vario motu discurrunt.
Unde pro eo quod errant <hi>retrogradae</hi> dicuntur,
vel <hi>anomalae</hi> efficiuntur, id est, quando particulas
addunt et detrahunt. Caeterum quando tantum detrahunt, <hi>retrogradae</hi> 
 dicuntur, stationem autem faciunt
quando stant.
<emph>160</emph> </p>
        </div2>

<div2>
          <head>CAPUT LXVIII. <hi>De praecedentia et antegradatione stellarum.</hi> </head>
<p>1. Praecedentia vel antegradatio stellarum est, dum
stella motum suum consuetum agere videtur, et aliquid
<pb n="0178C"/>
praeter consuetudinem praecedit.</p>
</div2>

<div2>
          <head>CAPUT LXIX. <hi>De remotione vel retrogradatione stellarum.</hi> </head>
<p>1. Remotio vel retrogradatio stellarum est, quando
stella, dum motum suum agit, simul et retrorsum
moveri videtur.</p>
</div2>

<div2>
          <head>CAPUT LXX. <hi>De statu stellarum.</hi> </head>
<p>1. Status stellarum est, quia dum stella semper
movetur, tamen in aliquibus locis stare videtur.</p>
</div2>

<div2>
          <head>CAPUT LXXI. <hi>De nominibus stellarum, quibus ex causis nomina acceperunt.</hi> </head>
<p>1. Sol appellatus, eo quod solus appareat, obscuratis
fulgore suo cunctis sideribus.</p>
<p>
            <pb n="0178D"/>
          </p>
<p>2. Luna dicta quasi <hi>Lucina,</hi> ablata media syllaba,
de qua Virg.: <hi>Casta fave Lucina.</hi> Sumpsit autem
nomen per derivationem a solis luce, <emph>161</emph> eo
quod ab eo lumen accipiat, acceptumque reddat.</p>
<p>3. Stellae dictae a <hi>stando,</hi> quia semper fixae stant
in coelo, nec cadunt. Nam quod videmus de coelo
<pb n="0179A"/>
stellas quasi labi, non sunt stellae, sed igniculi ab
aethere lapsi, qui fiunt dum ventus altiora petens
aethereum ignem secum trahit, qui tractu suo imitatur
stellas cadentes. Nam stellae cadere non possunt;
immobiles enim (ut praedictum est) sunt, et cum coelo
fixae feruntur.</p>
<p>4. Sidera dicta, quod ea navigantes <hi>considerando</hi> 
dirigunt ad cursum consilium, ne fallacibus undis aut
ventis alio deducantur. Quaedam autem stellae idcirco <hi>signa</hi> 
 dicuntur, quia eas nautae observant in gubernandis
remigiis, contemplantes aciem, fulgoremque
earum, quibus rebus status coeli futurus ostenditur.</p>
<p>5. Sed et omnes homines ea intendunt ad praevidendas
aeris qualitates per aestatem, et hiemem,
vernalemque temperiem. Ortu enim vel occasu suo
<pb n="0179B"/>
certis stationibus temporum qualitates significant.</p>
<p>6. Signorum primus Arctos, qui in axe fixus septem
stellis in se revolutis rotatur. Nomen est Graecum,
quod Latine <hi>Ursa</hi> dicitur; quae quia in modum
plaustri vertitur, nostri eam Septentrionem dixerunt.</p>
<p>7. Triones enim proprie sunt boves aratorii, dicti
eo quod terram terant, quasi <hi>teriones.</hi> Septentriones
autem non occidere axis vicinitas facit, quia ineo sunt.</p>
<p>8. Arctophylax dicitur, quod Arcton, id est, Helicem
Ursam sequitur. Eumdem et Booten dixerunt,
eo quod plaustro haeret: signum multis inspectabile
stellis, inter quas Arcturus est.</p>
<p>9. Arcturus est sidus post caudam majoris Ursae
positum in signo Bootae. Unde et Arcturus dictus
est, quasi <foreign xml:lang="greek">ἄρκτου οὐρὰ,</foreign> quia Bootae praecordiis collocata
<pb n="0179C"/>
est. Oritur autem autumnali tempore. <emph>162</emph>
          </p>
<p>10. Orion astrum ante Tauri vestigia fulget;
et dictus Orion ab <hi>urina,</hi> id est, ab inundatione
aquarum. Tempore enim hiemis obortus, mare et
terras aquis et tempestatibus turbat.</p>
<p>11. Hunc Latini Jugulam vocant, quod sit armatus,
 ut gladio, et stellarum luce terribilis, atque clarissimus;
in quo si effulgent omnia, serenitas portenditur;
si obscuratur hic acies, tempestas cernitur imminere.</p>
<p>12. Hyades dictae <foreign xml:lang="greek">ἀπὸ τοῦ ὕειν,</foreign> id est, a <hi>succo,</hi> et
<pb n="0180A"/> <hi>pluviis.</hi> 
 Nam pluvia Graece <foreign xml:lang="greek">ὑετὸς</foreign> dicitur. Ortu quippe
suo efficiunt pluvias, unde et eas Latini <hi>succulas</hi> appellaverunt,
quia quando nascuntur, pluviarum signa
monstrantur, de quibus Virgilius: <hi>Arcturum pluviasque
Hyadas.</hi> Sunt autem septem in fronte Tauri, et
oriuntur tempore vernali.</p>
<p>13. Pleiades a <hi>pluralitate</hi> dictae, quia pluralitatem
Graeci <foreign xml:lang="greek">πλειότητα</foreign> appellant. Sunt autem stellae septem
ante genua Tauri, ex quibus sex videntur, nam latet
una. Has Latini <hi>Vergilias</hi> dicunt, a temporis significatione,
quod est <hi>ver,</hi> quando exoriuntur. Nam occasu
suo <emph>163</emph> hiemem, ortu aestatem, primaeque navigationis
tempus ostendunt.</p>
<p>14. Canicula stella quae et Sirius dicitur, aestivis
mensibus in medio centro coeli est, et dum sol ad
<pb n="0180B"/>
eam ascenderit, conjuncta cum sole, duplicatur calor
ipsius, et dissolvuntur corpora, et vaporantur.
Unde et ex ipsa stella <hi>dies caniculares</hi> dicuntur,
quando et molestae sunt purgationes.</p>
<p>15. <hi>Canis</hi> autem vocatur propterea, quod corpora
morbo afficiat. <hi>Sirius</hi> propter flammae candorem,
quod ejusmodi sit, ut prae caeteris lucere videatur. Itaque
quo magis eam cognoscerent, Sirion appellasse.</p>
<p>16. Cometes stella dicta est, eo quod comas luminis
fundat ex se. Quod genus sideris quando apparuerit,
aut pestilentiam, aut famem, aut bella significat.</p>
<p>17. <hi>Cometae</hi> autem Latine <hi>crinitae</hi> appellantur,
quod in modum crinium flammas spargunt, quas
Stoici dicunt esse ultra XXX, quarum nomina et effectus
<pb n="0180C"/>
quidam astrologi scripserunt.</p>
<p>18. Lucifer dictus, eo quod inter omnia sidera plus
lucem ferat; est autem unus ex planetis. Hic proprie et <hi>jubar</hi> 
 dicitur, eo quod <hi>jubas</hi> lucis effundat, sed et
splendor solis et lunae, ac stellarum, <hi>jubas</hi> vocatur,
quod in modum <hi>jubae</hi> radii ipsorum extendantur.</p>
<p>19. Hesperus stella occidentalis, quam cognominatam
perhibent ab Hespero Hispaniae rege. Est autem,
et ipsa ex quinque stellis planetis, noctem ducens, et
solem sequens. Fertur autem quod haec stella oriens
<pb n="0181A"/>
Luciferum, occidens vesperum facit, de qua Statius:
<l>. . . . et alterno deperditur unus in ortu.</l>  <emph>164</emph>
          </p>
<p>20. Planetae stellae sunt quae non sunt fixae
in coelo, ut reliquae, sed in aere feruntur. Dictae autem <hi>planetae</hi> 
 <foreign xml:lang="greek">ἀπὸ τῆς πλάνης,</foreign> id est, <hi>ab errore.</hi> Nam
interdum in Austrum, interdum in Septentrionem,
plerumque contra mundum, nonnunquam cum mundo
feruntur. Quarum nomina Graeca sunt Phaeton,
Phaenon, Pyrois, Hesperus, Stilbon.</p>
<p>21. Hos Romani nominibus deorum suorum, id
est, Jovis, Saturni, Martis, Veneris atque Mercurii
sacraverunt. Decepti enim, et decipere volentes,
in eorum adulationem qui sibi aliquid secundum
amorem saeculi praestitissent, sidera ostendebant in
coelo, dicentes quod Jovis esset illud sidus, et illud
<pb n="0181B"/>
Mercurii, et concepta est opinio vanitatis. Hanc opinionem
erroris diabolus confirmavit, Christus evertit.</p>
<p>22. Jam vero illa quae ab ipsis gentilibus <hi>signa</hi> dicuntur,
in quibus et animantium imago de stellis
formatur, ut Arctos, Aries, Taurus, Libra, et hujusmodi
alia, ii qui sidera praeviderunt in numerum
stellarum, speciem corporis superstitiosa vanitate
permoti, finxerunt, ex causis quibusdam deorum
suorum et imagines et nomina conformantes.</p>
<p>23. Nam Arietem primum signum, cui, ut Librae,
mediam mundi lineam tradunt, propter Ammonem,
Jovem ideo vocaverunt, in cujus capite qui simulacra
faciunt Arietis cornua figunt.</p>
<p>24. Quod signum gentiles ideo inter signa primum
constituerunt, quia in mense Martio, qui est anni
<pb n="0181C"/>
principium, solem in signo illo cursum agere dicunt,
 sed et Taurum in ter sidera collocant, et ipsum in
honorem Jovis, eo quod in bovem sit fabulose conversus,
quando Europam transvexit. <emph>165</emph>
          </p>
<p>25. Castorem quoque et Pollucem post
mortem inter notissima sidera constituerunt, quod
signum Gemini dicunt.</p>
<p>26. Cancrum quoque inde dixerunt, eo quod ad
id signum mense Junio sol dum venerit retrograditur
in modum cancri, brevioresque facit dies; hoc
enim animal incertam habet primam partem, denique
ad utramque partem gressum dirigit, ita ut prior
pars sit posterior, et posterior prior.</p>
<p>27. Leonem ingentem Hercules in Graecia occidit,
et propter virtutem suam hunc inter duodecim signa
<pb n="0181D"/>
constituit. Hoc signum sol cum attigerit, nimium
calorem mundo reddit, et annuos flatus Etesias facit.</p>
<p>28. Virginis etiam signum idcirco intra astra collocaverunt,
propter quod eisdem diebus in quibus sol
per illud decurrit, terra exusta solis ardore nihil pariat,
<pb n="0182A"/>
est enim hoc tempus canicularium dierum.</p>
<p>29. Libram autem vocaverunt ab aequalitate mensis
ipsius, quia octavo Kal. Octobris sol per illud
signum currens aequinoctium facit. Unde et Lucanus: <hi>Ad juxtae pondera Librae.</hi> </p>
<p>30. Scorpium quoque et Sagittarium propter fulgura
mensis ipsius appellaverunt. Sagittarius vir
equinis cruribus deformatus, cui sagittam et arcum
adjungunt, ut ex eo mensis ipsius fulmina demonstrentur.
Unde et Sagittarius est vocatus.</p>
<p>31. Capricorni figuram ideo inter sidera finxerunt,
propter capram Jovis nutricem, cujus posteriorem
partem corporis in effigiem piscis ideo formaverunt,
ut pluvias ejusdem temporis designarent, quas
solet idem mensis plerumque in extremis habere.</p>
<p>
            <pb n="0182B"/>
          </p>
<p>32. Porro Aquarium et Pisces, ab imbribus temporum
vocaverunt, quod hieme, quando in his signis
sol vertitur, majores pluviae profunduntur. Et miranda
gentilium dementia, qui non solum pisces, sed
etiam arietes, et hircos, et tauros, ursas, et canes,
cancros, et scorpiones in coelum transtulerunt; nam
et aquilam et cygnum propter Jovis fabulas inter
coeli astra ejus memoriae causa collocaverunt. <emph>166</emph>
          </p>
<p>33. Perseum quoque, et uxorem ejus Andromedam,
posteaquam sunt mortui in coelum receptos
esse crediderunt, ita ut imagines eorum stellis
designarent, eorumque appellare nominibus non erubescerent.</p>
<p>34. Aurigam, etiam Ericthonium, inter coeli astra
collocaverunt, propter quod vidissent eum primum
<pb n="0182C"/>
quadrigas junxisse. Mirati sunt enim ingenium ejus
ad imitationem solis accessisse, et propter hoc nomen
ejus post mortem inter sidera posuerunt.</p>
<p>35. Sic Calisto, Lycaonis regis filia, dum a Jove
compressa, et fabulose a Junone in ursae fuisset speciem
versa, quae Graece <foreign xml:lang="greek">ἄρκτος</foreign> appellatur, post interfectionem
ipsius nomen ejus Jovis cum filio in
stellis septentrionalibus transtulit, eamque Arcton,
filium autem ejus Arctophylaca appellavit.</p>
<p>36. Sic lyra pro Mercurio in coelum locata. Sic
Centaurus Chiron, propter quod nutrierit Aesculapium
et Achillem, inter astra dinumeratus est.</p>
<p>37. Sed quolibet modo superstitionis haec ab hominibus
nuncupentur, sunt tamen sidera, quae Deus
in mundi principio condidit, ac certo motu distinguere
<pb n="0182D"/>
tempora ordinavit.</p>
<p>38. Horum igitur signorum observationes, vel
geneses, vel caetera superstitiosa, quae se ad cognitionem
siderum conjungunt, id est, ad notitiam fatorum,
et fidei nostrae sine dubitatione contraria sunt;
<pb n="0183A"/>
sic ignorari debent a Christianis ut nec scripta esse
videantur.</p>
<p>39. Sed nonnulli, siderum pulchritudine et claritate
pellecti, in lapsus stellarum caecatis mentibus
corruerunt, ita ut per supputationes noxias, <emph>167</emph> quae <hi>mathesis</hi> 
 dicitur, eventus rerum praescire posse conentur;
quos non solum Christianae religionis doctores,
sed etiam gentilium, Plato, Aristoteles, atque
alii, rerum veritate commoti, concordi sententia
damnaverunt, dicentes confusionem rerum potius de
tali persuasione generari.</p>
<p>
            <pb n="0184A"/>
          </p>
<p>40. Nam si (ut dicunt) genus humanum ad varios
actus nascendi necessitate premitur, cur, aut laudem
mereantur boni, aut mali||legum percipiant ultionem?
Et quamvis ipsi non fuerint coelesti sapientiae dediti,
veritatis tamen testimonio, errores eorum merito
pertulerunt.</p>
<p>41. Ordo autem iste septem saecularium disciplinarum
ideo a philosophis usque ad astra perductus est,
scilicet, ut animos saeculari sapientia implicatos a terrenis
rebus abduceret, et in superna contemplatione
collocaret.</p>
</div2>
      </div1>

<div1>
        <head>LIBER QUARTUS. DE MEDICINA.</head>

<div2>
          <head>CAPUT PRIMUM. <hi>De medicina.</hi> </head>

<pb n="0183B"/>
<p>1. Medicina est quae corporis vel tuetur vel restaurat
salutem, cujus materia versatur in morbis et
vulneribus</p>
<p>2. Ad hanc itaque pertinent, non ea tantum quae
ars eorum exhibet qui proprie medici nominantur,
 sed etiam cibus, et potus, et tegumen; <emph>168</emph> defensio
denique omnis, atque munitio, qua corpus nostrum
adversus externos ictus casusque servatur.</p>
</div2>

<div2>
          <head>CAPUT II. <hi>De nomine ejus.</hi> </head>
<p>1. Nomen autem medicinae a <hi>modo,</hi> id est, temperamento
impositum aestimatur, ut non satis, sed
paulatim adhibeatur. Nam in multo constristatur natura,
<pb n="0183C"/>
mediocri autem gaudet; unde et qui pigmenta et
antidota satis vel assidue biberint, vexantur. Immoderatio
enim omnis, non salutem, sed periculum affert.</p>
</div2>

<div2>
          <head>CAPUT III. <hi>De inventoribus medicinae.</hi> </head>
<p>1. Medicinae autem artis auctor ac repertor apud
Graecos perhibetur Apollo. Hanc filius ejus Aesculapius
laude vel opere ampliavit.</p>
<p>2. Sed postquam fulminis ictu Aesculapius interiit,
interdicta fertur <emph>169</emph> medendi cura, et ars simul cum
auctore defecit, latuitque per annos pene quingentos,
usque ad tempus Artaxerxis regis Persarum. Tunc
eam revocavit in lucem Hippocrates, Asclepio
patre genitus in insula Coo.</p>
</div2>

<div2>
          <head>CAPUT IV. <hi>De tribus haeresibus medicorum.</hi> </head>

<pb n="0183D"/>
<p>1. Hi itaque tres viri totidem haereses invenerunt.</p>
<p>
            <pb n="0184B"/>Prima, Methodica, inventa est ab Apolline, quae remedia
sectatur et carmina. Secunda, Empirica, id est,
experientissima, inventa est ab Aesculapio, quae non
indiciorum signis, sed solis constat experimentis. Tertia,
Logica, id est rationalis, inventa ab Hippocrate.</p>
<p>2. Iste enim, discussis aetatum, regionum vel
aegritudinum qualitatibus, artis curam rationabiliter
perscrutatus est. Empirici enim experientiam solam
sectantur; logici experientiae rationem adjungunt;
methodici, nec elementorum rationem observant,
nec tempora, nec aetates, nec causas, sed solas
morborum substantias.
<emph>170</emph> </p>
        </div2>

<div2>
          <head>CAPUT V. <hi>De quatuor humoribus corporis.</hi> </head>
<p>1. Sanitas est integritas corporis, et temperantia
<pb n="0184C"/>
naturae ex calido et humido, quod est sanguis; unde
et sanitas dicta est, quasi <hi>sanguinis status.</hi> </p>
<p>2. Morbi generali vocabulo omnes passiones corporis
continentur, quod inde veteres morbum nominaverunt,
ut ipsa appellatione mortis vim quae ex eo
nascitur demonstrarent. Inter sanitatem autem et
morbum media est curatio, quae nisi morbo congruat,
non perducit ad sanitatem.</p>
<p>3. Morbi autem omnes ex quatuor nascuntur humoribus,
id est, ex sanguine, et felle, melancholia,
et phlegmate. Sicut autem quatuor elementa, sic et
quatuor humores, et unusquisque humor suum elementum
imitatur: sanguis aerem, cholera ignem,
melancholia terram, phlegma aquam. Et sunt quatuor
humores, sicut quatuor elementa, quae conservant
<pb n="0184D"/>
corpora nostra.</p>
<p>4. Sanguis ex Graeca etymologia vocabulum
<pb n="0185A"/>
sumpsit, quod vegetet, et sustentet, et vivat. Choleram
Graeci vocaverunt, quod unius diei spatio terminetur,
unde et cholera, id est, <hi>fellicula</hi> nominata est,
 hoc est, fellis effusio; Graeci enim fel <foreign xml:lang="greek">χολὴν</foreign> dicunt.</p>
<p>5. Melancholia dicta eo quod ex nigri sanguinis fece
admista sit abundantia fellis. Graeci enim <foreign xml:lang="greek">μέλαν</foreign> <hi>nigrum</hi> 
vocant, <hi>fel</hi> autem <foreign xml:lang="greek">χολὴν</foreign> appellant.</p>
<p>6. Sanguis Latine vocatus, quod sit suavis; unde
et homines <emph>171</emph> quibus dominatur sanguis, dulces et
blandi sunt.</p>
<p>7. Phlegma autem dixerunt, quod sit frigidum.
Graeci enim <hi>rigorem</hi> <foreign xml:lang="greek">φλέγμονα</foreign> appellant. Ex his quatuor
humoribus reguntur sani, ex his laeduntur
infirmi. Dum enim amplius extra cursum naturae
creverint, aegritudines faciunt.</p>
<p>
            <pb n="0185B"/>
          </p>
<p>8. Ex sanguine autem et felle acutae passiones
nascuntur, quas Graeci <foreign xml:lang="greek">ὀξέα</foreign> vocant. Ex phlegmate
vero et melancholia veteres causae procedunt, quas
Graeci <foreign xml:lang="greek">χρόνια</foreign> dicunt.</p>
</div2>

<div2>
          <head>CAPUT VI. <hi>De acutis morbis.</hi> </head>
<p>1. Oxea est acutus morbus, qui aut cito transit,
aut celerius interficit, ut pleurisis, phrenesis; <foreign xml:lang="greek">ὀξὺ</foreign>
enim <hi>acutum</hi> apud Graecos, et <hi>velocem</hi> significat. <foreign xml:lang="greek">Χρόνια</foreign>
 est prolixus corporis morbus, qui multis temporibus
remoratur, ut podagra, phthisis; <foreign xml:lang="greek">χρόνος</foreign> enim
apud Graecos <hi>tempus</hi> dicitur. Quaedam autem passiones
ex propriis causis nomina acceperunt.</p>
<p>2. Febris a <hi>fervore</hi> dicta est, est enim abundantia
caloris.</p>
<p>
            <pb n="0185C"/>
          </p>
<p>3. Phrenesis appellata, sive ab impedimento mentis,
quia Graeci <hi>mentem</hi> <foreign xml:lang="greek">φρένας</foreign> vocant, seu quod dentibus
infrendant, nam <hi>frendere</hi> est <hi>dentes concutere.</hi> 
 Est autem perturbatio cum exagitatione et dementia
ex cholerica vi effecta.</p>
<p>4. Cardiace vocabulum a <hi>corde</hi> sumpsit, dum ex
aliquo timore, <emph>172</emph> aut dolore afficitur. <hi>Cor</hi> enim
Graeci <foreign xml:lang="greek">καρδίαν</foreign> vocant. Est enim cordis passio cum
formidabili metu.</p>
<p>5. Lethargia a somno vocata. Est enim oppressio
<pb n="0186A"/>
cerebri, cum oblivione, et somno jugi, veluti
stertentis.</p>
<p>6. Synanche a continentia spiritus et praefocatione
dicta. Graeci enim <foreign xml:lang="greek">συνάγχειν</foreign> <hi>continere</hi> dicunt;
qui enim hoc vitio laborant, dolore faucium praefocantur.</p>
<p>7. Phlegmone est fervor stomachi cum extensione
et dolore. Nam cum coeperit fieri, inquietudo et febris
consequitur. Unde et dicta est <foreign xml:lang="greek">φλεγμονὴ ἀπὸ τοῦ
φλέγειν,</foreign> id est, <hi>inflammare;</hi> sic enim sentitur, et inde
nomen accepit.</p>
<p>8. Pleurisis est dolor lateris acutus, cum febre et
sputo sanguinolento. <hi>Latus</hi> enim Graece <foreign xml:lang="greek">πλεῦρον</foreign> dicitur,
unde et pleuritica passio nomen accepit.</p>
<p>9. Peripneumonia est pulmonis vitium, cum dolore
<pb n="0186B"/>
vehementi et suspirio; Graeci enim <hi>pulmonem</hi> <foreign xml:lang="greek">πνεύμονα</foreign>
vocant, unde et aegritudo dicta est.</p>
<p>10. Apoplexia est subita effusio sanguinis, qua
suffocati intereunt. Dicta autem apoplexia, quod ex
lethali percussu repentinus casus fiat. Graeci enim <hi>percussionem</hi> 
 <foreign xml:lang="greek">ἀπόπληξιν</foreign> vocant.</p>
<p>11. Spasmus Latine contractio subita partium aut
nervorum, cum dolore <emph>173</emph> vehementi. Quam passionem
a corde nominatam dixerunt, quod in nobis
principatum vigoris habet. Fit autem duobus modis,
aut ex repletione, aut ex inanitione.</p>
<p>12. Tetanus majorum est contractio nervorum a
cervice ad dorsum.</p>
<p>13. Telum, lateris dolor est, dictum est autem
ita a medicis, quod dolore corpus transverberet,
<pb n="0186C"/>
quasi gladius.</p>
<p>14. Ileos, dolor intestinorum, unde et <hi>ilia</hi> dicta
sunt; Graece enim <foreign xml:lang="greek">εἰλεῖν</foreign> <hi>obvolvere</hi> dicitur: quod se
intestina prae dolore involvant. Hi et <hi>torminosi</hi> dicuntur
ab intestinorum tormento.</p>
<p>15. Hydrophobia, id est, aquae metus; Graeci
enim <foreign xml:lang="greek">ὕδωρ</foreign> <hi>aquam</hi> vocant, <foreign xml:lang="greek">φόβον</foreign> <hi>timorem</hi> dicunt;
unde et Latini hunc morbum ob aquae metum <hi>lymphaticum</hi> 
vocant. Fit autem, vel ex canis rabidi
morsu, aut ex ejus spuma in terram projecta,
<pb n="0187A"/>
quam si homo, vel bestia tetigerit, aut dementia
repletur, aut in rabiem vertitur.</p>
<p>16. Carbunculus dictus, quod in ortu suo rubens
sit, ut ignis, postea niger, ut carbo exstinctus.</p>
<p>17. Pestilentia est contagium, quod dum unum apprehenderit,
celeriter ad plures transit. Gignitur autem
ex corrupto aere, et in visceribus penetrando innititur.
Haec etsi plerumque per aereas potestates fiat,
tamen sine arbitrio Omnipotentis Dei omnino non fit. <emph>174</emph>
          </p>
<p>18. Dicta autem <hi>pestilentia,</hi> quasi <hi>pastulentia,</hi> 
quod veluti incendium depascat, <hi>Et toto descendat
corpore pestis.</hi> Idem et contagium a <hi>contingendo,</hi> 
quia quemque tetigerit, polluit.</p>
<p>19. Ipsa et <hi>inguinaria</hi> ab inguinum percussione.
Eadem et lues a <hi>labe,</hi> et <hi>luctu</hi> vocata, quae
<pb n="0187B"/>
tanto acuta est, ut non habeat spatium temporis,
quo aut vita speretur, aut mors, sed repentinus languor
simul cum morte venit.</p>
</div2>

<div2>
          <head>CAPUT VII. <hi>De chronicis morbis.</hi> </head>
<p>1. Chronia est prolixus morbus, qui multis temporibus
remoratur, ut podagra, phthisis, <foreign xml:lang="greek">χρόνος</foreign>
enim, apud Graecos <hi>tempus</hi> dicitur.</p>
<p>2. Cephalea ex causa vocabulum habet, capitis
enim passio est; Graeci enim <hi>caput</hi> <foreign xml:lang="greek">κεφαλὴν</foreign> vocant.</p>
<p>3. Scotoma ab accidenti nomen sumpsit, quod
repentinas tenebras ingerat oculis, cum vertigine
capitis. Vertigo autem est, quotiescunque ventus
consurgit, et terram in circuitum mittit.</p>
<p>4. Sic et in vertice hominis arteriae et venae ventositatem
<pb n="0188A"/>
ex resoluta humectatione gignunt, et in oculis
gyrum faciunt, unde et <hi>vertigo</hi> nuncupata est.</p>
<p>5. Epilepsia vocabulum sumpsit, quod mentem
apprehendens pariter, etiam corpus possideat; Graeci
enim <hi>apprehensionem</hi> <foreign xml:lang="greek">ἐπιληψίαν</foreign> appellant. Fit autem
ex melancholico humore, quoties exuberavit et ad
cerebrum conversus fuerit. Haec passio et <hi>caduca</hi> 
vocatur, eo quod cadens aeger spasmos patiatur.</p>
<p>6. Hos etiam vulgus <hi>lunaticos</hi> vocat, quod pro lunae
cursu comitetur <emph>175</emph> eos insania; eadem et <hi>larvatio.</hi> 
Ipse est et morbus <hi>comitialis</hi> idem major, et <hi>divinus,</hi> 
quo caduci tenentur. Cujus tanta vis est, ut
homo valens concidat spumetque.</p>
<p>7. <hi>Comitialis</hi> autem dictus, quod apud gentiles,
cum comitiorum die cuiquam accidisset, comitia dimittebantur.
<pb n="0188B"/>
Erat autem apud Romanos comitiorum
dies solemnis III Kal. Januar.</p>
<p>8. Mania ab insania vel furore vocata. Nam Graecorum
vetustas <emph>176</emph> <hi>furorem</hi> <foreign xml:lang="greek">μαντικὴν</foreign> appellabat,
 sive ab <hi>inanitate,</hi> quam Graeci <foreign xml:lang="greek">μανίαν</foreign> vocaverunt,
sive a <hi>divinatione,</hi> quia <hi>divinare</hi> Graece <foreign xml:lang="greek">μανεῖν</foreign> dicitur.</p>
<p>9. Melancholia dicta est a nigro felle; Graeci enim <hi>nigrum</hi> 
 <foreign xml:lang="greek">μέλαν</foreign> vocant, <hi>fel</hi> autem <foreign xml:lang="greek">χολὴν</foreign> appellant. Epilepsia
autem in phantasia fit, melancholia in ratione,
mania in memoria.</p>
<p>10. Typi sunt frigidae febres, quia <foreign xml:lang="greek">τύπος</foreign> Latine <hi>forma,</hi> 
 atque <hi>status</hi> dicitur; est enim accessionum
vel recessionum revolutio per statuta temporum intervalla.</p>
<p>11. Rheuma Graece, Latine <hi>eruptio,</hi> sive fluor appellatur.
<pb n="0189A"/>
Catarrhus est fluor rheumae jugis ex naribus,
quae dum ad fauces venerit <foreign xml:lang="greek">βράγχος</foreign> vocatur,
dum ad thoracem, vel pulmonem <foreign xml:lang="greek">πτύσις,</foreign> dicitur.</p>
<p>12. Coryza est quoties influxio capitis in ossa
venerit narium, et provocationem fecerit, cum
sternutatione; unde, et coryza nomen accepit. <emph>177</emph>
          </p>
<p>13. Branchos est praefocatio faucium a frigido
humore. Graeci enim <hi>guttur</hi> <foreign xml:lang="greek">βράγχος</foreign> dicunt, circa
quod fauces sunt, quas nos corrupte branchias dicimus.</p>
<p>14. Raucedo, amputatio vocis. Haec et arteriasis
vocatur, eo quod vocem raucam et clausam reddat
ab arteriarum injuria. Suspirium nomen sumpsit,
quia inspirationis difficultas est, quam Graeci <foreign xml:lang="greek">δύσπνοιαν</foreign>
dicunt, id est, <hi>praefocationem.</hi> </p>
<p>
            <pb n="0189B"/>
          </p>
<p>15. Peripneumonia a pulmonibus nomen accepit.
Est enim pulmonis tumor, cum spumarum sanguincarum
effusione.</p>
<p>16. Haemoptois, emissio sanguinis per os, unde
et nomen sumpsit, <foreign xml:lang="greek">αἷμα</foreign> enim <hi>sanguis</hi> dicitur.</p>
<p>17. Phthisis est ulceratio, et tumor in pulmonibus,
qui juvenibus facilius evenire solet; <foreign xml:lang="greek">φθίσις</foreign>
autem apud Graecos dicta, quod sit totius corporis
consumptio.</p>
<p>18. Tussis Graece ab <hi>altitudine</hi> vocatur, quod a
profundo pectoris veniat, cujus contraria est superior
in faucibus ubi uva distillat.</p>
<p>19. Apostema a <hi>collectione</hi> nomen accepit;
nam <hi>collectiones</hi> Graeci apostemata vocant.</p>
<p>
            <pb n="0189C"/>
          </p>
<p>20. Empye dicta est apostema intrinsecus, vel
in latere, vel in stomacho, eum dolore, et febribus,
et tussi, et abundantibus sputis, et purulentiis.</p>
<p>21. Hepaticus morbus a jecoris passione nomen
accepit, Graeci enim <hi>jecur</hi> <foreign xml:lang="greek">ἧπαρ</foreign> vocant.</p>
<p>22. Lienosis a <hi>splene</hi> vocabulum sumpsit. Graeci <foreign xml:lang="greek">σπλὴν</foreign>
 <hi>lien</hi> vocant.</p>
<p>23. Hydrops nomen sumpsit ab aquoso humore
cutis, nam Graeci <foreign xml:lang="greek">ὕδωρ</foreign> <hi>aquam</hi> vocaverunt, est enim
humor subcutaneus, cum inflatione turgente, et anhelitu
fetido.</p>
<p>24. Nephritis a renum languore nomen accepit, <hi>Renes</hi> 
 enim Graeci <foreign xml:lang="greek">νεφροὺς</foreign> dicunt. <emph>178</emph>
          </p>
<p>25. Paralysis dicta a corporis impensatione,
<pb n="0190A"/>
facta ex multa infrigidatione, aut in toto corpore,
aut in parte.</p>
<p>26. Cachexia nomen sumpsit a corporis malo
habitu; <foreign xml:lang="greek">καχεξίαν</foreign> enim Graeci <hi>malam vexationem</hi> vocaverunt.
Fit autem haec passio ex intemperantia aegrotantis,
vel curatione mala medicantis, aut post aegritudinem
tarda resumptione.</p>
<p>27. Atrophia nomen accepit a diminutione corporis;
nam Graeci nutrimenti cessationem <foreign xml:lang="greek">ἀτροφίαν</foreign>
dicunt. Est enim tenuitas corporis ex causis latentibus,
et paulatim convalescentibus.</p>
<p>28. Sarcia est superfluum carnis incrementum, quo
ultra modum corpora saginantur; Graeci enim <hi>carnem</hi> <foreign xml:lang="greek">σάρκα</foreign>
 vocant.</p>
<p>29. Ischias, vocata a parte corporis quam vexat.
<pb n="0190B"/>
Nam vertebrorum ossa, quorum summitas iliorum
initio terminatur, Graeci <foreign xml:lang="greek">ἰσχία</foreign> vocant. Fit autem de
phlegmate quoties descenderit in recta ossa, et efficitur
ibi glutinatio.</p>
<p>30. Podagram Graeci a retentione pedum dicunt
nominatam, vel a ferali dolore, siquidem omne
quod immite fuerit abusive agreste vocamus.</p>
<p>31. Arthriticus morbus ab articulorum passione
vocabulum sumpsit.</p>
<p>32. Calculus petra est quae in vesica fit, unde et
nomen accepit. Gignitur autem ex materia phlegmatica.</p>
<p>33. Stranguria dicta est, eo quod stringat urinarum
difficultate. <emph>179</emph>
          </p>
<p>34. Satyriasis, juge desiderium veneris cum
<pb n="0190C"/>
extensione naturalium locorum, dicta passio a Satyris.</p>
<p>35. Diarrhoea, jugis ventris fluxus sine vomitu.</p>
<p>36. Dysenteria est divisio continuationis, id est,
ulceratio intestini, <foreign xml:lang="greek">Δὺς</foreign> enim <hi>divisio</hi> est, <foreign xml:lang="greek">ἔντερα</foreign> <hi>intestina.</hi> 
 Fit autem antecedente fluore, quam Graeci <foreign xml:lang="greek">Διάῤῥοιαν</foreign>
 vocant.</p>
<p>37. Lienteria dicta, quod cibum tanquam per
laevia intestina nullis obstantibus faciat prolabi.</p>
<p>38. Colica passio nomen sumpsit ab intestino
quod Graeci <foreign xml:lang="greek">κῶλον</foreign> appellant.</p>
<p>39. Ragades [ <hi>Al.</hi> Ragadiae] dicuntur, eo quod fissurae
sint rugis collectae circa orificium. Hae et haemorrhoides
a sanguinis fluore dictae. Graeci enim <hi>sanguinem</hi> <foreign xml:lang="greek">αἷμα</foreign>
 dicunt.</p>
</div2>

<div2>
          <head>CAPUT VIII. <hi>De morbis qui in superficie corporis videntur.</hi> </head>

<pb n="0191A"/>
<p>1. Alopecia est capillorum fluor circumscriptis
pilis fulvis aeris qualitatem habentibus: vocata hoc
nomine a similitudine animalis vulpeculae, quam
Graeci <foreign xml:lang="greek">ἀλώπεκα</foreign> vocant.</p>
<p>2. Parotides sunt duritiae, vel collectiones, quae ex
febribus, <emph>180</emph> vel aliquo alio nascuntur in aurium
vicinitate; unde et <foreign xml:lang="greek">παρωτίδες</foreign> sunt appellatae, <foreign xml:lang="greek">ὦτα</foreign>
enim Graece <hi>auriculae</hi> dicuntur.</p>
<p>3. Lentigo, vestigia macularum parvula in rotunditatem
formata, a specie lenticulae dicta.</p>
<p>4. Erysipelas est quam Latini <hi>sacrum ignem</hi> 
appellant, id est, exsecrandum per antiphrasim. Siquidem
in superficie rubore flammeo cutis rubescit.
<pb n="0191B"/>
Tunc moto rubore quasi ab igne vicina invaduntur
loca, ita ut etiam febris excitetur.</p>
<p>5. Serpedo est rubor cutis cum pustularum exstantia, et nomen sumpsit a <hi>serpendo,</hi> eo quod serpat
per membra.</p>
<p>6. Impetigo est sicca scabies, prominens a corpore,
cum asperitate et rotunditate formae. Hanc
vulgus <hi>sarnam</hi> appellat.</p>
<p>7. Prurigo vocata a <hi>perurendo</hi> et ardendo.</p>
<p>8. Nyctalmus est passio qua per diem visus patentibus
oculis denegatur, et nocturnis irruentibus
tenebris redhibetur, aut, versa vice (ut plerique volunt),
die redditur, nocte negatur.</p>
<p>9. Verrucae aliud sunt, satyriasis aliud. Verrucae
singulatim sunt, satyriasis vero una fortior, ac circa
<pb n="0191C"/>
ipsam plures inveniuntur.</p>
<p>10. Scabies et lepra, utraque passio, asperitas
cutis cum pruritu, et squammatione; sed scabies
tenuis asperitas et squammatio est. <emph>181</emph> Hinc denique
nomen accepit, quae ita veluti purgamenta
amittat. Nam scabies quasi <hi>squammies.</hi> </p>
<p>11. Lepra vero cutis asperitas squammosa lepidi
similis, unde et nomen sumpsit, cujus color
nunc in nigredinem vertitur, nunc in alborem, nunc
in ruborem. In corpore hominis ita lepra dignoscitur,
si variatim inter sanas cutis partes color diversus
appareat, aut si ita se ubique diffundat,
<pb n="0192A"/>
ut omnia unius coloris quamvis adulterini faciat.</p>
<p>12. Elephantiacus morbus dicitur ex similitudine
elephantis, cujus naturaliter dura et aspera pellis nomen
morbo in hominibus dedit, quia corporis superficiem
similem facit elephantorum cuti, sive quia ingens
passio est, sicut animal ipsum, ex quo derivatum
ducit nomen.</p>
<p>13. Icteris Graece appellatur a cujusdam animalis
nomine, quod sit coloris fellis. Hunc morbum Latini <hi>arcuatum</hi> 
 appellant ad similitudinem coelestis arcus. <hi>Auruginem</hi> 
 vero Varro appellari ait a colore auri.
 Regium autem morbum inde aestimant dictum,
quod vino bono et regalibus cibis facilius curetur.</p>
<p>14. Cancer a similitudine maritimi animalis vocatum
vulnus (sicut medici dicunt) nullis medicamentis
<pb n="0192B"/>
sanabile. Aut ergo praecidi solet a corpore membrum
ubi nascitur, ut aliquanto diutius vivat, <emph>182</emph> 
tamen inde mortem quamlibet tardius affuturam.</p>
<p>15. Furunculus est tumor in acutum surgens, dictus
quod ferveat, quasi <hi>fervunculus;</hi> unde et Graece <foreign xml:lang="greek">ἄνθραξ</foreign>
 dicitur, quod sit ignitus.</p>
<p>16. Ordeolus est parvissima, et purulenta collectio
in capillis palpebrarum constituta, in medio
lata, et ex utroque conducta, hordei granum similans;
unde et nomen accepit.</p>
<p>17. Oscedo est qua infantum ora exulcerantur,
dicta ex languore oscitantium.</p>
<p>18. Frenusculi ulcera circa rictum oris, similia
his quae fiunt jumentis asperitate frenorum.</p>
<p>
            <pb n="0192C"/>
          </p>
<p>19. Ulcus putredo ipsa, vulnus quod ferro fit quasi
vi. Et ulcus, quod olet quasi olcus.</p>
<p>20. Pustula est in superficie corporis turgida, veluti
collectio.</p>
<p>21. Papula est parvissima cutis erectio, circumscripta
cum rubore, et ideo papula dicta, quasi <hi>pupula.</hi> 
Sirimpio . . . . .</p>
<p>22. Sanies dicta, quia ex sanguine nascitur, excitato
enim calore vulneris, sanguis in saniem vertitur.
Nam sanies non fit in quocunque loco, nisi ubi sanguis
advenerit, quia omne quod putrescit, nisi calidum,
et humidum fuerit, quod est sanguis, putrefieri
<pb n="0193A"/>
non potest. Sanies autem, et tabes sibi differunt.
Fluere enim sanie vivorum est, tabe mortuorum.</p>
<p>23. Cicatrix est obductio vulneris, naturalem colorem
partibus servans, dicta, quod obducat vulnera,
atque obcaecet.
<emph>183</emph> </p>
        </div2>

<div2>
          <head>CAPUT IX. <hi>De remediis et medicaminibus.</hi> </head>
<p>1. Medicinae curatio spernenda non est. Meminimus
enim et Isaiam Ezechiae languenti aliquid medicinale
mandasse, et Paulus apostolus Timothaeo
modicum vinum prodesse dixit.</p>
<p>2. Curatio autem morborum tribus generibus constat:
pharmacia, quam Latini <hi>medicamina</hi> vocant;
chirurgia, quam Latini <hi>manuum operationem</hi> appellant,
<pb n="0193B"/> <hi>manus</hi> 
 enim apud Graecos <foreign xml:lang="greek">χεὶρ</foreign> vocatur; diaeta,
quam Latini <hi>regulam</hi> nuncupant, est enim observatio
legis et vitae.</p>
<p>3. Sunt autem omnium curationum species tres:
primum genus diaeticum; secundum pharmaceuticum;
tertium chirurgicum. Diaeta est observatio legis et
vitae. Pharmacia est medicamentorum curatio. Chirurgia
est ferramentorum incisio; nam ferro exciduntur
quae medicamentorum non senserint medicinam.</p>
<p>4. Antiquior autem medicina herbis tantum et succis
erat. Talis namque medendi usus coepit; deinde
ferro et caeteris medicamentis.</p>
<p>5. Omnis autem curatio, aut ex contrariis, aut ex
similibus adhibetur. Ex contrariis, ut frigidum calido,
vel siccum humido, sicut et in homine superbia
<pb n="0193C"/>
sanari non potest, nisi humilitate sanetur.</p>
<p>6. Ex similibus vero, sicut ligamentum vel rotundo
vulneri rotundum, vel oblongo oblongum apponitur.
Ligatura enim ipsa non eadem membris et vulneribus
omnibus, sed similis simili coaptatur, quae duo
etiam ipsa adjutoria nominibus suis significant.</p>
<p>7. Nam <hi>antidotum</hi> Graece, Latine <hi>ex contrario datum</hi> 
dicitur. Contraria enim contrariis medicinae ratione
curantur. At contra ex simili, <emph>184</emph> ut <foreign xml:lang="greek">πικρὰ,</foreign> quod
interpretatur <hi>amara,</hi> quia gustus ejus amarus est. Ex
convenienti enim nomen accepit, quia amaritudo
morbi amaritudine solvi solet.</p>
<p>8. Omnia autem medicamenta ex propriis causis habent
vocabula. Hiera enim dicta quasi <hi>divina.</hi> Arteriaca,
quod apta sint gutturis meatui, et tumores faucium
<pb n="0193D"/>
et <hi>arteriarum</hi> leniant. Theriaca est antidotum serpentinum,
quo venena pelluntur, ut pestis peste solvatur.
<pb n="0194A"/>
Cathartica Graece, Latine <hi>purgatoria</hi> dicuntur.</p>
<p>9. Catapotia, eo quod modicum potetur, seu inglutiatur.
Diamoron a succo mori nomen sumpsit, ex
quo conficitur; sicut diacodion, quia <foreign xml:lang="greek">ἐκ τῆς κωδείας,</foreign>
id est, <hi>ex papavere</hi> fit; sicut diaspermaton, quia ex
seminibus componitur.</p>
<p>10. Electarium vocatum, eo quod molle sorbeatur.
Trochiscus dictus, quia in modum rotulae
deformatur, <foreign xml:lang="greek">τροχὸς</foreign> enim Graece rota dicitur. Collyria,
Latine sonant, quod vitia oculorum detergant.
Epithema, eo quod superponatur, aliis adjutoriis
praecedentibus.</p>
<p>11. Cataplasma, eo quod inductio sola sit. Emplastrum,
eo quod inducatur. Malagma, eo quod sine
igne maceretur et comprehendatur. Enema Graece,
<pb n="0194B"/>
Latine <hi>relaxatio</hi> dicitur. Pessaria dicta, quod intus
injiciantur.</p>
<p>12. Medicinam jumentorum Chiron quidam Graecus
invenit; inde pingitur dimidia parte homo, dimidia
equus. Dictus autem Chiron <foreign xml:lang="greek">ἀπὸ τοῦ χειρίζειν,</foreign> quia
chirurgus fuit.</p>
<p>13. Criticos dies medici vocant, quibus, credo, ex
judicio infirmitatis illud nomen impositum est, quod
quasi judicent hominem, et sententia sua, aut puniant,
aut liberent
<emph>185</emph> </p>
        </div2>

<div2>
          <head>CAPUT X. <hi>De libris medicinalibus.</hi> </head>
<p>1. Aphorismus est sermo brevis, integrum sensum
propositae rei scribens.</p>
<p>2. Prognostica praevisio aegritudinum, a <hi>praenoscendo</hi> 
<pb n="0194C"/>
vocata. Oportet enim medicum et praeterita
agnoscere, et praesentia scire, et futura praevidere.</p>
<p>3. Dynamidia potestas herbarum, id est, vis et
possibilitas. Nam in herbarum cura vis ipsa <foreign xml:lang="greek">δύναμις</foreign>
dicitur. Unde et Dynamidia nuncupatur, ubi eorum
medicinae scribuntur.</p>
<p>4. Botanicum herbarium dicitur, quod ibi herbae
notentur.</p>
</div2>

<div2>
          <head>CAPUT XI. <hi>De instrumentis Medicorum.</hi> </head>
<p>1. Enchiridion dictum, quod manu astringatur,
dum plurima contineat ferramenta. <foreign xml:lang="greek">χείρ</foreign> enim Graece <hi>manus</hi> 
 vocatur.</p>
<p>2. Phlebotomum ab incisione vocatum. Nam <hi>incisio</hi> 
<pb n="0194D"/>
Graece <foreign xml:lang="greek">τομὴ</foreign> dicitur.</p>
<p>3. Simile . . . Angistrum . . . Spatomele . . .</p>
<p>
            <pb n="0195A"/>
          </p>
<p>4. Guva, quae a Latinis a similitudine <hi>cucurbita,</hi> a
suspirio <hi>ventosa</hi> vocatur. <emph>186</emph> Denique animata spiritu
per igniculum, dehinc praeciso corpori superposita,
omne quod intra cutem vel altius aestuat, sive humorem,
sive sanguinem evocat in superficiem. Clyster . . .</p>
<p>5. Pila a pinsendis seminibus, id est, terendis. Hinc
et pigmenta, eo quod in pila et pilo aguntur, quasi
pilagmenta. Est enim pila vas concavum, et medicorum
aptum usui, in qua proprie ptisanae fieri et
pigmenta concidi solent.</p>
<p>6. Varro autem refert Pilumnum quemdam in Italia
fuisse, qui pinsendis praefuit arvis, unde et pilumni,
et pistores. Ab hoc ergo pilum et pila inventa, quibus
far pinsitur, et ex ejus nomine ita appellata. Pilum autem
est unde contunditur quidquid in pilam mittitur.</p>
<p>
            <pb n="0195B"/>
          </p>
<p>7. Mortarium, quod ibi jam semina in pulverem
redacta et mortua condiantur.</p>
<p>8. Coticula est, in qua circumducta collyria resolvuntur,
erit enim lenis. Nam aspera frangi potius
quam resolvi collyrium facit.
<emph>187</emph> </p>
        </div2>

<div2>
          <head>CAPUT XII. <hi>De odoribus et unguentis.</hi> </head>
<p>1. Odor vocatus ab aere.</p>
<p>2. Thymiama lingua Graeca vocatur, quod sit odorabile.
Nam thymus dicitur flos, qui odorem refert,
de quo Virgilius:
<l>. . . . redolentque thymo fragrantia mella.</l>
          </p>
<p>3. Incensum dictum, quia igne consumitur dum
offertur.</p>
<p>4. Tetraidos, formulae incensi in longitudinem
<pb n="0195C"/>
porrectae, quae fiunt ex quatuor pigmentis. <hi>Quatuor</hi> 
enim Graece <foreign xml:lang="greek">τέτταρα,</foreign> <hi>formula</hi> <foreign xml:lang="greek">εἶδος</foreign> dicitur.</p>
<p>5. Stacte est incensum quod ex pressura manat,
dictum a Graecis <foreign xml:lang="greek">ἀπὀ τοῦ στάζειν,</foreign> quod est <hi>manare,</hi> 
et <hi>distillare.</hi> </p>
<p>
            <pb n="0196A"/>
          </p>
<p>6. Myrobalanum, quia fit ex glande adorata, de
quo Horatius:
<l>Et pressa tuis balanus capillis.</l> 
Oleum est purum, nullique rei admistum. Unguentum
vero est omne quod ex communi oleo confectum,
aliarum specierum commistione augetur, odoris
jucunditatem sumens, et longius redolens.</p>
<p>7. Unguenta autem quaedam dicuntur a locis, ut
 Telinum, cujus Julius Caesar meminit, dicens: <hi>Corpusque
suavi Telino unguimus.</hi> Hoc conficiebatur in
insula Telo, quae est una ex Cycladibus. <emph>188</emph>
          </p>
<p>8. Sunt et quaedam ab inventorum nomine, ut
Amaracinum. Nam quidam tradunt regium quemdam
puerum, Amaracum nomine, complura unguentorum
genera ferentem casu prolapsum esse, et majorem ex
<pb n="0196B"/>
commistione odorem creasse. Unde nunc optima
unguenta Amaracina dicuntur, sunt autem ex genere
florum.</p>
<p>9. Item alia quae a materiae suae qualitate dicuntur,
ut rosaceum a rosa; Cyprinum a flore Cypri; unde et
propriae materiae odorem referunt.</p>
<p>10. Ex his quaedam simplicia unguenta sunt, quae
ex una tantum specie existunt, unde et sui nominis
referunt odoratum, ut Anethinum; est enim sincerum
ex oleo et anetho tantum. Composita autem sunt,
quae pluribus admistis fiunt; unde et nominis sui odorem
non habent; quia obtinentibus aliis quae admiscentur,
incertum odorem ducunt.</p>
<p>11. Cerotum . . . .
Chalasticum . . . .
<pb n="0196C"/>
Martiatum . . . .</p>
</div2>

<div2>
          <head>CAPUT XIII. <hi>De initio medicinae.</hi> </head>
<p>1. Quaeritur a quibusdam, quare inter caeteras
<l>Ne percuncteris fundus meus, optime Quincti,</l>
<l>Arvo pascat herum, an baccis opulentet olivae,</l>

<pb n="0197A"/>
liberales disciplinas medicinae ars non contineatur.
Propterea, quia illae singulares continent causas, ista
vero omnium. Nam et grammaticam medicus scire
jubetur, ut intelligere vel exponere possit quae legit.</p>
<p>2. Similiter et rhetoricam, ut veracibus argumentis
valeat definire quae tractat. Nec non et dialecticam
propter infirmitatum causas ratione adhibita perscrutandas
atque curandas. Sic et arithmeticam propter numerum
horarum in accessionibus et periodis dierum.</p>
<p>3. Non aliter et geometriam propter qualitates regionum
et locorum situs in quibus doceat quid quis
observare debeat. Porro musica incognita illi non
erit, nam multa sunt quae in aegris hominibus <emph>189</emph> 
<pb n="0198A"/>
per hanc disciplinam facta leguntur, sicut de David legitur,
quia a spiritu immundo Saulem arte modulationis
eripuit. Asclepiades quoque medicus phreneticum
quemdam per symphoniam pristinae sanitati restituit.</p>
<p>4. Postremo et astronomiam notam habebit, per
quam contempletur rationem astrorum, et mutationem
temporum, nam sicut ait quidam medicorum,
cum ipsorum qualitatibus et nostra corpora
commutantur.</p>
<p>5. Hinc est quod medicina <hi>secunda philosophia</hi> 
dicitur. Utraque enim disciplina totum sibi hominem
vindicat. Nam sicut per illam anima, ita per hanc
corpus curatur.</p>
</div2>
      </div1>

<div1>
        <head>LIBER QUINTUS. DE LEGIBUS ET TEMPORIBUS.</head>
<div2>
          <head>CAPUT PRIMUM. <hi>De auctoribus legum.</hi> </head>
<pb n="0197B"/>
<p>1. Moyses genti Hebraicae primus omnium divinas
leges sacris Litteris explicavit. Phoroneus rex
Graecis primus leges judiciaque constituit.</p>
<p>2. Mercurius Trismegistus primus leges Aegyptiis
tradidit. Solon primus leges Atheniensibus dedit.
 Lycurgus primus Lacedaemoniis jura ex Apollinis
auctoritate confinxit. <emph>190</emph>
          </p>
<p>3. Numa Pompilius, qui Romulo successit
in regnum, primus leges Romanis edidit; deinde
 cum populos seditiosos magistratus ferre non posset,
decemviros legibus scribendis creavit, qui leges
ex libris Solonis in Latinum sermonem translatas XII
tabulis exposuerunt.</p>
<p>
            <pb n="0197C"/>
          </p>
<p>4. Fuerunt autem hi: Appius Claudius, T. Genutius,
P. Sextius, Spur. Veturius, C. Julius, A. Manlius,
Ser. Sulpitius, P. Curiatius, T. Romilius, Sp. Postumius.
Hi decemviri legum conscribendarum electi
sunt.</p>
<p>5. Leges autem redigere in libris primus consul
<pb n="0198B"/>
Pompeius instituere voluit, sed non perseveravit,
obtrectatorum metu; deinde Caesar coepit id
facere, sed ante interfectus est.</p>
<p>6. Paulatim autem antiquae leges vetustate atque
incuria exoluerunt; quarum etsi nullus jam usus
est, notitia tamen necessaria videtur.</p>
<p>7. Novae a Constantino Caesare coeperunt, et reliquis
succedentibus; <emph>191</emph> erantque permistae, et
inordinatae. Postea Theodosius minor Augustus ad
similitudinem Gregoriani et Hermogeniani Codicem
factum constitutionum a Constantini temporibus, sub
proprio cujusque imperatoris titulo, disposuit, quem
a suo nomine Theodosianum vocavit.</p>
</div2>

<div2>
          <head>CAPUT II. <hi>De legibus divinis et humanis.</hi> </head>
<p>
            <pb n="0198C"/>
          </p>
<p>1. Omnes autem leges, aut divinae sunt, aut humanae.
Divinae natura, humanae moribus constant;
ideoque hae discrepant, quoniam aliae aliis gentibus
placent.</p>
<p>2. Fas lex divina est; jus lex humana. Transire
per alienum fas est, jus non est.</p>
</div2>

<div2>
          <head>CAPUT III. <hi>Quid differant inter se jus, leges et mores.</hi> </head>

<pb n="0199A"/>
<p>1. Jus generale nomen est, lex autem juris est
species. Jus autem dictum, quia justum. Omne
autem jus legibus et moribus constat. <emph>192</emph>
          </p>
<p>2. Lex est constitutio scripta. Mos est vetustate
probata consuetudo, sive lex non scripta.
Nam lex a <hi>legendo</hi> vocata, quia scripta est.</p>
<p>3. Mos autem longa consuetudo est de moribus
 tracta tantumdem. Consuetudo autem est jus
quoddam moribus institutum, quod pro lege suscipitur,
cum deficit lex. Nec differt, scriptura an ratione
consistat, quando et legem ratio commendat.</p>
<p>4. Porro si ratione lex constat, lex erit omne jam
quod ratione constiterit, duntaxat, quod religioni
congruat, quod disciplinae conveniat, quod saluti
<pb n="0199B"/>
proficiat. Vocata autem consuetudo, quia in communi
est usu.</p>
</div2>

<div2>
          <head>CAPUT IV. <hi>Quid sit jus naturale.</hi> </head>
<p>1. Jus, aut naturale est, aut civile, aut gentium.
Jus naturale est commune omnium nationum, et quod
ubique instinctu naturae, non constitutione aliqua
habeatur, ut: viri et feminae conjunctio, liberorum
susceptio et educatio, communis omnium possessio,
et omnium una libertas, acquisitio eorum quae coelo,
terra marique capiuntur. <emph>193</emph>
          </p>
<p>2. Item depositae rei vel commodatae restitutio,
violentiae per vim repulsio. Nam hoc, aut
si quid huic simile est, nunquam injustum, sed naturale,
aequumque habetur.
</p>
        </div2>

<div2>
          <head>CAPUT V. <hi>Quid sit jus civile.</hi> </head>

<pb n="0199C"/>
<p>1. Jus civile est, quod quisque populus, vel civitas
sibi proprium, humana divinaque causa constituit.</p>
</div2>

<div2>
          <head>CAPUT VI. <hi>Quid sit jus gentium.</hi> </head>
<p>1. Jus gentium est sedium occupatio, aedificatio,
munitio, bella, captivitates, servitutes, postliminia,
<pb n="0200A"/>
 foedera, paces, induciae, legatorum non violandorum
religio, connubia inter alienigenas prohibita; et
inde jus gentium, quod eo jure omnes fere gentes
utuntur.</p>
</div2>

<div2>
          <head>CAPUT VII. <hi>Quid sit jus militare.</hi> </head>
<p>1. Jus militare est belli inferendi solemnitas, foederis
faciendi nexus, signo dato egressio in hostem,
vel pugnae commissio. Item signo dato receptio; item
flagitii militaris disciplina, si locus deseratur; item
 stipendiorum modus, dignitatum gradus, praemiorum
honor, veluti cum corona vel torques donantur.</p>
<p>2. <emph>194</emph> Item praedae decisio, et pro personarum
qualitatibus et laboribus justa divisio, item principis
portio.</p>
</div2>

<div2>
          <head>CAPUT VIII. <hi>Quid sit jus publicum.</hi> </head>

<pb n="0200B"/>
<p>1. Jus publicum est in sacris, et sacerdotibus, et
in magistratibus.</p>
</div2>

<div2>
          <head>CAPUT IX. <hi>Quid sit jus Quiritium.</hi> </head>
<p>1. Jus Quiritium est proprie Romanorum, quo
nulli tenentur nisi Quirites, id est, Romani, tanquam
de legitimis haereditatibus, de cretionibus, de tutelis,
de usucapionibus; quae jura apud nullum alium
populum reperiuntur, sed propria sunt Romanorum,
et in eosdem solos constituta.</p>
<p>2. Constat autem jus Quiritium ex legibus, et plebiscitis,
senatusconsultis, constitutionibus principum,
et edictis, sive prudentum responsis.</p>
</div2>

<div2>
          <head>CAPUT X. <hi>Quid lex.</hi> </head>

<pb n="0200C"/>
<p>1. Lex est constitutio populi, qua majores natu
simul cum plebibus aliquid sanxerunt.</p>
</div2>

<div2>
          <head>CAPUT XI. <hi>Quid scita plebium.</hi> </head>
<p>1. Scita sunt quae plebes tantum constituunt; et
vocata scita, quod ea plebs sciat, vel quod sciscit
ita uti rogata fuit.</p>
</div2>

<div2>
          <head>CAPUT XII. <hi>Quid senatusconsultum.</hi> </head>

<pb n="0201A"/>
<p>1. Senatusconsultum, quod tantum senatores populis
consulendo decernunt.</p>
</div2>

<div2>
          <head>CAPUT XIII. <hi>Quid constitutio et edictum.</hi> </head>
<p>1. Constitutio, vel edictum, quod rex, vel imperator
constituit, vel edicit.
<emph>196</emph> </p>
        </div2>

<div2>
          <head>CAPUT XIV. <hi>Quid responsa prudentum.</hi> </head>
<p>1. Responsa sunt, quae jurisconsulti respondere
dicuntur consulentibus; unde et responsa Pauli dicta.
Fuerunt enim quidam prudentes, et arbitri aequitatis,
qui institutiones civilis juris compositas ediderunt,
quibus dissidentium lites contentionesque
sopirent.</p>
</div2>

<div2>
          <head>CAPUT XV. <hi>De legibus consularibus, et tribunitiis.</hi> </head>

<pb n="0201B"/>
<p>1. Quaedam etiam leges dicuntur ab iis qui condiderunt,
ut consulares, tribunitiae, Juliae, Corneliae.
Nam et sub Octaviano Caesare suffecti consules
Papius et Poppaeus legem tulerunt, quae a nominibus
eorum appellatur Papia, Poppaea, continens
patrum praemia pro suscipiendis liberis.</p>
<p>2. Sub eodem quoque imperatore Falcidius tribunus
plebis legem fecit, ne quis plus testamento legaret
quam ut quarta pars superesset haeredibus. Ex cujus
nomine lex Falcidia nuncupata est. <emph>197</emph> Aquilius
quoque legem condidit, quae hactenus Aquilia nuncupatur.</p>
</div2>

<div2>
          <head>CAPUT XVI. <hi>De lege satyra.</hi> </head>

<pb n="0202A"/>
<p>1. Satyra vero lex est quae de pluribus rebus simul
eloquitur, dicta a copia rerum, et quasi a <hi>saturitate;</hi> 
unde, et satyram scribere est poemata
varia condere, ut Horatii, Juvenalis et Persii.</p>
</div2>

<div2>
          <head>CAPUT XVII. <hi>De legibus Rhodiis.</hi> </head>
<p>1. Rhodiae leges navalium commerciorum sunt, ab
Insula Rhodo cognominatae, in qua antiquitus mercatorum
usus fuit.
<emph>198</emph> </p>
        </div2>

<div2>
          <head>CAPUT XVIII. <hi>De privilegiis.</hi> </head>
<p>1. Privilegia autem sunt leges privatorum, quasi
privatae leges. Nam privilegium inde dictum, quod
<pb n="0202B"/>
in privato feratur.</p>
</div2>

<div2>
          <head>CAPUT XIX. <hi>Quid possit lex.</hi> </head>
<p>1. Omnis autem lex, aut permittit aliquid, ut vir
fortis petat praemium; aut vetat, ut, Sacrarum virginum
nuptias nulli petere liceat; aut punit, ut, Qui
caedem fecerit capite plectatur; ejus enim praemio,
aut poena vita moderatur humana.</p>
</div2>

<div2>
          <head>CAPUT XX. <hi>Quare facta sit lex.</hi> </head>
<p>1. Factae sunt leges ut earum metu humana coerceatur
audacia, tutaque sit inter improbos innocentia,
et in ipsis improbis, formidato supplicio, refrenetur
nocendi facultas.</p>
</div2>

<div2>
          <head>CAPUT XXI. <hi>Qualis debeat fieri lex</hi> </head>

<pb n="0203A"/>
<p>1. Erit autem lex honesta, justa, possibilis, secundum
naturam, secundum patriae consuetudinem, loco,
temporique conveniens, necessaria, utilis, manifesta
quoque, ne aliquid per obscuritatem in captionem <emph>199</emph> 
 contineat, nullo privato commodo, sed pro
communi civium utilitate conscripta.</p>
</div2>

<div2>
          <head>CAPUT XXII. <hi>De causis.</hi> </head>
<p>1. Pragma Graecum est, quod Latine dicitur <hi>causa;</hi> 
unde et <hi>pragmata</hi> negotia dicuntur, et actor causarum
et negotiorum <hi>pragmaticus</hi> nuncupatur.</p>
</div2>

<div2>
          <head>CAPUT XXIII. <hi>De Testibus.</hi> </head>
<p>1. Testes quisque ante judicium, sibi placitis alligat,
<pb n="0203B"/>
ne cui sit postea liberum, aut dissimulare, aut
subtrahere se; unde et <hi>alligati</hi> appellantur.</p>
<p>2. Item <hi>testes</hi> dicti, quod <hi>testamento</hi> adhiberi solent,
sicut <hi>signatores,</hi> quod testamenta <hi>signant.</hi> </p>
</div2>

<div2>
          <head>CAPUT XXIV. <hi>De instrumentis legalibus.</hi> </head>
<p>1. Voluntas generale nomen omnium legalium instrumentorum,
quae quia non vi, sed voluntate procedit,
ideo tale nomen accepit.</p>
<p>2. Testamentum vocatum, quia nisi testator mortuus
fuerit, <emph>200</emph> nec confirmari potest, nec sciri quod
in eo scriptum sit, quia clausum et obsignatum est;
et inde dictum <hi>testamentum,</hi> quia non valet nisi post
testatoris <hi>monumentum;</hi> unde Apostolus: <hi>Testamentum,</hi> 
<pb n="0203C"/>
inquit, <hi>in mortuis confirmatur.</hi> </p>
<p>3. Testamentum sane in Scripturis sanctis non
hoc solum dicitur, quod non valet, nisi testatoribus
mortuis, sed omne pactum et placitum, <hi>testamentum</hi> 
vocabant; nam Laban et Jacob testamentum fecerunt,
quod utique etiam inter vivos valeret. Et in
Psalmis legitur: <hi>Adversum te testamentum disposuerunt,</hi> 
hoc est, pactum; et innumerabilia talia.</p>
<p>4. Tabulae testamenti ideo appellatae sunt, quia
<pb n="0204A"/>
ante chartae et membranarum usum in tabulis dolatis
non solum testamentum, sed etiam epistolarum
alloquia scribebantur; unde et portitores earum <hi>tabellarii</hi> 
vocantur.</p>
<p>5. Testamentum juris civilis est quinque testium
subscriptione firmatum.</p>
<p>6. Testamentum juris praetorii est septem testium
signis signatum; sed illud apud cives fit inde civile,
istud apud praetores, inde juris praetorii. Testamentum
autem signare, <hi>notare</hi> est, ut <hi>notum</hi> sit quod
scriptum est.</p>
<p>7. Holographum testamentum est manu auctoris
totum conscriptum, <emph>201</emph> atque subscriptum; unde
et nomen accepit. Graeci enim <foreign xml:lang="greek">ὅλον</foreign> <hi>totum,</hi> <foreign xml:lang="greek">γραφὴν</foreign> <hi>litteram</hi> 
 dicunt.</p>
<p>
            <pb n="0204B"/>
          </p>
<p>8. Irritum testamentum est, si is qui testatus est
capite diminutus est, aut si non rite factum sit.</p>
<p>9. Inofficiosum testamentum est, quod, frustra
liberis exhaeredatis, sine officio naturalis pietatis in
extraneas personas redactum est.</p>
<p>10. Ruptum testamentum, inde vocatur, eo quod
nascente posthumo, neque exhaeredato nominatim,
neque haerede instituto, disrumpitur.</p>
<p>11. Suppressum testamentum, est quod in fraudem
haeredum, vel legatariorum, seu libertorum non
est palam prolatum: quod si non latet, tamen si
praedictis personis non proferatur, supprimi tamen
videtur.</p>
<p>12. Nuncupatio est cum in tabulis cerisque testator
recitat, dicens: <hi>Haec, ut in his tabulis cerisque
<pb n="0204C"/>
scripta sunt, ita do, ita lego; itaque vos, cives Romani,
testimonium mihi praebetote,</hi> et hoc dicitur <hi>nuncupatio;</hi> 
 nuncupare enim est palam nominare,
et confirmare.</p>
<p>13. Jus liberorum est conjugum sine liberis invicem
loco pignorum haereditatis alterna conscriptio.</p>
<p>14. Codicillum, ut veteres aiunt, sine dubio ab
auctore dictum, <emph>202</emph> qui hoc scripturae genus instituit.
Est autem scriptura nulla indigens solemnitate
<pb n="0205A"/>
verborum, sed sola testatoris voluntate qualicunque
scripturae significatione expressa; cujus beneficio
voluntatibus defunctorum constat esse subventum
propter legalium verborum difficultatem, aut certe
propter necessitatem adhibendorum solemnium, ita
ut qui titulum scribit ejusdem scripturae, <hi>codicillum</hi> 
vocet; sicut autem codicillus fit vice testamenti, ita
epistola vice codicillorum.</p>
<p>15. Cretio est certus dierum numerus, in quo
institutus haeres, aut addit haereditatem, aut finito
tempore cretionis excluditur, nec liberum est illi
ultra capiendae haereditatis.</p>
<p>16. Cretio autem appellata est quasi <hi>decretio,</hi> id
est, decernere, vel constituere, ut puta: <hi>Ille mihi
haeres esto;</hi> additurque: <hi>Cernitoque intra dies tot.</hi> 
<pb n="0205B"/>
Adeundarum autem haereditatum centesimus statutus
erat dies, quibus non esset cretio addita.</p>
<p>17. Fideicommissum dictum, ut fiat quod a defuncto
committitur. <emph>203</emph> Nam fides dicta, eo quod <hi>fiat:</hi> 
 quod tamen non directis verbis, sed precativis
exposcitur.</p>
<p>18. Pactum dicitur inter partes ex pace conveniens
scriptura, legibus ac moribus comprobata;
et dictum <hi>pactum,</hi> quasi ex <hi>pace factum,</hi> ab eo quod
est <hi>pango,</hi> unde et <hi>pepigit.</hi> </p>
<p>19. Placitum quoque similiter ab eo quod <hi>placet.</hi> 
Alii dicunt Pactum esse quod volens quisque facit;
ad Placitum vero etiam nolens compellitur, veluti
quando quisque paratus sit in judicio ad respondendum;
quod nemo potest dicere <hi>pactum,</hi> sed <hi>placitum.</hi> </p>
<p>
            <pb n="0205C"/>
          </p>
<p>20. Mandatum dictum, quod olim in commisso
negotio alter alteri <hi>manum dabat.</hi> </p>
<p>21. Ratum vero quasi <hi>rationabile</hi> et rectum; unde,
et qui pollicetur dicit: <hi>Ratum esse profiteor,</hi> hoc est,
firmum atque perpetuum.</p>
<p>22. Rite autem esse [F. est] non <hi>recte,</hi> sed, <hi>ex
more.</hi> </p>
<p> Chirographum . . . . . Cautio . . . . .</p>
<p>23. Emptio et venditio est rerum commutatio,
atque contractus ex convenientia veniens.</p>
<p>24. Emptio autem dicta, quod <hi>a me tibi</hi> sit;
venditio quasi <hi>venundinatio,</hi> id est, a nundinis.</p>
<p>
            <pb n="0206A"/>
          </p>
<p>25. Donatio est cujuslibet rei transactio. Dictam
autem dicunt <hi>donatiouem,</hi> quasi <hi>doni actionem;</hi> et <hi>dotem,</hi> 
 quasi <hi>do item.</hi> Praecedente enim in nuptiis
donatione, dos sequitur. <emph>204</emph>
          </p>
<p>26. Nam antiquus nuptiarum erat ritus, quod
se maritus et uxor invicem emebant, ne videretur
uxor ancilla, sicut habemus in jure. Inde est, quod
praecedente donatione viri, sequitur dos uxoris.</p>
<p>27. Donatio usufructuaria ideo dicitur, quia donator
ex ea usumfructum adhuc retinet, servato cui
donatum est jure.</p>
<p>28. Donatio directa ideo nuncupatur, quia et jure
et usu statim transit in alterum, nec ultra inde aliquid
ad jus donatoris retorquetur.</p>
<p>29. Conditiones testium sunt proprie, et dictae
<pb n="0206B"/> <hi>conditiones</hi> 
 a <hi>condicendo,</hi> quasi <hi>condictiones,</hi> quia non
ibi testis unus jurat, sed vel duo, vel plures. Non
enim in unius ore, sed in duorum aut trium testium
stat omne verbum. Item <hi>conditiones,</hi> quod inter se
conveniat sermo testium, quasi <hi>condictiones.</hi> </p>
<p>30. Stipulatio est promissio, vel sponsio; unde
et promissores <hi>stipulatores</hi> vocantur; dicta autem <hi>stipulatio</hi> 
 a <hi>stipula.</hi> Veteres enim quando sibi aliquid
promittebant, stipulam tenentes frangebant: <emph>205</emph> 
 quam iterum jungentes, sponsiones suas agnoscebant.
Sive quod <hi>stipulum</hi> juxta Paulum juridicum <hi>firmum</hi> 
 appellaverunt.</p>
<p>31. Sacramentum est pignus sponsionis, vocatum
autem <hi>sacramentum,</hi> quia violare quod quisque promittit,
perfidiae est.</p>
</div2>

<div2>
          <head>CAPUT XXV. <hi>De rebus.</hi> </head>

<pb n="0206C"/>
<p>1. Haereditas est res quae morte alicujus ad quempiam
pervenit, nec legata testamento, nec possessione
retenta. Dicta autem <hi>haereditas</hi> a <hi>rebus additis,</hi> 
sive ab <hi>aere,</hi> quia qui possidet agrum, et censum
solvit; inde <hi>haeres.</hi> </p>
<p>2. Res sunt quae in nostro jure consistunt. Jura
autem sunt quae a nobis juste possidentur, nec aliena
sunt.</p>
<p>3. Dicta autem res a <hi>recte</hi> habendo, jus a <hi>juste</hi> 
<pb n="0207A"/>
possidendo. Hoc enim jure possidetur quod juste,
hoc juste quod bene. Quod autem male possidetur
alienum est. Male autem possidet, qui vel sua male
utitur, vel aliena praesumit. Possidet autem juste,
qui non irretitur cupiditate. Qui autem cupiditate
tenetur, possessus est, non possessor.</p>
<p>4. Bona sunt honestorum, seu nobilium, quae
proinde bona <emph>206</emph> dicuntur, ut non habeant turpem
usum, sed ea homines ad res bonas utantur.</p>
<p>5. Peculium proprie minorum est personarum,
sive servorum. Nam peculium est, quod pater, vel
dominus filium suum, vel servum pro suo tractare
patitur. Peculium autem a <hi>pecudibus</hi> dictum, in
quibus veterum constabat universa substantia.</p>
<p>6. Bonorum possessio est jus possessionis certo
ordine, certoque titulo acquisita.</p>
<p>
            <pb n="0207B"/>
          </p>
<p>7. Intestata haereditas est, quae testamento scripta
non est, aut si scripta sit, jure tamen nequaquam
est addita.</p>
<p>8. Caduca inde dicitur, quia ejus haeredes ceciderunt.</p>
<p>9. Familia herciscunda est divisio haereditatis
inter haeredes. Herciscunda enim apud veteres <hi>divisio</hi> 
nuncupatur.</p>
<p>10. Communi dividendo, est inter eos quibus communis
res est; quae actio jubet postulantibus iis arbitrium
dari, cujus arbitratu res dividatur.</p>
<p>11. Finium regundorum actio dicta, eo quod per
eam regantur fines utrique, ne dissipentur, dummodo
non angustiore quinque pedum loco ea controversia
sit.</p>
<p>
            <pb n="0207C"/>
          </p>
<p>12. Locatio est res ad usum data cum definitione
mercedis.</p>
<p>13. Conductio est res in usum accepta, cum constituta
mercede.</p>
<p>14. Res credita est quae in obligationem ita deducta
est, ut ex tempore quo contrahebatur certum
sit eam deberi.</p>
<p>15. Usura est incrementum fenoris, ab <hi>usu aeris</hi> 
crediti nuncupata.</p>
<p>16. Commodatum est id quod nostri juris est, et
ad alterum <emph>207</emph> temporaliter translatum est cum
modo temporis, quandiu apud eum sit; unde et <hi>commodatum</hi> 
 dictum est.</p>
<p>17. Precarium est, dum <hi>prece</hi> creditor rogatus
<pb n="0207D"/>
permittit debitorem in possessione fundi sibi obligati
demorari, et ex eo fructus capere. Et dictum <hi>precarium,</hi> 
quia <hi>prece</hi> additur, quasi <hi>prece adium, r</hi> pro <hi>d</hi> 
 littera commutata.</p>
<p>18. Mutuum appellatum est, quia id quod a me
tibi datur ex <hi>meo tuum</hi> fit.</p>
<p>19. Depositum est pignus commendatum ad tempus,
<pb n="0208A"/>
quasi <hi>diu positum.</hi> Deponere autem quis videtur,
cum aliquid metu furti, incendii, naufragii, apud
alium custodiae causa deponit.</p>
<p>20. Interest autem in loquendi usu inter pignus
et arrham. Nam pignus est quod datur propter rem
creditam, quae dum redditur, statim pignus aufertur.
Arrha vero est quae primum pro re bonae fidei contractu
empta, ex parte datur, et postea completur.</p>
<p>21. Est enim arrha complenda, non auferenda,
unde, qui habet arrham non reddet sicut pignus,
sed desiderat plenitudinem, et dicta <hi>arrha</hi> a <hi>re</hi> 
pro qua traditur. Item inter pignus et fiduciam, et
hypothecam, hoc interest:</p>
<p>22. Pignus est enim quod propter rem creditam
obligatur, cujus rei possessionem solam ad tempus
<pb n="0208B"/>
consequitur creditor. Caeterum dominium penes debitorem
est.</p>
<p>23. Fiducia est cum res aliqua sumendae mutuae
pecuniae gratia, vel mancipatur, vel in jure ceditur.</p>
<p>24. Hypotheca est cum res commodatur sine depositione
pignoris, pactione, vel cautione sola interveniente.</p>
<p>25. Momentum dictum a temporis brevitate, ut
quam cito, quam statim salvo negotio reformetur,
nec in ullam moram produci <emph>208</emph> debeat, quod repetitur;
sicut nec ullum spatium est momenti, cujus
tam brevis est temporis punctus, ut in aliquam moram
nullo modo producatur.</p>
<p>26. Instrumentum est unde aliquid construimus,
ut culter, calamus, ascia.</p>
<p>
            <pb n="0208C"/>
          </p>
<p>27. Instructum, quod per instrumentum efficitur,
ut baculus, codex, tabula.</p>
<p>28. Usus, quo in re instructa utimur, ut <hi>in baculo
inniti, in Codice legere, in tabula ludere,</hi> sed, et ipse
fructus agrorum, quia eo utimur, <hi>usus</hi> vocatur. Haec
sunt illa tria . . . .</p>
<p>29. Ususfructus autem vocatus, quia solo <hi>usu</hi> habetur
ejus <hi>fructus,</hi> manente apud alium jure.</p>
<p>30. Usucapio est adeptio dominii per continuationem
justae possessionis, vel biennii, vel alicujus
temporis.</p>
<p>31. Mancipatio dicta est, quia res <hi>manu capitur.</hi> 
Unde oportet eum qui mancipio accipit comprehendere
idipsum quod ei mancipio datur.</p>
<p>32. Cessio est propriae rei concessio, sicut est
<pb n="0208D"/>
illud: <hi>Cedo jure propinquitatis. Cedere</hi> enim dicimus,
quasi <hi>concedere,</hi> id est, quae propria sunt; nam
aliena restituimus, non cedimus. Nam cedere proprie
dicitur, qui contra veritatem alteri consentit,
ut Cicero: <hi>Cessit,</hi> inquit, <hi>amplissimi viri auctoritati,
vel potius paruit.</hi> </p>
<p>
            <pb n="0209A"/>
          </p>
<p>33. Interdictum est quod a judice non in perpetuum,
sed pro reformando momento ad tempus interim
dicitur, salva propositione actionis ejus.</p>
<p>34. Pretium vocatum, eo quod prius illud damus,
ut pro ejus vice rem quam appetimus possidere debeamus.</p>
<p>35. Commercium dictum a <hi>mercibus,</hi> quo nomine
res venales appellamus. Unde et <hi>mercatus</hi> dicitur
coetus multorum hominum, qui res vendere vel
emere solent.</p>
<p>36. Integri restitutio est causae vel rei reparatio. <emph>209</emph>
          </p>
<p>37. Causa redintegratur, quae vi potestatis
expleta non est. Res redintegratur, quae vi potestatis
ablata atque extorta est.
</p>
        </div2>

<div2>
          <head>CAPUT XXVI. <hi>De criminibus in lege conscriptis.</hi> </head>

<pb n="0209B"/>
<p>1. Crimen a <hi>carendo</hi> nominatur, ut furtum, falsilas,
etc., quae non occidunt, sed infamant.</p>
<p>2. Facinus dictum a <hi>faciendo</hi> malum, quod noceat
alteri.</p>
<p>3. Flagitium a <hi>flagitando</hi> corruptelam libidinis,
qua noceat sibi. Haec duo sunt genera omnium peccatorum.</p>
<p>4. Vis est virtus potestatis, per quam causa, sive
res, vel aufertur, vel extorquetur.</p>
<p>5. Vis privata est, si quisquam ante judicium
armatis hominibus quemquam a suo dejecerit vel
expugnaverit.</p>
<p>6. Vis publica est, si quis civem ante populum,
vel judicem, vel regem appellantem necaverit, aut
<pb n="0209C"/>
torserit, sive verberaverit, vel vinxerit.</p>
<p>7. Dolus est mentis calliditas, ab eo quod deludat;
aliud enim agit, et aliud simulat. Petronius
aliter existimat dicens: <hi>Quid est, judices, dolus? Nimirum
ubi aliquid factum est quod legi dolet; habetis
dolum, accipite nunc malum.</hi> </p>
<p>8. Calumnia est jurgium alienae litis, a <hi>calvendo,</hi> 
id est, <hi>decipiendo</hi> dicta. <emph>210</emph>
          </p>
<p>9. Falsitas, appellata a <hi>fando</hi> aliud quam
verum est.</p>
<p>10. Injuria est injustitia; hinc est apud Comicos <hi>injurius</hi> 
 qui audet aliquid contra ordinem juris.</p>
<p>
            <pb n="0210A"/>
          </p>
<p>11. Seditio dicitur dissensio civium, quod seorsum
alii ad alios eunt. Nam hi maxime turbatione
rerum et tumultu gaudent.</p>
<p>12. Sacrilegium proprie est sacrarum rerum furtum;
postea, et in idolorum cultu haesit hoc nomen.</p>
<p>13. Adulterium est illusio alieni conjugii, quod
quia <hi>alter alterius</hi> torum commaculavit, <hi>adulterii</hi> nomen
accepit.</p>
<p>14. Stuprum . . . . .</p>
<p>15. Raptus proprie est illicitus coitus, a <hi>corrumpendo</hi> 
dictus, unde Virgilius: <hi>Rapto potitur,</hi> id est,
stupro fruitur.</p>
<p>16. Homicidii vocabulum compositum est ex <hi>homine,</hi> 
et <hi>caede;</hi> qui enim caedem in hominem fecisse
compertus erat, <hi>homicidam</hi> veteres appellabant.</p>
<p>
            <pb n="0210B"/>
          </p>
<p>17. Parricidii actio non solum in eum dabatur qui
parentem, id est, qui patrem, vel matrem interemisset,
sed et in eum qui fratrem occiderat, et dictum <hi>parricidium,</hi> 
 quasi <hi>parentis caedes.</hi> </p>
<p>18. Internecivi judicium in eum dabatur qui
falsum testamentum <emph>211</emph> fecerat, et ob id hominem
occiderat. Accusatorem ejus possessio bonorum sequebatur. <hi>Internecivi</hi> 
 autem significatio est, quasi hominis
quaedam <hi>enecatio;</hi> nam praepositionem <hi>inter</hi> 
ponebant antiqui pro <hi>e.</hi> Naevius: <hi>Mare</hi> INTER- <hi>bibere.</hi> 
Et Plautus: INTER <hi>luere mare,</hi> id est, <hi>ebihere,</hi> 
et <hi>eluere.</hi> </p>
<p>19. Furtum est rei alienae clandestina contrectatio,
a <hi>furvo,</hi> id est <hi>fusco</hi> vocatum, quia in obscura
fit. Furtum autem capitale crimen apud majores
<pb n="0210C"/>
fuit ante poenam quadrupli.</p>
<p>20. Pervasio est rei alienae manifesta praesumptio.
Furtum autem earum rerum fit, quae de loco in locum
transferri possunt, pervasio autem et earum
quae transferuntur, et earum quae immobiles sunt.</p>
<p>21. Inficiatio est negatio debitae rei cum a creditore
deposcitur. Idem et abjuratio, id est, rei creditae
abnegatio.</p>
<p>22. Ambitus judicium in eum est, qui largitione
honorem capit, et <hi>ambit,</hi> amissurus dignitatem quam
munere invadit.</p>
<p>23. Peculatus judicium in eos datur, qui fraudem
<pb n="0211A"/>
aerario faciunt, pecuniamque publicam intervertunt;
nam a pecunia peculatus est dictus. Non autem sic
judicatur furtum publicae rei, sicut rei privatae; nam
ille sic judicatur ut sacrilegus, quia fur est sacrorum.</p>
<p>24. Repetundarum accusatur, qui pecunias a sociis
coepit. In hoc <emph>212</emph> judicio reus si ante moriatur,
in bona ejus judicium redditur.</p>
<p>25. Incesti judicium in virgines sacratas vel propinquas
sanguine constitutum est; qui enim talibus
miscentur, incesti, id est, <hi>incasti</hi> habentur.</p>
<p>26. Majestatis reatu tenentur ii qui regiam majestatem
laeserunt, vel violaverunt, vel qui rempublicam
prodiderunt, vel cum hostibus consenserunt.</p>
<p>27. Piaculum dictum, quod <hi>expiari</hi> potest; Commissa
<pb n="0211B"/>
sunt enim quae erant quoquo ordine expianda.</p>
</div2>

<div2>
          <head>CAPUT XXVII. <hi>De poenis in legibus constitutis.</hi> </head>
<p>1. Dupliciter malum appellatur: unum quod homo
facit, alterum quod patitur. Quod facit, peccatum
est, quod patitur poena. Malum autem tunc plenum
est, cum et praeteritum est, et impendet, ut sit
et dolor et metus.</p>
<p>2. Poena dicta quod <hi>puniat.</hi> Est autem epithetum
necessarium, et sine adjectione non habet plenum
sensum, adjicis <hi>poena carceris, poena exsilii,
poena mortis,</hi> et imples sensum.</p>
<p>3. Supplicium proprie dicitur, non quo quis quoquo
modo punitur, sed cum ita damnatur, ut bona
<pb n="0211C"/>
ejus consecrentur, et in publico redigantur; nam <hi>supplicia</hi> 
 dicebantur supplicamenta. Et <hi>supplicium</hi> 
dicitur de cujus damnatione delibatur aliquid Deo,
unde et <hi>supplicare.</hi> </p>
<p>4. Octo genera poenarum in legibus contineri
Tullius scribit: <emph>213</emph> damnum, vincula, verbera,
talionem, ignominium, exsilium, servitutem, et mortem;
his namque poenis vindicatur omne perpetratum
peccatum.</p>
<p>5. Damnum a <hi>diminutione</hi> rei vocatum.</p>
<p>6. Vincula a <hi>vinciendo,</hi> id est, <hi>arctando</hi> dicta, eo
quod constringant, atque retineant, vel quia <hi>vi ligant.</hi> </p>
<p>7. Compedes dictae, quia <hi>continent pedes.</hi> </p>
<p>
            <pb n="0212A"/>
          </p>
<p>8. Pedicae sunt laquei quibus pedes illaqueantur,
dictae a <hi>pedibus capiendis.</hi> </p>
<p>9. Catenae autem quod accipiendo <hi>teneant</hi> utraque
vestigia, ne progrediantur. Item catenae, quod se <hi>capiendo teneant</hi> 
 plurimis nodis.</p>
<p>10. Manicae sunt vincula quibus <hi>manus capiuntur' </hi> 
licet et manicae tunicarum sint.</p>
<p>11. Nervus . . . . .</p>
<p>12. Boia est torques damnatorum, quasi jugum
in <hi>bove;</hi> ex genere vinculorum est.</p>
<p>13. Carcer in quo custodiuntur noxii. Et dictus <hi>carcer,</hi> 
 quod eo homines <hi>coerceantur,</hi> includanturque
quasi <hi>arcer,</hi> ab <hi>arcendo</hi> scilicet. Locum autem
in quo servantur noxii <hi>carcerem</hi> dicimus numero
tantum singulari; unde vero emittuntur quadrigae
<pb n="0212B"/> <hi>carceres</hi> 
 vocamus numero tantum plurali.</p>
<p>14. Verbera dicta, quia cum agitantur, aerem <hi>verberant.</hi> 
Hinc <emph>214</emph> <hi>flagra,</hi> et <hi>plagae,</hi> et <hi>flagella,</hi> quia
cum <hi>flatu,</hi> et strepitu in corpore sonant. Nam <hi>plagae</hi> 
quasi <hi>flagae;</hi> sed <hi>plagae</hi> et <hi>flagra</hi> primae positionis
sunt; <hi>flagella</hi> autem per diminutionem dicta.</p>
<p>15. Anguilla est, qua coercentur in scholis pueri,
quae vulgo <hi>scutica</hi> dicitur.</p>
<p>16. Fustes sunt quibus pro criminibus juvenes
feriuntur, appellati quod praefixi in <hi>fossis stent,</hi> quos <hi>palos</hi> 
 rustici vocant.</p>
<p>17. Vectes dicti, quod manibus <hi>vectentur;</hi> unde
ostia saxaque velluntur, sed hi ad poenas legum
non pertinent.</p>
<p>18. Virgae sunt summitates frondium arborumque
<pb n="0212C"/>
dictae, quod <hi>virides</hi> sunt, vel quod <hi>vim</hi> habeant <hi>arguendi:</hi> 
quae si lenis fuerit, virga est; si certe nodosa,
vel aculeata, scorpio rectissimo nomine, quia
arcuato vulnere in corpus infigitur.</p>
<p>19. Ictus proprie flagellorum sunt ab <hi>agitando</hi> 
vocati.</p>
<p>20. Ungulae dictae, quod effodiant; hae et <hi>fidiculae,</hi> 
quia iis rei in equuleo torquentur, ut <hi>fides</hi> inveniatur. <emph>215</emph>
          </p>
<p>21. Equuleus autem dictus, quod extendat.</p>
<p>22. Tormenta vero, quod <hi>torquendo mentem</hi> inveniant.</p>
<p>23. Est et latomia supplicii genus (. . . . ad verberandum
<pb n="0213A"/>
 aptum) inventum a Tarquinio Superbo ad
poenam sceleratorum. Iste enim prior latomias, tormenta,
fustes, metalla, atque exsilia adinvenit, et
ipse prior ex regibus exsilium meruit.</p>
<p>24. Talio est similitudo vindictae, ut <hi>taliter</hi> quis
patiatur ut fecit. Hoc enim et natura et lege est institutum,
ut laedentem similis vindicta sequatur.
Unde et illud est legis: <hi>Oculum pro oculo, dentem
pro dente.</hi> Talio autem non solum ad injuriam referendam,
sed etiam pro beneficio reddendo ponitur.
Est enim communis sermo et injuriae et beneficentiae.</p>
<p>25. Ignominium dictum, eo quod desinat habere
honestatis <emph>216</emph> nomen is qui in aliquo crimine deprehenditur.
Dictum autem <hi>ignominium</hi> quasi <hi>sine nomine,</hi> 
sicut IGNARUS <hi>sine scientia,</hi> sicut IGNOBILIS <hi>sine
nobilitate.</hi> </p>
<p>
            <pb n="0213B"/>
          </p>
<p>26. Hoc quoque et <hi>infamium,</hi> quasi <hi>sine bona
fama; fama</hi> autem dicta, quia <hi>fando,</hi> id est, <hi>loquendo,</hi> 
pervagatur per traduces linguarum et aurium serpens.
Est autem nomen et bonarum rerum, et malarum.
Nam fama felicitatis interdum est, ut illud
est: <hi>Illustris fama,</hi> quod laus est; malarum, ut
Virgilius:
<l>Fama malum, qua non aliud velocius ullum.</l>
          </p>
<p>27. Famae autem nomen certi locum non habet,
quia plurimum mendax est, adjiciens multa, vel
demutans de veritate; quae tandiu vivit, quandiu non
probatur. At ubi probaveris, esse cessat, et exinde
res nominatur, non fama.</p>
<p>28. Exsilium dictum quasi <hi>extra solum.</hi> Nam <hi>exsul</hi> 
<pb n="0213C"/>
dicitur, qui <hi>extra solum</hi> est. <note>(. . . . Unde <hi>postliminium</hi> 
redeuntibus, hoc est de exsilio reducendis, qui
sunt ejecti injuria extra limen patriae.)</note> Dividitur autem
exsilium in relegatis et deportatis.</p>
<p>29. Relegatus est quem bona sua sequuntur; deportatus,
quem non sequuntur.</p>
<p>30. Proscriptio exsilii procul damnatio, quasi <hi>porro
scriptio.</hi> Item <hi>proscriptus,</hi> quia <hi>palam scriptus.</hi> </p>
<p>31. Metallum est ubi exsules deputantur ad
eruendam venam marmoraque secanda in crustis. <emph>217</emph>
          </p>
<p>32. Servitus a <hi>servando</hi> vocata. Apud antiquos
enim qui in bello a morte <hi>servabantur,</hi> SERVI
vocabantur. Haec est sola malorum omnium postrema,
quae liberis omni supplicio gravior est, nam ubi
libertas periit, una ibi perierunt et omnia.</p>
<p>
            <pb n="0213D"/>
          </p>
<p>33. Mortium vero diversi casus, ex quibus crux,
<pb n="0214A"/>
vel patibulum, in quo homines appensi cruciantur,
vel patiuntur, unde et nomina habent.</p>
<p>34. Patibulum enim vulgo <hi>furca</hi> dicitur, quasi <hi>ferens
caput,</hi> suspensum enim et strangulatum ex eo
exanimat; sed patibuli minor poena quam crucis.
Nam patibulum appensos statim exanimat, crux autem
suffixos diu cruciat, unde et in Evangelio latronibus,
ut morerentur, et de ligno ante Sabbatum deponerentur,
crura confracta sunt, quia ligno suspensi
cito mori non poterant.</p>
<p>33. In ipso quoque genere necis differt. Crudelius
est enim in aqua spiritum torquente exstingui,
ignibus uri, frigore, et fame necari, canibus, et bestiis
exponi. Nam ferro mori aetas quoque major optavit.
Gladius enim sine majori cruciatu compendiosa
<pb n="0214B"/>
morte vitam finire novit.</p>
<p>36. Culleus est parricidale vasculum ab <hi>occulendo,</hi> 
id est, <hi>claudendo</hi> <emph>218</emph> dictum. Est autem uter ex
corio factus, in quo parricidae cum simia, et gallo, et
 serpente inclusi, in mare praecipitantur; omnium autem
istarum mortium genus <hi>animadversio</hi> nominatur.</p>
<p>37. Animadversio enim est quando judex reum
punit, et dicitur <hi>animadvertere,</hi> id est, <hi>animum illuc
advertere,</hi> intendere utique ad puniendum reum, quia
judex est.</p>
<p>38. Ideo autem Romani aqua et igni interdicebant
quibusdam damnatis, quia aer et aqua cunctis patet,
et omnibus data sunt, ut illi non fruerentur, quod
omnibus per naturam concessum est.</p>
</div2>

<div2>
          <head>DE TEMPORIBUS. CAPUT XXVIII. <hi>De chronicae vocabulo.</hi> </head>

<pb n="0214C"/>
<p>1. Chronica Graece dicitur, quae Latine <hi>temporum
series</hi> appellatur, qualem apud Graecos Eusebius
Caesariensis episcopus edidit, et Hieronymus presbyter
in Latinam linguam convertit: <foreign xml:lang="greek">χρόνος</foreign> enim Graece,
Latine <hi>tempus</hi> interpretatur.</p>
</div2>

<div2>
          <head>CAPUT XXIX. <hi>De momentis et horis.</hi> </head>
<p>1. Tempora autem momentis, horis, diebus, mensibus,
annis, lustris, saeculis, aetatibus dividuntur.
Momentum est minimum atque angustissimum tempus,
a <hi>motu</hi> siderum dictum.</p>
<p>2. Est enim extremitas horae in brevibus intervallis,
cum aliquid sibi cedit atque succedit. <hi>Hora</hi> Graecum
<pb n="0214D"/>
est nomen, et tamen Latinum sonat. Hora enim
<pb n="0215A"/>
finis est temporis, sicut et horae sunt fines maris, fluviorum
et vestimentorum.
<emph>219</emph> </p>
        </div2>

<div2>
          <head>CAPUT XXX. <hi>De diebus.</hi> </head>
<p>1. Dies est praesentia solis, sive sol supra terras, sicut
nox sol sub terris: ut enim dies aut nox sit causa est,
aut supra terram sol, aut sub terris. Dies legitimus viginti
quatuor horarum est, usquedum dies, et nox spatia
sui cursus ab Oriente usque ad alium Orientem solem
coeli volubilitate concludat. Abusive autem dies
unus est spatium ab Oriente sole usque ad Occidentem.</p>
<p>2. Sunt autem diei spatia duo: interdianum atque
nocturnum, et est dies quidem horarum viginti
quatuor, spatium autem horarum duodecim.</p>
<p>
            <pb n="0215B"/>
          </p>
<p>3. Vocatus autem <hi>dies</hi> a parte meliore; unde et
in usu est ut sine commemoratione noctis numerum
dicamus dierum, sicut et in lege divina scriptum est: <hi>Factum est vespere et mane dies unus.</hi> </p>
<p>4. Dies secundum Egyptios inchoat ab occasu solis;
secundum Persas, <emph>220</emph> ab ortu solis; secundum
Athenienses, a sexta hora diei; secundum Romanos
a media nocte. Unde et tunc <hi>gallicinium</hi> est, id
est <hi>gallorum cantus,</hi> quorum vox diei ostendit praeconium,
 quando et mesonyctius afflatus fit.</p>
<p>5. Dies dicti a <hi>diis,</hi> quorum nomina Romani quibusdam
sideribus sacraverunt. Primum enim diem a
Sole appellaverunt, qui princeps est omnium siderum,
sicut et idem dies caput est cunctorum dierum.</p>
<p>6. Secundum a Luna, quae soli et splendore et magnitudine

<pb n="0215C"/>
proxima est, et ex eo mutuat lumen. Tertium
a stella Martis, quae Pyrois vocatur. Quartum a
stella Mercurii, quem quidam Stilbonta dicunt.</p>
<p>7. Quintum a stella Jovis, quam Phaetontem aiunt;
sextum a Veneris stella, quam Luciferum asserunt,
quae inter omnia sidera plus lucis habet; septimum a
<pb n="0216A"/>
stella Saturni, quae septimo coelo locata XXX annis
fertur explere cursum suum.</p>
<p>8. Proinde autem ex his septem stellis nomina diebus
gentiles dederunt, eo quod per easdem aliquid
sibi effici existimarent, dicentes habere a Sole spiritum,
a Luna corpus, a Mercurio ingenium et linguam,
a Venere voluptatem, a Marte sanguinem, a
Jove temperantiam, <emph>221</emph> a Saturno humorem: talis
quippe exstitit gentilium stultitia, qui sibi finxerunt
tam ridiculosa figmenta.</p>
<p>9. Apud Hebraeos autem dies prima <hi>una Sabbati</hi> dicitur,
quae apud nos <hi>dies Dominicus</hi> est, quem gentiles Soli
dicaverunt; <hi>secunda Sabbati,</hi> secunda feria, quem saeculares <hi>diem Lunae</hi> 
 vocant; <hi>tertia Sabbati,</hi> tertia feria,
quem illi <hi>diem Martis</hi> vocant; <hi>quarta Sabbati,</hi> quarta
feria, qui <hi>Mercurii dies</hi> dicitur a paganis.</p>
<p>
            <pb n="0216B"/>
          </p>
<p>10. <hi>Quinta Sabbati,</hi> quinta feria est, id est, quintus
a die Dominico, qui apud gentiles <hi>Jovis</hi> vocatur; <hi>sexta
Sabbati,</hi> sexta feria est, quae apud eosdem paganos <hi>Veneris</hi> 
nuncupatur; <hi>Sabbatum</hi> autem septimus a Dominico
die est, quem gentiles Saturno dicaverunt, et <hi>Saturni</hi> 
 nominaverunt. <hi>Sabbatum</hi> autem ex Hebraeo
in Latinum <hi>requies</hi> interpretatur, eo quod Deus in
eo requievisset ab omnibus operibus suis.</p>
<p>11. Melius autem in vocabulis dierum de ore Christiano
ritus loquendi ecclesiasticus procedit: tamen si
quem forte consuetudo traxerit, ut illud exeat ex ore,
quod improbat corde, intelligat illos omnes, de quorum
nominibus appellati sunt hi dies, homines fuisse,
et propter beneficia quaedam mortalia, quia plurimum
<pb n="0216C"/>
potuerunt, et eminuerunt in hoc saeculo, delati
sunt eis ab amatoribus suis divini honores et in diebus,
et in sideribus, sed prius a nominibus hominum sidera
nuncupata, et a sideribus dies sunt appellati.</p>
<p>12. A <hi>fando</hi> autem <hi>feriae</hi> nuncupatae sunt, quod in
eis nobis sit tempus dictionis, id est, in divino, vel
humano officio fari; sed ex iis festi dies hominum
<pb n="0217A"/>
causa instituti sunt, feriati causa divinorum sacrorum.</p>
<p>13. Partes diei tres sunt: mane, meridies et suprema.</p>
<p>14. Mane, lux matura et plena; nec jam crepusculum.
 Et dictum <hi>mane</hi> a mano: <hi>manum</hi> enim antiqui
bonum dicebant. Quid enim melius luce? Alii <hi>mane</hi> 
 existimant vocari a <hi>manibus,</hi> quorum conversatio
a luna ad terram est. Alii putant ab aere,
quia <hi>manus,</hi> id est, <hi>rarus</hi> est, atque perspicuus. <emph>222</emph>
          </p>
<p>15. Meridies dictus quasi <hi>medidies,</hi> hoc est, <hi>medius dies,</hi> 
 vel quia tunc purior dies est. <hi>Merum</hi> 
enim <hi>purum</hi> dicitur. In toto enim die nihil clarius
meridie, quando sol e medio coelo rutilat, et omnem
orbem pari claritate illustrat.</p>
<p>
            <pb n="0217B"/>
          </p>
<p>16. Suprema est postrema pars diei, quando sol
cursum suum in Occasum vertit, dicta quod superest
ad partem ultimam diei.</p>
<p>17. Serum vocatum a clausis <hi>seris,</hi> quando jam
nox venit, ut unusquisque somno tutior sit.</p>
<p>18. Hodie, quasi <hi>hoc die,</hi> et <hi>quotidie,</hi> non <hi>cotidie,</hi> 
ut sit <hi>quot diebus.</hi> </p>
<p>19. Cras, quod est postea.</p>
<p>20. Hesternum est pridie, et dictum <hi>hesternum</hi> ab
eo quod jam dies ipse sit a nobis <hi>extraneus,</hi> et praetereundo
alienus.</p>
<p>21. Pridie autem, quasi <hi>priori die.</hi> </p>
<p>22. Perendie, id est, <hi>per ante diem,</hi> vel in antecessum,
id est, prius.</p>
</div2>

<div2>
          <head>CAPUT XXXI. <hi>De nocte.</hi> </head>

<pb n="0217C"/>
<p>1. Nox a <hi>nocendo</hi> dicta, eo quod oculis noceat.
Quae idcirco lunae ac siderum lucem habet, ne indecora
esset, et ut consolaretur <emph>223</emph> omnes nocte operantes,
et ut quibusdam animantibus quae lucem solis
ferre non possunt ad sufficientiam temperaretur.</p>
<p>2. Noctis autem et diei alternatio propter vicissitudinem
dormiendi et vigilandi effecta est, et ut operis
diurni laborem noctis requies temperaret.</p>
<p>3. Noctem autem fieri, aut quia longo itinere lassatur
<pb n="0218A"/>
sol, et cum ad ultimum coeli spatium pervenit elanguescit,
ac labefactos efflat suos ignes; aut quia eadem
vi sub terras cogitur, qua super terras pertulit lumen,
et sic umbra terrae noctem facit. Unde et Virgilius:
<l rend="indent">Ruit Oceano nox,</l>
<l>Involvens umbra magna terramque polumque.</l>
          </p>
<p>4. Noctis partes septem sunt: vesper, crepusculum,
conticinium, intempestum, gallicinium, matutinum,
diluculum.</p>
<p>5. Vesper a stella occidentali vocatur, quae solem
occiduum sequitur, et tenebras sequentes praecedit.
De qua Virgilius:
<l>Ante diem clauso componet Vesper Olympo.</l>
          </p>
<p>6. Tenebrae autem dictae, quod <hi>teneant umbras.</hi> </p>
<p>7. Crepusculum est dubia lux. Nam <hi>creperum</hi> 
dubium dicimus, hoc est inter lucem et tenebras.</p>
<p>
            <pb n="0218B"/>
          </p>
<p>8. Conticinium est, quando omnia silent. <hi>Conticescere</hi> 
enim <hi>silere</hi> est.</p>
<p>9. Intempestum est medium et inactuosum noctis
tempus, quando agi nihil potest, et omnia sopore
quieta sunt. Nam tempus per se non intelligitur, nisi
per actus humanos; medium autem noctis actu caret <emph>224</emph>
          </p>
<p>10. Ergo <hi>intempesta,</hi> inactuosa, quasi <hi>sine
tempore,</hi> hoc est <hi>sine actu,</hi> per quem dignoscitur tempus;
unde est, <hi>intempestive venisti.</hi> Ergo <hi>intempesta</hi> 
dicitur, quia caret tempore, id est, actu.</p>
<p>11. Gallicinium propter <hi>gallos</hi> lucis praenuntios
dictum.</p>
<p>12. Matutinum est inter abscessum tenebrarum el
aurorae adventum; et dictum <hi>matutinum,</hi> quod hoc
tempore inchoante <hi>mane</hi> sit.</p>
<p>
            <pb n="0218C"/>
          </p>
<p>13. Diluculum quasi jam incipiens parva <hi>diei lux.</hi> 
Haec et aurora, quae solem praecedit.</p>
<p>14. Est autem aurora diei clarescentis exordium,
et primus splendor aeris, qui Graece <foreign xml:lang="greek">ἠὼς</foreign> dicitur,
quam nos per derivationem <hi>auroram</hi> vocamus,
quasi <hi>eororam.</hi> Unde est illud: <hi>Laetus Eois Eurus
equis,</hi> et: <hi>Eoasque acies.</hi> </p>
</div2>

<div2>
          <head>CAPUT XXXII. <hi>De hebdomada.</hi> </head>
<p>1. Hebdomada dicta a numero septem dierum
<pb n="0219A"/>
quorum repetitione, et menses, et anni, et saecula
peraguntur; <foreign xml:lang="greek">ἑπτὰ</foreign> enim Graeci <hi>septem</hi> dicunt. Hanc
nos <hi>septimanam</hi> vocamus, quasi <hi>septem luces.</hi> Nam MANE <hi>lux</hi> 
 est. Octavus autem dies, idem primus est, ad
quem reditur, et a quo rursus hebdomadis series orditur.</p>
</div2>

<div2>
          <head>CAPUT XXXIII. <hi>De mensibus.</hi> </head>
<p>1. Mensis nomen est Graecum de lunae nomine
tractum. <hi>Luna</hi> enim <foreign xml:lang="greek">μήνη</foreign> Graeco sermone vocatur,
unde et apud Hebraeos menses <emph>225</emph> legitimi, non ex
solis circulo, sed ex lunae cursu enumerantur, qui est
de nova ad novam.</p>
<p>2. Aegyptii autem primi propter lunae velociorem
cursum, et ne error computationis ejus velocitate
<pb n="0219B"/>
accideret, ex solis cursu diem mensis adinvenerunt,
quoniam tardior solis motus facilius poterat comprehendi.</p>
<p>3. Januarius mensis a <hi>Jano</hi> dictus, cui fuit a
gentilibus consecratus, vel quia limen et <hi>janua</hi> 
sit anni. Unde, et bifrons idem Janus pingitur ut
introitus anni et exitus demonstretur.</p>
<p>4. Februarius nuncupatur a <hi>Februo,</hi> id est, Plutone
cui eo mense sacrificabatur. Nam Januarium diis superis,
Februarium diis Manibus Romani consecraverunt.
Ergo Februarius a <hi>Februo,</hi> id est, a Plutone,
non a <hi>febre,</hi> id est, aegritudine, nominatus.</p>
<p>5. Martius appellatur propter <hi>Martem,</hi> Romanae gentis
auctorem, vel quod eo tempore cuncta animantia
ad <hi>marem</hi> agantur, et ad concumbendi voluptatem.</p>
<p>
            <pb n="0219C"/>
          </p>
<p>6. Idem appellatur et <hi>mensis novorum,</hi> quia anni
initium mensis est Martius. Idem et <hi>novum ver,</hi> ab
indiciis, scilicet, germinum, quia in eo, viridantibus
fructibus novis, transactorum probatur occasus.</p>
<p>7. Aprilis pro Venere dicitur, quasi <hi>Aphrodis.</hi> 
Graece enim <foreign xml:lang="greek">Ἀφροδίτη</foreign> <hi>Venus</hi> dicitur, vel quia hoc
mense omnia aperiuntur in florem, quasi <hi>aperilis.</hi> </p>
<p>8. Maius dictus a <hi>Maia,</hi> matre Mercurii, vel a majoribus
natu, qui erant principes reipublicae. Nam
hunc mensem majoribus, sequentem vero minoribus
Romani consecraverunt.</p>
<p>9. Unde et Junius dicitur. Ante enim populus in
centurias seniorum et juniorum divisus erat. <emph>226</emph>
          </p>
<p>10. Julius vero, et Augustus de honoribus
hominum Julii et Augusti Caesarum nuncupati sunt.
<pb n="0220A"/>
Nam prius Quintilis et Sextilis vocabantur: Quintilis,
quia <hi>quintus</hi> erat a Martio, quem principem anni testantur
esse Romani; Sextilis similiter, quod <hi>sextus.</hi> </p>
<p>11. September nomen habet a numero, et imbre,
quia <hi>septimus</hi> est a Martio, et <hi>imbres</hi> habet. Sic et
October, November atque December ex numero et
imbribus acceperunt vocabula: quem numerum decurrentem
December finit, pro eo quod denarius numerus
praecedentes numeros claudit.</p>
<p>12. Kalendas autem, Nonas et Idus propter festos
dies Romani instituerunt, vel propter officia magistratuum.
In iis enim diebus conveniebatur in urbibus.</p>
<p>13. Quidam autem Kalendas a <hi>colendo</hi> appellari existimant.
Apud veteres enim omnium mensium principia
colebantur, sicut et apud Hebraeos. Idus autem
<pb n="0220B"/>
plerique Latinorum ab <hi>edendo</hi> dictas putant, quod ii
dies apud veteres epularum essent.</p>
<p>14. Nonae a <hi>nundinis</hi> vocatae, nundinae enim sunt
publicae conventiones, sive mercimonia.</p>
</div2>

<div2>
          <head>CAPUT XXXIV. <hi>De solstitiis et aequinoctiis.</hi> </head>
<p>1. Solstitium dictum, quasi <hi>solis statio,</hi> quod tunc,
sole stante, <emph>227</emph> crescant dies, vel noctes.</p>
<p>Aequinoctium appellatum, quod tunc dies et nox
horarum spatio aequali consistunt.</p>
<p>2. Duo autem sunt solstitia: unum aestivum
octavo Kalendarum Juliarum, de quo tempore remeare
sol ad inferiores incipit circulos, aliud hiemale,
octavo Kal. Januar., quo tempore sol altiores incipit
circulos petere. Unde et hiemalis solstitii dies
<pb n="0220C"/>
minimus, sicut aestivi maximus invenitur.</p>
<p>3. Item duo sunt aequinoctia: unum vernale, et
aliud autumnale, quae Graeci <foreign xml:lang="greek">ἰσημερίας</foreign> vocant. Sunt
autem haec aequinoctia die octava Kalend. April. et
octavo Kalend. Octob., quia annus olim in duas partes
tantum dividebatur, hoc est, in aestivum et in hiemale
solstitium, et in duo hemisphaeria.</p>
</div2>

<div2>
          <head>CAPUT XXXV. <hi>De temporibus anni.</hi> </head>
<p>1. Tempora anni quatuor sunt: ver, aestas, autumnus
et hiems; dicta sunt autem <hi>tempora</hi> a communionis <hi>temperamento,</hi> 
 quod invicem se humore, siccitate,
calore et frigore temperent. Haec et <hi>curricula</hi> 
dicuntur, quia non stant, sed <hi>currunt.</hi> </p>
<p>
            <pb n="0221A"/>
          </p>
<p>2. Constat autem post factum mundum ex qualitate
cursu solis tempora in ternos menses fuisse
divisa. Quorum temporum talem veteres faciunt
discretionem, ut primo mense ver <hi>novum</hi> dicatur,
secundo <hi>adultum,</hi> tertio <hi>praeceps.</hi> </p>
<p>3. Sic et aestas in suis tribus mensibus <hi>nova, adulta</hi> 
et <hi>praeceps;</hi> sic et autumnus <hi>novus, adultus</hi> et <hi>praeceps;</hi> 
item hiems <hi>nova,</hi> <emph>228</emph> <hi>adulta</hi> et <hi>praeceps,</hi> sive extrema.
Unde est illud: <hi>Extremae sub casum hiemis.</hi> Ver
autem dictum, quod <hi>viret.</hi> Tunc enim post hiemem
vestitur tellus herbis, et in florem cuncta rumpuntur.</p>
<p>4. Aestas dicitur ab <hi>aestu,</hi> id est, calore; et <hi>aestas</hi> 
quasi <hi>usta,</hi> id est, exusta et arida. Nam calor aridus
est.</p>
<p>5. Autumnus a tempestate vocatur, quando et
<pb n="0221B"/>
folia arborum cadunt, et omnia maturescunt.</p>
<p>6. Hiemem autem ratio hemisphaerii nuncupavit,
quia tunc breviori sol volvitur circulo. Unde et hoc
tempus <hi>bruma</hi> dicitur, quasi <foreign xml:lang="greek">βραχὺς ἡμέρα,</foreign> id est, <hi>brevis,</hi> 
 vel a cibo, quod major tunc sit vescendi appetitus. <hi>Edacitas</hi> 
 enim Graece <foreign xml:lang="greek">βρῶμα</foreign> appellatur; unde
et <hi>imbrumari</hi> dicuntur quibus fastidium est ciborum.</p>
<p>7. Hibernus autem inter hiemem et vernum est,
 quasi <hi>hiemevernus,</hi> qui plerumque a parte totam
hiemem significat. Haec tempora singulis etiam coeli
partibus ascribuntur.</p>
<p>8. Ver quippe Orienti datur, quia tunc ex terris omnia
oriuntur; aestas vero Meridiano, eo quod pars ejus
calore flagrantior sit; hiems Septentrioni, eo quod
frigoribus et perpetuo gelu torpeat; autumnus Occiduo,
<pb n="0221C"/>
eo quod graves morbos habet; unde et tunc folia
arborum defluunt. Ut autem autumnus abundet morbis,
facit <emph>229</emph> hoc confinium frigoris et caloris, et
 compugnantia inter se contrariorum aerum.</p>
</div2>

<div2>
          <head>CAPUT XXXVI. <hi>De annis.</hi> </head>
<p>1. Annus est solis anfractus, cum, peractis
<pb n="0222A"/>
CCCLXV diebus ad eadem loca siderum redit. <hi>Annus</hi> 
autem dictus, quia mensibus in se recurrentibus
volvitur. Unde et <hi>annulus,</hi> quasi <hi>annuus,</hi> id est, circulus,
quod in se redeat. Virgilius:</p>
<p>
            <emph>Atque in se sua per vestigia volvitur annus.</emph>
          </p>

<p>2. Sic enim et apud Aegyptios indicabatur ante inventas
litteras, picto dracone caudam suam mordente,
quia in se recurrit. Alii <hi>annum</hi> dicunt, <foreign xml:lang="greek">ἀπὸ
τοῦ ἀνανεοῦσθαι,</foreign> id est, <hi>ab innovatione,</hi> renovatur
enim semper.</p>
<p>3. Tria sunt autem genera annorum. Aut enim <hi>lunaris</hi> 
 annus est triginta dierum, aut <hi>solstitialis,</hi> 
qui XII continet menses; aut <hi>magnus,</hi> omnibus planetis
in eumdem locum recurrentibus, qui fit post
annos solstitiales plurimos.</p>
<p>
            <pb n="0222B"/>
          </p>
<p>4. Aera singulorum annorum constituta est a
Caesare Augusto, <emph>230</emph> quando primum censum
exegit, ac Romanum orbem descripsit. Dicta autem <hi>aera</hi> 
 ex eo quod omnis orbis <hi>aes</hi> reddere professus est
reipublicae.</p>
</div2>

<div2>
          <head>CAPUT XXXVII. <hi>De olympiadibus, et lustris, et jubileis.</hi> </head>
<p>1. Olympias apud Graecos constituta apud Elidem
Graeciae civitatem. Eliis agentibus agonem, et quinquennale
certamen, quatuor mediis annis vacantibus;
et ob hoc Elidum certaminis tempus olympiadem
vocaverunt, quadriennio in una olympiade supputato. <emph>231</emph>
          </p>
<p>2. Lustrum vero est <foreign xml:lang="greek">πεντετηρὶς,</foreign> id est, <hi>quinquennium,</hi> 
quod quinto anno dicitur condi propter
olympiadas a Romanis; adhuc enim consules, adhuc
<pb n="0222C"/>
aera nondum erant. Est enim quinquennale tempus.
Ideo vero sic vocatur eo quod censu per quinquennium
in republica peracto, urbs Roma lustrabatur.</p>
<p>3. Jubilaeus interpretatur <hi>remissionis annus.</hi> Est
enim Hebraicus, et sermo, et numerus, qui septenis
annorum hebdomadibus, id est, quadraginta
novem annis texitur, in quo clangebatur tubis, et
<pb n="0223A"/>
ad omnes revertebatur antiqua possessio, debita
absolvebantur, confirmabantur libertates.</p>
<p>4. Hunc numerum etiam in diebus Pentecostes et
ipsi celebramus post Domini Resurrectionem, remissa
culpa, et totius debiti chirographo evacuato, ab omni
nexu liberi suscipientes advenientem in nos gratiam
Spiritus sancti.</p>
</div2>

<div2>
          <head>CAPUT XXXVIII. <hi>De saeculis et aetatibus.</hi> </head>
<p>1. Saecula generationibus constant, et inde <hi>saecula,</hi> 
 quod <hi>sequantur.</hi> Abeuntibus enim aliis alia
succedunt. Hunc quidam quinquagesimum annum
dicunt quem Hebraei <hi>jubilaeum</hi> vocant.</p>
<p>2. Ob hanc causam, et ille Hebraeus, qui, propter
<pb n="0223B"/>
uxorem et liberos <emph>232</emph> amans dominum suum, aure
pertusa, servitio subjugatur, servire jubetur in saeculum,
hoc est, usque ad annum quinquagesimum.</p>
<p>3. Aetas plerumque dicitur et pro uno anno, ut in
annalibus; et pro septem, ut hominis; et pro centum,
et pro quovis tempore. Unde et aetas tempus quod de
multis saeculis instruitur. Et dicta <hi>aetas</hi> quasi <hi>aevitas,</hi> 
id est, similitudo aevi.</p>
<p>4. Nam aevum est aetas perpetua, cujus neque initium
neque extremum noscitur, quod Graeci <foreign xml:lang="greek">αἰῶνας</foreign>
vocant; quod aliquando apud eos pro saeculo, aliquando
pro aeterno ponitur. Unde et apud Latinos
est derivatum.</p>
<p>5. Aetas autem proprie duobus modis dicitur; aut
enim hominis, sicut infantia, juventus, senectus; aut
<pb n="0223C"/>
mundi, cujus prima aetas est ab Adam usque ad Noe;
secunda a Noe usque ad Abraham; tertia ab Abraham
usque ad David; quarta a David usque ad transmigrationem
Judae in Babyloniam; quinta deinde usque
ad adventum Salvatoris in carne; sexta, quae nunc
agitur, usque quo mundus iste finiatur.</p>
<p>6. Quarum decursus per generationes et regna
primus ex nostris Julius Africanus sub imperatore
Marco Aurelio Antonino, simplicis historiae stylo elicuit.
Dehinc Eusebius episcopus Caesariensis, atque
sanctae memoriae Hieronymus presbyter, chronicorum
canonum multiplicem ediderunt historiam regnis
simul et temporibus ordinatam.</p>
<p>7. Dehinc alii atque alii inter quos praecipue Victor
Tununensis <emph>233</emph> Ecclesiae episcopus, recensitis
<pb n="0223D"/>
priorum historiis, gesta sequentium aetatum usque ad
consulatum Justini junioris imperatoris explevit.</p>
<p>8. Horum nos temporum summam ab exordio mundi
ad Augusti Heraclii imperatorem, vel Suinthilanis regis
Gothorum, quanta potuimus brevitate, notavimus,
adjacente e latere descendente linea temporum, cujus
indicio summa praeterita saeculi cognoscatur.</p>
</div2>

<div2>
          <head>CAPUT XXXIX. <hi>De discretione temporum.</hi> </head>

<pb n="0224A"/>
<p>1. Prima aetas continet in exordio sui creationem
mundi. Primo enim die, Deus in lucis nomine condidit
angelos; secundo, in firmamenti appellatione
coelos; tertio, in discretionis vocabulo speciem
aquarum, et terrae; quarto, luminaria coeli; quinto,
animantia ex aquis; sexto, animantia ex terra, et
hominem, quem appellavit Adam.
<list>
<item>2. Adam, anno CCXXX, genuit Seth, a quo filii Dei,
CCXXX.</item>
<item>Seth, anno CCV, genuit Enos, qui coepit invocare nomen
Domini, CCCCXXXV.</item>
<item>Enos, an. CLXXXX, genuit Cainan, DCXXV.</item>
<item>Cainan, an. CLXX, genuit Malaleel, DCCXV.</item>
            </list>

<pb n="0224B"/>
          </p>
<p>
            <emph> <hi>Secunda aetas.</hi> </emph>
Arphaxad, an. CXXXV, genuit Sala, a quo Samaritae et
<list>
<item> <emph>234</emph> 3. Malaleel, an. CLXV, genuit Jared, DCCCCLX.</item>
<item>Jared, an. CLXXII, genuit Enoch, qui translatus est,
M. CXXII. </item>
<item>Enoch, an. CLXV, genuit Mathusalem,
M.CCLXXXVII.</item>
<item>4. Mathusalem, an. CLXVII, genuit Lamech,
M.CCCCLIV.</item>
<item>Lamech, an. CLXXXVIII, genuit Noe. Arca aedificatur,
M.DCXLIII.</item>
<item>Noe autem, an. DC, factum est diluvium,
II M.CCXLII.</item>
<item>5. Sem post diluvium, anno II, genuit Arphaxad, a
quo Chaldaei, II M.CCXLIV.</item>
            </list>

<pb n="0224C"/>
<list>
<item>
Indi fuerunt, II M.CCCLXXIX.</item>
<item>Sala, an. CXXX, genuit Heber, a quo Hebraei,
II M. DIX. </item>
<item>6. Heber, ann. CXXXXIV, genuit Phaleg. Turris aedificatur,
II M.DCXLIII.</item>
<item>Phaleg., an. CXXX, genuit Ragau. Dii primum adorantur,
II M.DCCLXXIII.</item>
<item>Ragau, an. CXXXII, genuit Seruch. Regnum inchoat
Scytharum, II M. DCCCCV. </item>
<item>7. Seruch, an. CXXX, genuit Nachor. Regnum Aegyptiorum
nascitur, III M. XXXV. </item>
<item>Nachor, an. LXXIX, genuit Tharam. Regnum Assyriorum
et Sycioniorum exoritur, III M. CXIV. </item>
<item>Thara, an. LXX, genuit Abraham. Zoroastes magicam
reperit. III M.CLXXXIV.</item>
            </list>

<pb n="0224D"/>
          </p>
<p>
            <emph> <hi>Tertia aetas.</hi> </emph>
<list>
<item>8. Abrahum, anno C, genuit Isaac. Nam prius et Ismahel,
a quo et Ismahelitae, III M.CCLXXXIV.</item>
<item>Isaac, an. sexagesimo, genuit Jacob. Argivorum regnum
inchoat, III M.CCCXLIV.</item>
<item>Jacob, an. XCI, genuit Joseph. Phoroneus Graeciae
leges dedit, III M. CCCCXXXV. </item>
            </list>

<pb n="0225A"/>
<list>
<item>9. Joseph, an. CX vixit. Graecia segetes habere coepit,
IIIM.DXLV.</item>
<item> <emph>235</emph> Hebraeorum servitus in Aegypto an. CXLIV.
Atlas astrologiam invenit, IIIM.DCLXXXIX.</item>
<item>Moyses, an. XL, rexit populum in eremo. Hebraei legem
et litteras habere coeperunt, III.M. DCCXXIX. </item>
<item>10. Josue, an. XXVII, Erichthonius in Graecia primus
quadrigam junxit, IIIM.DCCLVI.</item>
<item>Othoniel, an. XL, Cadmus litteras Graecis dedit,
IIIM. DCCXCVI. </item>
<item>Aoth, an. LXXX. Fabulae fictae sunt, IIIM.DCCCLXXVI.</item>
<item>Debbora, an. LX. Apollo medicinae artem invenit, et
citharam reperit, IIIM.DCCCCXVI.</item>
<item>11. Gedeon, an. XL. Mercurius lyram condidit,
IIIM.DCCCCLVI.</item>
            </list>

<pb n="0225B"/>
          </p>
<p>
            <emph> <hi>Quarta aetas.</hi> </emph>
<list>
<item>Abimelech, an. III. Chorus in Graecia inventus,
IIIM.DCCCCLIX.</item>
<item>Thola, an. XXIII. Priamus regnavit in Troja,
III M.DCCCCLXXXII.</item>
<item>Jair, an. XXII. Carmentis Latinas Litteras reperit,
IVM. IV. </item>
<item>Jephte, an. VI. Hercules se flammis injecit, IVM.X.</item>
<item>Abesan, an. VII. Alexander Helenam rapuit,
IVM. XVII. </item>
<item>12. Abdon, an. VIII. Troja capta est, IVM.XXV.</item>
<item>Samson, an. XX. Ascanius Albam condidit,
IVM.XLV.</item>
<item>Heli sacerdos, an. XL. Arca Testamenti capitur,
IVM.LXXXV.</item>
<item>Samuel, an. XL. Homerus fuisse putatur. IVM.CXXV.</item>
            </list>

<pb n="0225C"/>
<list>
<item>13. David, annis XL. Carthago a Didone conditur.
Gad, Nathan et Asaph prophetaverunt,
IVM.CLXV.</item>
<item>Salomon, an. XL. Templum Hierosolymis aedificatur,
IVM. CCV. </item>
<item>14. Roboam, an. XVII. Regnum Israel, et Juda dividitur,
IVM. CCXXII. </item>
<item>Abia, an. III, sub quo Abimelech pontifex fuit,
IVM. CCXXV. </item>
<item>Asa, an. XLI. Achias, Amos, Jehu, Johel et Azarias
prophetaverunt, IVM.CCLXVI.</item>
<item>15. Josaphat, an. XXV. Prophetavit Elias, Abdias et
Michaeas. IVM.CCXCI.</item>
<item>Joram, an. VIII. Prophetavit Elias et Eliseus,
IVM. CCXCIX. </item>
            </list>

<pb n="0225D"/>
<list>
<item> <emph>236</emph> Ochozias, an. I. Elias rapitur, IVM.CCC.</item>
<item>Athalia, an. VII. Jonadab sacerdos claruit,
IVM. CCCVII. </item>
<item>16. Joas, an. XL. Eliseus moritur, IVM.CCCXLVII.</item>
<item>Amasias, an. XXIX. Carthago condita,
IVM.CCCLXXVI.</item>
<item>Ozias, an. LII. Olympias a Graecis instituitur,
IVM. CCCCXXVIII. </item>
<item>Joathan, an. XVI. Romulus nascitur,
IVM.CCCCXLIV.</item>
<item>17. Achaz, an. XVI, Roma conditur, IVM.CCCCLX.</item>
<item>Ezechias, an. XXIX. Senatus Romae fit,
IVM.CCCCLXXXIX.</item>
            </list>

<pb n="0226A"/>
          </p>
<p>
            <emph> <hi>Quinta aetas.</hi> </emph>
<list>
<item>Manasses, an. LV. Sibylla Samia claruit,
IVM.DXLIV.</item>
<item>Amon, an. XII. Census primum agitur, IVM.DLVI.</item>
<item>18. Josias, an. XXXII. Thales philosophus agnoscitur,
IVM.DLXXXVIII.</item>
<item>Joachim, an. XI Nabuchodonosor Judaeam capit,
IVM. DXCIX. </item>
<item>Sedechias, an. XI. Templum Hierosolymis incensum.
Sapho mulier diverso poemate claruit,
IVM. DCX. </item>
<item>19. Hebraeorum captivitas, annis LXX. Judith historia
scribitur, IVM.DCLXXX.</item>
<item>Darius, an. XXXIV. Judaeorum captivitas solvitur,
IVM. DCCXIV. </item>
            </list>

<pb n="0226B"/>
<list>
<item>Xerxes. an. XX. Sophocles et Euripides tragoedi celebrantur,
IVM. DCCXXXIV. </item>
<item>20. Artaxerxes, an. XL. Esdras incensam legem renovat,
IVM.DCCLXXIV.</item>
<item>Darius, qui et Nothus, an. XIX. Haec aetas habuit
Platonem et Gorgiam primum rhetorum,
IVM. DCCXCIII. </item>
<item>Artaxerxes, an. XL. Hester historia expletur,
IVM. DCCCXXXIII. </item>
<item>21. Artaxerxes (qui et Ochus), an. XXVI. Demosthenes
et Aristoteles praedicantur, IVM.DCCCLIX.</item>
<item>Xerxes, an. IV. Xenocrates illustris habetur,
IVM.DCCCLXIII.</item>
<item>Darius, an VI. Alexander Hierosolymam coepit,
IVM.DCCCLXIX.</item>
            </list>

<pb n="0226C"/>
          </p>
<p>24. Evergetes, an. XXIX. Brutus Hispaniam subegit,
<list>
<item>22. Alexander Macedo, an. V. Asiam obtinuit,
IVM.DCCCLXXIV.</item>
<item>Ptolemaeus, an. XL. Machabaeorum liber inchoat primus,
IVM. DCCCCXIV. </item>
<item> <emph>237</emph> Philadelphus. an. XXXVIII. Septuaginta interpretes
agnoscuntur, IVM.DCCCCLII.</item>
<item>Evergetes, an. XXVI. Jesus Sapientiae librum componit,
IVM.DCCCCLXXVIII.</item>
<item>23. Philopator, an. XVII. Machabaeorum, secundi libri
historia componitur, IVM.DCCCCXCV.</item>
<item>Epiphanes, an. XXIV. Romani Graecos obtinuerunt,
VM. XIX. </item>
<item>Philometor, an. XXXV. Scipio Africam vicit,
VM.LIV.</item>
            </list>

<pb n="0226D"/>
          </p>
<p>
            <emph> <hi>Sexta aetas.</hi> </emph>
<list>
<item>
VM.LXXXIII.</item>
<item>Soler, an. XVII. Thraces Romanis subjiciuntur, VM.C.</item>
<item>Alexander, an. X. Syria Romanis subjecta est, VM.CX.</item>
<item>25. Ptolemaeus, an. VIII. Rhetoricae ars Romae coepit,
VM. CXVIII. </item>
<item>Dionysius, an. XXX. Pompeius Judaeam capit,
VM.CXLVIII.</item>
<item>Cleopatra, an. II. Aegyptus Romanis subditur, VM.CL.</item>
<item>Julius Caesar, an. V. Hic primus monarchiam tenuit,
VM.CLV.</item>
<item>26. Octavianus, annis LVI. Christus nascitur,
VM. CCXI. </item>
            </list>

<pb n="0227A"/>
<list>
<item>Tiberius, an. XXIII. Christus crucifigitur,
VM. CCXXXIV. </item>
<item>Caius Caligula, an. IV. Matthaeus Evangelium scripsit,
VM. CCXXXIII. </item>
<item>27. Claudius, an. XIV. Marcus Evangelium edidit,
DM.CCLII.</item>
<item>Nero, an. XIV. Petrus et Paulus necantur,
VM.CCLXVI.</item>
<item>Vespasianus, an. X. Hierosolyma a Tito subvertitur,
VM.CCLXXVI.</item>
<item>28. Titus, an. II. Hic facundus et pius fuit,
VM.CCLXXVIII.</item>
<item>Domitianus, an XVI. Joannes in Pathmos relegatur,
VM. CCXCIV. </item>
<item>Nerva, an. I. Joannes Ephesum redit, VM.CCXCV.</item>
            </list>

<pb n="0227B"/>
          </p>
<p>31. Antoninus Caracalla, an. VII. Quinta Editio Hierosolymis
<list>
<item>Trojanus, an. XVIV. Joannes Apostolus requiescit,
VM. CCCXIV. </item>
<item>29. Adrianus, an. XXI. Aquila interpretes habetur,
VM. CCCXXXV. </item>
<item>Antoninus Pius, an. XXII. Valentinus et Marcion
agnoscuntur, VM.CCCLVII,</item>
<item>Antoninus, an. XIX. Cataphrygarum haeresis oritur,
VM.CCCLXXVI.</item>
<item>30. Commodus, an. XIII. Theodotion interpres habetur,
VM.CCCLXXXIX.</item>
<item> <emph>238.</emph> Aelius pertinax, an. I. Nihil habet historiae,
VM. CCCXC. </item>
<item>Severus, an. XVIII. Symmachus interpres habetur,
VM. CCCCVII. </item>
            </list>

<pb n="0227C"/>
<list>
<item>
invenitur, VM.CCCCXV.</item>
<item>Macrinus, an. I. Hujus brevitas vitae nihil gestorum
habet, VM.CCCCXVI.</item>
<item>Aurelius Antoninus, an. IV. Sabellii haeresis oritur,
VM. CCCCXX. </item>
<item>32. Alexander, an. XIII. Origenes insignis habetur,
VM. CCCCXXXIII. </item>
<item>Maximus, an. III. Iste Germanos vicit,
VM. CCCCXXXVI. </item>
<item>Gordianus, an. VII. Iste de Parthis et Persis triumphavit,
VM.CCCCXLIII.</item>
<item>33. Philippus, an VII. Hic primus Christianus imperator
fuit, VM.CCCCL.</item>
<item>Decius, an. I. Antonius monachus claruit, VM.CCCCLI.</item>
<item>Gallus, an. II. Novatus haeresim condit, VM.CCCCLIII.</item>
            </list>

<pb n="0227D"/>
<list>
<item>Valerianus, an. XV. Cyprianus martyrio coronatur,
VM.CCCCLXVIII.</item>
<item>34. Claudius, an. II. Iste Gotthos ab Illyrico expulit,
VM.CCCCLXX.</item>
<item>Aurelianus, an. V. Iste Christianos persequitur,
VM.CCCCLXXV.</item>
<item>Tacitus, an. I. Hujus brevitas vitae praenotatione
caret, VM.CCCCLXXVI.</item>
            </list>

<pb n="0228A"/>
          </p>
<p>37. Jovianus, an. I. Iste iterum Christianus effectus
<list>
<item>35. Probus, an. VI. Manichaeorum haeresis orta est,
VM.CCCCLXXXII.</item>
<item>Carus, an II. Iste de Persis triumphavit,
VM.CCCCLXXXIV.</item>
<item>Diocletianus, an. XX. Iste divinis libris adustis martyria
facit, VM.DIV.</item>
<item>Galerius, an. II. Hujus brevitas vitae nihil dignum
historiae contulit, VM.DVI.</item>
<item>36. Constantinus, an. XXX. Nicaena synodus congregatur,
VM. DXXXVI. </item>
<item>Constantius, an. XXIV. Anthropomorphitarum haeresis
oritur, VM.DLX.</item>
<item>Julianus, an. II. Hic ex Christiano paganus effectus
est, VM.DLXII.</item>
            </list>

<pb n="0228B"/>
<list>
<item>
est, VM.DLXIII.</item>
<item>Valens, an. XIV. Gothi haeretici efficiuntur,
VM.DLXXVII.</item>
<item>Gratianus, an VI. Priscilianus agnoscitur,
VM.DLXXXIII.</item>
<item>Valentinianus, an. VII. Hieronymis in Bethleem praedicatur,
VM. DXC. </item>
<item>Theodosius, an III. Joannes anachoreta claruit,
VM. DXCIII. </item>
<item>38. Arcadius, an. XIII. Joannes Chrysostomus floruit,
VM. DCVI. </item>
<item> <emph>239</emph> Honorius, an. XV. Augustinus episcopus claruit,
VM. DCXXI. </item>
<item>Theodosius, an. XXVII. Nestorius haeresiarcha exstitit,
VM.DCXLVIII.</item>
            </list>

<pb n="0228C"/>
          </p>
<p>41. Tiberius, an. VII. Longobardi Italiam capiunt,
<list>
<item>39. Martianus, an. VI. Chalcedonensis synodus agitur,
VM.DCLIV.</item>
<item>Leo major, an XVI. Aegyptus errore Dioscori latrat,
VM.DCLXX.</item>
<item>Zenon, an. XVII. Acephalorum haeresis orta est,
VM.DCLXXXVII.</item>
<item>40. Anasthasius, an. XXVII. Fulgentius episcopus
praedicatur, VM.DCCXIV.</item>
<item>Justinus, an. VIII. Acephalorum haeresis abdicatur,
VM. DCCXXII. </item>
<item>Justinianus, an. XXXIX. Vandali in Africa exstinguuntur,
VM.DCCLXI.</item>
<item>Justinus, an. XI. Armenii fidem Christi suscipiunt,
VM.DCCLXXII.</item>
            </list>

<pb n="0228D"/>
<list>
<item>
VM.DCCLXXIX.</item>
<item>Mauritius, an. XXI. Gotthi catholici effecti sunt,
VM. DCCC. </item>
<item>Phocas, an VIII. Romani caeduntur a Persis,
VM. DCCCVIII. </item>
<item>42. Eraclius XVII nunc agit imperii annum; Judaei
Hispania Christiani efficiuntur. Residuum sextae in
aetatis soli Deo est cognitum.</item>
            </list>

</p>
        </div2>
      </div1>

<div1>
        <head>LIBER SEXTUS. DE LIBRIS ET OFFICIIS ECCLESIASTICIS.</head>
<div2>
          <head>CAPUT PRIMUM. <hi>De Veteri et Novo Testamento.</hi> </head>
<pb n="0229A"/>
<p>1. Vetus Testamentum ideo dicitur, quia veniente
Novo cessavit, de quo Apostolus meminit, dicens: <hi>Vetera transierunt et ecce facta sunt omnia nova.</hi> <emph>240</emph>
          </p>
<p>2. Testamentum autem Novum ideo nuncupatur,
quia innovat. Non enim illud discunt nisi homines
renovati ex vetustate per gratiam, et pertinentes
jam ad Testamentum Novum, quod est regnum
coelorum.</p>
<p>3. Hebraei autem Veteris Testamenti, Esdra auctore,
juxta numerum litterarum suarum, viginti duos
libros accipiunt, dividentes eos in tres ordines, Legis
scilicet, et Prophetarum, et Hagiographorum.</p>
<p>4. Primus ordo Legis, in quinque libris accipitur, quorum
<pb n="0229B"/>
primus est Beresith, quod est Genesis; secundus
Veelle Semoth, quod est Exodus; tertius Vaicra, quod
est Leviticus; quartus Vajedabber, quod est Numeri;
quintus Elleaddebarim, quod est Deuteronomium.</p>
<p>5. Hi sunt quinque lib. Moysi, quos Hebraei <hi>thora,</hi> 
Latini <hi>legem</hi> appellant. Proprie autem Lex appellatur,
quae per Moysen data est.</p>
<p>6. Secundus ordo est Prophetarum, in quo continentur
libri octo, quorum primus Josue Ben-Nun, qui
Latine Jesu Nave dicitur; secundus Sophtin, quod
est Judicum; tertius Samuel, qui est Regum primus;
quartus Melachim, qui est Regum secundus; quintus
Isaias, sextus Jeremias; septimus Ezechiel;
octavus Thereazar, qui dicitur Duodecim prophetarum;
qui libri, quia sibi pro brevitate adjuncti sunt,
<pb n="0229C"/>
pro uno accipiuntur.</p>
<p>7. Tertius est ordo Hagiographorum, id est, <hi>sancta scribentium,</hi> 
 in quo sunt libri novem, quorum
primus Job; secundus Psalterium; tertius Misse,
quod est Proverbia Salomonis; quartus Coheleth,
quod est Ecclesiastes; quintus Sir hassirim, quod
est Cantica canticorum; sextus Daniel; septimus
Dibrehajamim, quod est Verba dierum, hoc est Paralipomenon;
octavus Esdras; nonus Esther, qui
simul omnes V, VIII et IX, fiunt XXII, sicut superius
comprehensi sunt.</p>
<p>8. Quidam autem Ruth et Cinoth, quod Latine dicitur
Lamentatio Jeremiae, hagiographis adjiciunt, et XXIV
volumina Testamenti Veteris <emph>241</emph> faciunt, juxta viginti
quatuor seniores, qui ante conspectum Domini
<pb n="0229D"/>
assistunt.</p>
<p>9. Quartus est apud nos ordo Veteris Testamenti
eorum librorum qui in canone Hebraico non sunt.
Quorum primus Sapientiae liber est; secundus Ecclesiasticus;
tertius Thobias; quartus Judith; quintus
et sextus Machabaeorum, quos licet Judaei inter apocrypha
<pb n="0230A"/>
separent, Ecclesia tamen Christi inter divinos
libros, et honorat et praedicat.</p>
<p>10. In Novo autem Testamento duo sunt ordines:
primus Evangelicus, in quo sunt Matthaeus, Marcus,
Lucas et Joannes; secundus apostolicus, in quo sunt
Paulus in quatuordecim Epistolis, Petrus in duabus,
Joannes in tribus, Jacobus et Judas in singulis. Actus
apostolorum et Apocalypsis Joannis.</p>
<p>11. Summa autem utriusque Testamenti trifarie
distinguitur, id est, in historia, in moribus, in allegoria.
Rursus ista tria multifarie dividuntur, id est,
quid a Deo, quid ab angelis, vel hominibus gestum
dictumque sit, quid a prophetis praenuntiatum de
Christo et corpore ejus; quid de diabolo et membris
ipsius; quid de veteri et novo populo; quid de praesenti
<pb n="0230B"/>
saeculo, et futuro regno, atque judicio.</p>
</div2>

<div2>
          <head> CAPUT II. <hi>De scriptoribus et vocabulis sanctorum librorum.</hi> </head>
<p>1. Veteris Testamenti secundum Hebraeorum traditionem
hi perhibentur auctores. Primus Moyses
Divinae Historiae cosmographiam in quinque voluminibus
edidit, quod Pentateuchum nominatur.</p>
<p>2. Pentateuchum autem a quinque voluminibus
dicitur: <foreign xml:lang="greek">πέντε</foreign> enim Graece <hi>quinque,</hi> <foreign xml:lang="greek">τεῦχος</foreign> <hi>volumen</hi> 
vocatur.</p>
<p>3. Genesis liber inde appellatur, eo quod exordium
mundi et <hi>generatio</hi> saeculi in eo contineatur. <emph>242</emph>
          </p>
<p>4. Exodus vero exitum ab Aegypto vel egressum
populi Israel digerit, et ex ea causa nomen accepit.</p>
<p>5. Leviticus appellatur, eo quod Levitarum ministeria
<pb n="0230C"/>
et diversitatem victimarum exsequitur, totusque
in eo ordo Leviticus annotatur.</p>
<p>6. Numerorum liber vocatur, eo quod in eo
egressae de Aegypto tribus dinumerantur, et quadraginta
duarum per eremum mansionum in eo descriptio
continetur.</p>
<p>7. Deuteronomium Graeco sermone appellatur,
quod Latine interpretatur <hi>secunda lex,</hi> id est, repetitio,
et evangelicae legis praefiguratio, quae sic ea habet
quae priora sunt, ut tamen nova sint omnia quae
in eo replicantur.</p>
<p>8. Josue liber nomen accepit a Jesu filio Nave,
cujus historiam continet, scriptorem vero ejus eumdem
Josue Hebraei asseverant, in cujus textu post
Jordanis transitum regna hostium subvertuntur,
<pb n="0230D"/>
terra populo dividitur, et per singulas urbes, viculos,
montes atque confinia Ecclesiae coelestisque Jerusalem,
spiritualia regna praefigurantur.</p>
<p>9. Judicum nominatur a principibus populi, qui
praefuerunt in Israel post Moysen et Josue, antequam
David et caeteri reges existerent. Hunc librum
<pb n="0231A"/>
et Ruth edidisse creditur Samuel. Liber Samuel ejusdem
Samuelis nativitatem, et sacerdotium, et gesta describit,
idcirco et ab eo nomen accepit.</p>
<p>10. Et quamvis hic liber Saul et David historiam contineat,
utrique tamen ad Samuel referuntur, quia ipse
unxit Saul in regnum, ipse David in regem futurum.
Cujus libri primam partem conscripsit idem Samuel,
sequentia vero ejus usque ad calcem scripsit David.</p>
<p>11. Melachim proinde appellatur, eo quod reges
Judae et Israeliticae gentis, gestaque eorum, per ordinem
digerat temporum. Melachim enim Hebraice,
Latine <hi>regum</hi> interpretatur. Hunc librum Jeremias
primus in unum volumen coegit. Nam antea sparsus
erat per singulorum regum historias.</p>
<p>12. Paralipomenon Graece dicitur, quod nos <hi>praetermissorum,</hi> 
<pb n="0231B"/>
vel <hi>reliquorum</hi> dicere possumus, quia
ea quae in lege vel in Regum libris, <emph>243</emph> vel omissa,
vel non plene relata sunt, in isto summatim et
breviter explicantur.</p>
<p>13. Librum Job quidam Moysen scripsisse arbitrantur;
alii unum ex prophetis; nonnulli vero eumdem
Job post plagam suae passionis scriptorem fuisse
existimant, arbitrantes ut qui certamina specialis pugnae
sustinuit, ipse narraret quas victorias expedivit.</p>
<p>14. Principia autem et fines libri Job apud Hebraeos
prosa oratione contexta sunt; media autem
ipsius ab eo loco in quo ait: <hi>Pereat dies in qua natus
sum,</hi> usque ad eum locum: <hi>Idcirco ego me reprehendo,
et ago poenitentiam,</hi> omnia heroico metro discurrunt.</p>
<p>15. Psalmorum liber, Graece <hi>psalterium,</hi> Hebraice
<pb n="0231C"/> <hi>nebel,</hi> 
 Latine <hi>organum</hi> dicitur. Vocatus autem Psalmorum
quod uno propheta canente ad psalterium,
chorus consonando responderet. Titulus autem in
Psalmis Hebraicus <hi>Thehilim</hi> quod interpretatur <hi>Volumen
hymnorum.</hi> </p>
<p>16. Auctores autem psalmorum sunt qui ponuntur
in titulis: Moyses, scilicet, et David, et Salomon,
Asaph, Ethan, Idithun, et filii Core Eman Ezraithae, et
reliquorum, quos Esdras uno volumine comprehendit.</p>
<p>17. Omnes autem psalmos apud Hebraeos metrico
carmine constat esse compositos. Nam in morem
Romani Flacci, et Graeci Pindari, nunc alii iambo
currunt, nunc Alcaico personant; nunc Saphico
nitent, trimetro, vel tetrametro pede incedentes.</p>
<p>
            <pb n="0231D"/>
          </p>
<p>18. Salomon, filius David, rex Israel, juxta numerum
vocabulorum suorum tria volumina edidit,
<pb n="0232A"/>
quorum primus est Hebraice <hi>Misle,</hi> quem Graeci <hi>Parabolas,</hi> 
 Latini <hi>proverbiorum</hi> nominant, eo quod in
ipso sub comparativa similitudine figuras verborum
et imagines veritatis ostenderit.</p>
<p>19. Ipsam autem veritatem ad intelligendum legentibus
reservavit. <emph>244</emph> Secundum librum <hi>Coheleth</hi> 
vocavit, qui Graece <hi>Ecclesiastes</hi> dicitur, Latine <hi>Concionator,</hi> 
eo quod sermo ejus non specialiter ad unum,
sicut in Proverbiis, sed ad universos generaliter dirigatur,
docens omnia quae in mundo cernimus caduca
esse et brevia, et ob hoc minime appetenda.</p>
<p>20. Tertium librum <hi>Sir hassirim</hi> praenotavit, qui in
Latinam linguam vertitur <hi>Canticum canticorum;</hi> ubi
per epithalamium carmen conjunctionem Christi et
Ecclesiae mystice canit. Dictum autem Canticum canticorum,
<pb n="0232B"/>
eo quod omnibus canticis praeferatur, quae in
Scripturis sacris habentur, sicut quaedam in lege dicuntur
sancta, quibus majora sunt sancta sanctorum.</p>
<p>21. Horum autem trium librorum carmina hexametris
et pentametris versibus apud suos composita
perhibentur, ut Josephus, Hieronymusque scribunt.</p>
<p>22. Isaias, evangelista potius quam propheta, edidit
librum suum, cujus omnis textus eloquentia
prosa incedit. Canticum vero hexametro, et pentametro
versu discurrit.</p>
<p>23. Jeremias similiter edidit librum suum cum
threnis ejus, quos nos <hi>lamenta</hi> vocamus, eo quod in
tristioribus rebus funeribusque adhibeantur, in quibus
quadruplex diverso metro composuit alphabetum,
quorum duo prima quasi Saphico metro scripta sunt,
<pb n="0232C"/>
quia tres versiculos, qui sibi nexi sunt, et ab una
tantum littera incipiunt, heroicum comma concludit.</p>
<p>24. Tertium alphabetum trimetro scriptum est, et a
ternis litteris iidem versus terni incipiunt. Quartum
alphabetum simile primo et secundo habetur. <emph>245</emph>
          </p>
<p>25. Ezechiel et Daniel a viris quibusdam
sapientibus scripti esse perhibentur, quorum Ezechiel
principia et fines multis habet obscuritatibus
involuta. Daniel vero claro sermone regna orbis
pronuntiat, et tempus adventus Christi manifestissima
praedicatione adnotat.</p>
<p>26. Hi sunt quatuor prophetae qui Majores vocantur,
quia prolixa volumina condiderunt. Liber duodecim
prophetarum auctorum suorum nominibus
praenotatur, qui propterea dicuntur Minores, quia
<pb n="0232D"/>
sermones eorum breves sunt.</p>
<p>27. Unde et connexi sibimet invicem in uno volumine
<pb n="0233A"/>
continentur, quorum nomina sunt: Osee, Joel,
Amos, Abdias, Jonas, Michaeas, Nahum, Habacuc,
Sophonias, Aggaeus, Zacharias et Malachias.</p>
<p>28. Esdrae liber auctoris sui titulo praenotatur, in
cujus textu ejusdem Esdrae, Nehemiaeque sermones
pariter continentur. Nec quemquam moveat quod
unus Esdrae dicitur liber, quia secundus, tertius et
quartus non habentur apud Hebraeos, sed inter apocryphos
deputantur. <emph>246</emph>
          </p>
<p>29. Esther librum Esdras creditur conscripsisse,
in quo eadem regina sub figura Ecclesiae Dei populum
a servitute et morte eripuisse scribitur, atque,
interfecto Aman, qui interpretatur <hi>iniquitas,</hi> diei
celebritas in posteros mittitur.</p>
<p>30. Liber Sapientiae apud Hebraeos nusquam
<pb n="0233B"/>
est, unde et ipse stylus Graecam magis eloquentiam
redolet. Hunc Judaei Philonis esse affirmant, qui
proinde Sapientiae nominatur, quia in eo Christi adventus,
qui est sapientia Patris, et passio ejus evidenter
exprimitur.</p>
<p>31. Librum autem Ecclesiasticum certissime Jesus,
filius Sirac, Hierosolymita, nepos Jesu sacerdotis
magni, composuit, de quo meminit Zacharias; qui
liber apud Latinos propter eloquii similitudinem Salomonis
titulo praenotatur.</p>
<p>32. Dictus autem Ecclesiasticus, eo quod de totius
Ecclesiae disciplina religiosae conversationis magna
cura et ratione sit editus. Hic et apud Hebraeos reperitur,
sed inter apocryphos habetur.</p>
<p>33. Judith vero et Tobias, sive Machabaeorum libri,
<pb n="0233C"/>
quibus auctoribus scripti sint minime constat.
Habent autem vocabula ex eorum nominibus quorum
gesta scribuntur.</p>
<p>34. Quatuor libros Evangeliorum quatuor evangelistae
singulariter conscripserunt.</p>
<p>35. Primus Matthaeus conscripsit Evangelium litteris
Hebraicis, et sermonibus in Judaea, initians evangelizare
ab humana Christi nativitate, dicens: <hi>Liber
generationis Jesu Christi filii David, filii Abraham,</hi> 
significans descendisse corporaliter ex semine patriarcharum
Christum, sicut promissum erat in prophetis
per Spiritum sanctum. <emph>247</emph>
          </p>
<p>36. Secundus Marcus plenus Spiritu sancto
scripsit Evangelium Christi eloquio Graeco, in Italia
secutus Petrum, ut discipulus. Is initium a spiritu prophetali
<pb n="0233D"/>
fecit, dicens: <hi>Vox clamantis in deserto: Parate
viam Domino,</hi> ut ostenderet Christum post assumptionem
<pb n="0234A"/>
carnis Evangelium praedicasse in mundo.
Ipse enim Christus et propheta dictus est, sicut scriptum
est: <hi>Et prophetam in gentibus posui te.</hi> </p>
<p>37. Tertius Lucas, inter omnes evangelistas Graeci
sermonis eruditissimus, quippe ut medicus in Graecia,
Evangelium scripsit Theophilo episcopo, initians
a sacerdotali spiritu, dicens: <hi>Fuit in diebus Herodis
regis Judaeae sacerdos quidam nomine Zacharias,</hi> ut
manifestaret Christum, post nativitatem carnis et
praedicationem Evangelii, hostiam fuisse effectum
pro salute mundi.</p>
<p>38. Ipse est enim Sacerdos de quo dictum est in
Psalmis: <hi>Tu es Sacerdos in aeternum secundum ordinem
Melchisedech.</hi> Ubi enim Christus advenit, sacerdotium
Judaeorum obmutuit, lex et prophetia cessavit.</p>
<p>
            <pb n="0234B"/>
          </p>
<p>39. Quartus Joannes scripsit Evangelium ultimus in
Asia, incipiens a Verbo, ut ostenderet eumdem Salvatorem
qui pro nobis dignatus est nasci et pati, ipsum
ante saecula Dei Verbum esse, ipsum a coelo venisse,
et post mortem ad coelum iterum remeasse.</p>
<p>40. Hi sunt quatuor evangelistae, quos per Ezechielem
Spiritus sanctus significavit in quatuor animalibus.
Propterea autem quatuor animalia, quia per
quatuor mundi partes fides Christianae religionis
eorum praedicatione disseminata est.</p>
<p>41. Animalia autem dicta sunt quoniam propter
animam hominis praedicatur Evangelium Christi.
Nam et oculis plena erant intus, et foris, quoniam
pervident quae dicta sunt a prophetis, et quae promissa
erant impleri.</p>
<p>
            <pb n="0234C"/>
          </p>
<p>42. Crura autem eorum recta, quia nihil pravum in
Evangeliis. Et alas senas tegentes crura, et facies suas,
revelata sunt enim quae tegebantur in adventu Christi. <emph>248</emph>
          </p>
<p>43. Evangelium autem interpretatur bona annuntiatio.
Graece enim <foreign xml:lang="greek">εὗ</foreign> <hi>bene,</hi> <foreign xml:lang="greek">ἀγγελία</foreign> dicitur <hi>annuntiatio.</hi> 
Unde, et angelus <hi>nuntius</hi> interpretatur.</p>
<p>44. Paulus apostolus suas scripsit Epistolas quatuordecim,
ex quibus novem septem Ecclesiis scripsit,
reliquas discipulis suis Timotheo, Tito et Philemoni.</p>
<p>45 Ad Hebraeos autem Epistola a plerisque
Latinis ejus esse incerta est propter dissonantiam
sermonis, eamdemque alii Barnabam conscripsisse,
alii a Clemente scriptam fuisse suspicantur.</p>
<p>46. Petrus scripsit duas nominis sui Epistolas, quae
Catholicae ideo nominantur, quia non uni tantum
<pb n="0234D"/>
populo, vel civitati, sed universis gentibus generaliter
scriptae sunt.</p>
<p>
            <pb n="0235A"/>
          </p>
<p>47. Jacobus, et Joannes, et Judas, suas scripserunt
Epistolas.</p>
<p>48. Actus apostolorum primordia fidei Christianae
in gentibus, et nascentis Ecclesiae historiam digerit.
Actuum apostolorum scriptorem Lucam esse (constat)
evangelistam; in quo opere nascentis Ecclesiae infantia
texitur, et apostolorum historia retinetur. Unde
et Actus apostolorum dicitur.</p>
<p>49. Apocalypsim librum Joannes evangelista scripsit,
eo tempore quo ob Evangelii praedicationem
in insula Pathmos traditur relegatus. Apocalypsis
autem ex Graeco in Latinum <hi>revelatio</hi> interpretatur.
Revelatio enim dicitur manifestatio eorum quae abscondita
erant, juxta quod et ipse Joannes dicit: <hi>Apocalypsis Jesu Christi, quam dedit illi Deus palam
<pb n="0235B"/>
facere servis suis.</hi> </p>
<p>50. Hi sunt scriptores sacrorum librorum, qui, per
Spiritum sanctum <emph>249</emph> loquentes ad eruditionem
nostram, et praecepta vivendi et credendi regulam
conscripserunt</p>
<p>51. Praeter haec et alia volumina apocrypha nuncupantur.
Apocrypha autem dicta, id est, <hi>secreta,</hi> quia
in dubium veniunt. Est enim eorum occulta origo, nec
patet Patribus, ex quibus usque ad nos auctoritas
veracium scripturarum certissima et notissima successione
pervenit. In iis apocryphis, etsi invenitur aliqua
veritas, tamen propter multa falsa nulla est in eis
canonica auctoritas, quae recte a prudentibus judicantur
non esse eorum credenda quibus ascribuntur.</p>
<p>52. Nam multa, et sub nominibus prophetarum, et recentiora
<pb n="0235C"/>
sub nominibus apostolorum ab haereticis proferuntur,
quae omnia sub nomine apocryphorum auctoritate
canonica diligenti examinatione remota sunt.</p>
</div2>

<div2>
          <head>CAPUT III. <hi>De bibliothecis.</hi> </head>
<p>1. Bibliotheca a Graeco nomen accepit, eo quod
ibi recondantur libri. Nam <foreign xml:lang="greek">βιβλίων</foreign> <hi>librorum</hi> <foreign xml:lang="greek">θήκη</foreign> <hi>repositio</hi> 
interpretatur.</p>
<p>2. Bibliothecam Veteris Testamenti Esdras scriba
post incensam legem a Chaldaeis, dum Judaei regressi
fuissent in Jerusalem, <emph>250</emph> divino afflatus Spiritu,
reparavit; cunctaque legis ac prophetarum volumina,
quae fuerant a gentibus corrupta, correxit, totumque
Vetus Testamentum in viginti duos libros constituit,
<pb n="0236A"/>
ut tot libri essent in lege quot habebantur et litterae.</p>
<p>3. Apud Graecos autem bibliothecam primus instituisse
Pisistratus creditur, Atheniensium tyrannus;
quam deinceps ab Atheniensibus auctam Xerxes,
incensis Athenis, avexit in Persas, longoque post
tempore Seleucus Nicanor rursus in Graeciam retulit.</p>
<p>4. Hinc studium regibus urbibusque caeteris natum
est comparandi volumina diversarum gentium, et per
interpretes in Graecam linguam vertendi.</p>
<p>5. Dehinc magnus Alexander, vel successores ejus,
instruendis omnium librorum bibliothecis animum intenderunt,
maxime Ptolemaeus cognomento Philadelphus,
omnis litteraturae sagacissimus, cum studio bibliothecarum
Pisistratum aemularetur, non solum gentium
scripturas, sed etiam et divinas litteras in bibliothecam
<pb n="0236B"/>
suam contulit. Nam septuaginta miliia librorum
hujus temporibus Alexandriae inventa sunt.</p>
</div2>

<div2>
          <head>CAPUT IV. <hi>De interpretibus.</hi> </head>
<p>1. Hic etiam, et ab Eleazaro pontifice petens
Scripturas Veteris Testamenti, in Graecam vocem ex
Hebraica lingua per septuaginta interpretes transferre
curavit, quas in Alexandrina bibliotheca habuit.</p>
<p>2. Siquidem singuli in singulis cellulis separati,
ita omnia per Spiritum sanctum interpretati sunt, ut
nihil in alicujus eorum codice <emph>251</emph> inventum esset
quod in caeteris, vel in verborum ordine, discreparet</p>
<p>3. Fuerunt et alii interpretes, qui ex Hebraea lingua
in Graecam sacra eloquia transtulerunt, sicut Aquila
Symmachus et Theodotion, sicut etiam et vulgaris
<pb n="0236C"/>
illa interpretatio, cujus auctor non apparet, et ob hoc
sine nomine interpretis. Quinta Editio nuncupatur.</p>
<p>4. Praeterea sextam et septimam Editionem Origenes
 miro labore reperit, et cum caeteris Editionibus
comparavit.</p>
<p>5. Presbyter quoque Hieronymus, trium linguarum
peritus, ex Hebraeo in Latinum eloquium easdem
Scripturas convertit, eloquenterque transfudit, cujus
interpretatio merito caeteris antefertur. Nam est, et
verborum tenacior, et perspicuitate sententiae clarior,
 atque, utpote a Christiano interprete, verior.</p>
</div2>

<div2>
          <head>CAPUT V. <hi>De eo qui primum Romam libros advexit</hi> </head>
<p>1. Romam primus librorum copiam advexi
<pb n="0237A"/>
 Aemilius Paulus, Perse Macedonum rege devicto;
 deinde Lucullus e Pontica praeda. <emph>252</emph> Post hos
Caesar dedit Marco Varroni negotium quam maximae
bibliothecae construendae.</p>
<p>2. Primum autem Romae bibliothecas publicavit
Pollio, Graecas simul atque Latinas, additis auctorum
imaginibus in atrio quod de manubiis magnificentissimum
instruxerat.</p>
</div2>

<div2>
          <head>CAPUT VI. <hi>Qui apud nos bibliothecas instituerunt.</hi> </head>
<p>1. Apud nos quoque Pamphilus martyr, cujus Vitam
Eusebius Caesariensis conscripsit, Pisistratum in
sacrae bibliothecae studio primus adaequare contendit.
Hic enim in bibliotheca sua prope triginta voluminum
millia habuit.</p>
<p>
            <pb n="0237B"/>
          </p>
<p>2. Hieronymus quoque atque Gennadius Ecclesiasticos
scriptores toto orbe quaerentes ordine persecuti
sunt, eorumque studia in uno voluminis indiculo comprehenderunt.
<emph>253</emph> </p>
        </div2>

<div2>
          <head>CAPUT VII. <hi>Qui multa scripserunt.</hi> </head>
<p>1. Marcus Terentius Varro apud Latinos innumerabiles
libros scripsit. Apud Graecos quoque
Chalcenterus miris attollitur laudibus, quod tantos
libros ediderit quantos quisque nostrum alienos scribere
propria manu vix possit.</p>
<p>2. De nostris quoque apud Graecos Origenes, in Scripturarum
labore, tam Graecos quam Latinos operum
suorum numero superavit. Denique Hieronymus sex
millia librorum ejus selegisse fatetur.</p>
<p>
            <pb n="0237C"/>
          </p>
<p>3. Horum tamen omnium studia Augustinus ingenio
vel scientia sua vicit. Nam tanta scripsit, ut diebus ac
noctibus non solum scribere libros ejus quisquam, sed
nec legere quidem occurrat.</p>
</div2>

<div2>
          <head>CAPUT VIII. <hi>De generibus opusculorum.</hi> </head>
<p>1. Opusculorum genera sunt tria. Primum genus
excerpta sunt, quae Graece scholiam nuncupantur; in
quibus ea quae videntur obscura vel difficilia, summatim
ac breviter praestringuntur.</p>
<p>2. Secundum genus homiliae sunt, quas Latini verba
<pb n="0238A"/>
appellant quae proferuntur in populis. Tertium, tomi,
quos nos libros vel volumina nuncupamus. Homiliae
autem ad vulgus loquuntur; tomi vero, id est, libri, majoris
sunt disputationis. Dialogus est collatio <emph>254</emph> duorum,
vel plurimorum, quam Latini sermonem dicunt.
Nam quos Graeci dialogos vocant nos sermones vocamus.</p>
<p>3. Sermo autem dictus, quia inter utrumque seritur.
Unde et in Virgilio;
<l>Multa inter sese vario sermone serebant.</l> 
Tractatus est unius rei multiplex expositio, eo quod
trahat sensum in multa. sententiam contrectando
secum.</p>
<p>4. Differt autem sermo, tractatus et verbum.
Sermo enim altera eget persona, tractatus specialiter
ad se ipsum est, verbum autem ad omnes. Unde et
<pb n="0238B"/>
dicitur: <hi>Verbum fecit ad populum.</hi> </p>
<p>5. Commentaria dicta quasi <hi>cum mente.</hi> Sunt enim
interpretationes, ut commenta juris, commenta
Evangelii.</p>
<p>6. Apologeticum est excusatio, in quo solent
quidam accusantibus respondere. In defensione enim
aut negatione sola positum est, et est nomen Graecum.</p>
<p>7. Panegyricum est licentiosum, et laciniosum
genus dicendi in laudibus regum, in cujus compositione
homines multis mendaciis adulantur. Quod
malum a Graecis exortum est, quorum levitas instructa
dicendi facultate et copia incredibili multas
mendaciorum nebulas suscitavit</p>
<p>8. Fastorum libri sunt in quibus reges vel consules
<pb n="0238C"/>
scribuntur, a <hi>fascibus</hi> dicti, id est, potestatibus.
 Unde et ob id libri Fastorum dicuntur, quia de regibus
et consulibus editi sunt.</p>
<p>9. Prooemium est initium dicendi. Sunt enim prooemia
principia librorum, quae ante causae narrationem
ad instruendas audientium aures <emph>255</emph> coaptantur.
Cujus nomen plerique Latinitatis periti sine translatione
posuerunt; hoc autem vocabulum apud nos
interpretatum <hi>praefatio</hi> nuncupatur, quasi <hi>praelocutio.</hi> </p>
<p>10. Praecepta sunt quae aut quid faciendum, aut
quid non faciendum sit, docent. Quid faciendum, ut:
<pb n="0239A"/> <hi>Dilige Deum tuum, et honora patrem tuum, et matrem
tuam.</hi> 
 Quid non faciendum, ut: <hi>Non maechaberis;
non furtum facies.</hi> </p>
<p>11. Similiter et gentilium praecepta vel jubent, vel
vetant. Jubent faciendum, ut: <hi>Nudus ara, sere nudus.</hi> 
Vetant, ut:
<l>Neve inter vites corylum sere, neve flagella</l>
<l>Summa pete.</l>
          </p>
<p>12. Primus autem praecepta apud Hebraeos Moyses
scripsit, apud Latinos Martius vates primus praecepta
composuit. Ex quibus est illud: <hi>Postremus dicas,
primus taceas.</hi> </p>
<p>13. Parabolae et problemata nominibus suis indicant
altius se perscrutari oportere, Parabola quippe alicujus
rei similitudinem per se gerit, quod licet sit vocabulum
Graecum, jam tamen pro Latino usurpatur. Et
<pb n="0239B"/>
notum est quod in parabolis, quae dicuntur rerum
similitudines, rebus de quibus agitur comparantur.</p>
<p>14. Problemata autem, quae Latine appellantur
propositiones, quaestiones sunt habentes aliquid
quod disputatione solvendum sit.</p>
<p>15. Quaestio autem est <hi>quaesitio,</hi> cum quaeritur an
sit, quid sit, quale sit.</p>
<p>16. Argumentum vero dictum quasi <hi>argutum,</hi> vel
quasi <hi>argute inventum,</hi> ad comprobandas res.</p>
<p>17. Epistolam proprie Graeci vocant quod interpretatur
Latine <hi>missa.</hi> </p>
<p>18. Ante chartae et membranarum usum, in dedolatis
ex ligno codicillis epistolarum alloquia scribebantur.
Unde et portitores earum tabellarios vocaverunt.
<emph>256</emph> </p>
        </div2>

<div2>
          <head>CAPUT IX. <hi>De ceris.</hi> </head>

<pb n="0239C"/>
<p>1. Cerae litterarum materies, parvulorum nutrices,
 ipsae
<l>. . . Dant ingenium pueris primordia sensus,</l>
quarum studium primi Graeci tradidisse produntur.
Graeci autem et Thusci primum ferro in ceris scripserunt,
postea Romani jusserunt ne graphium ferreum
quis haberet.</p>
<p>2. Unde et apud scribas dicebatur: <hi>Ceram ferro ne
caedito.</hi> Postea institutum est ut ceram ossibus scriberent,
 sicut indicat Atta in satyra dicens:
<l>Vertamus vomerem in ceram, mucroneque aremus</l>
<l>Osseo . . . . .</l> 
Graphium autem Graece, Latine scriptorium dicitur.
Nam <foreign xml:lang="greek">γραφὴ</foreign> <hi>scriptura</hi> est.</p>
</div2>

<div2>
          <head>CAPUT X. <hi>De chartis.</hi> </head>

<pb n="0239D"/>
<p>1. Chartarum usum primum Aegyptus ministravit
coeptum apud Memphiticam urbem; Memphis
<pb n="0240A"/>
enim civitas Aegyptiorum est, ubi chartae usus inventus
est primum, sicut ait Lucanus:
<l>Conficitur bibula Memphitis charta papyro.</l> 
Bibulani autem papyrum dixit, quod humorem bibat. <emph>257</emph>
          </p>
<p>2. Charta autem dicta, quod carptim papyri
tegmen decerptum glutinatur. Cujus genera quam
plura sunt. Prima, et praecipua Augustaea, regia, et
majoris formae, in honorem Octavii Augusti appellata.</p>
<p>3. Secunda Liviana ob honorem Liviae; tertia hieratica
dicta, eo quod ad sacros libros eligebatur, similis
Augustaeae, sed subcolorata.</p>
<p>4. Quarta Taeniotica, a loco Alexandriae, qui ita
vocatur, ubi fiebat; quinta Saitica ab oppido Sai.</p>
<p>5. Sexta Corneliana, a Cornelio Gallo, praefecto
Aegypti, primum confecta; septima emporetica, quod
<pb n="0240B"/>
ea merces involvuntur, cum sit scripturis minus idonea.</p>
</div2>

<div2>
          <head>CAPUT XI. <hi>De pergamenis.</hi> </head>
<p>1. Pergameni reges cum charta indigerent,
membrana primi excogitaverunt. Unde et pergamenarum
nomen hucusque tradente sibi <emph>258</emph> posteritate
servatum est. Haec membrana dicuntur, quia
ex membris pecudum detrahuntur.</p>
<p>2. Fiebant autem primum coloris lutei, id est,
crocei, postea vero Romae candida membrana reperta
sunt, quod apparuit inhabile esse, quod,
et facile sordescant, aciemque legentium laedant.
Cum peritiores architecti neque aurea lacunaria
ponenda in bibliothecis putent, neque pavimenta
alia quam e Carysteo marmore, quod auri fulgor
<pb n="0240C"/>
hebetet, et Carysti viriditas reficiat oculos.</p>
<p>3. Nam et qui nummulariam discunt, denariorum
formis myrteos pannos subjiciunt, et gemmarum
sculptores scarabeorum terga, quibus nihil est viridius,
subinde respiciunt, et pictores idem faciunt,
ut laborem visus eorum viriditate recreent.</p>
<p>4. Membrana autem aut candida, aut lutea, aut
purpurea sunt. Candida naturaliter existunt. Luteum
membranum bicolor est, quod a confectore una
tingitur parte, id est crocatur, de quo Persius:
<l>Jam liber, et positis bicolor membrana capillis.</l>
          </p>
<p>5. Purpurea vero inficiuntur colore purpureo, in quibus
aurum et argentum liquescens patescat in litteras.
<emph>259</emph> </p>
        </div2>

<div2>
          <head>CAPUT XII. <hi>De libris conficiendis.</hi> </head>
<p>
            <pb n="0240D"/>
          </p>
<p>1. Quaedam genera librorum apud gentiles certis
modulis conficiebantur. Breviore forma, carmina
atque epistolae. At vero historiae majori modulo scribebantur,
et non solum in charta, vel membranis,
<pb n="0241A"/>
sed etiam, et in omentis elephantinis, textilibusque
malvarum foliis, atque palmarum.</p>
<p>2. Cujus generis Cinna sic meminit:
<l>Haec tibi Arataeis multum invigilata lucernis</l>
<l rend="indent">Carmina, queis ignes novimus aerios,</l>
<l>Levis in aridulo malvae descripta libello</l>
<l rend="indent">Prusiaca vexi munera navicula.</l>
          </p>
<p>3. Circumcidi libros Siciliae primum increbuit. Nam
initio pumicabantur. Unde et ait Catullus: <hi>Cui dono
lepidum novum libellum Arido modo pumice expolitum?</hi> </p>
</div2>

<div2>
          <head>CAPUT XIII. <emph>260</emph> <hi>De librorum vocabulis.</hi> </head>
<p>1. Codex multorum librorum est, liber unius voluminis.
Et dictus Codex per translationem a caudicibus
arborum, seu vitium, quasi <hi>caudex,</hi> quod in se
multitudinem librorum quasi ramorum contineat.</p>
<p>
            <pb n="0241B"/>
          </p>
<p>2. Volumen liber est a <hi>volvendo</hi> dictus, sicut apud
Hebraeos volumen legis, volumina prophetarum.</p>
<p>3. Liber est interior tunica corticis quae ligno
cohaeret. De quo Virgilius: <hi>Alta liberaret in ulmo.</hi> 
Unde et liber dicitur in quo scribimus, quia ante
usum chartae vel membranorum de libris arborum
volumina fiebant, id est, compaginabantur. Unde
et scriptores a libris arborum librarios vocaverunt.</p>
</div2>

<div2>
          <head>CAPUT XIV. <hi>De librariis, et eorum instrumentis.</hi> </head>
<p>1. Librarios (constat) ante bibliopolas dictos. <hi>Librum</hi> 
enim Graeci <foreign xml:lang="greek">βίβλον</foreign> vocant. Librarii autem idem
et antiquarii vocantur; sed <emph>261</emph> librarii sunt qui et
nova et vetera scribunt, antiquarii qui tantummodo
<pb n="0241C"/>
vetera, unde et nomen sumpserunt.</p>
<p>2. A <hi>scribendo</hi> autem <hi>scriba</hi> nomen accepit, officium
exprimens vocabuli qualitate.</p>
<p>3. Instrumenta scribae calamus et penna. Ex his
enim verba paginis infiguntur, sed calamus arboris
est, penna avis, cujus acumen in duo dividitur, in
toto corpore unitate servata (credo) propter mysterium,
ut in duobus apicibus Vetus et Novum Testamentum
signaretur, quibus exprimitur verbi sacramentum
sanguine passionis effusum.</p>
<p>4. Dictus autem calamus quod liquorem ponat.
 Unde et apud nautas CALARE <hi>ponere</hi> dicitur.</p>
<p>5. Penna autem a <hi>pendendo</hi> vocata, id est, volando.
Est enim, ut diximus, avium.</p>
<p>
            <pb n="0241D"/> <emph>262</emph> 6. Folia autem librorum appellata, sive ex similitudine
<pb n="0242A"/>
foliorum arborum, seu quia ex follibus fiunt,
id est, ex pellibus quae de occisis pecudibus detrahi
solent, cujus partes paginae dicuntur, eo quod sibi
invicem compingantur.</p>
<p>7. Versus autem vulgo vocati, quia sic scribebant
antiqui sicut aratur terra. A sinistra enim ad
dexteram primum deducebant stylum; deinde convertebantur
 ad inferiora et rursum ad dexteram
versus, quos hodieque rustici versus vocant.</p>
<p>8. Scheda est, quod adhuc emendatur, et necdum
in libris redactum est, et est nomen Graecum,
sicut et <hi>tomus.</hi> </p>
</div2>

<div2>
          <head>CAPUT XV. <hi>De canonibus Evangeliorum.</hi> </head>
<p>1. Canones Evangeliorum Ammonius, Alexandriae
<pb n="0242B"/>
episcopus, primus excogitavit, quem postea Eusebius
Caesariensis secutus, plenius <emph>263</emph> composuit. Qui ideo
facti sunt, ut per eos invenire et scire possimus qui reliquorum
evangelistarum similia aut propria dixerunt.</p>
<p>2. Sunt autem numero decem, quorum primus
continet numeros in quibus quatuor eadem dixerunt:
Matthaeus, Marcus, Lucas, et Joannes; secundus, in
quibus tres, Matthaeus, Marcus, Lucas; tertius, in
quibus tres, Matthaeus, Lucas, Joannes; quartus, in
quibus tres, Matthaeus, Marcus, Joannes.</p>
<p>3. Quintus, in quibus duo, Matthaeus, Lucas; sextus,
in quibus duo, Matthaeus, Marcus; septimus, in quibus
duo, Matthaeus, Joannes; octavus, in quibus duo, Marcus,
Lucas; nonus, in quibus duo, Lucas, Joannes.</p>
<p>4. Decimus, in quibus singuli eorum propria quaedam
<pb n="0242C"/>
dixerunt, quorum expositio haec est. Per singulos
enim evangelistas numerus quidam capitulis affixus adjacet,
quibus numeris subdita est aera quaedam minio
notata, quae indicat in quoto canone positus sit
numerus cui subjecta est aera.</p>
<p>5. Verbi gratia: si est aera prima, in primo canone;
si secunda, in secundo; si tertia, in tertio,
et sic per ordinem usque ad decimum perveniens.</p>
<p>6. Si igitur, aperto quolibet Evangelio, placuerit
scire qui reliquorum evangelistarum similia
dixerunt, assumes adjacentem numerum capituli, et
requires ipsum numerum in suo canone quem indicat,
ibique invenies quot et qui dixerint, et ita demum in
corpore inquisita loca quae ex ipsis numeris indicantur
<pb n="0242D"/>
per singula Evangelia de iisdem dixisse invenies.</p>
</div2>

<div2>
          <head>CAPUT XVI. <hi>De canonibus conciliorum.</hi> </head>

<pb n="0243A"/>
<p>1. Canon autem Graece, Latine <hi>regula</hi> nuncupatur.
Regula autem <emph>264</emph> dicta, quod recte ducit, nec
aliquando aliorsum trahit. Alii dixerunt regulam dictam
vel quod regat, vel quod normam recte vivendi
praebeat, vel quod distortum pravumque quid corrigat.</p>
<p>2. Canones autem generalium conciliorum a
temporibus Constantini coeperunt. In praecedentibus
namque annis, persecutione fervente, docendarum
plebium minime dabatur facultas.</p>
<p>3. Inde Christianitas in diversas haereses est scissa,
quia non erat licentia episcopis in unum convenire,
nisi tempore supradicti imperatoris. Ipse namque dedit
facultatem Christianis libere congregari.</p>
<p>
            <pb n="0243B"/>
          </p>
<p>4. Sub hoc etiam sancti Patres in concilio Nicaeno
de omni orbe terrarum convenientes, juxta
fidem evangelicam et apostolicam, secundum post
apostolos symbolum tradiderunt.</p>
<p>5. Inter caetera autem concilia quatuor esse (scimus)
venerabiles synodos, quae totam principaliter fidem
complectuntur, quasi quatuor Evangelia, vel totidem
paradisi flumina.</p>
<p>6. Harum prima Nicaena synodus trecentorum
octodecim episcoporum Constantino Augusto imperante
peracta est. In qua Arianae perfidiae damnata
blasphemia, quam de inaequalitate sanctae Trinitatis
idem Arius asserebat; consubstantialem Deo Patri, <emph>265</emph> 
 Deum Filium eadem sancta synodus per symbolum
definivit.</p>
<p>
            <pb n="0243C"/>
          </p>
<p>7. Secunda synodus centum quinquaginta Patrum
sub Theodosio seniore Constantinopoli congregata
est, quae Macedonium, Spiritum Sanctum Deum esse
negantem, condemnans, consubstantialem Patri et
Filio sanctum Spiritum demonstravit, dans symboli
<pb n="0244A"/>
formam, quam tota Graecorum et Latinorum confessio
in Ecclesiis praedicat.</p>
<p>8. Tertia synodus Ephesina prima, ducentorum
episcoporum sub juniore Theodosio Augusto edita,
quae Nestorium duas personas in Christo asserentem
justo anathemate condemnavit, ostendens manere in
duabus naturis unam Domini Jesu Christi personam.</p>
<p>9. Quarta synodus Chalcedonensis sexcentorum
triginta sacerdotum sub Martiano principe habita est,
in qua Euthychem Constantinopolitanum abbatem
Verbi Dei et carnis unam naturam pronuntiantem,
et ejus defensorem Dioscorum quemdam Alexandrinum
episcopum, et ipsum rursum Nestorium cum
reliquis haereticis una Patrum sententia praedamnavit,
praedicans eadem synodus Christum Dominum
<pb n="0244B"/>
de Virgine sic natum, ut in eo substantiam et divinae
et humanae confiteamur naturae.</p>
<p>10. Quatuor hae sunt synodi principales, fidei
doctrinam plenissime <emph>266</emph> praedicantes; sed et si
qua sunt concilia quae sancti Patres spiritu Dei
pleni sanxerunt, post istorum quatuor auctoritatem
omni manent stabilita vigore, quorum gesta in
hoc corpore condita continentur.</p>
<p>11. Synodus autem ex Graeco interpretatur <hi>comitatus,</hi> 
vel <hi>coetus.</hi> </p>
<p>12. Concilii vero nomen tractum est ex more Romano.
Tempore enim quo causae agebantur, conveniebant
omnes in unum, communique intentione tractabant.
Unde et concilium a communi intentione
dictum, quasi <hi>communicilium.</hi> Nam cilia oculorum
<pb n="0244C"/>
sunt. Unde, et CONSIDIUM, <hi>consilium, d</hi> in <hi>l</hi> litteram
transeunte. <emph>267</emph>
          </p>
<p>13. Coetus vero conventus est, vel congregatio,
a <hi>coeundo,</hi> id est, conveniendo in unum.
Unde et conventus est nuncupatus; sicut conventus
<pb n="0245A"/>
coetus, vel concilium a societate multorum in unum.
</p>
        </div2>

<div2>
          <head>CAPUT XVII. <hi>De cyclo paschali.</hi> </head>
<p>1. Paschalem cyclum Hippolytus episcopus temporibus
Alexandri imperatoris primus conscripsit.
Post quem probatissimi auctores Eusebius <emph>268</emph> Caesariensis,
 Theophilus Alexandrinus, Prosper quoque
natione Aquitanus, atque Victorius, amplificatis ejusdem
festivitatis rationibus, multiplices circulos ediderunt.</p>
<p>2. Cujus quidem rationem beatissimus Cyrillus
Alexandrinae urbis episcopus in XCV annos per
quinquies decem novies calculans, quoto Kalendas,
vel luna debeat paschalis solemnitas celebrari,
summa brevitate notavit.</p>
<p>
            <pb n="0245B"/>
          </p>
<p>3. Cyclus autem vocatus, eo quod in orbem digestus
sit, et quasi in circulo dispositum ordinem complectatur
annorum sine varietate et sine ulla arte.</p>
<p>4. Unde factum est ut cujusque materiae carmina
 simplici formitate facta cyclica vocarentur. Hinc
et laterculum dictum, quod ordinem habeat stratum
annorum.</p>
<p>
            <emph> <emph>269</emph> 5. <hi>Primus cyclus decemnovenatis.</hi> </emph>
<list>
<item>
                <emph> <hi>Lunae.</hi> </emph>
              </item>
<item>XX</item>
<item>XVI</item>
<item>XVII</item>
<item>XX</item>
<item>XV</item>
<item>XVI</item>
            </list>

<pb n="0245C"/>
<list>
<item>XIX</item>
<item>XX</item>
<item>XV</item>
<item>XVIII</item>
<item>XIX</item>
<item>XV</item>
<item>XVII</item>
<item>XVIII</item>
<item>XXI</item>
<item>XVII</item>
<item>XVII</item>
            </list>

<pb n="0246A"/>
          </p>
<p>
            <emph>6. <hi>Secundus cyclus lunae.</hi> </emph>
<list>
<item>XX</item>
<item>XXI</item>
<item>XVIII</item>
<item>XX</item>
<item>XXI</item>
<item>XVII</item>
<item>XX</item>
<item>XX</item>
<item>XVI</item>
<item>XVII</item>
<item>XX</item>
<item>XV</item>
<item>XVI</item>
            </list>

<pb n="0246B"/>
          </p>
<p>
            <emph>7. <hi>Tertius Cyclus lunae.</hi> </emph>
<list>
<item>XIX</item>
<item>XV</item>
<item>XV</item>
<item>XVIII</item>
<item>XXI</item>
<item>XV</item>
<item>XVII</item>
<item>XVIII</item>
<item>XV</item>
<item>XVIII</item>
<item>XVIII</item>
<item>XXI</item>
<item>XVII</item>
<item>XVIII</item>
            </list>

<pb n="0246C"/>
<list>
<item>XX</item>
<item>XVI</item>
<item>XXII</item>
<item>XX</item>
<item>XX</item>
<item>XVI</item>
<item>XIX</item>
<item>XX</item>
<item>XV</item>
<item>XVIII</item>
<item>XVIII</item>
            </list>

<pb n="0247A"/>
          </p>
<p>
            <emph>8. <hi>Quartus cyclus lunae.</hi> </emph>
<list>
<item>XIX</item>
<item>XV</item>
<item>XIX</item>
<item>XV</item>
<item>XVI</item>
<item>XVIII</item>
<item>XXI</item>
<item>XV</item>
<item>XVIII</item>
<item>XVIII</item>
<item>XXI</item>
<item>XVII</item>
<item>XVIII</item>
<item>XX</item>
            </list>

<pb n="0247B"/>
          </p>
<p>
            <emph>9. <hi>Quintus cyclus lunae.</hi> </emph>
<list>
<item>XVI</item>
<item>XVI</item>
<item>XX</item>
<item>XV</item>
<item>XVI</item>
<item>XIX</item>
<item>XX</item>
<item>XVI</item>
<item>XIX</item>
<item>XX</item>
<item>XVI</item>
<item>XVII</item>
<item>XIX</item>
            </list>

<pb n="0247C"/>
<table>
<row>
                <cell>B. Com. an. II Idus April.</cell>
                <cell>XV</cell>
              </row>
<row>
                <cell>C. VI Kal. April.</cell>
                <cell>XVI</cell>
              </row>
<row>
                <cell>Em. XVI Kal. Maii</cell>
                <cell>XVIII</cell>
              </row>
<row>
                <cell>C. VI Idus. April.</cell>
                <cell>XXI</cell>
              </row>
<row>
                <cell>B.  C. IX Kal. April.</cell>
                <cell>XV</cell>
              </row>
<row>
                <cell>E. II Idus. April.</cell>
                <cell>XVIII</cell>
              </row>
<row>
                <cell>C. II Non. April.</cell>
                <cell>XX</cell>
              </row>
<row>
                <cell>E. VIII Kal. Maii</cell>
                <cell>XXI</cell>
              </row>
<row>
                <cell>B.  C. V Idus April.</cell>
                <cell>XVII</cell>
              </row>
<row>
                <cell>C. II Kal. April.</cell>
                <cell>XX</cell>
              </row>
<row>
                <cell>E. XII Kal. Maii</cell>
                <cell>XX</cell>
              </row>
<row>
                <cell>C. Non. April.</cell>
                <cell>XVI</cell>
              </row>
<row>
                <cell>B.  C. V Kal. April.</cell>
                <cell>XVI</cell>
              </row>
</table>
          </p>

<p>10. Post cujus expletionem ad primum exordium
recurrendum. Antiquitus Ecclesia Pascha decima
<pb n="0247D"/>
quarta luna cum Judaeis celebrabat, quocunque die
occurreret: quem ritum sancti Patres in Nicaena synodo
prohibuerunt, constituentes non solum lunam
paschalem et mensem inquirere, sed etiam et diem
Resurrectionis dominicae observare, et ob hoc Pascha
a quarta decima luna usque ad vigesimam primam
extenderunt, ut dies Dominicus non omitteretur.</p>
<p>
            <pb n="0248A"/>
          </p>
<p>11. Paschae autem vocabulum non Graecum, sed
Hebraeum est; nec a passione, quoniam <foreign xml:lang="greek">πάσχειν</foreign> Graece
dicitur <hi>pati,</hi> sed a <hi>transitu</hi> Hebraeo verbo Pascha appellatum
est, eo quod tunc populus Dei <emph>273</emph> ex Aegypto
transierit. Unde et in Evangelio: <hi>Cum vidisset,</hi> inquit, <hi>Jesus, quia venit hora ut transiret de mundo ad Patrem.</hi> </p>
<p>12. Cujus nox ideo pervigil ducitur, propter adventum
Regis ac Dei nostri, ut tempus resurrectionis
ejus nos non dormientes, sed vigilantes inveniat. Cujus
noctis duplex ratio est, sive quod in ea vitam tunc
recepit cum passus est; sive quod postea eadem hora
qua resurrexit ad judicandum venturus est.</p>
<p>13. Eo autem modo agimus Pascha, ut non solum
mortem et resurrectionem Christi in memoriam revocemus,
sed etiam caetera ( quae circa eum attestantur)
<pb n="0248B"/>
ad sacramentorum significationem inspiciamus.</p>
<p>14. Propter initium enim novae vitae, et propter
novum hominem, quem jubemur induere, et exuere
veterem, expurgantes vetus fermentum, ut simus
nova conspersio, quoniam Pascha nostrum immolatus
est Christus; propter hanc ergo vitae novitate
primus mensis in anni mensibus celebrationi paschali
mystice attributus est.</p>
<p>15. Quod vero tertiae hebdomadae die Pascha celebratur,
id est qui dies occurrit a quarta decima in
vicesimam primam, hoc significat quia in toto tempore
saeculi, quod septenario dierum numero agitur,
nunc tertium tempus hoc sacramentum aperuit.</p>
<p>16. Primum enim tempus est ante legem, secundum
sub lege, tertium sub gratia. Ubi jam manifestatum est
<pb n="0248C"/>
sacramentum prius occultum in prophetico aenigmate,
ideo et propter haec tria saeculi tempora resurrectio
Domini triduana est.</p>
<p>17. Quod vero a quarta decima luna usque ad vigesimam
primam <emph>274</emph> per dies septem paschalis dies
quaeritur, hoc fit propter ipsum numerum septenarium,
quo universitatis significatio saepe figuratur,
qui etiam ipsi Ecclesiae tribuitur propter instar
universitatis, unde et Joannes apostolus, in Apoc.,
ad septem scribit Ecclesias.</p>
<p>18. Ecclesia vero in ista adhuc mortalitate carnis
constituta, propter ipsam mutabilitatem, lunae nomine
in Scripturis significatur.</p>
<p>19. Varia autem observantia opinionum paschalis
festivitatis interdum errorem gignit. Latini namque
<pb n="0248D"/>
a tertio Nonas Martii, usque in tertium Nonas Aprilis
primi mensis lunam inquirunt, et si quarta decima
luna die Dominico provenerit, in alio die Dominico
Pascha protrahunt.</p>
<p>20. Graeci primi mensis lunam ab octavo Idus
Martias usque in diem Non. April. observant, et si
quinta decima luna die Dominico incurrerit, sanctum
<pb n="0249A"/>
Pascha celebrant. Hujusmodi igitur dissensio inter
utrosque Paschalem regulam turbat.</p>
<p>21. Communis annus dicitur qui duodecim tantum
lunas, hoc est, dies CCCLIV habet. Dictus autem communis,
quia saepe duo ita conjuncti incedunt, ut invicem
se in Paschali solemnitate sequantur; nam
embolismus annus semper solus est.</p>
<p>22. Embolismus annus est qui tredecim menses lunares,
id est, CCCLXXXIV dies habere monstratur.
Ipse est annus sancto Moysi divinitus revelatus, in
quo jubentur ii qui longius habitabant in secundo
mense Pascha celebrare.</p>
<p>23. Embolismus autem nomen Graecum est, quod
interpretatur Latine <hi>superaugmentum,</hi> eo quod expleat
numerum annorum communium, quibus undecim
<pb n="0249B"/>
lunares dies deesse cernuntur.</p>
<p>24. Embolismi autem anni et communes sic inveniuntur.
Si enim a quarta decima luna Paschae praecedentis,
usque ad quartam decimam sequentis
CCCLXXXIV dies fuerint, embolismalis annus est; si
CCCLIV, communis.</p>
<p>25. Bissextus est post annos quatuor unus dies adjectus.
Crescit enim per singulos annos quarta pars
assis. At ubi quarto anno assem compleverit, bissextum
unum facit.</p>
<p>26. Dictus autem bissextus, quia <hi>bis sexies</hi> ductus
assem <emph>275</emph> facit, quod est unus dies; sicut <hi>quadrantem</hi> 
propter <hi>quater ductum,</hi> quod est bissextus, quem
super dierum cursum in anno sol facit; sive quod
nequeat annus subintroduci, nisi bissexto Kal. Mart.
<pb n="0249C"/>
computaveris, hoc est, et prima die sexta Kal. Martias,
et addito bissexto alio die sexto Kal. Martias iteraveris.</p>
<p>27. A sexto autem Kal. Martias usque in diem
pridie Kalendas Januarias, in lunae cursu bissextus
apponitur, atque inde detrahitur.</p>
<p>28. Intercalares autem dies idcirco vocantur, quia
interponuntur, ut ratio lunae solisque conveniant. <hi>Calare</hi> 
 enim <hi>ponere</hi> dicitur; <hi>intercalare, interponere.</hi> </p>
<p>29. Epactas Graeci vocant, Latini adjectiones annuas
lunares, quae per undenarium numerum usque
ad tricenarium in se revolvuntur. Quas ideo Aegyptii
adjiciunt, ut lunaris emensio rationi solis aequetur.</p>
<p>30. Luna enim juxta cursum viginti novem semis
dies lucere dignoscitur, et fiunt in annum lunarem
dies CCCLIV. Remanent ad cursum anni solaris dies
<pb n="0249D"/>
undecim, quos Aegyptii adjiciunt.</p>
<p>31. Unde et adjectiones vocantur: absque his
non invenies lunam quota sit in quolibet anno,
et mense, et die. Istae epactae semper XI Kal.
<pb n="0250A"/>
April. reperiuntur in eadem luna quae fuerit eo die.</p>
<p>32. Continentur autem circulo decemnovenali: sed
cum ad XXIX Epactas pervenerit, qui est circulus decemnovenalis,
jam sequenti anno non addes super viginti
novem, undecim, ut decem annunties detractis
triginta, sed inde reverteris, ut undecim pronunties.</p>
</div2>

<div2>
          <head>CAPUT XVIII. <hi>De reliquis festivitatibus.</hi> </head>
<p>1. Festivitas dicta a festis diebus, quasi <hi>festiditas,</hi> 
eo quod in eis <emph>276</emph> sola res divina fit. Quibus contrarii
sunt fasti, in quibus jus fatur, id est, dicitur.
Solemnitas a sacris dicitur, ita suscepta, ut mutari
ob religionem non debeat a <hi>solo,</hi> id est, firmo, atque
solido nominata.</p>
<p>2. Celebritas autem nominatur, quod non ibi terrena,
<pb n="0250B"/>
sed coelestia tantum agantur.</p>
<p>3. Pascha festivitatum omnium prima est, de
cujus vocabulo jam superius dictum est.</p>
<p>4. Pentecoste sicut et Pascha apud Hebraeos celebris
dies erat, quae post quinque decadas Paschae
celebratur; unde et vocabulum sumpsit. <foreign xml:lang="greek">Πέντε</foreign> enim
Graece <hi>quinque,</hi> in quo die secundum legem panes
propositionis de novis frugibus offerebantur.</p>
<p>5. Cujus figuram annus jubilaeus in Testamento
veteri gessit; quae nunc iterum per figuram repromissionis
aeternam requiem praefigurat.</p>
<p>6. Epiphania Graece, Latine <hi>apparitio,</hi> sive <hi>manifestatio</hi> 
vocatur. Eo enim die Christus sideris indicio
magis apparuit adorandus. Quod fuit figura primitiae
credentium gentium.</p>
<p>
            <pb n="0250C"/>
          </p>
<p>7. Quo die et dominici baptismatis sacramentum,
et permutatae in vinum aquae, factorum per Dominum
signorum principia exstiterunt.</p>
<p>8. Duae sunt autem Epiphaniae: prima in qua natus
Christus pastoribus Hebraeorum angelo nuntiante apparuit;
secunda, ex qua in gentium populis stella indice
praesepis cunabula magis adoraturis exhibuit. <emph>277</emph>
          </p>
<p>9. Scenopegia solemnitas Hebraeorum, de
Graeco in Latinum, tabernaculorum dedicatio interpretatur,
quae celebrabatur a Judaeis in memoriam
expeditionis, cum ab Aegypto promoti, in tabernaculis
agebant, et ex eo Scenopegia; <foreign xml:lang="greek">σκήνη</foreign> enim
Graece <hi>tabernaculum</hi> dicitur. Quae solemnitas apud
Hebraeos Septembri mense celebrabatur.</p>
<p>10. Neomenia, apud nos Kalendae; apud Hebraeos
<pb n="0250D"/>
autem (quia secundum lunarem cursum menses
supputantur), et Graece <foreign xml:lang="greek">μήνη</foreign> <hi>luna</hi> appellatur; inde <hi>Neomenia,</hi> 
 id est, <hi>nova luna.</hi> </p>
<p>11. Erant enim apud Hebraeos ipsi dies Kalendarum
<pb n="0251A"/>
ex legali institutione solemnes, de quibus dicitur
in psalmo: <hi>Canite initio mensis tuba, in die insigni
solemnitatis vestrae.</hi> </p>
<p>12. Encaenia autem est nova templi dedicatio. Graece
enim <foreign xml:lang="greek">καινὸν</foreign> dicitur <hi>novum.</hi> Quando enim aliquid
novum dedicatur, encaenia dicitur. Hanc dedicationis
templi solemnitatem Judaei Octobri mense celebrant.</p>
<p>13. Dies Palmarum ideo dicitur, quia in eo Dominus
et Salvator noster, sicut propheta cecinit, Jerusalem
tendens asellum sedisse perhibetur. Tunc gradiens
cum ramis palmarum multitudo plebium obviam
ei clamaverunt: <hi>Osanna, benedictus qui venit
in nomine Domini, Rex Israel.</hi> </p>
<p>14. Vulgus autem ideo eum diem Capitilavium
<pb n="0251B"/>
vocant, quia tunc moris est lavandi capita infantium,
qui ungendi sunt, ne observatione quadragesimae
sordidata ad unctionem accederent. <emph>278</emph>
          </p>
<p>15. Hoc autem die symbolum competentibus
traditur propter confinem dominicae Paschae solemnitatem:
ut qui jam ad Dei gratiam percipiendam
festinant fidem, quam confiteantur agnoscant.</p>
<p>16. Coena dominica dicta est, eo quod in illo die
Salvator Pascha cum discipulis suis fecerit; quod
hodie, sicut est traditum, celebratur, sanctamque in
eo chrisma conficitur, atque initium novi, et veteris
cessatio Testamenti declaratur.</p>
<p>17. Sabbatum ab Hebraeis ex interpretatione vocabuli
sui requies nominatur, quod Deus in ipso,
perfecto mundo, requievisset.</p>
<p>
            <pb n="0251C"/>
          </p>
<p>18. Siquidem et eo die requievit in sepulcro Dominus,
ut quietis illius mysterium confirmaret, quod
Judaeis observandum in umbra futuri praeceptum est.
Sed postquam Christus in sepultura sua ejus figuram
adimplevit, observatio ejus quievit.</p>
<p>19. Dominicus dies proinde vocatur, quia in eo
resurrectionis Domini nostri gaudium celebratur.
 Qui dies non Judaeis, sed Christianis in resurrectionem
Domini declaratus est, et ex illo habere coepit
festivitatem suam.</p>
<p>20. Illis enim solum celebrandum Sabbatum traditum
est, quia erat ante requies mortuorum; resurrectio
autem nullius erat qui resurgens a mortuis
non moreretur.</p>
<p>
            <pb n="0252A"/>
          </p>
<p>21. Postquam autem facta est talis resurrectio in
corpore Domini, ut praeiret in capite Ecclesiae quod
corpus Ecclesiae speraret in fine, jam dies Dominicus,
id est, octavus, qui et primus, celebrari coepit.
<emph>279</emph> </p>
        </div2>

<div2>
          <head>CAPUT XIX. <hi>De officiis.</hi> </head>
<p>1. Officiorum plurima sunt genera, sed praecipuum
illud quod in sacris divinisque rebus habetur. Officium
autem ab <hi>efficiendo</hi> dictum, quasi <hi>efficium</hi> propter
decorem sermonis una mutata littera, vel certe ut quisque
illa agat quae nulli officiant, sed prosint omnibus.</p>
<p>2. Vespertinum officium est in noctis initio vocatum,
 a stella Vespere, quae surgit oriente nocte.</p>
<p>3. Matutinum vero officium est in lucis initio, a
stella Lucifero appellatum, quae inchoante mane oritur.
<pb n="0252B"/>
Quorum duorum temporum significatione ostenditur
ut die ac nocte semper Deus laudetur.</p>
<p>4. Missa, tempore sacrificii, est quando catechumeni
foras mittuntur, clamante levita: <hi>Si quis
catechumenus remansit, exeat foras,</hi> et inde missa,
quia sacramentis altaris interesse non possunt qui
nondum regenerati noscuntur. <emph>280</emph>
          </p>
<p>5. Chorus est multitudo in sacris collecta, et
dictus chorus, quod initio in modum <hi>coronae</hi> circum
aras starent, et ita psallerent. Alii chorum dixerunt
a <hi>concordia,</hi> quae in charitate consistit, quia si charitatem
non habeat, respondere convenienter non potest.</p>
<p>6. Cum autem unus canit, Graece monodia,
 Latine sincinnium dicitur; cum vero duo canunt,
bicinium appellatur: cum multi, chorus. Nam chorea
<pb n="0252C"/>
ludicrum cantilenae, vel saltationes classium sunt.</p>
<p>7. Antiphona ex Graeco interpretatur vox reciproca,
duobus scilicet choris alternatim psallentibus
ordine commutato, sive de uno ad unum, quod
genus psallendi Graeci invenisse traduntur.</p>
<p>8. Responsorios Itali tradiderunt, quod inde responsorios
cantus vocant, quod alio desinente, id alter
respondeat. Inter responsorios autem et antiphonas
hoc differt, quod in responsoriis unus versum dicit,
in antiphonis autem versibus alternant chori.</p>
<p>9. Lectio dicitur, quia non cantatur, ut psalmus,
vel hymnus, sed legitur tantum. Illic enim modulatio,
hic sola pronuntiatio quaeritur.</p>
<p>10. Canticum est vox cantantis in laetitiam.</p>
<p>
            <pb n="0253A"/>
          </p>
<p>11. Psalmus autem dicitur qui cantatur ad psalterium,
quo <emph>281</emph> usum esse David prophetam in magno
mysterio prodit historia. Haec autem duo in quibusdam
psalmorum titulis juxta musicam artem alternatim
sibi apponuntur.</p>
<p>12. Nam canticum psalmi est cum id quod organum
modulatur vox postea cantantis eloquitur. Psalmus
vero cantici cum quod humana vox praeloquitur ars
organi modulantis imitatur. Psalmus autem a psalterio
dicitur, unde nec mos est ex alio opere eum componi.</p>
<p>13. Tres autem gradus sunt in cantando: primus
succentoris, secundus incentoris, tertius accentoris.</p>
<p>14. Diapsalma Hebraeum verbum quidam esse
volunt, quo significatur <hi>semper,</hi> id est, quod illa quibus
hoc interponitur sempiterna esse confirment.</p>
<p>
            <pb n="0253B"/>
          </p>
<p>15. Quidam vero Graecum verbum existimant, quo
significatur intervallum psallendi, ut psalma sit
quod psallitur; diapsalma vero interpositum in
psallendo silentium, ut quemadmodum sympsalma
dicitur vocum copulatio in cantando, ita diapsalma
disjunctio earum, ubi quaedam requies disjunctae
continuationis ostenditur.</p>
<p>16. Unde illud probabile est non conjungendas
sententias in psallendo, ubi diapsalma interpositum
fuerit, quia ideo interponitur, ut <emph>282</emph> conversio
sensuum vel personarum esse noscatur.</p>
<p>17. Hymnus est canticum laudantium, quod de
Graeco in Latinum laus interpretatur, pro eo quod
sit carmen laetitiae et laudis. Proprie autem hymni
sunt cantus continentes laudem Dei. Si ergo sit laus,
<pb n="0253C"/>
et non sit Dei, non est hymnus; si sit et laus, et Dei
laus, et non cantetur, non est hymnus. Si ergo et in
laudem, et Dei, et cantatur, tunc est hymnus.</p>
<p>18. Cui contrarius est threnus, quod est lamenti
carmen et funeris</p>
<p>19. Alleluia duorum verborum interpretatio est,
hoc est, <hi>laus Dei,</hi> et est Hebraeum. <hi>Ia</hi> enim unum est de
decem nominibus quibus apud Hebraeos Deus vocatur.</p>
<p>20. Amen significat <hi>vere,</hi> sive <hi>fideliter,</hi> quod et
ipsum Hebraeum est. Quae duo verba <hi>amen</hi> et <hi>alleluia,</hi> 
nec Graecis, nec Latinis, nec barbaris, licet in suam
linguam omnino transferre, vel alia lingua enuntiare.
Nam quamvis interpretari possint, propter sanctiorem
tamen auctoritatem servata est ab apostolis in iis
propriae linguae antiquitas.</p>
<p>
            <pb n="0253D"/>
          </p>
<p>21. Tanto enim sacra sunt nomina, ut etiam Joannes
<pb n="0254A"/>
in Apocalypsi referat se, Spiritu revelante, vidisse
et audivisse vocem coelestis exercitus tanquam
vocem aquarum multarum, et tonitruum validorum
dicentium <hi>amen</hi> et <hi>alleluia;</hi> ac per hoc sic oportet
in terris utraque dici sicut in coelo resonant.</p>
<p>22. Osianna in alterius linguae interpretationem in
toto transire <emph>283</emph> non potest. <hi>Osi</hi> enim <hi>salvifica</hi> interpretatur; <hi>anna</hi> 
 interjectio est, motum animi significans
sub deprecantis affectu.</p>
<p>23. Integre autem dicitur <hi>osianna,</hi> quod nos, corrupta
media vocabuli littera, et elisa, dicimus <hi>osanna,</hi> 
 sicut fit in versibus cum scandimus. Littera
enim prima verbi sequentis extremam prioris verbi
veniens excludit, et dicitur Hebraice <hi>osianna,</hi> quod
interpretatur <hi>salvifica,</hi> subaudiendo vel <hi>populum
<pb n="0254B"/>
tuum,</hi> vel <hi>totum mundum.</hi> </p>
<p>24. Offertorium tali ex causa sumpsit vocabulum.
 <hi>Fertum</hi> enim dicitur oblatio quae altari offertur et
sacrificatur a pontificibus, a quo offertorium nominatur,
quasi <hi>propter fertum.</hi> </p>
<p>25. Oblatio vocatur, quia offertur.</p>
<p>26. Dona proprie divina dicuntur munera hominum.</p>
<p>27. Nam munera dicuntur obsequia quae pauperes
divitibus loco munerum solvunt; itaque munus homini
datur, donum Deo; unde etiam in templis donaria
dicimus. Munera autem vocantur, quia <hi>manibus</hi> 
vel accipiuntur, vel dantur.</p>
<p>28. Duo autem sunt quae offeruntur: donum et
sacrificium.</p>
<p>29. Donum dicitur quidquid auro argentoque, aut
<pb n="0254C"/>
qualibet alia specie, efficitur.</p>
<p>30. Sacrificium autem est victima, et quaecunque
cremantur in ara, seu ponuntur. Omne autem quod
Deo datur, aut dedicatur, aut consecratur. Quod dedicatur, <hi>dicendo</hi> 
 datur, unde et appellatur. Unde errant
qui dedicationem consecrationem putant significare. <emph>284</emph>
          </p>
<p>31. Immolatio ab antiquis dicta eo quod in <hi>mole</hi> 
 altaris posita victima caederetur, unde et mactatio
post immolationem est. Nunc autem immolatio pani
et calici convenit, libatio autem tantummodo calicis
oblatio est.</p>
<p>32. Hinc est illud: <hi>Et libavit de sanguine
uvae,</hi> sic et saecularium quidam poetarum: <hi>Nunc
pateras libate Jovi . . . . Libare</hi> enim proprie <hi>fundere</hi> 
est, sumptumque nomen de Libero quodam, qui in
<pb n="0254D"/>
Graecia usum reperit vitis.</p>
<p>
            <pb n="0255A"/>
          </p>
<p>33. Hostiae apud veteres dicebantur sacrificia,
quae fiebant antequam ad hostem pergerent.</p>
<p>34. Victimae vero sacrificia quae post victoriam,
devictis hostibus, immolabantur; et erant victimae
majora sacrificia quam hostiae. Alii victimam dictam
putaverunt, quia <hi>ictu</hi> percussa cadebat, vel quia <hi>vincta</hi> 
ad aras ducebatur.</p>
<p>35. Holocaustum illud est ubi totum igne consumitur
quod offertur. Antiqui enim cum maxima
sacrificia administrarent, solebant totas hostias in
sacrorum consumere flamma, et ipsa erant holocaustomata.
 <foreign xml:lang="greek">Ὅλον</foreign> enim Graece <hi>totum</hi> dicitur, <foreign xml:lang="greek">καῦσις</foreign> <hi>incensio,</hi> 
 et holocaustum <hi>totum incensum.</hi> </p>
<p>36. Ceremoniae apud Latinos dicuntur sacra omnia
quae apud Graecos orgia vocantur. Proprie autem
<pb n="0255B"/>
visum est doctoribus a <emph>285</emph> <hi>carendo</hi> appellari ceremonias,
quasi <hi>carimonias,</hi> eo quod iis quae in sacris
divinis offeruntur, in suo usu <hi>carerent</hi> homines; quod
etiam nomen in usu est litterarum sanctarum.</p>
<p>37. Alii ceremonias proprie in observationibus Judaeorum
credunt: abstinentiam scilicet quarumdam
escarum secundum veterem legem, eo quod observantes
careant his rebus quibus se abstinuerint.</p>
<p>38. Sacrificium dictum, quasi <hi>sacrum factum,</hi> quia
prece mystica consacratur in memoriam pro nobis
dominicae passionis; unde hoc eo jubente corpus
Christi et sanguinem dicimus, quod, dum sit ex fructibus
terrae, sanctificatur, et fit sacramentum, operante
visibiliter Spiritu Dei, cujus panis et calicis
sacramentum Graeci Eucharistiam dicunt, quod Latine
<pb n="0255C"/> <hi>bona gratia</hi> 
 interpretatur. Et quid melius corpore
et sanguine Christi?</p>
<p>39. Sacramentum est in aliqua celebratione,
cum res gesta ita fit ut aliquid significare intelligatur,
quod sancte accipiendum est. Sunt autem sacramenta
baptismus et chrisma, corpus et sanguis.</p>
<p>40. Quae ob id sacramenta dicuntur, quia sub tegumento
corporalium rerum virtus divina secretius salutem
eorumdem <emph>286</emph> sacramentorum operatur, unde et
a <hi>secretis</hi> virtutibus, vel a <hi>sacris</hi> sacramenta dicuntur.</p>
<p>41. Quae ideo fructuose penes Ecclesiam fiunt,
quia sanctus in ea manens Spiritus eumdem sacramentorum
latenter operatur effectum.</p>
<p>42. Unde seu per bonos seu per malos ministros
intra Dei Ecclesiam dispensentur, tamen
<pb n="0255D"/>
quia Spiritus sanctus mystice illa vivificat, qui quondam
apostolico in tempore visibilibus apparebat operibus,
nec bonorum meritis dispensatorum amplificantur
haec dona, nec malorum attenuantur, quia <hi>neque
qui plantat est aliquid, neque qui rigat, sed qui incrementum
dat Deus;</hi> unde et Graece mysterium dicitur
<pb n="0256A"/>
quod secretam et reconditam habeat dispositionem.</p>
<p>43. Baptismus Graece, Latine <hi>tinctio</hi> interpretatur,
quae idcirco tinctio dicitur, quia ibi homo spiritu
gratiae in melius immutatur, et longe aliud quam
erat efficitur.</p>
<p>44. Prius enim deformitate peccatorum foedi
eramus, in ipsa tinctione reddimur pulchri dealbatione
virtutum, unde in Canticis scribitur canticorum:
 <hi>Quae est ista quae ascendit dealbata?</hi> </p>
<p>45. Cujus mysterium non aliter nisi sub Trinitatis
designatione, id est, Patris, et Filii, et Spiritus sancti
 cognominatione completur, dicente Domino ad
apostolos: <hi>Ite, docete omnes gentes, baptizantes eos
in nomine Patris, et Filii, et Spiritus sancti.</hi> </p>
<p>46. Sicut enim in tribus testibus stat omne verbum,
<pb n="0256B"/>
ita hoc sacramentum confirmat ternarius numerus
nominum divinorum. <emph>287</emph>
          </p>
<p>47. Quod autem per aquam baptismus datur,
haec ratio est. Voluit enim Dominus ut res illa invisibilis,
per congruens, sed profecto contrectabile et
visibile, impenderetur elementum, super quod etiam
in principio ferebatur Spiritus sanctus.</p>
<p>48. Nam sicut aqua purgatur exterius corpus, ita
latenter ejus mysterio per Spiritum sanctum purificatur
et animus. Cujus sanctificatio ita est.</p>
<p>49. Invocato enim Deo descendit Spiritus sanctus
de coelis, et medicatis aquis, sanctificat eas de semetipso;
et accipiunt vim purgationis, ut in eis, ut
caro, et anima delictis inquinata mundetur.</p>
<p>50. Chrisma Graece, Latine <hi>unctio</hi> nominatur,
<pb n="0256C"/>
ex cujus nomine, et Christus dicitur, et homo post
lavacrum sanctificatur.</p>
<p>51. Nam sicut in baptismo peccatorum remissio
datur, ita per unctionem sanctificatio spiritus adhibetur,
et hoc de pristina disciplina, qua ungi in sacerdotium
et in regnum solebant, ex quo et Aaron a
Moyse unctus est.</p>
<p>52. Quae dum carnaliter fit, spiritualiter proficit;
quomodo et in ipsa baptismi gratia visibilis actus est
quod in aqua mergimur, sed spiritalis effectus quod
delictis mundamur.</p>
<p>53. Hoc significat illud unguentum quod peccatrix
mulier <emph>288</emph> super pedes, et ea quae dicitur non
fuisse peccatrix super caput Jesu fudisse scribuntur.</p>
<p>54. Manus impositio ideo fit, ut per benedictionem
<pb n="0256D"/>
advocatus invitetur Spiritus sanctus. Tunc
enim ille Paracletus, post mundata et benedicta
corpora, libens a Patre descendit, et quasi super
baptismi aquam, tanquam super pristinam, sedem
recognoscens, quiescit. Nam legitur quod in
principio aquis superferebatur Spiritus sanctus</p>
<p>
            <pb n="0257A"/>
          </p>
<p>55. Exorcismus Graece, Latine <hi>conjuratio,</hi> sive
sermo increpationis est adversus diabolum, ut discedat,
sicut est in Zacharia: <hi>Et ostendit mihi Jesum
sacerdotem magnum stantem coram angelo Domini, et
Satan stabat a dextris ejus, ut adversaretur ei, et
dixit Dominus ad Satan: Increpet Dominus in te,
qui elegit Jerusalem.</hi> </p>
<p>56. Hoc est exorcismus, increpare et conjurare
adversus diabolum; unde sciendum quod non creatura
Dei in infantibus exorcizatur, aut exsufflatur,
sed ille sub quo sunt omnes qui cum peccato nascuntur.
Est enim princeps peccatorum.</p>
<p>57. Symbolum per linguam Graecam <hi>signum,</hi> 
vel <hi>collatio</hi> interpretatur. Discessuri enim apostoli
ad evangelizandum in gentibus, hoc sibi praedicationis
<pb n="0257B"/>
signum, vel indicium posuerunt.</p>
<p>58. Continet autem confessionem Trinitatis, et
unitatem Ecclesiae, et omne Christiani dogmatis sacramentum.
Quod symbolum fidei et spei nostrae non
scribitur in charta et atramento, sed in tabulis
cordis carnalibus. <emph>289</emph>
          </p>
<p>59. Oratio petitio dicitur. Nam <hi>orare</hi> est <hi>petere,</hi> 
sicut EXORARE <hi>impetrare.</hi> Constat autem oratio
loco et tempore. Loco, quia non ubique, cum prohibeamur
a Christo orare in publico, sed ubi opportunitas
dederit, aut necessitas importaverit. Neque enim contra
praeceptum reputatur ab apostolis factum, qui in carcere
audientibus custodibus orabant, et canebant Deo.</p>
<p>60. De tempore vero dictum est: <hi>Sine intermissione
orate,</hi> sed hoc singularibus. Nam est observatio
<pb n="0257C"/>
quarumdam horarum communium, quae diei inter spatia
signant, tertia, sexta, et nona; similiter et noctis.</p>
<p>61. Sed ideo orandi hae horae divisae sunt, ut si forte
aliquo fuerimus opere detenti, ipsum nos ad officium
tempus admoneat, quae tempora in Scripturis inveniuntur.</p>
<p>62. Primum enim sanctus Spiritus, congregatis
discipulis, hora tertia infusus est. Petrus, qua die
visionem communicationis in illo vasculo expertus
est, sexta hora orandi gratia ascenderat. Idem etiam
cum Joanne hora nona templum adiit, quando paralyticum
sanitati reformavit.</p>
<p>63. Sed et Danielem legimus haec tempora in
oratione observasse, et utique ex Israelis disciplina,
ut ne minus quam ter <emph>290</emph> die adoremus. Debitores
<pb n="0257D"/>
enim sumus trium personarum, Patris, et Filii, et
Spiritus sancti, exceptis utique et aliis legitimis orationibus,
quae sine ulla admonitione debentur in ingressu
lucis ac noctis, sive vigiliarum; sed et cibum
non prius sumere quam interposita oratione.</p>
<p>
            <pb n="0258A"/>
          </p>
<p>64. Priora enim habenda sunt spiritus refrigeria,
quia priora coelestia quam terrena. Qui autem vult
orationem suam volare ad Dominum, faciat illi duas
alas, jejunium et eleemosynam, et ascendet celeriter,
et exaudietur.</p>
<p>65. Jejunium est parcimonia victus, abstinentiaque
ciborum, cui nomen est inditum ex quadam parte
viscerum tenui semper et vacua, quod vulgo <hi>jejunum</hi> 
vocatur. Unde jejunii nomen creditur derivatum,
quod sui inedia viscera vacua et exinanita existunt.</p>
<p>66. Jejunium autem et statio dicitur. Statio autem
de militari exemplo nomen accepit, pro eo quod nulla
laetitia, sive tristitia, obveniens castris stationem militum
rescindat. Nam laetitia libentius, tristitia sollicitius
administrat disciplinam; unde et milites nunquam
<pb n="0258B"/>
immemores sacramenti magis stationibus parent.</p>
<p>67. Discernunt autem quidam inter jejunium et stationem. <emph>291</emph> 
 Nam jejunium est indifferenter cujuslibet
diei abstinentia, non secundum legem, sed secundum
propriam voluntatem, statio autem est observatio
statutorum dierum, vel temporum.</p>
<p>68. Dierum, ut quartae feriae et sextae jejunium ex
veteri lege praeceptum, de qua statione in Evangelio
dixit ille: <hi>Jejuno bis in Sabbato,</hi> id est, quarta et sexta
Sabbati.</p>
<p>69. Temporum autem, quae legalibus ac propheticis
institutionibus terminatis temporibus statuta sunt
 ut jejunium quarti, quinti, septimi et decimi; vel,
sicut in Evangelio, dies illi in quibus ablatus est sponsus;
vel sicut observatio quadragesimae, quae in universo
<pb n="0258C"/>
orbe institutione apostolica observatur circa
confinium dominicae passionis.</p>
<p>70. His tertium genus quidam adjiciunt, quam <hi>xerophagiam</hi> 
 dicunt, abstinentiam scilicet humentium
ciborum. Unde, et nomen hoc datum, eo quod <hi>siccis</hi> 
quidam escis utantur.</p>
<p>71. Poenitentia appellata, quasi <hi>punitentia,</hi> eo quod
ipse homo in se puniat poenitendo quod male admisit;
nam nihil aliud agunt, quos veraciter poenitet, nisi ut
id quod male fecerunt impunitum esse non sinant. Eo
quippe modo sibi non parcentibus ille parcit, cujus
altum justumque judicium nullus contemptor evadit.</p>
<p>72. Perfecta est autem poenitentia, praeterita deflere,
et futura non admittere. Haec secunda in similitudinem
fontis purgatio est, ut si forte, impugnante diabolo, aliquod
<pb n="0258D"/>
peccatum irrepserit, hujus satisfactione purgetur. <emph>292</emph>
          </p>
<p>73. Satisfactio autem est causas peccatorum, et
suggestiones excludere, et ultra peccatum non iterare.</p>
<p>74. Reconciliatio vero est quae post complementum
poenitentiae adhibetur; nam sicut conciliamur Deo
<pb n="0259A"/>
quando primum a gentilitate convertimur, ita reconciliamur,
quando post peccatum poenitendo regredimur.</p>
<p>75. Exomologesis Graeco vocabulo dicitur, quod
Latine <hi>confessio</hi> interpretatur, cujus nominis duplex
significatio est. Aut enim in laude intelligitur confessio,
sicut est: <hi>Confiteor tibi, Pater, Domine caeli,
et terrae.</hi> Aut dum quisque confitetur sua peccata ab
eo indulgenda, cujus indeficiens est misericordia.</p>
<p>76. Ex hoc igitur Graeco vocabulo exprimitur et
frequentatur exomologesis, qua delictum nostrum
Domino confitemur, non quidem ut ignaro, cujus cognitioni
nihil occultum est, sed confessio est rei,
scilicet, ejus quae ignoratur professa cognitio.</p>
<p>77. Utile enim sibi ac jucundum quisquam esse
existimaverat, rapere, adulterari, furari; sed ubi haec
<pb n="0259B"/>
aeternae damnationi obnoxia esse cognovit, cognitis
iis, confitetur errorem.</p>
<p>78. Confessio autem erroris professio est desinendi;
desinendum ergo a peccatis, dum confessio
est. Confessio autem antecedit, remissio sequitur;
caeterum extra veniam est qui peccatum cognoscit,
nec cognitum confitetur.</p>
<p>
            <pb n="0260A"/>
          </p>
<p>79. Itaque exomologesis prosternendi et humilificandi
hominis disciplina est, habitu atque victu,
sacco et cineri incubare, corpus sordibus obscurare,
animum moeroribus dejicere, illa quae peccavit tristi
tractatione mutare.</p>
<p>80. Litaniae autem Graeco nomine appellantur, quae
Latine <emph>293</emph> dicuntur <hi>rogationes.</hi> Inter litaniam vero
et exomologesin hoc differt, quod exomologeses pro
sola confessione peccatorum aguntur; litaniae vero
indicuntur propter rogandum Dominum, et impetrandum
in aliquo misericordiam ejus.</p>
<p>81. Sed nunc jam utrumque vocabulum sub una
designatione habetur, nec distat vulgo utrum litaniae an
exomologeses dicantur. Supplicationis autem nomen
quodammodo nunc ex gentilitate retinetur.</p>
<p>
            <pb n="0260B"/>
          </p>
<p>82. Nam feriae, aut legitimae erant apud eos, aut
indictae. Indictae autem, quia paupertas antiqua Romanorum
ex collatione sacrificabat, aut certe de bonis
damnatorum. Unde supplicia dicuntur supplicationes,
quae fiebant de bonis passorum supplicia. Sacrae
enim res de rebus exsecrandorum fiebant.</p>
</div2>
      </div1>

<div1>
        <head>LIBER SEPTIMUS. DE DEO, ANGELIS, ET FIDELIUM ORDINIBUS.</head>
<div2>
          <head>CAPUT PRIMUM. <hi>De Deo.</hi> </head>
<pb n="0259C"/>
<p>1. Beatissimus Hieronymus, vir eruditissimus et
linguarum multarum peritus, Hebraeorum nominum
interpretationem primus in <emph>294</emph> Latinam linguam convertit.
Ex quibus, pro brevitate, praetermissis multis,
quaedam huic operi, adjectis interpretationibus, interponenda
studui.</p>
<p>2. Vocabulorum enim expositio satis indicat quid
velint intelligi. Habent enim quaedam ex propriis
causis nominum rationem. In principio autem decem
nomina ponimus, quibus apud Hebraeos Deus vocatur.</p>
<p>3. Primum apud Hebraeos Dei nomen   <hi>El</hi> dicitur,
quod alii Deum, alii etymologiam ejus exprimentes, <foreign xml:lang="greek">ἰσχυρὸν,</foreign>
 id est, <hi>fortem,</hi> interpretati sunt,
<pb n="0259D"/>
ideo quod nulla infirmitate opprimitur, sed fortis
est, et sufficiens ad omnia perpetranda.</p>
<p>4. Secundum nomen   <hi>Eloïm.</hi> </p>
<p>5. Tertium   <hi>Eloe,</hi> quod utrumque in Latinum
Deus dicitur. Est autem nomen in Latinum ex Graeca
appellatione translatum. Nam <hi>Deus</hi> Graece <foreign xml:lang="greek">Θεὸς</foreign> dicitur,
<pb n="0260C"/>
 quasi <foreign xml:lang="greek">δέος,</foreign> id est, <hi>timor;</hi> unde tractum est
nomen <hi>Deus,</hi> quod eum colentibus sit timori.</p>
<p>6. Deus autem proprie nomen est Trinitatis pertinens
ad Patrem, et Filium, et Spiritum sanctum.
Ad quam Trinitatem etiam reliqua quae in Deo infra
sunt posita vocabula referuntur.</p>
<p>7. Quartum nomen Dei dicitur   <hi>Sabaoth,</hi> 
quod vertitur in Latinum, <hi>exercituum,</hi> sive <hi>virtutum,</hi> 
de quo in psalmo ab angelis dicitur: <hi>Quis est iste
Rex gloriae? Dominus virtutum.</hi> </p>
<p>8. Sunt enim in hujusmodi ordinatione virtutes
multae, ut angeli, archangeli, principatus et potestates,
cunctique coelestis militiae ordines, quorum tamen
ille Dominus est. Omnes enim sub ipso sunt, ejusque
dominatui subjacent.</p>
<p>
            <pb n="0260D"/>
          </p>
<p>9. Quintum   <hi>Elion,</hi> quod interpretatur in Latinum <hi>excelsus,</hi> 
 <emph>295</emph> quia supra coelos est, sicut scriptum
est de eo: <hi>Excelsus Dominus, supra coelos gloria
ejus.</hi> Excelsus autem dictus, pro <hi>valde celsus. Ex</hi> 
enim pro <hi>valde</hi> ponitur, sicut <hi>eximius,</hi> quasi <hi>valde
eminens.</hi> </p>
<p>
            <pb n="0261A"/>
          </p>
<p>10. Sextum nomen   <hi>Eie,</hi> id est, <hi>qui est.</hi> Deus
enim solus, quia aeternus est, hoc est, quia exordium
non habet, essentiae nomen vere tenet. Hoc enim
nomen ad sanctum Moysen per angelum est delatum.</p>
<p>11. Quaerenti enim quod esset nomen ejus qui eum
pergere praecipiebat ad populum ex Aegypto liberandum,
respondit: <hi>Ego sum qui sum, et dices filiis Israel:
Qui est misit me ad vos;</hi> tanquam in ejus comparatione,
qui vere est, quia incommutabilis est, ea quae mutabilia
facta sunt quasi non sint.</p>
<p>12. Quod enim dicitur <hi>fuit,</hi> non est: et quod
dicitur <hi>erit,</hi> nondum est. Deus autem esse tantum
novit, fuisse et futurum esse non novit.</p>
<p>13. Solus enim Pater cum Filio et Spiritu sancto
veraciter est, cujus essentiae comparatum esse nostrum
<pb n="0261B"/>
non esse est. Unde et in communi eloquio dicimus:
 <hi>Vivit Deus,</hi> quia essentia vita vivit, quam mors non
habet.</p>
<p>14. Septimum   <hi>Adonai,</hi> quod generaliter Dominus
interpretatur, quod dominetur creaturae cunctae,
vel quod creatura omnis dominatui ejus deserviat.
Dominus ergo et Deus, vel quod dominetur
omnibus, vel quod timeatur a cunctis. <emph>296</emph>
          </p>
<p>15. Octavum   <hi>Ia,</hi> quod in Deo tantum
ponitur, quod etiam in <hi>alleluia</hi> in novissima syllaba
sonat.</p>
<p>16. Nonum <hi>Tetragrammaton,</hi> hoc est, <hi>quatuor
litterarum,</hi> quod proprie apud Hebraeos in Deo ponitur, 
 id est, duabus   <hi>ia, ia,</hi> quae duplicata
ineffabile illud et gloriosum nomen Dei efficiunt; dicitur
<pb n="0261C"/>
autem ineffabilis, non quia dici non potest, sed
quia finiri sensu et intellectu humano nullatenus potest,
et ideo quia de eo nihil digne dici potest, ineffabilis
est.</p>
<p>17. Decimum <hi>Saddai,</hi>   id est, <hi>Omnipotens.</hi> Vocatus
autem Omnipotens eo quod omnia potest, sed a faciendo
quod vult, non a patiendo quod non vult.
Quod si ei accideret, nequaquam esset Omnipotens;
facit enim quidquid vult, et inde Omnipotens.</p>
<p>18. Item Omnipotens, quia ipsius sunt omnia quae
ubique sunt. Solus enim totius mundi habet imperium.
Dicuntur autem et alia quaedam in Deum substantialiter
nomina, ut <hi>Immortalis, Incorruptibilis,
Incommutabilis, Aeternus.</hi> Unde et merito cunctae
praeponitur creaturae.</p>
<p>
            <pb n="0261D"/>
          </p>
<p>19. Immortalis, sicut de eo scriptum est: <hi>Qui solus
habet immortalitatem,</hi> quia in ejus natura nulla est
commutatio. Nam omnis mutabilitas non inconvenienter
<pb n="0262A"/>
mortalitas dicitur, secundum quam et
anima mori dicitur, non quia in corpus, vel in aliquam
alteram substantiam mutatur et vertitur, sed
in ipsa sua substantia quidquid alio modo nunc est
aut fuit, secundum id quod destitit esse quod erat,
mortalis utique deprehenditur, ac per hoc solus
Deus dicitur Immortalis, quia solus incommutabilis.</p>
<p>20. Incorruptibilis appellatur, quia corrumpi et
dissolvi non posset, nec dividi. Quidquid enim capit
divisionem, et interitum capit. Ille nec dividi potest,
nec interire; inde incorruptibilis est. <emph>297</emph>
          </p>
<p>21. Incommutabilis est, quia semper manet, et
mutari nescit; nec proficit, quia perfectus est; nec
deficit, quia aeternus est.</p>
<p>22. Aeternus est, quia sine tempore est. Non enim
<pb n="0262B"/>
habet initium, neque finem. Hinc et sempiternus,
eo quod sit semper aeternus. A quibusdam autem
Aeternus ab aethere creditur dictus, quoniam coelum
sedes ejus habetur: unde est illud: <hi>Coelum coeli Domino;</hi> 
et haec ista quatuor unum significant, nam
una eademque res dicitur, sive dicatur aeternus
Deus, sive immortalis, sive incorruptibilis, sive immutabilis.</p>
<p>23. Invisibilis, quia nunquam per substantiam
suam apparuit oculis mortalium Trinitas, nisi per
speciem subjectae creaturae, ejusdemque corporeae;
nam nemo potest ipsam manifestationem essentiae
Dei videre, et vivere, sicut et dictum est Moysi.
Unde et Joannes in Epistola sua dicit: <hi>Deum nemo
vidit unquam</hi> Res est enim invisibilis, ideoque non
<pb n="0262C"/>
oculo, sed corde quaerendus est.</p>
<p>24. Impassibilis est, quia nullis perturbationibus
afficitur quibus fragilitas humana succumbit.
Non enim attingunt eum ullae passiones, ut libido,
iracundia, cupiditas, timor, moeror, invidia, et caetera
quibus humana mens turbatur.</p>
<p>25. Sed cum dicitur Deum irasci, aut zelare, aut
dolere, nostro usu dicitur. Apud Deum enim perturbatio
nulla est, apud quem tranquillitas summa est.</p>
<p>26. Simplex autem dicitur, sive non amittendo quod
habet, seu quia non aliud est ipse, et aliud quod in ipso
est sicut in homine, cujus aliud est esse, aliud sapere.</p>
<p>27. Nam et esse potest, et sapiens non esse; Deus
autem habet essentiam, habet et sapientiam; sed quod
habet, hoc et est, et omnia unus est; ac proinde
<pb n="0262D"/>
simplex est, quia non in eo aliquid accidentis est,
sed et quod est, et quod in ipso est, essentialiter est,
 excepto quod relative ad quamcunque personam est.</p>
<p>
            <pb n="0263A"/>
          </p>
<p>28. Summe bonus, quia incommutabilis est. Creatura
vero bonum, sed non summum est, quia mutabilis
est. Et dum sit quidem bonum, non tamen esse
potest et summum.</p>
<p>29. Incorporeus autem, vel incorporalis ideo dicitur
Deus, ut <emph>298</emph> spiritus credatur, vel intelligatur
esse non corpus. Nam dum dicitur spiritus, ejus significatur
substantia.</p>
<p>30. Immensus, quia cuncta concludit, ipse a nullo
concluditur, sed omnia intra ejus omnipotentiam
coarctantur.</p>
<p>31. Perfectus dicitur, quia nihil ei possit adjici.
Attamen de consummatione alicujus facti perfectio
dicitur. Deus autem, qui non est factus, quomodo
est perfectus? Sed hoc vocabulum de usu nostro
<pb n="0263B"/>
sumpsit humana inopia, sicut et reliqua verba quatenus
id quod ineffabile est utcunque dici possit,
quoniam de Deo nihil digne humanus sermo dicit,
sicut sunt et alia.</p>
<p>32. Creator dictus pro totius mundi rebus ab ipso
creatis; nihil enim est quod non originem a Deo
traxerit. Ipse et unus, quia dividi non potest, vel quia
nihil esse aliud potest, quod tantumdem capiat potestatis.</p>
<p>33. Haec igitur, quae de Deo dicta sunt, ad totam
pertinent Trinitatem, propter unam et coaeternam
substantiam, sive in Patre, sive in Filio ejus Unigenito
in forma Dei, sive in Spiritu sancto, qui unus est spiritus
Dei Patris, et Filii ejus Unigeniti.</p>
<p>34. Sunt et quaedam vocabula ex usu nostro ad
<pb n="0263C"/>
Deum sumpta, de membris nostris, sive de inferioribus,
et quia in propria natura invisibilis, et incorporeus
est, pro efficientiis tamen causarum in ipso
rerum species ascribuntur, ut more locutionis nostrae
facilius seipsum insinuet, ut quia omnia videt,
dicatur <hi>oculus;</hi> propter quod audit omnia, dicatur <hi>auris;</hi> 
 pro eo autem quod avertitur, <hi>ambulat;</hi> pro eo
quod spectat, stat.</p>
<p>36. Sic, et in caeteris horum similibus ab humanis
mentibus trahitur similitudo ad Deum, sicut et <hi>obliviscens,</hi> 
 et <hi>memorans.</hi> Hinc est quod et propheta
dicit: <hi>Juravit Dominus exercituum per animam suam;</hi> 
non quod Deus animam habeat, sed hoc nostro narrat
affectu.</p>
<p>37. Nam et <hi>facies</hi> Dei in Scripturis sanctis non
<pb n="0263D"/>
caro, sed divina cognitio intelligitur eadem ratione
qua per faciem conspectam <emph>299</emph> quisque cognoscitur.
Hoc enim in oratione dicitur Deo: <hi>Ostende nobis faciem
tuam,</hi> ac si dicitur: <hi>Da nobis cognitionem tuam.</hi> </p>
<p>38. Sic et vestigia Dei dicuntur, quia nunc Deus per
speculum agnoscitur; ad perfectum vero Omnipotens
reperietur, dum in futurum facie ad faciem quibusque
electis praesentabitur, ut ipsam speciem contemplentur,
<pb n="0264A"/>
cujus nunc vestigia comprehendere conantur,
hoc est, quem videre per speculum dicuntur.</p>
<p>39. Nam, et situs, et habitus, et locus, et tempus
in Deum non proprie, sed per similitudinem
translate dicuntur, quippe <hi>sedere super cherubim</hi> dicitur,
quod est ad situm; et <hi>abyssus, tanquam vestimentum,
amictus ejus,</hi> quod est ad habitum; et, <hi>Anni
tui non deficient,</hi> quod ad tempus pertinet; et, <hi>Si
ascendero in coelum, tu ibi es,</hi> quod ad locum.</p>
<p>40. Nam et in propheta, plaustri portantis fenum species
ad Deum dicitur. Et haec omnia per figuram Deus,
quia nihil est horum ad proprietatem substantiae ejus.</p>
</div2>

<div2>
          <head>CAPUT II. <hi>De Filio Dei.</hi> </head>
<p>1. Multis etiam modis Christus appellari in Scripturis
<pb n="0264B"/>
invenitur divinis. Nam ipse Dei Patris Unigenitus
Filius, dum esset aequalis Patri, propter salutem
nostram formam servi accepit. Proinde quaedam
nomina in illo ex divinitatis substantia, quaedam ex
dispensatione susceptae humanitatis assumpta sunt.</p>
<p>2. <hi>Christus</hi> namque a <hi>chrismate</hi> est appellatus, hoc
est, <hi>unctus.</hi> <emph>300</emph> Praeceptum enim fuerat Judaeis ut
sacrum conficerent unguentum quo perungi possent ii
qui vocabantur ad sacerdotium, vel ad regnum; et
 sicut nunc regibus indumentum purpurae insigne est
regiae dignitatis, sic illis unctio sacri unguenti nomen
ac potestatem regiam conferebat, et inde <hi>christi</hi> dicti
a <hi>chrismate,</hi> quod est unctio.</p>
<p>3. Nam <hi>chrisma</hi> Graece, Latine <hi>unctio</hi> nuncupatur,
quae etiam Domino nomen accommodavit facta spiritualis,
<pb n="0264C"/>
quia spiritu unctus est a Deo Patre, sicut
dicitur in Actibus apostolorum: <hi>Collecti sunt enim in
hac civitate, adversus sanctum Filium tuum, quem
unxisti;</hi> non utique oleo visibili, sed gratiae dono,
quod visibili significatur unguento.</p>
<p>4. Non est autem Salvatoris proprium nomen <hi>Christus,</hi> 
 sed communis nuncupatio potestatis; dum
enim dicitur Christus, commune dignitatis nomen
est; dum Jesus Christus, proprium est vocabulum
Salvatoris.</p>
<p>5. Christi autem nomen nusquam alibi omnino, nec
in aliqua gente fuit, nisi tantum in illo regno ubi
Christus prophetabatur, et unde venturus erat.</p>
<p>6. <hi>Messias</hi> autem Hebraice dicitur, Graece <hi>Christus,</hi> 
Latina autem locutione <hi>unctus.</hi> </p>
<p>
            <pb n="0264D"/>
          </p>
<p>7. <hi>Jesus</hi> Hebraice, Graece <foreign xml:lang="greek">Σωτὴρ,</foreign> Latine autem <hi>Salutaris,</hi> 
 sive <hi>Salvator</hi> interpretatur, pro eo quod
cunctis gentibus salutifer venit.</p>
<p>8. Etymologiam enim nominis hujus etiam evangelista
significat, dicens: <hi>Vocabis nomen ejus Jesum,
quia ipse salvum faciet populum suum.</hi> Sicut enim <hi>Christus</hi> 
significat <hi>Regem,</hi> ita <hi>Jesus</hi> significat <hi>Salvatorem.</hi> </p>
<p>9. Non itaque nos salvos facit quicunque rex,
<pb n="0265A"/>
sed rex Salvator. <emph>301</emph> Quod verbum Latina lingua
antea non habebat, sed habere poterat, sicut potuit,
quando voluit.</p>
<p>10. <hi>Emmanuel</hi> ex Hebraeo in Latinum significat <hi>nobiscum
Deus,</hi> scilicet quia per Virginem natus Deus
hominibus in carne mortali apparuit, ut terrenis viam
salutis ad coelum aperiret. Ad divinitatis substantiam
quae pertinent ista sunt, <hi>Deus, Dominus.</hi> </p>
<p>11. Deus autem dictus, propter unicam cum Patre
substantiam.
<l>Dominus, propter servientem creaturam.</l>
          </p>
<p>12. Deus autem et homo, quia verbum et caro.
Unde, et <hi>bis genitus</hi> dicitur, sive quia Pater eum
genuit sine Matre in aeternitate, sive quia Mater sine
Patre in tempore.</p>
<p>
            <pb n="0265B"/>
          </p>
<p>13. <hi>Unigenitus</hi> autem vocatur secundum divinitatis excellentiam,
quia sine fratribus; <hi>Primogenitus</hi> secundum
susceptionem hominis, in qua per adoptionem gratiae
fratres habere dignatus est, quibus esset primogenitus.</p>
<p>14. <hi>Homousios</hi> Patri ab unitate substantiae appellatur. <hi>Substantia</hi> 
 enim, vel <hi>essentia</hi> Graece <foreign xml:lang="greek">οὐσία</foreign> dicitur, <foreign xml:lang="greek">ὅμος</foreign> <hi>unum.</hi> 
 Utrumque igitur conjunctum sonat <hi>una substantia.</hi> 
Hoc enim vocatur <hi>homousion,</hi> quod est: <hi>Ego et Pater
unum sumus,</hi> hoc est, ejusdem cum Patre substantiae.</p>
<p>15. Quod nomen, etsi scriptum in sanctis Litteris
non inveniatur, in assertione tamen totius Trinitatis
defenditur, quia datur ratio, unde recte dici ostendatur;
sicut et Pater in illis libris nusquam <hi>Ingenitus</hi> 
legitur, <emph>302</emph> sed tamen dicendus esse atque credendus
non dubitatur.</p>
<p>
            <pb n="0265C"/>
          </p>
<p>16. <hi>Omoeusios</hi> similis substantiae, quia qualis Deus,
talis est et imago ejus. Invisibilis Deus, et imago invisibilis.</p>
<p>17. <hi>Principium,</hi> eo quod ab ipso sint omnia, et
quia ante eum nihil.</p>
<p>18. <hi>Finis,</hi> vel quia dignatus est in fine temporum
humiliter in carne nasci, et mori, et judicium novissimum
ipse suscipere, vel quia quidquid agimus ad
illum referimus; et cum ad eum pervenerimus, ultra
quod quaeramus non habemus.</p>
<p>19. <hi>Os</hi> Dei est, quia Verbum ejus est. Nam sicut
pro verbis, quae per linguam fiunt, saepe dicimus, <hi>illa, et illa lingua,</hi> 
 ita, et pro Dei verbo <hi>os</hi> ponitur,
quia mos est ut ore verba formentur.</p>
<p>20. <hi>Verbum</hi> autem ideo dicitur, quia per eum
Pater omnia condidit, sive jussit.</p>
<p>21. <hi>Veritas,</hi> quia non fallit, sed tribuit, quod promisit.</p>
<p> <hi>Vita,</hi> quia creavit.</p>
<p> <hi>Imago</hi> dicitur propter parem similitudinem Patris.</p>
<p>22. <hi>Figura</hi> est, quia suscipiens formam servi,
operum virtutumque similitudine Patris in se imaginem
atque immensam magnitudinem designavit.</p>
<p>23. <hi>Manus</hi> Dei est, quod omnia per ipsum facta
<pb n="0266A"/>
sunt. Hinc et dextera propter effectum operis totius
creaturae, quae per ipsum formata est.</p>
<p> <hi>Brachium,</hi> quia ab ipso omnia continentur.</p>
<p>24. <hi>Virtus,</hi> pro eo quod omnem potestatem Patris
in semetipso habeat; et omnem coeli terraeque creaturam
gubernet, contineat atque regat.</p>
<p>25. <hi>Sapientia,</hi> pro eo quod ipse revelet mysteria
scientiae et arcana sapientiae. Sed tamen cum sit Pater,
et Spiritus sanctus sapientia, et virtus, etlumen, et
lux, proprie tamen iis nominibus Filius nuncupatur.</p>
<p>26. <hi>Splendor</hi> autem appellatur, propter quod manifestat. <hi>Lumen,</hi> 
 quia illuminat. <hi>Lux,</hi> quia ad veritatem
contemplandam cordisoculos reserat. <hi>Sol,</hi> 
quia illuminator.</p>
<p>27. <hi>Oriens,</hi> quia luminis fons, et illustrator est rerum,
<pb n="0266B"/>
et quod oriri nos faciat ad vitam aeternam. <emph>303</emph>
          </p>
<p>28. <hi>Fons,</hi> quia rerum origo est, vel quod satiat
sitientes. Ipse quoque <foreign xml:lang="greek">Α</foreign>, et <foreign xml:lang="greek">Ω</foreign>; alpha enim litteram
nulla praecedit; prima est enim litterarum, sicut et
Filius Dei; ipse enim se principium Judaeis interrogantibus
esse respondit. Unde et Joannes, in Apocalypsi,
proprie ipsam litteram ponens ait: <hi>Ego sum</hi> <foreign xml:lang="greek">Α</foreign>,
 <hi>et</hi> <foreign xml:lang="greek">Ω,</foreign> <hi>primus et novissimus <note>(Apoc. XXII, 13)</note>
            </hi>. Primus,
quia ante eum nihil est: novissimus, quia judicium
novissimum ipse suscipiet.</p>
<p>29. Mediator, quia inter Deum et hominem medius
constitutus est, ut hominem ad Deum perduceret,
unde et illum Graeci <foreign xml:lang="greek">μεσίτην</foreign> vocant.</p>
<p>30. <hi>Paracletus,</hi> id est, <hi>advocatus,</hi> quia pro nobis
intercedit apud Patrem; sicut et de eo dicit Joannes: <hi>Advocatum habemus apud Patrem Jesum Christum
<pb n="0266C"/>
Justum 
 <note>(I Joan. II, 1)</note>
            </hi>.</p>
<p>31. Paracletus autem Graecum est, quod Latine
dicitur <hi>advocatus.</hi> Quod nomen et Filio, et Spiritui
sancto ascribitur, juxta quod et Dominus in Evangelio
ait: <hi>Rogabo Patrem, et alium Paracletum dabit vobis <note>(Joan. XIV, 16)</note>
            </hi>.</p>
<p>32. <hi>Intercessor</hi> autem idem vocatur, quia pro culpa
nostra removenda curam gerit, et pro abluendis nostris
criminibus curam impendit.</p>
<p>33. <hi>Sponsus,</hi> quia descendens e coelo, adhaesit Ecclesiae,
ut pace Novi Testamenti essent duo in carneuna.</p>
<p>34. <hi>Angelus</hi> dicitur propter annuntiationem paternae,
ac suae voluntatis. Unde, et apud prophetam <hi>magni consilii angelus</hi> 
 legitur, dum sit Deus, et Dominus
angelorum.</p>
<p>35. <hi>Missus</hi> dicitur, eo quod apparuit huic mundo
Verbum caro factum, unde et idem dicit: <hi>Ego a
Patre exivi, et veni in hunc mundum <note>(Joan. XVI, 26)</note>
            </hi>.</p>
<p>36. <hi>Homo</hi> autem dicitur, quia natus est.</p>
<p> <hi>Propheta,</hi> quia futura revelavit.</p>
<p> <hi>Sacerdos,</hi> quia pro nobis se hostiam obtulit.</p>
<p> <hi>Pastor,</hi> quia custos.</p>
<p> <emph>304</emph> <hi>Magister,</hi> quia ostensor.</p>
<p>
            <pb n="0267A"/> <hi>Nazaraeus,</hi> vero a loco.</p>
<p> <hi>Nazaraeus</hi> a merito, id est, <hi>Sanctus,</hi> sive <hi>mundus,</hi> 
quia peccatum non fecit.</p>
<p>37. Siquidem et de aliis inferioribus rebus nominum
species ad se trahit Christus, ut facilius intelligatur.</p>
<p>38. Dicitur enim <hi>Panis,</hi> quia caro.</p>
<p> <hi>Vitis,</hi> quia sanguine ipsius redempti sumus.</p>
<p> <hi>Flos,</hi> quia electus.</p>
<p> <hi>Via,</hi> quia per ipsum ad Deum imus.</p>
<p> <hi>Ostium,</hi> quia per ipsum ad Deum ingredimur.</p>
<p> <hi>Mons,</hi> quia fortis.</p>
<p> <hi>Petra,</hi> quia firmitas est credentium.</p>
<p>39. <hi>Lapis angularis,</hi> vel quia duos parietes e diverso,
id est, de circumcisione et praeputio venientes
in unam fabricam Ecclesiae jungit; vel quod pacem
in se angelis et hominibus facit.</p>
<p>
            <pb n="0267B"/>
          </p>
<p>40. <hi>Lapis offensionis,</hi> quia veniens humilis, offenderunt
in eum increduli homines; et factus est petra scandali,
sicut dicit Apostolus: <hi>Judaeis quidem scandalum.</hi> </p>
<p>41. <hi>Fundamentum</hi> autem ideo vocatur, quia fides
in eo firmissima est, vel quia super eum catholica
Ecclesia constructa est.</p>
<p>42. Nam et Christus <hi>Agnus</hi> pro innocentia.</p>
<p> <hi>Ovis,</hi> propter patientiam.</p>
<p> <hi>Aries,</hi> propter principatum.</p>
<p> <hi>Haedus,</hi> propter similitudinem carnis peccati.</p>
<p>43. <hi>Vitulus,</hi> pro eo quod pro nobis est immolatus.</p>
<p> <hi>Leo,</hi> pro regno et fortitudine.</p>
<p> <hi>Serpens,</hi> pro morte et sapientia.</p>
<p> Idem et <hi>vermis,</hi> quia resurrexit.</p>
<p>44. <hi>Aquila,</hi> propter quod post resurrectionem ad
<pb n="0267C"/>
astra remeavit. Nec mirum si vilibus significationibus
figuretur, qui usque ad nostrarum <emph>305</emph> passionum,
seu carnis contumelias descendisse cognoscitur.</p>
<p>45. Qui cum sit coaeternus Dei Patris ante saecula
Filius, postquam venit plenitudo temporis, propter
salutem nostram formam servi accepit, et factus est
hominis filius.</p>
<p>46. Inde quaedam de illo in Scripturis secundum formam
Dei, quaedam secundum formam servi dicuntur.
Quorum, exempli gratia, duo quaedam commemorantur,
ut singula ad singula referantur. Secundum formam
enim Dei de seipso dixit: <hi>Ego et Pater unum sumus;</hi> secundum
formam servi: <hi>Quoniam Pater major me est.</hi> </p>
<p>47. Homines autem minus intelligentes quid pro quo
<pb n="0267D"/>
dicatur, ea quae propter formam servi dicta sunt volunt
transferre ad formam Dei: et rursus ea quae dicta sunt
ut ad se invicem personae referantur, volunt nomina
esse naturae atque substantiae, et faciunt errorem in fide.</p>
<p>48. Sic autem Dei Filio conjuncta est humana
natura, ut ex duabus substantiis fieret una per
sona. Solus igitur homo pertulit crucem, sed
propter unitatem personae et Deus dicitur pertulisse.</p>
<p>49. Hinc est quod scribitur: <hi>Si enim cognovissent,
<pb n="0268A"/>
nunquam Dominum gloriae cruci fixissent <note>(I Cor. II, 8)</note>
            </hi>.
Filium ergo Dei crucifixum fatemur, non ex virtute
divinitatis, sed ex infirmitate humanitatis; non ex
suae naturae permansione, sed ex nostrae susceptione.</p>
</div2>

<div2>
          <head>CAPUT III. <hi>De Spiritu sancto.</hi> </head>
<p>1. Spiritus sanctus ideo praedicatur <hi>Deus,</hi> quia ex
Patre Filioque procedit, <emph>306</emph> et substantiam eorum
habet. Neque enim aliud de Patre procedere potuit,
quam quod ipse est Pater.</p>
<p>2. Spiritus autem dictus secundum id quod ad aliquid
refertur; et <hi>spirans</hi> utique spiritu inspirans est,
et ex eo appellatus Spiritus est. Proprio autem modo
quodam dicitur Spiritus sanctus secundum quod refertur
ad Patrem, et Filium, quod eorum Spiritus sit.</p>
<p>
            <pb n="0268B"/>
          </p>
<p>3. Nam et hoc nomen, quod Spiritus dicitur, non
semper secundum id quod refertur ad aliquid, sed
secundum id quod aliquam naturam significat.</p>
<p>4. Omnis enim incorporea natura <hi>spiritus</hi> in Scripturis
sacris appellatur. Unde non tantum Patri et Filio
et Spiritui sancto, sed omni rationali creaturae, et
animae hoc vocabulum congruit.</p>
<p>5. Ideo igitur spiritus Dei <hi>sanctus</hi> vocatur, quia Patris
et Filii sanctitas est. Nam cum sit et Pater Spiritus,
et Filius spiritus, et Pater sanctus et Filius sanctus,
proprie tamen ipse vocatur Spiritus sanctus, tanquam
sanctitas coessentialis et consubstantialis amborum.</p>
<p>6. Spiritus sanctus ideo non dicitur <hi>genitus,</hi> ne duo
in Trinitate Filii suspicentur. Ideo non praedicatur <hi>ingenitus,</hi> 
 ne duo Patres in ipsa Trinitate credantur.</p>
<p>
            <pb n="0268C"/>
          </p>
<p>7. <hi>Procedens</hi> autem dicitur, testimonio Domini dicentis: <hi>Multa adhuc habeo, quae vobis loquar, sed non potestis
illa modo audire. Veniet autem Spiritus veritatis,
qui a Patre procedit, et de meo accipiet,</hi> 
 <emph>307</emph> <hi>ille vobis
indicabit omnia <note>(Joan. XVI, 12, 13)</note>
            </hi>. Hic autem non
solum natura procedit, sed semper ad peragenda Trinitatis
opera indesinenter procedit.</p>
<p>8. Hoc autem interest inter nascentem Filium et
procedentem Spiritum sanctum, quod Filius ex uno
nascitur; Spiritus sanctus ex utroque procedit, et
ideo dicit Apostolus: <hi>Qui autem Spiritum Christi non
habet, hic non est ejus <note>(Ad Rom. VIII, 9)</note>
            </hi>.</p>
<p>9. Spiritus sanctus ex opere etiam et <hi>angelus</hi> 
intelligitur; dictum est enim de illo: <hi>Et quae ventura
sunt annuntiabit vobis <note>(Joan. XVI, 13)</note>
            </hi>; et utique angelus
<pb n="0268D"/>
Graece, Latine <hi>nuntius</hi> interpretatur. Unde et duo
angeli apparuerunt Loth, in quibus Dominus singulariter
appellatur, quos intelligimus Filium et Spiritum
sanctum; nam Pater nunquam legitur missus.</p>
<p>10. Spiritus sanctus, quod dicitur <hi>Paracletus,</hi> a consolatione
dicitur; <foreign xml:lang="greek">παράκλησις</foreign> enim Graece, Latine <hi>consolatio</hi> 
appellatur. Christus enim eum apostolis lugentibus
misit, postquam ab eorum oculis ipse in coelum
ascendit.</p>
<p>
            <pb n="0269A"/>
          </p>
<p>11. Consolator enim tristibus mittitur, secundum
illam ejusdem Domini sententiam: <hi>Beati lugentes,
quoniam ipsi consolabuntur <note>(Matth. V, 5)</note>
            </hi>, ipse etiam
dixit: <hi>Tunc lugebunt filii sponsi, cum ablatus ab eis
fuerit sponsus <note>(Id. IX, 15)</note>
            </hi>.</p>
<p>12. Item Paracletus pro eo quod consolationem
praestet animabus quae gaudium temporale amittunt.
Alii Paracletum Latine <hi>oratorem,</hi> vel <hi>advocatum</hi> interpretantur.
Ipse enim Spiritus sanctus dicit, ipse
docet, per ipsum datur sermo sapientiae, ab ipso
sancta Scriptura inspirata est.</p>
<p>13. Spiritus sanctus ideo <hi>septiformis</hi> nuncupatur
propter dona, quae de unita ejus plenitudine particulatim
quique, ut digni sunt, consequi promerentur.
Ipse enim Spiritus Sapientiae et intellectus, <emph>308</emph> 
<pb n="0269B"/>
Spiritus consilii et fortitudinis, Spiritus scientiae et
pietatis, Spiritus timoris Domini.</p>
<p>14. Spiritus autem <hi>principalis</hi> in psalmo quinquagesimo
legitur, ubi quia tertio Spiritus repetitur,
nonnulli Trinitatem intellexerunt, ideo quia scriptum
est: <hi>Deus Spiritus est.</hi> Quod enim non est corpus,
et tamen est, videtur restare ut spiritus sit. Intelligunt
ergo ibi nonnulli Trinitatem significari: in
Spiritu <hi>principali</hi> Patrem, in Spiritu <hi>recto</hi> Filium,
in Spiritu <hi>sancto</hi> Spiritum sanctum.</p>
<p>15. Spiritus sanctus ideo <hi>donum</hi> dicitur, eo quod <hi>datur.</hi> 
 A <hi>dando</hi> enim <hi>donum</hi> est nuncupatum. Notissimum
est enim Dominum Jesum Christum, cum
post resurrectionem a mortuis ascendisset in coelum,
dedisse Spiritum sanctum, quo credentes impleti,
<pb n="0269C"/>
linguis omnium gentium loquebantur.</p>
<p>16. In tantum autem donum Dei est, in quantum
datur eis qui per eum diligunt Deum. Apud se autem
Deus est, apud nos autem donum est, sed sempiterne
Spiritus sanctus donum est, distribuens singulis gratiarum
dona, prout vult.</p>
<p>17. Nam et prophetias quibus vult impertit, et peccata
quibus vult dimittit. Nam peccata sine Spiritu
sancto non donantur.</p>
<p>18. Spiritus sanctus inde proprie <hi>charitas</hi> nuncupatur,
vel quia naturaliter eos a quibus procedit conjungit,
et se unum cum eis esse ostendit, vel quia in
nobis id agit, ut in Deo maneamus, et ipse in nobis.</p>
<p>19. Unde, et in donis Dei nihil majus est charitate,
et nullum majus est donum Dei quam Spiritus sanctus.</p>
<p>
            <pb n="0269D"/>
          </p>
<p>20. Ipse est et <hi>gratia,</hi> quae, quia non meritis nostris,
sed voluntate divina <emph>309</emph> <hi>gratis</hi> datur, inde <hi>gratia</hi> 
nuncupatur. Sicut autem unicum Dei Verbum proprie
vocamus nomine <hi>Sapientiae,</hi> cum sit universaliter
et Spiritus sanctus et Pater ipse sapientia, ita
Spiritus sanctus proprie nuncupatur vocabulo <hi>Charitatis,</hi> 
cum sit et Pater, et Filius universaliter charitas.</p>
<p>21. Spiritus sanctus <hi>Digitus Dei</hi> esse in libris Evangelii
<pb n="0270A"/>
apertissime declaratur. Cum enim unus evangelista
dixisset: <hi>In digito Dei ejicio daemonia,</hi> alius
hoc idem ita dixit: <hi>In Spiritu Dei ejicio daemonia.</hi> 
Unde et digito Dei scripta lex est, data die quinquagesimo
ab occisione agni; et die quinquagesimo a passione
Domini Jesu Christi venit Spiritus sanctus.</p>
<p>22. Ideo autem <hi>Digitus Dei</hi> dicitur, ut ejus operatoria
virtus cum Patre et Filio significetur. Unde et Paulus
ait: <hi>Haec autem omnia operatur unus atque idem Spiritus,
dividens singulis prout vult <note>(I Cor. XII, 11)</note>
            </hi>. Sicut autem
per baptismum in Christo morimur, et renascimur,
ita spiritu signamur, qui est <hi>Digitus Dei</hi> et spirituale
signaculum.</p>
<p>Spiritus sanctus idcirco in <hi>Columbae</hi> specie venisse
scribitur, ut natura ejus per avem simplicitatis
<pb n="0270B"/>
et innocentiae declaretur. Unde, et Dominus: <hi>Estote,</hi> 
 inquit, <hi>simplices sicut columbae <note>(Matth. X, 16)</note>
            </hi>.
Haec enim avis corporaliter ipso felle caret, habens
tantum innocentiam et amorem.</p>
<p>23. Spiritus sanctus inde nomine <hi>Ignis</hi> appellatur,
propter quod in Actibus apostolorum per divisionem
linguarum, ut ignis apparuit, qui, et insedit super
unumquemque eorum.</p>
<p>24. Propterea autem diversarum linguarum gratiam
apostolis dedit, ut idonei efficerentur fidelium eruditioni
populorum.</p>
<p>25. Quod vero supra singulos sedisse memoratur, id
causae est, ut intelligatur per plures non fuisse divisus,
sed mansisse in singulis totus, sicut fere ignibus mos est. <emph>310</emph>
          </p>
<p>26. Hanc enim naturam habet ignis accensus,
<pb n="0270C"/>
ut quanti ad eum, quanti ad crinem purpurei
splendoris aspexerint, tantis visum suae lucis
impertiat, tantis ministerium sui muneris tribuat, et
ipse nihilominus in sui integritate permaneat.</p>
<p>27. Spiritus sanctus nomine <hi>Aquae</hi> appellatur in Evangelio,
Domino clamante et dicente: <hi>Si quis sitit, veniat
ad me, et bibat. Qui credit in me, flumina aquae vivae
fluent de ventre ejus.</hi> Evangelista autem exposuit unde
diceret. Secutus enim ait: <hi>Hoc autem dicebat de Spiritu,
quem accepturi erant credentes in eum <note>(Joan. VII, 39)</note>
            </hi> </p>
<p>28. Sed aliud est aqua sacramenti, aliud aqua, quae
significat Spiritum Dei. Aqua enim sacramenti visi
bilis est; aqua Spiritus invisibilis est. Ista abluit corpus,
et significat quod fit in anima; per illum autem
Spiritum sanctum ipsa anima mundatur et saginatur.</p>
<p>
            <pb n="0270D"/>
          </p>
<p>29. Spiritus sanctus ideo <hi>unctio</hi> dicitur, Joanne testante
apostolo, quia sicut oleum naturali pondere superfertur
omni liquori, ita in principio superferebatur
Spiritus sanctus aquis. Unde et Dominus oleo exsultationis,
hoc est, Spiritu sancto fuisse legitur unctus.</p>
<p>30. Sed et Joannes apostolus Spiritum sanctum
unctionem vocat, dicens: <hi>Et vos,</hi> inquit, <hi>unctionem,
quam accepistis ab eo, permaneat in vobis; et necesse
<pb n="0271A"/>
non habetis, ut aliquis doceat vos, sed sicut unctio ejus
docet vos de omni re <note>(I Joan. II, 27)</note>
            </hi>. Ipse enim
Spiritus sanctus unctio est invisibilis.
<emph>311</emph> </p>
        </div2>

<div2>
          <head>CAPUT IV. <hi>De eadem Trinitate.</hi> </head>
<p>1. Trinitas appellata, quod fiat totum unum ex quibusdam
tribus, quasi <hi>Triunitas,</hi> ut memoria, intelligentia
et voluntas, in quibus mens habet in se quamdam imaginem
divinae Trinitatis. Nam dum tria sint, unum sunt,
quia et singula in se manent, et omnia in omnibus.</p>
<p>2. Pater igitur, et Filius, et Spiritus sanctus, Trinitas
et unitas. Idem enim unum, idem et tria. In natura
unum, in personis tria. Unum propter Majestatis communionem,
tria propter personarum proprietatem.</p>
<p>3. Nam alius Pater, alius Filius, alius Spiritus sanctus;
<pb n="0271B"/>
sed <hi>alius</hi> quidem, non <hi>aliud,</hi> quia pariter simplex,
pariterque incommutabile bonum et coaeternum.</p>
<p>4. Pater solus, non est de alio, ideo solus appellatur
ingenitus. Filius solus de Patre est natus, ideo solus
dicitur genitus. Spiritus sanctus solus de Patre et Filio
procedit, ideo solus amborum nuncupatur Spiritus.</p>
<p>5. In hac Trinitate, alia appellativa nomina, alia propria
sunt. Propria sunt essentialia, ut <hi>Deus, Dominus,
Omnipotens, Immutabilis, Immortalis.</hi> Et inde propria,
quia ipsam substantiam significant, qua unum sunt.</p>
<p>6. Appellativa vero <hi>Pater,</hi> et <hi>Filius,</hi> et <hi>Spiritus sanctus,
Ingenitus,</hi> et <hi>Genitus,</hi> et <hi>Procedens.</hi> Eadem et relativa,
quia ad se invicem referuntur. Cum enim dicitur
Deus, essentia est, quia ad seipsum dicitur. Cum vero
dicitur Pater, et Filius, et Spiritus sanctus relative
<pb n="0271C"/>
dicuntur, quia ad se invicem referuntur.</p>
<p>7. Nam Pater non ad seipsum, sed ad Filium relative
dicitur, quia est ei Filius; <emph>312</emph> sic et Filius relative
dicitur, quia est ei Pater; sic et Spiritus sanctus, quia
est Patris Filiique Spiritus.</p>
<p>8. His enim appellationibus hoc significatur, quod ad
se invicem referuntur, non ipsa substantia, qua unum
sunt. Proinde Trinitas in relativis personarum nominibus
est; deitas non triplicatur, sed in singularitate est;
quia si triplicatur, deorum inducimus pluralitatem.</p>
<p>9. Nomen autem <hi>deorum</hi> in angelis et sanctis hominibus
ideo pluraliter dicitur, propter quod non
sint aequales.</p>
<p>10. De quibus psalmus: <hi>Ego dixi: Dii estis.</hi> De
Patre autem, et Filio, et Spiritu sancto, propter
<pb n="0271D"/>
unam et aequalem divinitatem non nomen <hi>Deorum,</hi> 
sed <hi>Dei</hi> esse ostenditur, sicut ait Apostolus: <hi>Nobis
tamen unus Deus,</hi> vel sicut voce divina dicitur: <hi>Audi, Israel, Dominus Deus tuus, Deus unus est,</hi> 
 scilicet,
ut, et Trinitas sit, et unus Dominus Deus sit.</p>
<p>11. Fides apud Graecos de Trinitate hoc modo est: una <foreign xml:lang="greek">οὐσία,</foreign>
 ac si dicatur <hi>una natura,</hi> aut <hi>una essentia; tres
hypostases,</hi> quod resonat in Latinum, vel <hi>tres personas,</hi> 
vel <hi>tres substantias.</hi> </p>
<p>
            <pb n="0272A"/>
          </p>
<p>12. Nam Latinitas proprie non dicit de Deo, nisi <hi>essentiam; substantiam</hi> 
 substantiam vero non proprie
dicit, sed abusive, quoniam vere <hi>substantia</hi> apud
Graecos persona intelligitur, non natura.</p>
</div2>

<div2>
          <head>CAPUT V. <hi>De angelis.</hi> </head>
<p>1. Angeli Graece vocantur, Hebraice dicuntur <hi>melachim</hi> : 
 <emph>313</emph> Latine vero <hi>nuntii</hi> interpretantur, ab
eo quod Domini voluntatem populis nuntient.</p>
<p>2. Angelorum autem vocabulum officii nomen est,
non naturae; semper enim spiritus sunt, sed cum
mittuntur, vocantur angeli.</p>
<p>3. Quibus ideo pictorum licentia pennas facit, ut
celerem eorum in cuncta discursum significent, sicut
et juxta fabulas poetarum venti pennas habere dicuntur,
<pb n="0272B"/>
propter velocitatem, scilicet. Unde Scriptura
sacra dicit: <hi>Qui ambulat super pennas ventorum <note>(Ps. CIII, 3)</note>
            </hi>.</p>
<p>4. Novem autem ordines esse angelorum sacrae
Scripturae testantur, id est, <hi>angeli, archangeli, throni,
dominationes, virtutes, principatus, potestates,
cherubim</hi> et <hi>seraphim:</hi> quorum officiorum vocabula,
cur ita dicta sint interpretando exsequemur.</p>
<p>5. <hi>Angeli</hi> vocantur, propter quod de coelis ad annuntiandum
hominibus mittuntur; <hi>angelus</hi> enim
Graece, Latine <hi>nuntius</hi> dicitur.</p>
<p>6. <hi>Archangeli</hi> Graeca lingua, Latina <hi>summi nuntii</hi> 
interpretantur; qui enim parva vel minima annuntiant, <hi>angeli;</hi> 
 qui vero summa, <hi>archangeli</hi> nuncupantur,
archangeli dicti, quod primatum teneant inter
<pb n="0272C"/>
angelos; <foreign xml:lang="greek">ἀρχὸς</foreign> enim Graece, Latine <hi>princeps</hi> interpretatur.
Sunt enim duces et principes, sub quorum
ordine unicuique angelorum officia deputata sunt.</p>
<p>7. Nam quia archangeli angelis praesunt, Zacharias
propheta testatur, dicens: <hi>Et ecce angelus, qui
loquebatur in me egrediebatur, et angelus alius egrediebatur
in occursum ejus, et dixit ad eum: Curre et
loquere ad puerum istum, dicens: Absque muro habitabitur
Jerusalem <note>(Zac. II, 3)</note>
            </hi>.</p>
<p>8. Si enim in ipsis officiis angelorum nequaquam potestates
superiores inferiores disponerent, nullo modo
hoc, quod homini diceret angelus, ab angelo cognovisset.</p>
<p>9. Quidam autem archangelorum privatis nominibus
appellantur, <emph>314</emph> ut per vocabula ipsa in opere
suo, quid valeant designetur.</p>
<p>
            <pb n="0272D"/>
          </p>
<p>10. <hi>Gabriel</hi> Hebraice in linguam nostram vertitur <hi>fortitudo Dei.</hi> 
 Ubi enim potentia divina vel fortitudo
manifestatur, Gabriel mittitur.</p>
<p>11. Unde et eo tempore quo erat Dominus nasciturus,
et triumphaturus de mundo, Gabriel venit ad
Mariam, ut illum annuntiaret, qui ad debellandas
aereas potestates humilis venire dignatus est.</p>
<p>12. <hi>Michael</hi> interpretatur <hi>quis ut Deus?</hi> Quando
enim aliquid in mundo mirae virtutis fit, hic archangelus
<pb n="0273A"/>
mittitur. Et ex ipso opere nomen est ejus, quia
nemo valet facere quod facere praevalet Deus.</p>
<p>13. <hi>Raphael</hi> interpretatur <hi>curatio,</hi> vel <hi>medicina
Dei;</hi> ubicunque enim curandi et medendi opus necessarium
est, hic archangelus a Deo mittitur, et inde <hi>medicina Dei</hi> 
 vocatur.</p>
<p>14. Unde et ad Tobiam idem archangelus missus
oculis ejus curationem adhibuit, et caecitate detersa
visum restituit; nominis enim interpretatione et angeli
officium designatur.</p>
<p>15. <hi>Uriel</hi> interpretatur <hi>Ignis Dei,</hi> sicut legimus apparuisse
ignem in rubo. Legimus etiam ignem missum
desuper, et implesse quod praeceptum est.</p>
<p>16. <hi>Throni</hi> autem, et <hi>dominationes,</hi> et <hi>principatus,</hi> 
et <hi>potestates,</hi> et <hi>virtutes,</hi> quibus universam coelestem
<pb n="0273B"/>
societatem Apostolus complectitur, ordines angelorum
et dignitates intelliguntur, et pro hac ipsa distributione
officiorum alii <hi>throni,</hi> alii <hi>dominationes,</hi> 
alii <hi>principatus,</hi> alii <hi>potestates</hi> dicuntur, pro certis
dignitatibus quibus invicem distinguuntur.</p>
<p>17. <hi>Virtutes</hi> angelica quaedam ministeria perhibentur,
per quae signa et miracula in mundo fiunt, propter
quod et <hi>virtutes</hi> dicuntur.</p>
<p>18. <hi>Potestates</hi> sunt quibus virtutes adversae subjectae
sunt, et inde <emph>315</emph> <hi>potestatum</hi> nomine nuncupantur,
quia maligni spiritus eorum potestate coercentur,
ne tantum mundo noceant quantum cupiunt.</p>
<p>19. <hi>Principatus</hi> sunt hi qui angelorum agminibus
praesunt. Qui pro eo quod subditos angelos ad explendum
ministerium divinum disponunt, <hi>principatus</hi> vocabulum
<pb n="0273C"/>
acceperunt. Nam alii sunt qui administrant,
alii qui assistunt, sicut per Danielem dicitur: <hi>Millia
millium ministrabant ei, et decies millies centena millia
assistebant ei <note>(Dan. VII, 10)</note>
            </hi>.</p>
<p>20. <hi>Dominationes</hi> sunt ii qui etiam <hi>virtutibus et principatibus</hi> 
praeeminent, qui pro eo quod caeteris angelorum
agminibus dominantur, <hi>dominationes</hi> vocantur.</p>
<p>21. <hi>Throni</hi> sunt agmina angelorum qui latino eloquio <hi>sedes</hi> 
 dicuntur; et vocati <hi>throni,</hi> quia illis conditor
praesidet, et per eos judicia sua disponit.</p>
<p>22. <hi>Cherubim</hi> autem, et ipsae sublimes coelorum
potestates et angelica ministeria perhibentur: qui
ex Hebraeo in linguam nostram interpretantur <hi>scientiae
multitudo.</hi> Sunt enim sublimiora agmina angelorum,
qui pro eo quod vicinius positi divina scientia
caeteris amplius pleni sunt, <hi>cherubim,</hi> hoc est, <hi>plenitudo
<pb n="0273D"/>
scientiae</hi> appellantur.</p>
<p>23. Ipsa sunt duo illa animalia super propitiatorium
arcae ficta ex metallo, propter significandam angelorum
praesentiam, in quorum medio ostenditur Deus.</p>
<p>24. <hi>Seraphim</hi> quoque similiter multitudo est angelorum
qui ex Hebraeo in Latinum <hi>ardentes,</hi> vel <hi>incendentes</hi> 
interpretantur, qui idcirco <hi>ardentes</hi> vocantur,
<pb n="0274A"/>
quia inter eos et Deum nulli angeli consistunt
et ideo quanto vicinius coram eo consistunt, tanto
magis claritate divini luminis inflammantur.</p>
<p>25. Unde et ipsi velant faciem et pedes sedentis in
throno Dei, et idcirco caetera angelorum turba videre
Dei essentiam plene non valet quoniam <hi>seraphim</hi> eam
tegit.</p>
<p>26. Haec igitur vocabula agminum angelorum ita
sunt specialia ordinum singulorum, ut tamen sint ex
parte communia omnium. Nam dum <hi>throni</hi> sedes Dei
in quorumdam angelorum ordine specialiter <emph>316</emph> 
designentur, tamen per Psalmistam, <hi>Qui sedes super
cherubim <note>(Ps. LXXIX, 2)</note>
            </hi>, dicitur.</p>
<p>27. Sed ideo isti ordines angelorum privatis nominibus
appellantur, quia hoc ipsum officium in proprio ordine
<pb n="0274B"/>
plenius acceperunt. Et cum sint omnibus communia,
propria tamen haec nomina suis ordinibus deputantur.</p>
<p>28. Unicuique enim, sicut praedictum est, propria
officia sunt injuncta, quae promeruisse eos in mundi
constat exordio. Nam quia angeli et locis et hominibus
praesunt, per prophetam testatur angelus dicens: <hi>Princeps regni Persarum restitit mihi 
 <note>(Dan. X, 13)</note>
            </hi>.</p>
<p>29. Unde apparet nullum esse locum cui angeli non
praesint. Praesunt enim et auspiciis operum omnium.</p>
<p>30. Hic est ordo vel distinctio angelorum, qui post
lapsum malorum in coelesti vigore steterunt. Nam post
quam apostatae angeli ceciderunt, hi in perseverantia
aeternae beatitudinis solidati sunt. Unde et post coeli
creationem in principio repetitur: <hi>Fiat firmamentum,
<pb n="0274C"/>
et vocatum est firmamentum coelum <note>(Gen. I, 6 et 8)</note>
            </hi>.</p>
<p>31. Nimirum ostendens, quod post ruinam angelorum
malorum, hi qui permanserunt, firmitatem aeternae
perseverantiae consecuti sunt, nullo jam lapsu aversi,
nulla superbia cadentes, sed firmiter in Dei amore
et contemplatione manentes, nihil aliud dulce habent,
nisi eum a quo creati sunt.</p>
<p>32. Quod autem duo seraphim in Isaia leguntur,
figuraliter veteris, et novi Testamenti significationem
ostendunt. Quod vero faciem et pedes Dei operiunt,
quia praeterita ante mundum, et futura post
mundum scire non possumus, sed media tantum,
 eorum testimonio contemplamur.</p>
<p>33. Singuli senas alas habent, quia de fabrica
tantum mundi, quae in sex diebus facta sunt, in praesenti
<pb n="0274D"/>
saeculo novimus. Quod clamant ter Sanctus
alter ad alterum, Trinitatis in una divinitate demonstrant
mysterium.
<emph>317</emph> </p>
        </div2>

<div2>
          <head>CAPUT VI. <hi>De hominibus, qui quodam praesagio nomen acceperunt.</hi> </head>
<p>1. Plerique primorum hominum ex propriis causis
originem nominum habent. Quibus ita prophetice
<pb n="0275A"/>
indita sunt vocabula; ut aut futuris, aut praecedentibus
eorum causis conveniant.</p>
<p>2. In quibus tamen manente spirituali sacramento,
nunc tantum ad litteram intellectum historiae persequemur.
Ubi autem etymologiae interpretationem non attigimus,
solam ipsam etymologiam in Latinum posuimus.</p>
<p>3. Quod autem unum nomen Hebraicum aliter, atque
aliter interpretatur, hoc secundum accentuum et litterarum
evenit diversitatem, ut in variis significationibus
nomina commutentur.</p>
<p>4. <hi>Adam,</hi> sicut beatus Hieronymus tradidit, <hi>homo,</hi> 
sive <hi>terrenus,</hi> sive <hi>terra rubra</hi> interpretatur. Ex terra
enim facta est caro, et humus hominis faciendi materies
fuit.</p>
<p>5. <hi>Heva</hi> interpretatur <hi>vita,</hi> sive <hi>calamitas,</hi> sive, <hi>vae:
<pb n="0275B"/>
Vita,</hi> quia origo fuit nascendi; <hi>calamitas</hi> et <hi>vae,</hi> quia
per praevaricationem causa exstitit moriendi. A <hi>cadendo</hi> 
 enim nomen sumpsit calamitas.</p>
<p>6. Alii autem dicunt ob hoc etiam Hevam <hi>vitam</hi> et <hi>calamitatem</hi> 
 appellatam, quia saepe mulier viro causa
salutis est, saepe calamitatis, et mortis, quod est vae.</p>
<p>7. CAIN <hi>possessio</hi> interpretatur; unde etymologiam
ipsius exprimens pater ejus ait: <hi>Cain,</hi> id est, <hi>possedi hominem per Deum.</hi> 
 Idem et <hi>lamentatio,</hi> eo
quod pro interfecto Abel interfectus sit, et poenam
sui sceleris dederit. <emph>318</emph>
          </p>
<p>8. ABEL <hi>luctus</hi> interpretatur, quo nomine praefigurabatur
occidendus. Idem et <hi>vanitas,</hi> quia cito
solutus est, atque subtractus.</p>
<p>9. <hi>Seth</hi> interpretatur <hi>resurrectio,</hi> eo quod post fratris
<pb n="0275C"/>
interfectionem natus sit, quasi resurrectionem
fratris ex mortuis suscitaret. Idem, et <hi>positio,</hi> quia
posuit eum Deus pro Abel.</p>
<p>10. <hi>Enos</hi> juxta propriae linguae varietatem, <hi>homo,</hi> 
vel <hi>vir</hi> dicitur. Et congrue hoc vocabulum habuit. De
eo enim scriptum est: <hi>Tunc initium fuit invocandi
nomen Domini.</hi> Licet plerique Hebraeorum arbitrentur
quod tunc primum in nomine Domini et similitudine
ejus fabricata sunt idola.</p>
<p>11. ENOCH <hi>dedicatio.</hi> In ipsius enim nomine civitatem
postea aedificavit Cain.</p>
<p>12. CAINAM <hi>lamentatio,</hi> vel <hi>possessio eorum;</hi> sicut
enim CAIN <hi>possessio,</hi> ita derivatum nomen, quod est <hi>Cainam,</hi> 
 facit <hi>possessio eorum.</hi> </p>
<p>13. <hi>Mathusalem</hi> interpretatur <hi>mortuus est.</hi> Evidens
<pb n="0275D"/>
etymologia nominis. Quidam enim cum patre translatum
fuisse, et diluvium praeteriisse putaverunt. Ob
hoc signanter transfertur <hi>mortuus est,</hi> ut ostenderetur
non vixisse eum post diluvium, sed in eodem cataclysmo
fuisse defunctum. Soli enim octo homines
in Arca diluvium evaserunt.</p>
<p>14. LAMECH <hi>percutiens.</hi> Iste enim percussit et interfecit
<pb n="0276A"/>
Cain; quod etiam ipse postea perpetrasse
uxoribus confitetur.</p>
<p>15. NOE <hi>requies</hi> interpretatur, pro eo, quod sub
illo omnia retro opera quieverunt per diluvium. Unde
et pater ejus vocans nomen ejus <emph>319</emph> <hi>Noe,</hi> dixit: <hi>Iste
requiescere nos faciet ab omnibus operibus nostris <note>(Gen.
V, 29)</note>
            </hi>.</p>
<p>16. <hi>Sem</hi> dicitur <hi>nominatus,</hi> quod nomen ex praesagio
posteritatis accepit. Ex ipso enim patriarchae
et prophetae, et apostoli, et populus Dei, ex ejus quoque
stirpe et Christus, cujus ab ortu solis, usque ad
occasum magnum est nomen in gentibus.</p>
<p>17. CHAM, <hi>calidus,</hi> et ipse ex praesagio futuri cognominatus
est. Posteritas enim ejus eam terrae partem possedit,
quae vicino sole calentior est. Unde et Aegyptus
<pb n="0276B"/>
usque hodie Aegyptiorum lingua <hi>Cham</hi> dicitur.</p>
<p>18. JAPHETH <hi>latitudo.</hi> Ex eo enim populus gentium
nascitur, et quia lata est ex gentibus multitudo credentium
ab eadem latitudine, <hi>Japheth</hi> dictus est.</p>
<p>19. <hi>Chanaan,</hi> filius Cham, interpretatur <hi>motus eorum.</hi> 
Quod quid est aliud, nisi <hi>opus eorum?</hi> Pro motu
enim patris, id est, pro opere ejus, maledictus est.</p>
<p>20. ARFAXAT <hi>sanans depopulationem.</hi> </p>
<p>21. <hi>Chus</hi> Hebraice <hi>Aethiops</hi> interpretatur, a posteritate
sui generis nomen sortitus. Ab ipso enim sunt
progeniti Aethiopes.</p>
<p>22. <hi>Nembrod</hi> interpretatur <hi>tyrannus.</hi> Iste enim prior
arripuit insuetam in populos tyrannidem, et ipse aggressus
est adversus Deum impietatis aedificare turrem.</p>
<p>23. HEBER <hi>transitus.</hi> Etymologia ejus mystica est,
<pb n="0276C"/>
quod ab ejus stirpe transiret Deus, nec perseveraret
in eis translata in gentibus gratia. Ex ipso enim sunt
exorti Hebraei.</p>
<p>24. PHALEG <hi>divisio,</hi> cui pater propterea tale nomen
imposuit, quia tunc natus est, quando per linguas
terra divisa est.</p>
<p> THARA <hi>Exploratio ascensionis.</hi> </p>
<p>25. MELCHISEDECH <hi>rex justus.</hi> Rex, quia ipse postea
imperavit Salem; justus, pro eo quod discernens
sacramenta Legis et Evangelii, non pecudum
victimas, sed oblationem panis et calicis in sacrificium
obtulit. <emph>320</emph>
          </p>
<p>26. LOTH <hi>declinans.</hi> Factis enim Sodomorum
non consensit, sed eorum illicita carnis incendia declinavit.</p>
<p>
            <pb n="0276D"/>
          </p>
<p>27. MOAB <hi>ex patre,</hi> et totum nomen etymologiam
habet. Concepit enim eum primogenita filia de patre.</p>
<p>28. <hi>Ammon,</hi> cujus causa nominis redditur <hi>filius
populi mei,</hi> sic derivatur, ut ex parte sensus nominis,
ex parte ipse sit sermo. <hi>Ammi</hi> enim, a quo dicti
sunt Ammonitae, vocatur <hi>populus meus.</hi> </p>
<p>29. <hi>Sarai</hi> interpretatur <hi>princeps mea,</hi> eo quod esset
<pb n="0277A"/>
unius tantummodo domus materfamilias. Postea
causa nominis immutata, ablata de fine <hi>i</hi> littera, dicitur <hi>Sara,</hi> 
 id est, <hi>princeps.</hi> Omnium quippe gentium
futura princeps erat, sicut et Dominus pollicitus fuerat
Abraham: <hi>Dabo tibi ex Sara filium, et benedicam
ei, et erit in gentes; sed et reges populorum erunt ex ea <note>(Gen. XVII, 16)</note>
            </hi>.</p>
<p>30. AGAR <hi>advena,</hi> vel <hi>conversa.</hi> Fuit enim Aegyptia,
complexui Abrahae advena causa generandi
data, quae post contemptum, angelo increpante, conversa
est ad Saram.</p>
<p>31. CETURA <hi>thymiama.</hi> </p>
<p>32. <hi>Ismael</hi> interpretatur <hi>auditio Dei;</hi> sic enim
scriptum est: <hi>Et vocavit nomen ejus Ismael, quia
exaudivit eum Deus <note>(Gen. XVI, 11)</note>
            </hi>.</p>
<p>
            <pb n="0277B"/>
          </p>
<p>33. <hi>Esau</hi> trinomius est, et ex propriis causis varie
nuncupatur. Dicitur enim <hi>Esau,</hi> id est, <hi>rufus,</hi> ob
coctionem rufae lentis ita appellatus, cujus edulio
primogenita perdidit. <hi>Edom</hi> autem ob ruborem corporis
dictus est, quod Latine <hi>sanguineus</hi> dicitur. <hi>Seir</hi> 
 vero, quod fuerit hispidus et pilosus; quando
enim natus est, totus, sicut pellis, pilosus erat.</p>
<p>34. Atque ideo tribus nominibus appellatur, ESAU,
id est, <hi>rufus;</hi> EDOM, id est, <hi>sanguineus;</hi> SEIR, id est, <hi>pilosus,</hi> 
 quia non habuit lenitatem.</p>
<p>35. REBECCA <hi>patientia,</hi> sive, <hi>quae multum acceperit.</hi> </p>
<p>36. LIA <hi>laboriosa,</hi> utique generando. Plurimos
enim dolores quam Rachel fecunditate pariendi experta
est. <emph>321</emph>
          </p>
<p>37. <hi>Rachel</hi> interpretatur <hi>ovis,</hi> pro ea enim
<pb n="0277C"/>
Jacob pavit oves Laban.</p>
<p>38. ZELPHA <hi>os hians.</hi> </p>
<p>BALA <hi>inveterata. Dina</hi> transfertur in <hi>causam,</hi> jurgii
enim in Sichimis causa exstitit.</p>
<p>39. THAMAR <hi>amaritudo pro viris mortuis.</hi> Eadem,
et <hi>commutans.</hi> Mutavit enim se in habitum meretricis,
quando cum socero suo concubuit.</p>
<p>40. PHARES <hi>divisio,</hi> ab eo quod diviserit membranulam
secundinarum, <hi>divisionis,</hi> id est, <hi>Phares</hi> sortitus
est nomen. Unde et Pharisaei, qui se quasi justos
a populo separabant, divisi appellabantur.</p>
<p>41. <hi>Zara</hi> frater ejus, in cujus manu erat coccinum,
interpretatur <hi>oriens:</hi> sive quia primus apparuit, sive
quod plurimi ex eo justi nati sunt, ut in Libro Paralipomenon
continetur, <hi>Zara,</hi> id est, <hi>oriens,</hi> appellatus
<pb n="0277D"/>
est.</p>
<p>42. <hi>Job</hi> in Latinum vertitur <hi>dolens,</hi> et recte, propter
percussionem carnis et passiones dolorum. Calamitates
enim suas nominis etymologia praefiguravit.</p>
<p>43. <hi>Pharao</hi> nomen est non hominis, sed honoris;
<pb n="0278A"/>
sic enim et apud nos Augusti appellantur reges
cum propriis nominibus censeantur. Exprimitur autem
in Latinum PHARAO <hi>denudans eum,</hi> utique Deum,
sive <hi>dissipator ejus,</hi> populi enim Dei fuit afflictor.</p>
<p>44. JANNES <hi>marinus,</hi> sive <hi>ubi est signum.</hi> Cessit
et defecit signum ejus coram signis Moysi: unde, et
dixerunt magi: <hi>Hic digitus Dei est.</hi> </p>
<p>45. MAMBRES, <hi>mare pelliceum</hi> sive <hi>mare in capite.</hi> </p>
<p>46. <hi>Moyses</hi> interpretatur <hi>sumptus ex aqua.</hi> Invenit
enim eum ad ripam fluminis expositum filia Pharaonis,
quem colligens <emph>322</emph> adoptavit sibi; vocavitque nomen
ejus <hi>Moyses,</hi> eo quod de aqua sumpsisset eum.</p>
<p>47. AARON <hi>mons fortitudinis</hi> interpretatur, propter
quod thuribulum accipiens in medio superstitum et
interemptorum obviam stetit, et ruinam mortis
<pb n="0278B"/>
quasi quidam mons fortis exclusit.</p>
<p>48. ELEAZAR, <hi>Dei adjutorium.</hi> </p>
<p>BALAC, <hi>praecipitans,</hi> sive <hi>devorans.</hi> </p>
<p>BALAAM, <hi>vanus populus.</hi> </p>
<p>49. PHINEES, <hi>ori parcens,</hi> transfixit enim pugione
Zambri, cum scorto Madianitide, et Domini furorem
placavit, ut parceret.</p>
<p>50. ZAMBRI, <hi>iste lacessens,</hi> vel <hi>amaricans.</hi> Proprie
enim nomen ab <hi>amaritudine</hi> praefiguratum, quod
peccando <hi>amaricaverit</hi> populum.</p>
<p>51. RAAB, <hi>latitudo,</hi> vel <hi>fames,</hi> sive <hi>impetus.</hi> </p>
<p> <hi>Josue</hi> interpretatur <hi>salvator.</hi> Ipse enim in figura
Christi populum a deserto salvavit, et in terram repromissionis
induxit.</p>
<p>52. CALEB, <hi>quasi cor,</hi> aut <hi>canis.</hi> </p>
<p>
            <pb n="0278C"/> OTHONIEL, <hi>tempus ejus Deus,</hi> vel <hi>responsio Dei.</hi> </p>
<p> AOTH, <hi>gloriosus.</hi> </p>
<p>BARACH, <hi>fulgurans</hi> </p>
<p>53. DEBBORA, <hi>apis,</hi> vel <hi>loquax.</hi> Apis, quia fuit ad
bellum promptissima, dimicans adversus Sisaram;
quo perempto, cecinit canticum, inde <hi>loquax.</hi> </p>
<p>JAHEL, <hi>ascensio.</hi> </p>
<p>54. GEDEON, <hi>experimentum iniquitatis eorum.</hi> Frequentibus
enim documentis informatus est quali
praesagio contra hostes futuram victoriam expediret,
ex quo futuro <hi>experimento</hi> etymologiam nominis
sumpsit.</p>
<p>55. ABIMELECH, <hi>pater meus rex.</hi> </p>
<p>THOLAH, <hi>vermiculus,</hi> vel <hi>coccinum.</hi> </p>
<p>JAIR, <hi>illuminans.</hi> </p>
<p>
            <pb n="0278D"/>JEPHTE, <hi>aperiens,</hi> vel <hi>apertus.</hi> </p>
<p> HESEBON, <hi>cogitatio,</hi> sive <hi>vinculum moeroris.</hi> </p>
<p>ABDO, <hi>servus ejus.</hi> </p>
<p>56. SAMSON <hi>sol eorum,</hi> vel <hi>solis fortitudo.</hi> Fuit
enim virtute clarus, et liberavit Israel de hostibus.</p>
<p>
            <pb n="0279A"/>DALILA, <hi>paupercula,</hi> vel <hi>situla.</hi> </p>
<p>BOOZ, <hi>in fortitudine,</hi> sive <hi>in quo robur.</hi> </p>
<p>57. <hi>Noemi,</hi> quam interpretari possumus <hi>consolatam,</hi> 
eo quod, marito et liberis peregre mortuis,
nurum Moabitidem in consolationem suam tenuit.</p>
<p>58. <hi>Ruth,</hi> interpretatur <hi>festinans.</hi> Alienigena enim
erat ex populo gentili, <emph>323</emph> quae relicta patria festinavit
transire in terram Israel, dicens socrui suae: <hi>Quocunque perrexeris, pergam.</hi> </p>
<p>59. ANNA <hi>gratia ejus</hi> interpretatur, quia dum esset
prius sterilis natura, postremo Dei gratia fecundata
est.</p>
<p>HELI, <hi>Deus meus.</hi> </p>
<p>60. OPHNI, <hi>discalciatus.</hi> Filius enim fuit Heli electus
<pb n="0279B"/>
in ministerium sacerdotii, cujus amissionem
suo expressit vocabulo. Apostolus enim ait: <hi>Calciati
pedes in praeparationem Evangelii pacis.</hi> </p>
<p>61. Et propheta: <hi>Quam speciosi pedes qui annuntiant
pacem.</hi> Iste ergo <hi>discalciatus</hi> interpretatur, ut ejus
nomine veteris Testamenti sacerdotium a veteri populo
significaretur ablatum.</p>
<p>62. <hi>Phinees,</hi> frater Ophni, <hi>os mutum</hi> interpretatur,
quo significatur sacerdotii veteris et doctrinae silentium.</p>
<p>SAMUEL, <hi>nomen ejus Deus.</hi> </p>
<p>JESSAI, <hi>insulae sacrificium,</hi> vel <hi>incensum.</hi> </p>
<p>63. SAUL <hi>petitio</hi> interpretatur; notum est enim
quomodo Hebraeorum populus eum sibi regem petierit,
et accepit non secundum Deum, sed secundum
<pb n="0279C"/>
suam voluntatem.</p>
<p>64. DAVID, <hi>fortis manu,</hi> utique, quia fortissimus
in praeliis fuit. Ipse et <hi>desiderabilis,</hi> in stirpe scilicet
sua, de qua praedixerat propheta: <hi>Veniet Desideratus
cunctis gentibus.</hi> </p>
<p>65. <hi>Salomon</hi> trinomius fuisse perhibetur. Primum
vocabulum ejus <hi>Salomon</hi> dicitur, id est, <hi>pacificus,</hi> 
eo quod in regno ejus pax fuerit. Secundum nomen <hi>Idida,</hi> 
 eo quod fuerit dilectus, et amabilis Domino.
Tertium vocabulum ejus <hi>Coheleth,</hi> quod Graece appellatur <hi>ecclesiastes,</hi> 
 Latine <hi>concionator,</hi> quod ad populum
loqueretur.</p>
<p>66. JONATHAS, <hi>columbae donum.</hi> </p>
<p>67. ABSALOM, <hi>patris pax</hi> per antiphrasin, eo
<pb n="0280A"/>
quod bellum adversus patrem gessisset, sive quod in
ipso bello David placatus <emph>324</emph> fuisse legitur filio, adeo
ut etiam magno cum dolore exstinctum plangeret.</p>
<p>68. ROBOAM, <hi>latitudo populi,</hi> et ipsum per antiphrasin,
quod decem tribubus ab eo separatis, duae
tantum ei relictae sint.</p>
<p>69. ABIA, <hi>pater dominus,</hi> vel <hi>pater fuit.</hi> </p>
<p>ASA, <hi>tollens,</hi> sive <hi>sustollens.</hi> </p>
<p>JOSAPHAT, <hi>Domini judicium.</hi> </p>
<p>JORAM, <hi>qui est excelsus.</hi> </p>
<p> ACHAZIAS, <hi>apprehendens Dominum.</hi> </p>
<p>70. ATHALIA, <hi>tempus Domini.</hi> </p>
<p> JOAS, <hi>spirans,</hi> vel <hi>Domini robur.</hi> </p>
<p>AMASIAS, <hi>populum tollens.</hi> </p>
<p>OZIAS, <hi>fortitudo Domini.</hi> </p>
<p>
            <pb n="0280B"/>AZARIAS, <hi>auxilium Domini.</hi> </p>
<p>71. <hi>Ozias,</hi> autem ipse est qui et <hi>Azarias,</hi> duplici
nomine.</p>
<p> Ipse est qui illicitum sibi sacerdotium vendicare
conatus, lepra in fronte percussus est.</p>
<p>72. <hi>Joathan</hi> est <hi>perfectus.</hi> Pulchram etymologiam
nominis habet; fecit enim rectum in conspectu Domini,
et portam templi aedificavit excelsam.</p>
<p>73. ACHAZ, <hi>apprehendens.</hi> </p>
<p>EZECHIAS, <hi>fortis Dominus.</hi> </p>
<p>MANASSES, <hi>obliviosus.</hi> Per multa enim scelera et
sacrilegia reliquerat et oblitus fuerat Dei, sive quod
oblitus est Deus peccatorum illius.</p>
<p>74. AMON, <hi>fidelis</hi> vel <hi>onustus.</hi> </p>
<p> JOSIAS, <hi>ubi est incensum Domini,</hi> propria etymologia
<pb n="0280C"/>
nominis. Iste est enim qui simulacra combussit.</p>
<p>75. JOACHAZ, <hi>robustus.</hi> </p>
<p>JOACHIM, <hi>ubi est praeparatio.</hi> </p>
<p>ELIACHIM, <hi>Dei resurrectio.</hi> </p>
<p>JECHONIAS, <hi>praeparatio Domini.</hi> </p>
<p> SEDECHIAS, <hi>justus Domini.</hi> </p>
<p>76. JEROBOAM, <hi>judicatio,</hi> sive <hi>causa populi,</hi> vel, ut
quidam aiunt, <emph>325</emph> <hi>divisio</hi> interpretatur, pro eo quod
in regno ejus divisus sit populus Israel, et praecisus
a regno stirpis David. Divisionis enim populi causa
iste exstitit.</p>
<p>77. ZAMBRI, <hi>Psalmus,</hi> vel <hi>Canticum meum.</hi> </p>
<p>OMRI, <hi>crispans meus.</hi> </p>
<p>ACHAB, <hi>frater patris.</hi> </p>
<p>
            <pb n="0281A"/>
          </p>
<p>78. JEZABEL, <hi>fluxus sanguinis,</hi> vel <hi>fluens sanguinem,</hi> 
sed melius, <hi>ubi est sterquilinium.</hi> Praecipitata
enim deorsum, comederunt carnes ejus canes, sicut
praedixerat Elias: <hi>Et erunt,</hi> inquit, <hi>carnes Jezabel sicut
stercus super faciem terrae.</hi> </p>
<p>79. OCHOZIAS, <hi>apprehendens Deum.</hi> </p>
<p> JEHU, <hi>ipse,</hi> vel <hi>est.</hi> </p>
<p> JOATHA, <hi>rebustus.</hi> </p>
<p>SELLA, <hi>umbra ejus,</hi> vel <hi>petitio</hi> </p>
<p>MANAHEM, <hi>consolans.</hi> </p>
<p>PHACEAS, <hi>aperiens.</hi> </p>
<p>80. NABUCHODONOSOR, <hi>prophetia lagunculae angustae,</hi> 
sive prophetans istiusmodi signum, per somnium
scilicet futurorum, quod vidisse narratur, et Daniel
interpretatus est; sive, <hi>sessio in agnitione angustiae</hi> pro
<pb n="0281B"/>
iis qui in captivitatem ab eo ducti sunt.</p>
<p>81. <hi>Zorobabel,</hi> apud Hebraeos ex tribus integris
nominibus traditur esse compositus. Zo, <hi>iste;</hi> 
RO, <hi>magister;</hi> BABEL proprie <hi>Babylonium</hi> sonat; et
efficitur nomen ZOROBABEL, <hi>iste magister de Babylone,</hi> 
in Babylone enim ortus est, ubi et princeps gentis
Judaeae exstitit.</p>
</div2>

<div2>
          <head>CAPUT VII. <hi>De patriarchis.</hi> </head>
<p>1. Quorumdam patriarcharum etymologiae notandae
sunt, ut sciamus quid in suo vocabulo resonent.
Nam plerique eorum ex causis propriis nomina
acceperunt. <hi>Patriarcha</hi> interpretatur <hi>patrum
princeps.</hi> <foreign xml:lang="greek">Ἄρχος</foreign> enim Graece <hi>princeps</hi> est.</p>
<p>2. <hi>Abram</hi> primum vocatus est <hi>pater videns populum,</hi> 
<pb n="0281C"/>
propter <emph>326</emph> Israel, scilicet, tantum; postea
appellatus <hi>Abraham,</hi> quod transfertur <hi>pater multarum
gentium,</hi> quod erat adhuc per fidem futurum. <hi>Gentium</hi> 
 autem non habetur in nomine, sed subauditur,
juxta illud: <hi>Erit nomen tuum Abraham, quia patrem
multarum gentium posui te.</hi> </p>
<p>3. <hi>Isaac,</hi> ex <hi>risu</hi> nomen accepit. Riserat enim pater
quando ei promissus est, admirans in gaudio. Risit
et mater, quando per illos tres viros promissus est,
dubitans in gaudio. Ex hac ergo causa nomen accepit
Isaac, interpretatur enim <hi>risus.</hi> </p>
<p>4. Sciendum autem quod quatuor in veteri Testamento
absque ullo velamine nominibus suis, antequam
nascerentur, vocati sunt; <hi>Ismael, Isaac, Salomon,</hi> 
et <hi>Josias.</hi> Lege Scripturas.</p>
<p>
            <pb n="0281D"/>
          </p>
<p>5. JACOB, <hi>supplantator</hi> interpretatur, sive quod in
ortu plantam nascentis fratris apprehenderit, sive
quod postea fratrem arte deceperit. Unde et Esau
<pb n="0282A"/>
dixit: <hi>Juste vocatum est nomen ejus Jacob, supplantavit
enim me ecce secundo.</hi> </p>
<p>6. ISRAEL, <hi>vir videns Deum.</hi> Tunc enim hoc nomen
accepit, quando tota nocte luctatus vicit in certamine
angelum, et oriente lucifero benedictus est. Inde propter
visionem Dei <hi>Israel</hi> appellatus est, sicut et ipse
ait: <hi>Vidi Dominum, et salva facta est anima mea.</hi> </p>
<p>7. <hi>Ruben,</hi> interpretatur <hi>visionis filius.</hi> Sic enim
quando eum peperit Lia vocavit nomen ejus <hi>Ruben</hi> 
dicens: <hi>Quia vidit Deus humilitatem meam.</hi> </p>
<p>8. <hi>Simeon,</hi> interpretatur <hi>auditio.</hi> Sic enim dixit
Lia quando peperit eum: <hi>Quia exaudivit me Deus.</hi> </p>
<p>9. LEVI, <hi>additus.</hi> Dixit enim Lia quando peperit
eum, non <emph>327</emph> ambigens de amore viri: <hi>Nunc mecum
erit vir meus, quia peperi ei tres filios.</hi> </p>
<p>
            <pb n="0282B"/>
          </p>
<p>10. JUDAS <hi>confessio</hi> dicitur. Quando enim peperit cum
Lia, laudem Domino retulit dicens: <hi>Nunc super hoc
confitebor Domino;</hi> et ob id vocatus est <hi>Judas.</hi> A
confessione itaque nomen ejus est dictum, quod est
gratiarum actio.</p>
<p>11. <hi>Issachar</hi> interpretatur, <hi>est merces.</hi> IE quippe
dicitur <hi>est,</hi> SACHAR <hi>merces.</hi> Hoc autem ideo, quia
mandragoris filii Ruben introitum viri, qui Racheli
debebatur, ad se emerat Lia. Unde et dum natus est,
dixit Lia: <hi>Dedit Deus mercedem meam.</hi> </p>
<p>12. ZABULON interpretatur <hi>habitaculum.</hi> Sextum
enim hunc filium genuerat Lia; propterea jam secura
dixit: <hi>Habitavit mecum vir meus.</hi> Unde, et filius ejus
vocatus est <hi>habitaculum.</hi> </p>
<p>13. Nephthalim de <hi>conversione,</hi> sive <hi>comparatione</hi> 
<pb n="0282C"/>
causa nominis ejus est. Unde et dixit Rachel, cum
eum peperisset ancilla ejus Bala: <hi>Habitare me fecit
Deus habitationem cum sorore mea.</hi> </p>
<p>14. <hi>Dan</hi> interpretatur <hi>judicium.</hi> Bala enim dum
eum peperisset, dixit Rachel domina ejus: <hi>Judicavit
me Dominus, et exaudiens dedit mihi filium.</hi> Causam
nominis expressit, ut ab eo quod judicasset se Dominus,
filio ancillae <hi>judicii</hi> nomen imponeret.</p>
<p>15. <hi>Gad</hi> ab <hi>eventu,</hi> sive <hi>procinctu</hi> vocatus est.
Quando enim peperit eum Zelpha, dixit domina ejus
Lia: <hi>In fortuna,</hi> id est quod dicitur, <hi>in procinctu,</hi> vel <hi>eventu.</hi> </p>
<p>16. ASER <hi>beatus</hi> dicitur, dum enim peperisset eum
Zelpha, dixit Lia: <hi>Beata ego, et beatificant me mulieres;</hi> 
et ab eo quod beata dicatur, ex etymologia nominis
<pb n="0282D"/> <hi>Beatum</hi> 
 vocavit.</p>
<p>17. <hi>Joseph,</hi> ab eo quod sibi alium addi mater optaverat,
vocavit <hi>augmentum.</hi> Hunc Pharao <hi>Zaphanath
<pb n="0283A"/>
Phaaneca</hi> appellavit, <emph>328</emph> quod Hebraice <hi>absconditorum
repertorem</hi> sonat, pro eo quod obscura somnia
revelavit, et sterilitatem praedixit.</p>
<p>18. Tamen, quia hoc nomen ab Aegyptio ponitur,
ipsius linguae debet habere rationem. Interpretatur
ergo <hi>Zaphanath Phaaneca</hi> Aegyptio sermone <hi>Salvator
mundi,</hi> eo quod orbem terrae ab imminente famis
excidio liberarit.</p>
<p>19. <hi>Benjamin</hi> interpretatur <hi>filius dextrae,</hi> quod est <hi>virtutis. Dextra</hi> 
 enim appellatur <hi>Jamin.</hi> Mater quippe
ejus moriens vocaverat nomen ejus <hi>Benoni,</hi> id est, <hi>filius
doloris mei.</hi> Pater hoc mutavit, <hi>filium dextrae</hi> nominans.</p>
<p>20. <hi>Manasses</hi> dictus ab eo quod sit pater ejus oblitus
laborum suorum. Ita enim Hebraice vocatur <hi>oblivio.</hi> </p>
<p>21. <hi>Ephraim,</hi> eo quod auxerit eum Deus, et ex hoc
<pb n="0283B"/>
vocabulo in linguam nostram transfertur <hi>augmentum.</hi> </p>
</div2>

<div2>
          <head>CAPUT VIII. <hi>De prophetis.</hi> </head>
<p>1. Quos gentilitas <hi>vates</hi> appellat, hos nostri <hi>prophetas</hi> 
vocant, quasi praefatores, quia porro fantur, et
de futuris vera praedicunt. Qui autem a nobis prophetae,
in veteri Testamento <hi>videntes</hi> appellabantur,
quia videbant ea quae caeteri non videbant, et praespiciebant
ea quae in mysterio abscondita erant.</p>
<p>2. Hinc est quod scriptum est in Samuele: <hi>Eamus
ad videntem.</hi> Hinc Isaias: <hi>Vidi,</hi> inquit, <hi>Dominum sedentem
super solium excelsum, et elevatum.</hi> Et Ezechiel: <hi>Aperti sunt coeli, et vidi visiones Dei.</hi> </p>
<p>3. Quorumdam autem prophetarum nominum etymologiae
annotandae sunt. Vocabula enim eorum satis
<pb n="0283C"/>
ostendunt quid in futurum factis dictisque suis praenuntiassent.</p>
<p>4. <hi>Elias</hi> interpretatur <hi>Dominus Deus.</hi> Ex futuri igitur
praesagio sic vocatur. Nam dum altercaretur in sacrificio
cum quadringentis <emph>329</emph> sacerdotibus Baal, invocato
nomine Domini, descendit de coelo ignis super
holocaustum. <hi>Quod cum vidisset omnis populus, cecidit
in faciem suam, et ait: Dominus ipse est Deus <note>(III
Reg. XVIII, 30)</note>
            </hi>.</p>
<p>5. Ex hac igitur causa tale prius nomen accepit pro
eo quod per eum postea cognoverit populus Dominum
Deum. Idem et <hi>fortis Domini</hi> interpretatur, vel propter
quod interfecit eosdem sacerdotes, vel propter
quod Achab adversitatem toleravit.</p>
<p>6. ELISAEUS <hi>Domini salus</hi> interpretatur, vocabulum
<pb n="0283D"/>
autem idem ex futuri praesagio accepit.
Denique et multas virtutes fecit, et famem pellens
populum a morte salvavit.</p>
<p>7. NATHAN, <hi>dedit,</hi> sive <hi>dantis.</hi> </p>
<p>
            <pb n="0284A"/> <hi>Isaias</hi> interpretatur <hi>Salvator Domini.</hi> Et merito;
Salvatorem enim universarum gentium, ejusque
sacramenta amplius quam caeteri praedicat.</p>
<p>8. JEREMIAS <hi>excelsus Domini,</hi> pro eo quod dictum
est ei: <hi>Constitui te super gentes et regna <note>(Jer I, 10)</note>
            </hi>.</p>
<p>9. EZECHIEL, <hi>fortitudo Dei.</hi> </p>
<p>DANIEL, <hi>judicium Dei,</hi> sive quia in presbyterorum
judicio sententiam divinae examinationis exhibuit,
dum, reperta eorum falsitate Susannam ab interitu
liberavit; sive quod visiones et somnia, quibus per
signa [forte <hi>sigla</hi> ] quaedam et aenigmata futura monstrabantur,
sagaci mente discernens aperuit. Hic, et <hi>desideriorum vir</hi> 
 appellatus est, quia panem desiderii
non manducavit, et vinum concupiscentiae non bibit.</p>
<p>10. OSEE, <hi>salvator,</hi> aut <hi>salvans.</hi> Dum enim iram
<pb n="0284B"/>
Dei in populum Israel ob crimen idololatriae prophetasset,
domui Judae salutem praenuntiavit. Propter
quod Ezechias rex Juda, sublatis idolis quae praecedentes
reges consecraverant, templum Domini purgasse
ac purificasse monstratur.</p>
<p>11. JOEL, <hi>Dominus Deus,</hi> sive <hi>incipiens Deo,</hi> vel <hi>fuit Dei.</hi> 
 Haec enim ejus vocabulum resonat etymologia
incerta. <emph>330</emph>
          </p>
<p>12. AMOS, <hi>populus avulsus.</hi> Prophetia enim
ejus ad populum fuit Israel, quia jam <hi>avulsus</hi> erat a
Domino, et aureis vitulis serviebat, sive <hi>avulsus</hi> a
regno stirpis David.</p>
<p>13. NAHUM, <hi>gemens,</hi> sive <hi>consolator.</hi> Increpat
enim civitatem sanguinum, et post eversionem illius
consolatur Sion dicens: <hi>Ecce super montes pedes
<pb n="0284C"/>
evangelizantis et annuntiantis pacem <note>(Isa. XLII, 7)</note>
            </hi>.</p>
<p>14. HABACUC <hi>amplexans,</hi> quia, vel ex eo quod
amabilis Domini fuit, vocatur <hi>amplexatio,</hi> vel quod
in certamen cum Deo congreditur, <hi>amplexantis,</hi> id
est, <hi>luctantis</hi> sortitus est nomen. Nullus enim tam
audaci voce ausus est Deum ad disceptationem justitiae
provocare, cur in rebus humanis, et mundi istius <foreign xml:lang="greek">πολιτεία</foreign>
 tanta rerum versatur iniquitas.</p>
<p>15. MICHEAS, <hi>quis hic,</hi> vel <hi>quis iste?</hi> Comminatur
enim Samariae ob causam simulacrorum illo modo,
quo de Eliu dicitur: <hi>Quis est iste involvens sententias (Job, XXXVIII, 2)</hi> 
?</p>
<p>16. SOPHONIAS, <hi>specula,</hi> vel <hi>arcanum Domini</hi> 
interpretatur, utrumque ad prophetam convenit. Ipsi
enim sciunt mysteria Dei. Unde ad Ezechielem dicitur:
<pb n="0284D"/> <hi>Speculatorem te posuit domui Israel 
 <note>(Ezec. III,
17)</note>
            </hi>. Et alibi: <hi>Non faciet Dominus quidquam, nisi
revelaverit servis suis prophetis (Amos, III, 7)</hi>.</p>
<p>17. ABDIAS, <hi>servus Domini.</hi> Sicut enim Moyses
<pb n="0285A"/>
famulus Domini, et apostolus servus Christi, ita iste
legatus ad gentes missus <emph>331</emph> videt, et praedicat, quae
prophetali digna sunt ministerio, et servitute, inde <hi>servus Domini.</hi> </p>
<p>18. <hi>Jonas</hi> interpretatur <hi>columba,</hi> sive <hi>dolens.
Columba</hi> pro gemitu, quando in ventre ceti triduo
fuit. <hi>Dolens</hi> autem, vel propter tristitiam, quam habuit
de salute Ninivitarum, vel propter hederam
subito arescentem, cujus umbraculo tegebatur contra
solis ardorem.</p>
<p>19. Ipse est, et <hi>Amathi</hi> Sareptanae viduae filius,
ut Judaei affirmant, quem resuscitavit Elias, matre
postea ad eum dicente: <hi>Nunc cognovi quoniam
vir Dei es tu, et verbum Dei in ore tuo verum est <note>(III Reg. XVII, 24)</note>
            </hi>.
Ob hanc causam ipsum puerum
<pb n="0285B"/> <hi>Amathi</hi> 
 vocitatum. <hi>Amathi</hi> enim ex Hebraeo in Latinam
linguam <hi>veritas</hi> dicitur, et ex eo quod verum Elias
locutus est, ille, qui suscitatus est, <hi>filius</hi> nuncupatus
est <hi>veritatis.</hi> </p>
<p>20. ZACHARIAS, <hi>memoria Domini.</hi> Septuagesimo
enim anno desolationis templi completo, Zacharia
praedicante, memoratus est Dominus populi sui;
jussuque Darii reversus est Dei populus, et reaedificata
est, et Urbs, et templum.</p>
<p>21. <hi>Aggeus</hi> in Latinum <hi>festivus</hi> et <hi>laetus</hi> resonat.
Destructum enim templum aedificandum prophetat, et
post luctum captivitatis regressionis laetitiam praedicat.</p>
<p>22. <hi>Malachias</hi> interpretatur <hi>angelus Domini,</hi> id
est, <hi>nuntius;</hi> quidquid enim loquebatur, quasi a Domino
essent mandata, ita credebantur, et inde ita
<pb n="0285C"/>
nomen ejus Septuaginta transtulerunt, dicentes: <hi>Assumptio Verbi Domini super Israel in manu angeli
ejus 
 <note>(Malach I, 1)</note>
            </hi>.</p>
<p>23. ESDRAS, <hi>adjutor.</hi> </p>
<p>NEHEMIAS, <hi>consolator a Domino.</hi> Quodam enim
praesagio futurorum nomina ista sortiti sunt. Fuerunt
enim in adjutorium et consolationem omni illi
populo redeunti ad patriam. Nam et templum Domini
idem reaedificaverunt, et murorum ac turrium
opus ipsi restauraverunt.</p>
<p>24. ANANIAS, <hi>gratia Dei.</hi> Idem, et <hi>Sidrac</hi> lingua
Chaldaea, quod interpretatur <hi>decorus meus.</hi> <emph>332</emph>
          </p>
<p>25. AZARIAS, <hi>auxilium Domini.</hi> Idem et <hi>Abdenago,</hi> 
quod in Latinum vertitur <hi>serviens taceo.</hi> </p>
<p>26. MISAEL, <hi>quae palus Domini;</hi> ipse, et <hi>Misach,</hi> 
<pb n="0285D"/>
quod interpretatur <hi>risus,</hi> vel <hi>gaudium.</hi> </p>
<p>27. AHIA, <hi>frater ejus.</hi> </p>
<p>SEMEIA, <hi>audiens Dominum.</hi> </p>
<p>ASAPH, <hi>congregans.</hi> </p>
<p> ETHAN, <hi>robustus,</hi> sive accensus.</p>
<p>28. IDHITUM, <hi>transiliens eos,</hi> sive <hi>saliens eos.</hi> </p>
<p> Quosdam enim inhaerentes humo, curvatos in
terram, et ea quae in imo sunt cogitantes, et in
<pb n="0286A"/>
rebus transeuntibus spem ponentes transilivit canendo
iste qui vocatur <hi>transiliens.</hi> </p>
<p>29. EMAN, <hi>accipiens,</hi> vel <hi>formido eorum.</hi> </p>
<p>BARACHIA, <hi>benedictus Dominus,</hi> vel <hi>benedictus Domini.</hi> 
 OLDA, <hi>distritio,</hi> sive <hi>diverticulum.</hi> JUDITH, <hi>laudans,</hi> 
vel <hi>confitens.</hi> ESTHER, <hi>absconsa.</hi> </p>
<p>30. ZACHARIAS, <hi>memoria Domini,</hi> ob hoc, quia canit: . . . . <hi>Memorari testamenti sui Sancti 
 <note>(Luc, I, 72)</note>
            </hi>.</p>
<p>31. JOANNES BAPTISTA, <hi>Domini gratia,</hi> eo quod sit
limes prophetiae, praenuntius gratiae, sive initium
baptismatis, per quod gratia ministratur.</p>
<p>32. Hi sunt prophetae Veteris, Novique Testamenti,
quorum finis Christus, cui dicitur a Patre: <hi>Et prophetam
in gentibus posui te <note>(Jer. I, 5)</note>
            </hi>.</p>
<p>33. Prophetiae autem genera septem sunt: Primum
<pb n="0286B"/>
genus, <hi>Ecstasis,</hi> quod est mentis excessus, sicut vidit
Petrus vas illud submissum de coelo in stupore
mentis cum variis animalibus.</p>
<p>34. Secundum genus, <hi>visio</hi> sicut apud Isaiam dicentem: <hi>Vidi Dominum sedentem super solium excelsum <note>(Isa VI, 1)</note>
            </hi>.
Tertium genus, <hi>somnium,</hi> sicut
Jacob subnixam in coelo scalam dormiens vidit.
Quartum genus, <hi>per nubem,</hi> sicut ad Moysen, et ad
Job post plagam loquitur Deus. <emph>333</emph>
          </p>
<p>35. Quintum genus, <hi>vox de coelo,</hi> sicut ad
Abraham sonuit dicens: <hi>Ne injicias manum tuam in
puerum, <note>(Gen XXII, 12)</note>
            </hi>. Et ad Saulum in via: <hi>Saule,
Saule, quid me persequeris (Act IX, 4)</hi>?</p>
<p>36. Sextum genus, <hi>accepta parabola,</hi> sicut apud
Salomonem in Proverbiis, et apud Balaam, cum evocaretur
<pb n="0286C"/>
a Balac. Septimum genus, <hi>repletio sancti
Spiritus,</hi> sicut pene apud omnes prophetas.</p>
<p>37. Alii tria genera visionum esse dixerunt.
Unum secundum oculos corporis, sicut vidit Abraham
tres viros sub ilice Mambre, et Moyses ignem
in rubo, et discipuli transfiguratum Dominum in
monte inter Moysen, et Eliam, et caetera hujusmodi.</p>
<p>38. Alterum secundum spiritum, quod imaginamur
ea quae per corpus sentimus, sicut vidit Petrus, discum
illum submitti de coelo cum variis animalibus, et sicut
Isaias Dominum in sede altissima non corporaliter,
sed spiritualiter vidit.</p>
<p>39. Non enim Deum forma corporea circumterminat,
sed quemadmodum figurate, non proprie
multa dicuntur, ita etiam figurate multa monstrantur.</p>
<p>
            <pb n="0286D"/>
          </p>
<p>40. Tertium autem genus visionis est, quod neque
corporeis sensibus, neque illa parte animae, qua
corporalium rerum imagines capiuntur, sed per
intuitum mentis, quo intellecta conspicitur veritas,
sicut Daniel hoc praeditus mente vidit, quod Balthasar
viderat corpore, sine quo genere illa duo, vel
infructuosa sunt, vel etiam in errorem mittunt. Omnia
tamen haec genera Spiritus sanctus moderatur.</p>
<p>
            <pb n="0287A"/>
          </p>
<p>41. Habere autem Prophetiam, non solum bonus,
sed etiam malus potest; nam invenimus Saulem regem
prophetasse. Persequebatur enim sanctum David, et
impletus Spiritu prophetare coepit.
<emph>334</emph> </p>
        </div2>

<div2>
          <head>CAPUT IX. <hi>De apostolis.</hi> </head>
<p>1. Apostoli <hi>missi</hi> interpretantur: hoc enim eorum
nomen indicat. Nam sicut Graece <foreign xml:lang="greek">ἄγγελοι,</foreign> Latine <hi>nuntii</hi> 
vocantur, ita Graece apostoli, Latine <hi>missi</hi> appellantur.
Ipsos enim misit Christus evangelizare per
universum mundum, ita ut quidam Persas, Indosque
penetrarent, docentes gentes, et facientes in nomine
Christi magna et incredibilia miracula, ut, attestantibus
signis et prodigiis crederetur illis in iis
quae dicebant et viderant. Habent autem plerique ex
<pb n="0287B"/>
iis causas suorum vocabulorum.</p>
<p>2. <hi>Petrus</hi> a <hi>petra</hi> nomen accepit, hoc est, a Christo
super quem est fundata Ecclesia. Non enim a Petro
petra, sed Petrus a petra nomen sortitus est, sicut
non Christus a Christiano, sed Christianus a Christo
vocatur, ideoque ait Dominus: <hi>Tu es Petrus, et super
hanc petram,</hi> etc., quia dixerat Petrus: <hi>Tu es Christus
Filius Dei vivi;</hi> deinde ei Dominus: <hi>Super hanc,</hi> inquit, <hi>petram,</hi> 
 quam confessus es, <hi>aedificabo Ecclesiam
meam.</hi> Petra enim erat Christus, super quod fundamentum
etiam ipse aedificatus est Petrus.</p>
<p>3. <hi>Cephas</hi> dictus, eo quod in <hi>capite</hi> sit constitutus
apostolorum; <emph>335</emph> <foreign xml:lang="greek">κεφαλὴ</foreign> enim Graece <hi>caput</hi> dicitur,
 et ipsum nomen in Petro Syrum est.</p>
<p>4. <hi>Simon Barjona</hi> in linguam nostram sonat <hi>filius
<pb n="0287C"/>
columbae,</hi> et est nomen Syrum pariter et Hebraeum.
BAR quippe Syra lingua <hi>filius,</hi> JONA <hi>columba,</hi> utroque
sermone, dicitur.</p>
<p>5. Alii simpliciter accipiunt, quod Simon, id est,
Petrus filius sit Joannis, juxta illam interrogationem: <hi>Simon Joannis, diligis me?</hi> 
 et volunt Scriptorum
vitio depravatum, ut pro <hi>Barjoanna,</hi> hoc est, <hi>filius Joannis, Barjona</hi> 
 scriptum sit, una detracta
syllaba. <hi>Joanna</hi> autem interpretatur <hi>Domini gratia.</hi> </p>
<p>6. Et fuisse constat Petrum trinomium: <hi>Petrum,
Cepham,</hi> et <hi>Simonem Barjona; Simon</hi> autem Hebraice
interpretatur <hi>obediens.</hi> </p>
<p>7. <hi>Saulus</hi> Hebraico sermone <hi>tentatio</hi> dictus, eo quod
prius in tentatione Ecclesiae sit versatus. Persecutor
enim erat, et inde nomen habebat istud, quando
<pb n="0287D"/>
persequebatur Christianos.</p>
<p>8. Postea, mutato nomine, de Saulo factus est <hi>Paulus,</hi> 
 quod interpretatur <hi>mirabilis,</hi> sive <hi>electus.</hi> 
Mirabilis, vel quia multa signa fecit, vel quia ab
Oriente usque ad Occasum Evangelium Christi in omnibus
gentibus praedicavit.</p>
<p>
            <pb n="0288A"/>
          </p>
<p>9. Electus, sicut in Actibus apostolorum Spiritus
sanctus dicit: <hi>Segregate mihi Barnabam, et Saulum
ad opus, ad quod elegi eos <note>(Act. XIII, 12)</note>
            </hi>. Latino autem
sermone <hi>Paulus a modico</hi> dictus; unde et ipse ait: <hi>Ego sum minimus apostolorum omnium 
 <note>(I Cor. XV, 9)</note>
            </hi>.
Quando enim <hi>Saulus,</hi> superbus, elatus; quando <hi>Paulus,</hi> 
humilis et modicus.</p>
<p>10. Ideo sic loquimur: <hi>Paulo post videbo te,</hi> id est, <hi>post modicum.</hi> 
 Nam quia modicus factus est, ipse dicit: <hi>Ego enim sum novissimus apostolorum;</hi> 
 et: <hi>Mihi
minimo omnium sanctorum <note>(Eph. III, 8)</note>
            </hi>. <hi>Cephas</hi> 
autem et <hi>Saulus</hi> ideo mutato nomine sunt vocati, ut
essent etiam ipso nomine novi, sicut Abraham et Sara.</p>
<p>11. <hi>Andraeas,</hi> frater Petri carne, et cohaeres gratiae,
secundum Hebraeam etymologiam, interpretatur <hi>decorus,</hi> 
<pb n="0288B"/>
sive <hi>respondens,</hi> sermone autem Graeco a viro <hi>virilis</hi> 
 appellatur. <emph>336</emph>
          </p>
<p>12. <hi>Joannes,</hi> quodam vaticinio ex merito nomen
accepit; interpretatur enim <hi>in quo est gratia,</hi> vel <hi>Domini gratia.</hi> 
 Amplius enim eum caeteris apostolis
dilexit Jesus.</p>
<p>13. <hi>Jacobus Zebedaei</hi> a patre cognominatur, quem
relinquens, cum Joanne verum Patrem secuti sunt.
Hi sunt filii tonitrui, qui etiam <hi>Boanerges</hi> ex firmitate
et magnitudine fidei nominati sunt. Hic est
Jacobus filius Zebedaei, frater Joannis, qui post Ascensionem
Domini ab Herode manifestatur occisus.</p>
<p>14. <hi>Jacobus Alphaei</hi> ob distinctionem prioris cognominatus
qui dicitur filius Zebedaei, sicut iste filius Alphaei:
cognomentum igitur ambo a patre sumpserunt.</p>
<p>
            <pb n="0288C"/>
          </p>
<p>15. Iste est <hi>Jacobus minor,</hi> qui in Evangelio frater
Domini nominatur, quia Maria uxor Alphaei, soror
fuit Matris Domini, quam Mariam Cleophae Joannes
evangelista cognominat, a patre, sive a gentilitate
familiae, aut quacunque alia causa ei nomen imponens. <hi>Alphaeus</hi> 
 autem Hebraeo sermone in Latinum
exprimitur, <hi>millesimus,</hi> sive <hi>doctus.</hi> </p>
<p>16. PHILIPPUS, <hi>os lampadarum</hi> vel <hi>os manuum.</hi> </p>
<p>THOMAS, <hi>abyssus,</hi> vel <hi>geminus,</hi> unde Graece <hi>Didymus</hi> 
appellatur.</p>
<p>BARTHOLOMAEUS, <hi>filius suspendentis aquas,</hi> vel <hi>filius
suspendentis me.</hi> Syrum est, non Hebraeum.</p>
<p>17. <hi>Matthaeus,</hi> in Hebraeo <hi>donatus</hi> exprimitur. Idem
et appellatus <hi>Levi</hi> ex tribu a qua ortus fuit. In Latino
autem ex opere <hi>Publicam</hi> nomen accepit, quia ex
<pb n="0288D"/>
Publicanis fuit electus, et in apostolatum translatus.</p>
<p>18. <hi>Simon Cananaeus,</hi> ad distinctionem Simonis
Petri, de vico Galilaeae Cana; ubi aquas Dominus
mutavit in vinum: ipse est qui in alio evangelista
scribitur <hi>Zelotes,</hi> Cana quippe <hi>zelus</hi> interpretatur.</p>
<p>19. <hi>Judas Jacobi,</hi> qui alibi appellatur <hi>Lebbaeus,</hi> figuratum
<pb n="0289A"/>
nomen <emph>337</emph> habet a <hi>corde,</hi> quod nos diminutive <hi>corculum</hi> 
 possumus appellare: ipse in alio evangelista <hi>Thaddaeus</hi> 
 scribitur, quem ecclesiastica tradit
Historia missum Edessam ad Abagarum regem.</p>
<p>20. <hi>Judas Iscariotes,</hi> vel a vico, in quo ortus est,
vel ex tribu Issachar vocabulum sumpsit, quodam
praesagio futuri in condemnationem sui. <hi>Issachar</hi> 
enim interpretatur <hi>merces,</hi> ut significaretur pretium
proditoris, quo vendidit Dominum, sicut scriptum
est: <hi>Et acceperunt mercedem meam, triginta argenteos,
pretium quo appretiatus sum ab eis <note>(Matth. XXVII, 9)</note>
            </hi>.</p>
<p>21. <hi>Matthias,</hi> qui inter apostolos sine cognomine
solus habetur, interpretatur <hi>donatus,</hi> ut subaudiatur
pro Juda; iste enim in locum ejus electus est ab
apostolis, cum pro duobus sors mitteretur.</p>
<p>
            <pb n="0289B"/>
          </p>
<p>22. MARCUS <hi>excelsus mandato,</hi> utique propter
Evangelium Altissimi, quod praedicavit.</p>
<p>23. LUCAS, <hi>ipse consurgens</hi> sive <hi>ipse elevans,</hi> eo
quod elevaverit praedicationem Evangelii post alios.</p>
<p>24. BARNABAS, <hi>filius Prophetae,</hi> vel <hi>filius consolationis.</hi> </p>
</div2>

<div2>
          <head>CAPUT X. <hi>De reliquis in Evangelio nominibus.</hi> </head>
<p>1. MARIA, <hi>illuminatrix,</hi> sive <hi>stella maris;</hi> genuit
enim Lumen mundi. Sermone autem Syro
MARIA <hi>Domina</hi> nuncupatur, et pulchre, quia Dominum
genuit.</p>
<p>2. ELISABETH, <hi>Dei mei saturitas,</hi> vel <hi>Dei mei juramentum.</hi> </p>
<p>3. MAGDALENA, <hi>turris.</hi> MARTHA, <hi>irritans,</hi> aut <hi>provocans;</hi> 
<pb n="0289C"/>
sermone autem Syro interpretatur <hi>dominans.</hi> <emph>338</emph>
          </p>
<p>4. NATHANAEL, <hi>donum Dei,</hi> quia dolus, id est,
simulatio, dono Dei, in eo non fuit.</p>
<p>5. ZEBEDAEUS, <hi>donatus,</hi> sive <hi>fluens iste.</hi> </p>
<p>ZACCHAEUS, <hi>justus,</hi> sive <hi>justificatus,</hi> sive <hi>justificandus:</hi> 
Syrum est nomen, non Hebraeum.</p>
<p>6. LAZARUS, <hi>adjutus,</hi> eo quod sit a morte resuscitatus.</p>
<p>HERODES, <hi>pelliceus, gloriosus,</hi> clara etymologia.</p>
<p>7. CAIPHAS, <hi>investigator,</hi> aut <hi>sagax,</hi> aut <hi>vomens
ore;</hi> iniquo enim ore suo justum condemnavit, quamvis
hoc mysterio prophetali annuntiasset.</p>
<p>8. PONTIUS, <hi>declinans consilium,</hi> utique Judaeorum;
accepta enim aqua lavit manus suas, dicens: <hi>Innocens
ego sum a sanguine hujus Justi <note>(Matth. XVII, 24)</note>
            </hi>.</p>
<p>
            <pb n="0289D"/>
          </p>
<p>9. PILATUS, <hi>os malleatoris,</hi> quia dum Christum
<pb n="0290A"/>
ore suo, et justificat, et condemnat, more malleatoris
utraque ferit.</p>
<p>10. BARRABA, <hi>filius magistri,</hi> eorum absque dubio
Judaeorum magistri, qui est diabolus, homicidiorum
auctor, qui usque hodie regnat in eis.</p>
</div2>

<div2>
          <head>CAPUT XI. <hi>De martyribus.</hi> </head>
<p>1. <hi>Martyres</hi> Graeca lingua Latine <hi>testes</hi> dicuntur,
unde, et <hi>testimonia</hi> Graece <hi>martyria</hi> nuncupantur. <hi>Testes</hi> 
 autem ideo vocati sunt, quia propter testimonium
Christi passiones sustinuerunt, et usque ad
mortem pro veritate certaverunt.</p>
<p>2. Quod vero non <hi>testes</hi> (quod Latine utique possemus),
sed Graece <hi>martyres</hi> appellamus, familiarius
Ecclesiae auribus hoc Graecum verbum sonat, sicut
<pb n="0290B"/>
multa Graeca nomina, quae pro Latinis utimur.</p>
<p>3. Martyrum primus in Novo Testamento <hi>Stephanus</hi> 
fuit qui sermone Hebraeo interpretatur <hi>norma,</hi> 
quod prior fuerit in martyrio <emph>339</emph> ad imitationem
fidelium: idem autem ex Graeco sermone in Latinum
vertitur <hi>coronatus,</hi> et hoc prophetice, ut quod sequeretur
in re, vaticinio quodam futuri prius in vocabulo
resonaret; passus est enim, et quod vocabatur
accepit. <hi>Stephanus</hi> enim <hi>corona</hi> dicitur, humiliter
lapidatus, sed sublimiter coronatus.</p>
<p>4. Duo autem sunt martyrii genera, unum in
aperta passione, alterum in occulta animi virtute.
Nam multi hostis insidias tolerantes, et cunctis carnalibus
desideriis resistentes, per hoc quod se Omnipotenti
Deo in corde mactaverunt, etiam pacis
<pb n="0290C"/>
tempore martyres facti sunt, qui etiam, si persecutionis
tempore existerent, martyres esse potuerunt.</p>
</div2>

<div2>
          <head>CAPUT XII. <hi>De clericis.</hi> </head>
<p>1. Cleros et clericos hinc appellatos (credimus)
quia Matthias sorte electus est, quem primum per
apostolos legimus ordinatum, <foreign xml:lang="greek">κλῆρος</foreign> enim Graece, <hi>sors,</hi> 
 vel <hi>haereditas</hi> dicitur.</p>
<p>2. Propterea ergo dicti <hi>clerici,</hi> quod de <hi>sorte</hi> sunt Domini,
 vel quia Dominum partem habent. Generaliter
autem <hi>clerici</hi> nuncupantur omnes qui in Ecclesia Christi
deserviunt, quorum gradus et nomina haec sunt:</p>
<p>3. <hi>Ostiarius, psalmista, lector, exorcista, acolythus,
subdiaconus, diaconus, presbyter et episcopus.</hi> </p>
<p>
            <pb n="0290D"/> <emph>340</emph> 4. Ordo episcoporum quadripertitus est, id
<pb n="0291A"/>
est, in <hi>patriarchis, archiepiscopis, metropolitis</hi> atque <hi>episcopis.</hi> </p>
<p>5. <hi>Patriarcha</hi> Graeca lingua <hi>summus Patrum</hi> interpretatur,
 quia primum, id est, apostolicum retinet
locum, et ideo quia summo honore fungitur, tali nomine
censetur, sicut Romanus, Antiochenus et
Alexandrinus.</p>
<p>6. <hi>Archiepiscopus</hi> Graeco vocabulo, quod sit <hi>summus
episcoporum,</hi> tenet enim vicem apostolicam, et
praesidet, tam metropolitanis quam episcopis caeteris.
<note>( <hi>Metropolitani</hi> autem a <hi>mensura civitatum</hi> vocati.)</note>
          </p>
<p>7. Singulis enim provinciis praeeminent, quorum
auctoritati et doctrinae caeteri sacerdotes subjecti sunt,
sine quibus nihil reliquos episcopos agere licet, sollicitudo
enim totius provinciae ipsis commissa est.</p>
<p>
            <pb n="0291B"/>
          </p>
<p>8. Omnes autem superius designati ordines uno eodemque
vocabulo <hi>episcopi</hi> nominantur, sed ideo privato
nomine quidam utuntur propter distinctionem potestatis,
quam singulariter acceperunt.</p>
<p>9. PATRIARCHA, <hi>patrum princeps;</hi> <foreign xml:lang="greek">Αρχος</foreign> enim <hi>princeps.</hi> </p>
<p>10. ARCHIEPISCOPUS, <hi>princeps episcoporum,</hi> sicut <hi>metropolitanus</hi> 
a <hi>mensura civitatum.</hi> <emph>341</emph>
          </p>
<p>11. <hi>Episcopatus</hi> autem vocabulum inde ductum,
quod ille qui superefficitur <hi>superintendat,</hi> curam
scilicet subditorum gerens, <foreign xml:lang="greek">σκοπεῖν</foreign> enim Graece, Latine <hi>intendere</hi> 
 dicitur.</p>
<p>12. <hi>Episcopi</hi> autem Graece, Latine <hi>speculatores</hi> interpretantur;
nam speculator est praepositus in Ecclesia,
dictus, eo quod <hi>speculetur,</hi> atque prospiciat populorum
<pb n="0291C"/>
infra se positorum mores et vitam.</p>
<p>13. PONTIFEX, <hi>princeps sacerdotum</hi> est, quasi via
sequentium, ipse et <hi>summus sacerdos,</hi> ipse et pontifex
maximus nuncupatur; ipse enim efficit sacerdotes
atque levitas, ipse omnes ordines ecclesiastices disponit,
ipse quid unusquisque facere debeat ostendit.</p>
<p>14. Antea autem pontifices et reges erant; nam
majorum haec erat consuetudo, ut rex esset etiam
sacerdos et pontifex. Unde et romani imperatores
pontifices dicebantur.</p>
<p>15. <hi>Vates</hi> a <hi>vi mentis</hi> appellatus, cujus significatio
multiplex est; nam modo <hi>sacerdotem,</hi> modo <hi>prophetam</hi> 
significat, modo <hi>poetam.</hi> </p>
<p>16. ANTISTES <hi>sacerdos</hi> dictus, ab eo quod <hi>ante
stat,</hi> primus est enim in ordine Ecclesiae, et supra
<pb n="0291D"/>
se nullum habet.</p>
<p>17. <hi>Sacerdos</hi> autem nomen habet compositum ex
Graeco et Latino, quasi <hi>sacrum dans,</hi> sicut enim <hi>rex</hi> a
<pb n="0292A"/> <hi>regendo,</hi> 
 ita <hi>sacerdos,</hi> <emph>342</emph> a <hi>sanctificando</hi> vocatus
est; consecrat enim, et sanctificat.</p>
<p>18. Sacerdotes autem gentilium <hi>flamines</hi> dicebantur.
Hi in capite habebant pileum, in quo erat brevis virga
desuper, habens lanae aliquid. Quod cum per aestum
ferre non possent, filo tantum capita religare coeperunt.</p>
<p>19. Nam nudis penitus eos capitibus incedere
nefas erat: unde a <hi>filo,</hi> quo utebantur, <hi>flamines</hi> 
dicti sunt, quasi <hi>filamines.</hi> Verum festis diebus filo deposito,
pileum imponebant pro sacerdotii eminentia.</p>
<p>20. <hi>Presbyter</hi> Graece, Latine <hi>senior</hi> interpretatur
non modo pro aetate, vel decrepita senectute, sed
propter honorem et dignitatem, quam acceperunt, <hi>presbyteri</hi> 
 nominantur: unde et apud veteres idem <hi>episcopi</hi> 
 et <hi>presbyteri</hi> fuerunt, quia illud nomen dignitatis
<pb n="0292B"/>
est, hoc aetatis.</p>
<p>21. Ideo autem et PRESBYTERI <hi>sacerdotes</hi> vocantur
quia <hi>sacrum dant,</hi> sicut et <hi>episcopi;</hi> qui licet sint
sacerdotes, tamen pontificatus apicem non habent,
quia nec chrismate frontem signant, nec Paracletum
Spiritum dant, quod solis deberi episcopis lectio
Actuum apostolorum demonstrat.</p>
<p>22. <hi>Levitae</hi> ex nomine auctoris vocati; de <hi>Levi</hi> enim <hi>Levitae</hi> 
 exorti sunt, a quibus in templo Dei mystici sacramenti
ministeria explebantur. Hi Graece <hi>diaconi,</hi> 
Latine <hi>ministri</hi> dicuntur, quia sicut in sacerdote consecratio,
ita in diacono mysterii dispensatio habetur.</p>
<p>23. <hi>Hypodiaconi</hi> Graece, quos nos <hi>subdiaconos</hi> dicimus,
qui ideo sic appellantur, quia subjacent praeceptis
et officiis levitarum. <emph>343</emph> Oblationes enim in templo
<pb n="0292C"/>
Dei a fidelibus ipsi suscipiunt, et levitis superponendas
altaribus deferunt: hi apud Hebraeos <hi>Nathinaei</hi> 
vocantur.</p>
<p>24. <hi>Lectores</hi> a <hi>legendo;</hi> PSALMISTAE, a <hi>psalmis</hi> canendis
vocati; illi enim praedicant populis quid sequantur;
isti canunt ut excitent ad compunctionem
animos audientium, licet et quidam lectores ita miseranter
pronuntient, ut quosdam ad luctum lamentationemque
compellant.</p>
<p>25. Iidem etiam <hi>pronuntiatores</hi> vocantur, quod porro <hi>annuntient;</hi> 
 tanta enim, et tam clara erit eorum vox,
ut quamvis longe positorum aures adimpleant.</p>
<p>26. <hi>Cantor</hi> autem vocatus, quia vocem modulatur
in <hi>cantu.</hi> Hujus duo genera dicuntur in arte musica,
<pb n="0292D"/>
sicut ea docti homines Latine dicere potuerunt, <hi>praecentor,</hi> 
et <hi>succentor.</hi> </p>
<p>27. <hi>Praecentor,</hi> qui vocem <hi>praemittit in cantu.</hi> </p>
<p>
            <pb n="0293A"/> <hi>Succentor</hi> autem, qui <hi>subsequenter canendo respondet.</hi> </p>
<p>28. <hi>Concentor</hi> autem dicitur, quia <hi>consonat;</hi> qui
autem non consonat, nec concinit, nec concentor erit.</p>
<p>29. <hi>Acolythi</hi> Graece, Latine <hi>ceroferarii</hi> dicuntur, a <hi>deportandis cereis</hi> 
 quando legendum Evangelium
est, aut sacrificium offerendum.</p>
<p>30. Tunc enim accenduntur luminaria ab eis, et
deportantur, non ad effugandas tenebras, dum sol
eodem tempore rutilet, sed ad signum laetitiae demonstrandum,
ut sub typo luminis corporalis illa
lux ostendatur de qua in Evangelio legitur: <hi>Erat lux
vera, quae illuminat omnem hominem venientem in
hunc mundum.</hi> </p>
<p>31. <hi>Exorcistae</hi> ex Graeco in Latinum <hi>adjurantes,</hi> 
<pb n="0293B"/>
sive <hi>increpantes</hi> vocantur. Invocant enim super
 energumenos, vel super eos qui habent spiritum
immundum, nomen Domini Jesu, <hi>adjurantes</hi> per eum
ut egrediatur ab eis. <emph>344</emph>
          </p>
<p>32. <hi>Ostiarii,</hi> iidem et <hi>janitores,</hi> qui in veteri Testamento
electi sunt ad custodiam templi, ut non ingrederetur
illud immundus in omni re: dicti autem <hi>ostiarii,</hi> 
 quod praesint <hi>ostiis</hi> templi. Ipsi enim tenentes
clavem, omnia intus extraque custodiunt, atque
inter bonos et malos habentes judicium, fideles recipiunt,
respuunt infideles.
</p>
        </div2>

<div2>
          <head>CAPUT XIII. <hi>De monachis.</hi> </head>
<p>1. <hi>Monachus</hi> Graeca etymologia vocatus, eo quod sit <hi>singularis;</hi> 
 <foreign xml:lang="greek">μονὰς</foreign> enim Graece <hi>singularitas</hi> dicitur.
<pb n="0293C"/>
Ergo si <hi>solitarius</hi> interpretatur vocabulum <hi>monachi,</hi> 
quid facit in turba qui solus est? Plura sunt autem
genera monachorum.</p>
<p>2. <hi>Coenobitae,</hi> quos nos <hi>in commune viventes</hi> possumus
appellare. Coenobium enim plurimorum est.</p>
<p>3. <hi>Anachoritae</hi> sunt qui post coenobialem vitam
deserta petunt, et soli habitant per deserta; et ab eo
quod procul ab hominibus recesserunt, tali nomine
nuncupantur; sed anachoritae Eliam et Joannem, coenobitae
apostolos imitantur.</p>
<p>4. <hi>Eremitae</hi> ii sunt qui et <hi>anachoritae,</hi> ab hominum
conspectu remoti, eremum et desertas solitudines
<pb n="0294A"/>
appetentes. Nam <hi>eremum</hi> dicitur quasi <hi>remotum.</hi> </p>
<p>5. <hi>Abba</hi> autem Syrum nomen, significat in Latinum <hi>pater,</hi> 
 quod Paulus Romanis scribens exposuit,
dicens: <hi>In quo clamamus: Abba, pater,</hi> in uno nomine
duabus usus linguis. Dicit enim <hi>abba</hi> Syro nomine <hi>patrem,</hi> 
 et rursus Latine nominat itidem patrem.
<emph>345</emph> </p>
        </div2>

<div2>
          <head>CAPUT XIV. <hi>De caeteris fidelibus.</hi> </head>
<p>1. <hi>Christianus,</hi> quantum interpretatio ostendit, de <hi>unctione</hi> 
 deducitur, sive de nomine Auctoris et Creatoris.
A <hi>Christo</hi> enim <hi>Christiani</hi> sunt cognominati, sicut
a JUDA <hi>Judaei.</hi> De Magistri quippe nomine cognomen
sectatoribus datum est.</p>
<p>2. Christiani autem olim a Judaeis, quasi opprobrio,
<pb n="0294B"/> <hi>Nazaraei</hi> 
 vocabantur, pro eo quod Dominus noster
atque Salvator a vico quodam Galilaeae <hi>Nazaraeus</hi> sit
appellatus.</p>
<p>3. Non se autem glorietur Christianum, qui nomen
habet, et facta non habet. Ubi autem nomen secutum
fuerit opus, certissime ille est Christianus, quia se
factis ostendit Christianum, ambulans sicut et ille
ambulavit, a quo et nomen traxit.</p>
<p>4. CATHOLICUS <hi>universalis,</hi> sive <hi>generalis</hi> interpretatur;
nam Graeci <hi>universale</hi> <foreign xml:lang="greek">καθολικὸν</foreign> vocant.</p>
<p>5. <hi>Orthodoxus</hi> est <hi>recte credens,</hi> et <hi>ut credit vivens;</hi> <foreign xml:lang="greek">ὀρθῶς</foreign>
 enim Graece <hi>recte</hi> dicitur <foreign xml:lang="greek">δόξα</foreign> <hi>gloria:</hi> hoc est, <hi>vir rectae gloriae.</hi> 
 Quo nomine non potest vocari qui
aliter vivit quam credit.</p>
<p>
            <pb n="0294C"/>
          </p>
<p>6. <hi>Neophytus</hi> Graece, Latine <hi>novellus,</hi> et <hi>rudis, fidelis,</hi> 
vel <hi>nuper renatus</hi> interpretari potest.</p>
<p>7. <hi>Catechumenus</hi> dictus pro eo quod adhuc doctrinam
fidei <hi>audit,</hi> nec dum tamen baptismum percepit,
nam <foreign xml:lang="greek">κατηχούμενος</foreign> Graece <hi>auditor</hi> dicitur.</p>
<p>8. <hi>Competens</hi> vocatur qui post instructionem fidei <hi>competit</hi> 
 <emph>346</emph> gratiam Christi, inde et a petendo <hi>competentes</hi> 
vocati.</p>
<p>9. LAICUS, <hi>popularis;</hi> <foreign xml:lang="greek">λαὸς</foreign> enim Graece <hi>populus</hi> 
dicitur.</p>
<p>10. <hi>Proselytus,</hi> id est, <hi>advena,</hi> et <hi>circumcisus,</hi> qui
miscebatur populo Dei, Graecum est.</p>
</div2>
      </div1>

<div1>
        <head>LIBER OCTAVUS. DE ECCLESIA ET SECTIS DIVERSIS.</head>
<div2>
          <head>CAPUT PRIMUM. <hi>De Ecclesia et Synagoga.</hi> </head>
<pb n="0293D"/>
<p>1. <hi>Ecclesia</hi> Graecum est, quod in Latinum vertitur <hi>convocatio,</hi> 
 propter quod omnes ad se <hi>vocet.</hi> CATHOLICA, <hi>universalis</hi> 
 <foreign xml:lang="greek">ἅπὸ τοῦ καθ' ὅλον,</foreign> id est, <hi>secundum
<pb n="0294D"/>
totum;</hi> non enim, sicut conventicula haereticorum, in
aliquibus regionum partibus coarctatur, sed per totum
orbem terrarum dilatata diffunditur.</p>
<p>2. Quod etiam Apostolus approbat ad Romanum dicens: <hi>Gratias ago Deo meo pro omnibus vobis, quia fides
<pb n="0295A"/>
vestra annuntiatur in universo mundo 
 <note>(Epist. ad Rom.
I, 8)</note>
            </hi>: hinc, et <hi>universitas</hi> ab <hi>uno</hi> cognominata est,
propter quod in <hi>unitatem</hi> colligitur. Unde Dominus
in Evangelio: <hi>Qui mecum non colligit, spargit <note>(Luc.,
XI, 23)</note>
            </hi>.</p>
<p>3. Cur autem Ecclesia, cum una sit, a Joanne
septem scribuntur, nisi ut una catholica septiformi
plena Spiritu designetur? Sicut et de Domino novimus
dixisse Salomonem: <hi>Sapientia aedificavit sibi domum,
et excidit columnas septem <note>(Prov. IX, 1)</note>
            </hi>, quae tamen
septem una esse non ambigitur, dicente Apostolo: <hi>Ecclesia Dei vivi, quae est columna et firmamentum
veritatis 
 <note>(I Tim. III, 15)</note>
            </hi>. <emph>347</emph>
          </p>
<p>4. Inchoavit autem Ecclesia a loco, ubi venit de
coelo Spiritus sanctus, et implevit uno loco sedentes.</p>
<p>
            <pb n="0295B"/>
          </p>
<p>5. Pro peregrinatione autem praesenti Ecclesia <hi>Sion</hi> 
 dicitur, eo quod ab hujus peregrinationis longitudine
promissionem rerum coelestium speculatur;
et idcirco <hi>Sion,</hi> id est, <hi>speculatio</hi> nomen accepit.</p>
<p>6. Pro futura vero patriae pace <hi>Jerusalem</hi> vocatur,
nam JERUSALEM <hi>visio pacis</hi> interpretatur. Ibi enim
absorpta omni adversitate, pacem, quae est Christus,
praesenti possidebit obtutu.</p>
<p>7. <hi>Synagoga</hi> Graece <hi>congregatio</hi> dicitur, quod
proprium nomen Judaeorum populus tenuit. Ipsorum
enim proprie <hi>Synagoga</hi> dici solet, quamvis et <hi>Ecclesia</hi> 
dicta sit.</p>
<p>8. Nostram vero apostoli nunquam <hi>Synagogam</hi> dixerunt,
sed semper <hi>Ecclesiam:</hi> sive discernendi causa,
sive quod inter <hi>congregationem,</hi> unde, <hi>Synagoga,</hi> et <hi>convocationem,</hi> 
<pb n="0295C"/>
unde <hi>Ecclesia</hi> nomen accepit, distet aliquid,
quod, scilicet, congregari et pecora solent,
quorum et <hi>greges</hi> proprie dicimus: convocari autem
magis est utentium ratione, sicut sunt homines.</p>
</div2>

<div2>
          <head>CAPUT II. <hi>De religione et fide.</hi> </head>
<p>1. <hi>Dogma</hi> a <hi>putando</hi> philosophi nominaverunt,
id est, <hi>hoc puto esse bonum, hoc puto esse verum.</hi> </p>
<p>2. <hi>Religio</hi> appellata, quod per eam uni Deo <hi>religamus</hi> 
animas nostras <emph>348</emph> ad cultum divinum vinculo
serviendi. Quod verbum compositum est a <hi>religendo,</hi> id
est, <hi>eligendo,</hi> ut ita Latinum videatur <hi>religo,</hi> sicut <hi>eligo.</hi> </p>
<p>3. Tria sunt autem quae in religionis cultu ad coendum
<pb n="0296A"/>
Deum in hominibus perquiruntur, id est, <hi>fides, spes, charitas.</hi> 
 In fide quid credendum, in spe
quid sperandum, in charitate quid sit amandum.</p>
<p>4. <hi>Fides</hi> est, qua veraciter credimus id quod nequaquam
videre valemus. Nam credere jam non possumus
quod videmus. Proprie autem nomen <hi>fidei</hi> 
inde est dictum, si omnino fiat quod dictum est aut
promissum. Et inde <hi>fides</hi> vocata ab eo quod sit illud
quod inter utrosque placitum est, quasi inter Deum
et hominem, hinc et foedus.</p>
<p>5. <hi>Spes</hi> vocata, quod sit <hi>pes</hi> progrediendi, quasi <hi>est pes.</hi> 
 Unde e contrario DESPERATIO, <hi>deest</hi> enim ibi <hi>pes,</hi> 
 nullaque progrediendi facultas est, quia dum
quisque peccatum amat, futuram gloriam non sperat.</p>
<p>6. <hi>Charitas</hi> Graece, Latine <hi>dilectio</hi> interpretatur,
<pb n="0296B"/>
quod duos in se <hi>illiget.</hi> Nam dilectio a duobus incipit,
quod est amor Dei et proximi, de qua Apostolus: <hi>Plenitudo,</hi> 
 inquit, <hi>legis, dilectio <note>(Ad Rom. XIII, 10)</note>
            </hi>.</p>
<p>7. Major est autem haec omnibus, quia qui diligit,
et credit, et sperat. Qui autem non diligit, quamvis
multa bona faciat, frustra laborat. Omnis autem
dilectio carnalis, non dilectio, sed magis amor dici
solet. Dilectionis autem nomen tantum in melioribus
rebus accipi solet.
<emph>349</emph> </p>
        </div2>

<div2>
          <head>CAPUT III. <hi>De haeresi et schismate.</hi> </head>
<p>1. Haeresis Graece ab <hi>electione</hi> vocatur, quod, scilicet,
unusquisque id sibi eligat quod melius sibi esse
videtur, ut philosophi Peripatetici, Academici, Epicurei,
et Stoici, vel sicut alii, qui, perversum dogma
<pb n="0296C"/>
cogitantes, arbitrio suo de Ecclesia recesserunt.</p>
<p>2. Inde ergo <hi>haeresis</hi> dicta Graeca voce, ex interpretatione <hi>electionis,</hi> 
 qua quisque arbitrio suo ad instituenda,
sive ad suscipienda quaelibet ipse sibi eligit.
Nobis vero nihil nostro ex arbitrio inducere licet, sed
nec eligere quod aliquis de arbitrio suo induxerit.</p>
<p>3. Apostolos Dei habemus auctores, qui nec ipsi
quidquam ex suo arbitrio, quod inducerent elegerunt,
sed acceptam a Christo disciplinam fideliter
nationibus assignaverunt. Itaque etiam si angelus
de coelis aliter evangelizaverit, anathema vocabitur.</p>
<p>4. <hi>Secta</hi> a <hi>sequendo,</hi> et <hi>tenendo</hi> nominata. Nam
sectas dicimus habitus animorum ac instituta circa
<pb n="0297A"/>
disciplinam, vel propositum, quod tenendo sequuntur,
longe alia in religionis cultu opinantes quam
caeteri.</p>
<p>5. <hi>Schisma</hi> a <hi>scissura</hi> animorum vocatum. Eodem
enim cultu, eodemque ritu credit, ut caeteri, solo
congregationis delectatur dissidio. Fit autem schisma,
cum dicunt homines: <hi>Nos justi sumus, nos sanctificamus
immundos,</hi> et caetera similia.</p>
<p>6. <hi>Superstitio</hi> dicta, eo quod sit <hi>superflua,</hi> aut <hi>superinstituta</hi> 
 observatio. Alii dicunt a <hi>senibus,</hi> quia
multis annis <hi>superstites</hi> per aetatem delirant, et errant <hi>superstitione</hi> 
 quadam, nescientes quae vetera colant,
aut quae veterum ignari asciscant. <emph>350</emph>
          </p>
<p>7. Lucretius autem <hi>superstitionem</hi> dicit <hi>superstantium</hi> 
rerum, id est, coelestium et divinarum,
quae <hi>super</hi> nos <hi>stant,</hi> sed male dicit. Haereticorum autem
<pb n="0297B"/>
dogmata, ut facile possint agnosci, causas eorum
vel nomina demonstrare oportuit.
</p>
        </div2>

<div2>
          <head>CAPUT IV. <hi>De haeresibus Judaeorum.</hi> </head>
<p>1. JUDAEI <hi>confessores</hi> interpretantur. Multos enim ex
iis sequitur <hi>confessio,</hi> quos antea perfidia possidebat.</p>
<p>2. HEBRAEI <hi>transitores</hi> dicuntur, quo nomine admonentur
ut de pejoribus ad meliora transeant, et pristinos
errores relinquant.</p>
<p>3. <hi>Pharisaei,</hi> et <hi>Sadducaei</hi> inter se contrarii sunt;
nam <hi>Pharisaei</hi> ex Hebraeo in Latinum interpretantur <hi>divisi,</hi> 
 eo quod traditionum et observationum, quas
illi <foreign xml:lang="greek">δευτερώσεις</foreign> vocant, justitiam praeferunt. Unde et <hi>divisi</hi> 
 vocantur a populo, quasi per justitiam.</p>
<p>
            <pb n="0297C"/>
          </p>
<p>4. <hi>Sadducaei</hi> interpretantur <hi>justi;</hi> vendicant enim
sibi quod non sunt, corporis resurrectionem negant,
et animam interire cum corpore praedicant.
Hi quinque tantum libros legis recipiunt, prophetarum
vaticinia respuunt. <emph>351</emph>
          </p>
<p>5. <hi>Esseni</hi> dicunt ipsum esse Christum qui
docuit illos omnem abstinentiam.</p>
<p>6. <hi>Masbothaei</hi> dicunt ipsum esse Christum qui
docuit illos in omni re sabbatizare.</p>
<p>7. <hi>Genistaei</hi> dicti, eo quod de <hi>genere</hi> Abrahae esse
se gloriantur; nam cum in Babyloniam venisset
populus Dei, plerique, relinquentes uxores suas,
<pb n="0298A"/>
Babylonicis mulieribus adhaeserunt; quidam autem
Israeliticis tantum conjugiis contenti, vel ex eis geniti,
dum reversi essent de Babylonia, diviserunt
se ab omni populo, et assumpserunt sibi hoc nomen
jactantiae.</p>
<p>8. <hi>Meristaei</hi> appellati, eo quod separant scripturas,
non credentes omnibus prophetis, dicentes
aliis et aliis sipiritibus illos prophetasse; <foreign xml:lang="greek">μέρος</foreign> enim
Graece, Latine <hi>pars</hi> dicitur.</p>
<p>9. <hi>Samaritae</hi> dicti, quod legem solam custodiunt,
nam prophetas non recipiunt.</p>
<p>10. <hi>Hemerobaptistae,</hi> eo quod quotidie vestimenta
sua et corpora lavent.</p>
</div2>

<div2>
          <head>CAPUT V. <hi>De haeresibus Christianorum.</hi> </head>
<p>
            <pb n="0298B"/>
          </p>
<p>1. Quidam etiam haeretici de Ecclesia recesserunt,
et ex nomine auctorum suorum nuncupantur;
quidam vero ex causis quas eligentes instituerunt. <emph>352</emph>
          </p>
<p>2. <hi>Simoniani</hi> dicti a <hi>Simone</hi> magicae disciplinae
perito, cui Petrus in Actibus apostolorum maledixit,
pro eo quod ab apostolis Spiritus sancti gratiam
pecunia emere voluisset: hi dicunt creaturam
non a Deo, sed a virtute quadam superna creatam.</p>
<p>3. <hi>Menandriani</hi> a <hi>Menandro</hi> mago discipulo Simonis
nuncupati, qui mundum non a Deo, sed ab angelis
factum esse asseruit.</p>
<p>4. <hi>Basilidiani</hi> a <hi>Basilide</hi> appellati, qui, inter reliquas
blasphemias, passum Jesum abnegavit.</p>
<p>5. <hi>Nicolaitae</hi> dicti a <hi>Nicolao</hi> diacono Ecclesiae
Hierosolymorum, qui cum Stephano et caeteris constitutus
<pb n="0298C"/>
est a Petro; qui propter pulchritudinem relinquens
uxorem, ut qui vellet ea uteretur, versa
est in stuprum talis consuetudo, ut invicem conjugia
commutarentur: quos Joannes in Apocalypsi
improbat, dicens: <hi>Sed hoc habes, quia odisti facta
Nicolaitarum.</hi> </p>
<p>6. <hi>Gnostici</hi> propter excellentiam scientiae se ita appellare
voluerunt. Animam naturam Dei esse dicunt,
bonum et malum Deum suis dogmatibus fingunt.</p>
<p>7. <hi>Carpocratiani</hi> a <hi>Carpocrate</hi> quodam vocantur,
qui dixit Christum hominem fuisse tantum, et de
utroque sexu progenitum.</p>
<p>
            <pb n="0299A"/>
          </p>
<p>8. <hi>Cerinthiani</hi> a <hi>Cerintho</hi> quodam nuncupati. Hi
inter caetera circumcisionem observant, mille annos
post resurrectionem in voluptate carnis futuros praedicant:
unde et Graece <hi>Chiliastae,</hi> Latine <hi>Millenarii</hi> 
sunt appellati.</p>
<p>9. Nazaraei dicti, qui dum Christum, qui a vico
Nazaraeus est appellatus, Filium Dei confiteantur,
omnia tamen veteris Legis custodiunt. <emph>353</emph>
          </p>
<p>10. <hi>Ophitae</hi> a <hi>colubro</hi> nominati sunt. <hi>Coluber</hi> 
enim Graece <foreign xml:lang="greek">ὅφις</foreign> dicitur. Colunt enim serpentem, dicentes
ipsum in paradisum induxisse virtutis cognitionem.</p>
<p>11. <hi>Valentiniani</hi> a <hi>Valentino</hi> quodam Platonicae
sectatore vocati, qui <foreign xml:lang="greek">αἰῶνας,</foreign> id est, <hi>saecula</hi> quaedam
in originem Dei Creatoris induxit: Christum quoque
<pb n="0299B"/>
de Virgine nihil corporis assumpsisse, sed per eam
quasi per fistulam transisse asseruit.</p>
<p>12. <hi>Apellitae,</hi> quorum <hi>Apelles</hi> princeps fuit, qui
creatorem angelum nescio quem gloriosum superioris
Dei faciens Deum legis et Israelis, illum igneum
affirmans, dixit Christum non Deum in veritate,
 sed hominem in phantasia apparuisse.</p>
<p>13. <hi>Archontiaci</hi> a <hi>principibus</hi> appellantur, qui
universitatem quam Deus condidit opera esse archangelorum
defendunt.</p>
<p>14. <hi>Adamiani</hi> vocati, quod <hi>Adae</hi> imitentur nuditatem;
unde et nudi orant, et nudi inter se mares feminaeque
conveniunt.</p>
<p>15. <hi>Cainani</hi> proinde sic appellati, quoniam <hi>Cain</hi> 
adorant.</p>
<p>
            <pb n="0299C"/>
          </p>
<p>16. <hi>Sethiani</hi> nomen acceperunt a filio Adam, qui
vocatus est <hi>Seth,</hi> dicentes eumdem esse Christum.</p>
<p>17. <hi>Melchisedechiani</hi> vocati pro eo quod <hi>Melchisedech</hi> 
sacerdotem Dei, non hominem fuisse, sed
virtutem Dei esse arbitrantur.</p>
<p>18. <hi>Angelici</hi> vocati, quia <hi>angelos</hi> colunt. <emph>354</emph>
          </p>
<p>19. <hi>Apostolici</hi> hoc sibi nomen ideo praesumpserunt,
quod nihil possidentes proprium,
nequaquam recipiant eos qui aliquid in hoc mundo
utuntur.</p>
<p>20. <hi>Cerdoniani</hi> a <hi>Cerdone</hi> quodam nominati, qui
duo contraria principia asseruit.</p>
<p>
            <pb n="0300A"/>
          </p>
<p>21. <hi>Marcionistae</hi> a <hi>Marcione</hi> stoico philosopho
appellati, qui, Cerdonis dogma secutus, alterum
bonum, alterum justum Deum asseruit, tanquam duo
principia creationis et bonitatis.</p>
<p>22. <hi>Artotyritae</hi> ab oblatione vocati. Panem enim
et caseum offerunt, dicentes primis hominibus oblationem
a fructibus terrae et a fructibus ovium fuisse
celebratam.</p>
<p>23. <hi>Aquarii</hi> appellati, eo quod <hi>aquam</hi> solam offerunt
in calice sacramenti.</p>
<p>24. <hi>Severiani</hi> a <hi>Severo</hi> exorti, vinum non bibunt,
Vetus Testamentum et resurrectionem non recipiunt.</p>
<p>25. <hi>Tatiani</hi> a <hi>Tatiano</hi> quodam vocati, qui et <hi>Encratitae</hi> 
dicti, quia carnes abominantur.</p>
<p>
            <pb n="0300B"/>
          </p>
<p>26. <hi>Alogii</hi> vocantur tanquam <hi>sine Verbo;</hi> <foreign xml:lang="greek">λόγος</foreign>
enim Graece <hi>Verbum</hi> dicitur. Deum enim Verbum
non credunt, respuentes Joannis Evangelium et Apocalypsim.</p>
<p>27. <hi>Cataphrygiis</hi> nomen provincia <hi>Phrygia</hi> dedit,
quia ibi exstiterunt auctores eorum Montanus, Prisca
et Maximilla: hi adventum Spiritus sancti non in
apostolis, sed in se traditum asserunt.</p>
<p>28. <hi>Cathari</hi> propter munditiam ita se nominaverunt.
Gloriantes enim de suis meritis, negant poenitentibus
veniam peccatorum: viduas si nupserint,
tanquam adulteras damnant; mundiores se caeteris
praedicant. Qui nomen suum si cognoscere vellent,
mundanos se potius quam mundos vocarent.</p>
<p>29. <hi>Pauliani</hi> a <hi>Paulo Samosateno</hi> exorti sunt, qui
<pb n="0300C"/>
dixit non semper fuisse Christum, sed a Maria sumpsisse
initium. <emph>355</emph>
          </p>
<p>30. <hi>Hermogeniani</hi> ab <hi>Hermogene</hi> quodam
vocati, qui materiam non natam introducens, Deo
non nato eam comparavit, matremque elementorum
et deam asseruit; quos Apostolus improbat, elementis
servientes.</p>
<p>31. <hi>Manichaei</hi> a quodam Persa exstiterunt, qui
vocatus est <hi>Manes.</hi> Hic duas naturas et substantias
introduxit, id est, bonam et malam, et animas ex Deo,
quasi ex aliquo fonte manare asseruit. Testamentum
Vetus respuunt, Novum ex parte recipiunt.</p>
<p>
            <pb n="0301A"/>
          </p>
<p>32. <hi>Anthropomorphitae</hi> dicti pro eo quod, simplicitate
rustica, Deum habere humana membra quae in
divinis libris scripta sunt, arbitrantur. <foreign xml:lang="greek">Ἄνθρωπος</foreign>
enim Graece, Latine <hi>homo</hi> interpretatur, ignorantes
vocem Domini, qui ait: <hi>Spiritus est Deus;</hi> incorporeus
est enim, nec membris distinguitur, nec corporis
mole censetur.</p>
<p>33. <hi>Hierachitae</hi> ab <hi>Hieracha</hi> auctore exorti: monachos
tantum recipiunt, conjugia respuunt, regna
coelorum parvulos habere non credunt.</p>
<p>34. <hi>Novatiani</hi> a <hi>Novatiano</hi> Romae urbis presbytero
exorti, qui adversus Cornelium cathedram sacerdotalem
conatus invadere, haeresim instituit, nolens
apostatas suscipere, et rebaptizans baptizatos.</p>
<p>35. <hi>Montani</hi> haeretici dicti, quod tempore persecutionis
<pb n="0301B"/>
in <hi>montibus</hi> latuerunt, qua occasione se a catholicae
Ecclesiae corpore diviserunt.</p>
<p>36. <hi>Ebionitae</hi> ab <hi>Ebione</hi> dicti, sive a <hi>paupertate;</hi> 
Christum enim, <emph>356</emph> per profectum solum, virum
justum putant effectum. Unde competenter <hi>Ebionitae</hi> 
pro <hi>paupertate</hi> intelligentiae compellati sunt. Hi
semijudaei sunt, et ita tenent Evangelium, ut Legem
carnaliter servent, adversus quos Apostolus ad Galatas
scribens invehitur.</p>
<p>37. <hi>Photiniani</hi> a <hi>Photino</hi> Gallograeciae Sirmiae
episcopo nuncupati, qui Ebionitarum haeresim suscitans,
asseruit Christum a Maria per Joseph nuptiali
coitu fuisse conceptum.</p>
<p>38. <hi>Aeriani</hi> ab <hi>Aerio,</hi> quodam nuncupati sunt: hi
offerre sacrificium pro defunctis spernunt.</p>
<p>
            <pb n="0301C"/>
          </p>
<p>39. <hi>Aetiani</hi> ab <hi>Aetio</hi> sunt vocati, iidemque <hi>Eunomiani,</hi> 
ab <hi>Eunomio</hi> quodam dialectico Aetii discipulo,
ex cujus nomine magis innotuerunt, dissimilem Patri
asserentes Filium, et Filio Spiritum sanctum. Dicunt
etiam nullum imputari peccatum in fide manentium.</p>
<p>40. <hi>Origeniani</hi> ab <hi>Origene</hi> auctore exorti sunt,
dicentes quod non possit Filius videre Patrem, nec
Spiritus sanctus Filium. Animas quoque in mundi
principio dicunt peccasse, et, pro diversitate peccatorum,
a coelis usque ad terras diversa corpora,
quasi vincula, meruisse, eaque causa factum fuisse
mundum.</p>
<p>41. <hi>Noetiani</hi> a quodam <hi>Noeto</hi> vocati, qui dicebat
<pb n="0302A"/>
Christum eumdem esse, et Patrem, et Spiritum sanctum;
ipsamque Trinitatem in officiorum nominibus
non in personis accipiunt. Unde et <hi>Patripassiani</hi> vocantur,
quia Patrem passum dicunt.</p>
<p>42. <hi>Sabelliani</hi> ab eodem Noeto pullulasse dicuntur,
cujus discipulum perhibent fuisse <hi>Sabellium,</hi> ex
cujus nomine maxime innotuerunt; unde, et <hi>Sabelliani</hi> 
vocati sunt. Hi unam personam Patris, et Filii,
et Spiritus sancti astruunt.</p>
<p>43. <hi>Ariani</hi> ab <hi>Ario</hi> Alexandrino presbytero orti sunt,
qui coaeternum <emph>357</emph> Patri Filium non agnoscens,
diversas in Trinitate substantias asseruit, contra illud
quod ait Dominus: <hi>Ego et Pater unum sumus.</hi> </p>
<p>44. <hi>Macedoniani</hi> a <hi>Macedonio</hi> Constantinopolitano
episcopo dicti sunt, negantes Deum esse Spiritum
<pb n="0302B"/>
sanctum.</p>
<p>45. <hi>Apollinaristae</hi> ab <hi>Apollinare</hi> vocati sunt, dicentes
Christum corpus tantummodo sine anima suscepisse.</p>
<p>46. <hi>Antidicomaritae</hi> appellati sunt, pro eo quod
Mariae virginitati contradicunt, asserentes eam post
Christum natum viro suo fuisse commistam.</p>
<p>47. <hi>Metangismonitae,</hi> ideo tale nomen acceperunt,
quia <foreign xml:lang="greek">ἄγγος</foreign> Graece vas dicitur. Asserunt enim sic esse
in Patre Filium, tanquam vas minus, intra vas majus.</p>
<p>48. <hi>Patritiani</hi> a quodam <hi>Patritio</hi> nuncupati sunt,
qui substantiam humanae carnis a diabolo conditam
dicunt.</p>
<p>49. <hi>Coluthiani</hi> a quodam <hi>Colutho</hi> nominati, qui dicunt
Deum non facere mala, contra illud quod scriptum
est: <hi>Ego Dominus creans mala.</hi> </p>
<p>
            <pb n="0302C"/>
          </p>
<p>50. <hi>Floriani</hi> a <hi>Florino,</hi> qui e contrario dicunt
Deum creasse mala, contra id quod scriptum est: <hi>Fecit
Deus omnia bona.</hi> </p>
<p>51. <hi>Donatistae</hi> a <hi>Donato</hi> quodam Afro nuncupati,
qui de Numidia veniens totam pene Africam sua persuasione
decepit, asserens minorem Patre Filium, et
minorem Filio Spiritum sanctum, et rebaptizans Catholicos.</p>
<p>52. <hi>Bonosiaci</hi> a <hi>Bonoso</hi> quodam episcopo exorti
produntur, qui Christum <emph>358</emph> Filium Dei adoptivum,
non proprium asserunt.</p>
<p>53. <hi>Circumcelliones</hi> dicti, eo quod <hi>agrestes</hi> sunt,
quos <hi>Cotopitas</hi> vocant, supradictae haeresis habentes
<pb n="0303A"/>
doctrinam. Hi amore martyrii semetipsos perimunt,
ut violenter de hac vita discedentes martyres nominentur.</p>
<p>54. <hi>Priscillianistae</hi> a <hi>Priscilliano</hi> vocati, qui in
Hispania ex errore Gnosticorum et Manichaeorum
permistum dogma composuit.</p>
<p>55. <hi>Luciferiani</hi> a <hi>Lucifero</hi> Sardiniae episcopo orti,
qui episcopos catholicos qui, Constantii persecutione,
perfidiae Arianorum consentientes erant, et postea correcti
redire in catholicam delegerunt, damnantes sive
quod crediderant, sive quod se credidisse simulaverant,
quos Ecclesia catholica materno recepit sinu,
tanquam Petrum post fletum negationis, hanc illi Matris
charitatem superbe accipientes, eosque recipere
nolentes, ab Ecclesiae communione recesserunt, et
<pb n="0303B"/>
cum ipso Lucifero auctore suo, qui mane oriebatur,
cadere meruerunt.</p>
<p>56. <hi>Jovinianistae</hi> a <hi>Joviniano,</hi> quodam monacho
dicti, asserentes <emph>359</emph> nullam nuptiarum et virginum
esse distantiam, nullumque inter abstinentes et simpliciter
epulantes esse discrimen.</p>
<p>57. <hi>Elvidiani</hi> ab <hi>Elvidio</hi> nominati, qui dicunt post
natum Christum, alios Mariam filios de viro Joseph
peperisse.</p>
<p>58. <hi>Paterniani</hi> a <hi>Paterno</hi> quodam exorti; inferiores
corporis partes a diabolo factas opinantur.</p>
<p>59. <hi>Arabici</hi> nuncupati, eo quod in <hi>Arabia</hi> exorti
sunt, dicentes animam cum corpore mori, atque in
novissimo utrumque resurgere.</p>
<p>60. <hi>Tertullianistae</hi> dicti a <hi>Tertulliano</hi> presbytero
<pb n="0303C"/>
Africanae provinciae, civitatis Carthaginensis, animam
immortalem esse, sed corpoream praedicantes, et animas
hominum peccatorum post mortem in daemones
verti putantes.</p>
<p>61. <hi>Tessares Caedecatitae</hi> dicti, quod, quarta decima
luna, Pascha cum Judaeis observandum contendunt;
nam <foreign xml:lang="greek">τέσσαρες</foreign> <hi>quatuor,</hi> <foreign xml:lang="greek">δέκα</foreign> <hi>decem</hi> significat.</p>
<p>62. <hi>Nyctages</hi> a <hi>somno</hi> nuncupati, quod vigilias
noctis respuant, superstitionem esse dicentes jura temerari
divina, qui noctem ad requiem tribuit.</p>
<p>63. <hi>Pelagiani</hi> a <hi>Pelagio</hi> monacho exorti: hi liberum
<pb n="0304A"/>
arbitrium divinae gratiae anteponunt, dicentes
sufficere voluntatem ad implenda jussa divina.</p>
<p>64. <hi>Nestoriani</hi> a <hi>Nestorio</hi> Constantinopolitano episcopo
nuncupati, qui beatam virginem Mariam, non
Dei, sed hominis tantummodo asseruit Genitricem,
ut aliam personam carnis, aliam faceret Deitatis;
neque unum Christum in verbo Dei, et carne credidit,
sed separatim, atque sejunctim alterum Filium Dei,
alterum hominis praedicavit.</p>
<p>65. <hi>Eutychiani</hi> dicti ab <hi>Eutyche</hi> Constantinopolitano
abbate, qui Christum post humanam assumptionem
negavit existere de duabus naturis, sed solam
in eo divinam asseruit esse naturam. <emph>360</emph>
          </p>
<p>66. <hi>Acephali</hi> dicti, id est, <hi>sine capite;</hi> nullus
enim eorum reperitur auctor, a quo exorti sint. Hi
<pb n="0304B"/>
trium Chalcedonensium capitulorum impugnatores,
duarum in Christo substantiarum proprietatem negant,
et unam in ejus persona naturam praedicant.</p>
<p>67. <hi>Theodosiani</hi> et <hi>Gaianitae</hi> appellati, a <hi>Theodosio</hi> 
et <hi>Gaiano,</hi> qui, temporibus Justiniani principis,
in Alexandria populi perversi electione uno die sunt
ordinati episcopi. Hi, errores Eutychetis et Dioscori
sequentes, Chalcedonense concilium respuunt, ex duabus
unam in Christo naturam asserunt, quam Theodosiani
corruptam, Gaianitae incorruptam contendunt.</p>
<p>68. <hi>Agnoitae</hi> et <hi>Tritheitae</hi> a Theodosianis exorti
sunt, ex quibus <hi>Agnoitae</hi> ab <hi>ignorantia</hi> dicti, quia perversitati
a qua exorti sunt, id adjiciunt, quod Christi
divinitas ignoret futura quae sunt scripta de die et
hora novissima, non recordantes Christi personam
<pb n="0304C"/>
in Isaia loquentis: <hi>Dies judicii in corde meo.</hi> TRITHEI
TAE vero vocati, quod sicut tres personas in Trinitate,
ita quoque <hi>tres</hi> astruunt <hi>deos</hi> esse, contra illud, quod
scriptum est: <hi>Audi, Israel, Dominus Deus tuus, Deus
unus est.</hi> </p>
<p>69. Sunt et aliae haereses sine auctore et sine nominibus:
ex quibus aliae triformem putant Deum
esse, aliae Christi divinitatem passibilem dicunt,
aliae Christi de Patre nativitati initium temporis dant, <emph>361</emph> 
 aliae liberationem omnium apud inferos factam
Christi descensione credunt, aliae animam imaginem
<pb n="0305A"/>
Dei negant, aliae animas converti in daemones et in
quaecunque animalia existimant, aliae de mundi statu
dissentiunt, aliae innumerabiles mundos opinantur,
aliae aquam Deo coaeternam faciunt, aliae nudis
pedibus ambulant, aliae cum hominibus non manducant.</p>
<p>70. Hae sunt haereses adversus catholicam fidem
exortae, et ab apostolis et sanctis Patribus, vel conciliis
praedamnatae: quae dum in se, multis erroribus
divisae, invicem sibi dissentiunt, communi tamen
nomine adversus Ecclesiam Dei conspirant. Sed et
quicunque aliter Scripturam sanctam intelligit, quam
sensus Spiritus sancti flagitat, a quo conscripta est,
licet de Ecclesia non recesserit, tamen haereticus appellari
potest.</p>
</div2>

<div2>
          <head>CAPUT VI. <hi>De philosophis gentium.</hi> </head>

<pb n="0305B"/>
<p>1. <hi>Philosophi</hi> Graeca appellatione vocantur, qui Latine <hi>amatores sapientiae</hi> 
 interpretantur. Est enim philosophus
qui divinarum et humanarum rerum scientiam
habet, et omnem bene vivendi tramitem tenet.</p>
<p>2. Nomen philosophorum primum a Pythagora
fertur exortum. Nam dum antea Graeci veteres <hi>sophistas,</hi> 
id est, <hi>sapientes,</hi> aut <hi>doctores sapientiae</hi> semetipsos
jactantius nominarent, iste interrogatus,
quid profiteretur? verecundo nomine <hi>philosophum,</hi> 
id est, <hi>amatorem sapientiae</hi> se esse respondit, quoniam
sapientem profiteri arrogantissimum videbatur.</p>
<p>3. Ita deinceps posteris placuit ut quantalibet de rebus
ad sapientiam pertinentibus doctrina quisque, vel
<pb n="0305C"/>
sibi, vel aliis videretur excellere, non nisi <hi>philosophus</hi> 
vocaretur. Iidem autem philosophi triplice
genere dividuntur: nam aut <hi>physici</hi> sunt, aut <hi>ethici,</hi> 
aut <hi>logici.</hi> </p>
<p>4. <hi>Physici</hi> dicti, quia de naturis tractant. <hi>Natura</hi> 
quippe <foreign xml:lang="greek">φύσις</foreign> Graece vocatur. <emph>362</emph>
          </p>
<p>5. <hi>Ethici,</hi> quia de moribus disputant. <hi>Mos</hi> 
enim <foreign xml:lang="greek">ἦθος</foreign> apud Graecos appellatur.</p>
<p>6. <hi>Logici</hi> autem quia in naturis et moribus rationem
adjungunt. <hi>Ratio</hi> enim Graece <foreign xml:lang="greek">λόγος</foreign> dicitur. Divisi
sunt autem et hi in haeresibus suis, habentes
quidam nomina ex auctoribus, ut <hi>Platonici, Epicurei,
Pythagorici;</hi> alii a locis conventiculorum, et
stationum suarum, ut <hi>Peripathetici, Stoici, Academici.</hi> </p>
<p>
            <pb n="0306A"/>
          </p>
<p>7. <hi>Platonici</hi> a <hi>Platone</hi> philosopho dicti. Hi animarum
creatorem esse Deum, corporum angelos asserunt,
post multos annorum circulos in diversa corpora
redire animas dicunt.</p>
<p>8. <hi>Stoici</hi> a loco dicti. Porticus enim fuit Athenis,
 quam <hi>Pisianactiam</hi> et <hi>Poecilenstoam</hi> appellabant, in
qua picta erant gesta sapientium atque virorum fortium
historiae. In hac porticu sapientes philosophabantur,
ex qua et <hi>Stoici</hi> dicti sunt. Graece enim <hi>porticus</hi> <foreign xml:lang="greek">στοὰ</foreign>
 dicitur. Hanc sectam primus Zeno instituit.</p>
<p>9. Hi negant sine virtute effici quemquam beatum.
Omne peccatum uniforme esse asserunt, dicentes: <hi>Sic ille nocens erit qui paleas furatus fuerit, quam qui
aurum; qui mergum occiderit quam qui equum; non
enim animal crimen, sed animus facit.</hi> </p>
<p>
            <pb n="0306B"/>
          </p>
<p>10. Hi etiam animam cum corpore perire dicunt.
Amant quoque virtutem continentiae, affectant gloriam
aeternam, cum se fateantur non esse aeternos.</p>
<p>11. <hi>Academici</hi> appellati a villa Platonis <hi>Academia</hi> 
Athenarum, ubi idem Plato docebat. Hi omnia incerta
opinantur; sed sicut fatendum est multa incerta
et occulta esse quae voluit Deus excedere intelligentiam
hominis, sic tamen plurima esse quae possint
et sensibus capi, et ratione comprehendi.</p>
<p>12. Hanc sectam Arcesilaus Cyrenaicus philosophus
reperit; <emph>363</emph> cujus sectator fuit Democritus,
qui dixit tanquam in puteo alto, ita ut fundus nullus
sit, ita in occulto jacere veritatem.</p>
<p>13. <hi>Peripatetici</hi> a <hi>deambulatione</hi> dicti, eo quod
Aristoteles auctor eorum deambulans disputare solitus
<pb n="0306C"/>
esset. Hi dicunt quamdam particulam animae
esse aeternam, de reliquo magna ex parte mortalem.</p>
<p>14. <hi>Cynici</hi> ab immunditia impudentiae nuncupati.
Contra humanam enim verecundiam in propatulo
coire cum conjugibus eis mos erat: censentes licitum
honestumque esse palam cum uxore concumbere,
quia conjugium justum est, publice id praedicantes
agendum, ut canes in vicis, vel plateis. Unde et a <hi>canibus,</hi> 
 quorum vitam imitabantur, etiam vocabulum
nomenque traxerunt.</p>
<p>15. <hi>Epicurei</hi> dicti ab <hi>Epicuro,</hi> quodam philosopho
amatore vanitatis, non sapientiae, quem etiam ipsi
philosophi <hi>porcum</hi> nominaverunt, quia se volutans
in coeno carnali, voluptatem corporis summum bonum
<pb n="0307A"/>
asseruit, qui etiam dixit nulla providentia divina
instructum esse aut regi mundum.</p>
<p>16. Sed originem rerum atomis, id est, insecabilibus
ac solidis corporibus assignavit, quorum fortuitis
concursionibus universa nascantur et nata sint. Asseruit
autem Deum nihil agere, omnia constare corporibus,
animam nihil aliud esse quam corpus. Unde
et dixit: <hi>Non ero postea quam mortuus fuero.</hi> </p>
<p>17. <hi>Gymnosophistae</hi> nudi per opacas Indiae solitudines
perhibentur philosophari, adhibentes tantum
genitalibus tegmina; <hi>gymnasium</hi> enim eo dictum est,
quod juvenes nudi exercentur in campo, ubi pudenda
sola tantum operiunt, hi et a generando se cohibent.</p>
<p>18. <hi>Theologi</hi> autem idem sunt, qui et <hi>Physici:</hi> 
dicti autem <hi>Theologi,</hi> quoniam in scriptis suis de
<pb n="0307B"/>
Deo dixerunt; quorum varia constat opinio, quid
Deus esset, dum quaererent. Quidam enim corporeo
sensu hunc mundum visibilem ex quatuor elementis
Deum esse dixerunt, <emph>364</emph> ut Dionysius Stoicus. Alii
vero spiritualiter intellexerunt mentem esse Deum, ut
Thales Milesius.</p>
<p>19. Quidam animum in omnibus commeantem, et
 lucidum, ut Pythagoras. Quidam Deum sine tempore
incommutabilem, ut Plato. Quidam mentem solutam,
ut Cicero. Quidam, et spiritum, et mentem
ut Maro. Inventum enim solummodo Deum non,
ut invenerunt, exposuerunt, quia evanuerunt in cogitationibus
suis; dicentes enim se esse sapientes,
stulti facti sunt.</p>
<p>20. Platonici quidem Deum curatorem, et arbitrum,
<pb n="0307C"/>
et judicem asserunt. Epicurei otiosum et inexercitatum.
De mundo autem Platonici affirmant incorporalem,
Stoici corporalem, Epicurus ex atomis, Pythagoras
ex numeris, Heraclitus ex igne.</p>
<p>21. Unde et Varro ignem mundi animum dicit,
proinde quod in mundo ignis omnia gubernet, sicut
animus in nobis. Quam vanissime: <hi>Qui cum est,</hi> inquit, <hi>in nobis, ipsi sumus; cum exit, emorimur.</hi> 
 Ergo,
et ignis cum de mundo per fulgura proficiscitur,
mundus emoritur.</p>
<p>22. Hi philosophorum errores etiam apud Ecclesiam
induxerunt haereses. Inde <foreign xml:lang="greek">αἰῶνες,</foreign> et formae, nescio
quae, inde apud Arium Trinitas nominis, et apud
Valentinum Platonicus furor. <emph>365</emph>
          </p>
<p>23. Inde Marcionis Deus melior de tranquillitate,
<pb n="0307D"/>
a Stoicis enim venerat; et ut anima interire dicatur,
<pb n="0308A"/>
Epicurus observatur; et ut carnis restitutio negetur,
de una omnium philosophorum schola sumitur;
et ubi materia cum Deo aequatur, Zenonis disciplina
est; et ubi quid de igneo Deo legitur, Heraclitus intervenit.
Eadem materia apud haereticos et philosophos
volutatur, iidem retractatus implicantur.
</p>
        </div2>

<div2>
          <head>CAPUT VII. <hi>De poetis.</hi> </head>
<p>1. Poetae unde sint dicti, sic ait Tranquillus:  « Cum
primum homines, exuta feritate, rationem vitae habere
coepissent, seque ac Deos suos nosse, cultum modicum
ac sermonem necessarium commenti sibi utriusque
magnificentiam ad religionem deorum suorum
excogitaverunt.</p>
<p>2. Igitur, ut templa illis domibus pulchriora, et
<pb n="0308B"/>
simulacra corporibus ampliora faciebant, ita eloquio,
etiam quasi augustiore honorandos putaverunt, laudesque
eorum, et verbis illustrioribus, et jucundioribus
numeris extulerunt. »  Id genus, quia forma
quadam efficitur, quae <hi>poesis</hi> dicitur, <hi>poema</hi> vocitatum
est, ejusque fictores <hi>poetae.</hi> <emph>366</emph>
          </p>
<p>3. <hi>Vates</hi> a <hi>vi mentis</hi> appellatos, Varro auctor
est; vel a <hi>viendis carminibus,</hi> id est, <hi>flectendis,</hi> hoc est, <hi>modulandis;</hi> 
 et proinde <hi>poetae</hi> Latine vates olim, et
scripta eorum <hi>vaticinia</hi> dicebantur, quod vi quadam et
quasi vesania in scribendo commoverentur, vel quod
modis verba connecterent; <hi>viere</hi> enim antiquis pro <hi>vincire</hi> 
 ponebant. Etiam per furorem divini eodem
erant nomine, quia et ipsi quoque pleraque versibus
efferebant.</p>
<p>
            <pb n="0308C"/>
          </p>
<p>4. <hi>Lyrici</hi> poetae <foreign xml:lang="greek">ἀπὸ τοῦ λυρεῖν,</foreign> id est a <hi>varietate
carminum.</hi> Unde, et lyra dicta.</p>
<p>5. <hi>Tragici</hi> dicti, quod initio canentibus praemium
erat <hi>hircus,</hi> quem Graeci <foreign xml:lang="greek">τράγον</foreign> vocant. Unde et Horatius:
<l>Carmine, qui tragico vilem certavit ob hircum.</l> 
Jam dehinc sequentes tragici multum honorem adepti
sunt, excellentes in argumentis fabularum ad veritatis
imaginem fictis.</p>
<p>6. <hi>Comici</hi> appellati, sive a loco, quia circum pagos
agebant, quos Graeci <foreign xml:lang="greek">κώμας</foreign> vocant, sive a comessatione.
Solebant enim post cibum homines ad
eos audiendos venire. Sed comici privatorum hominum
praedicant acta, Tragici vero res publicas, et
regum historias; item tragicorum argumenta ex rebus
<pb n="0308D"/>
luctuosis sunt, comicorum ex rebus laetis.</p>
<p>
            <pb n="0309A"/>
          </p>
<p>7. Duo sunt autem genera comicorum, id est,
veteres et novi. <emph>367</emph> <hi>Veteres,</hi> qui et joco ridiculares
exstiterunt, ut Plautus, Actius, Terentius. <hi>Novi,</hi> qui et <hi>Satyrici</hi> 
 a quibus generaliter vitia carpuntur, ut Flaccus,
Persius, Juvenalis, et alii; hi enim universorum
delicta corripiunt; nec vetabatur eis pessimum
quemque describere, nec cujuslibet peccata moresque
reprehendere. Unde et nudi pinguntur, eo quod
per eos vitia singula denudentur.</p>
<p>8. <hi>Satyrici</hi> autem dicti, sive quod pleni sint
omni facundia, sive a <hi>saturitate,</hi> et <hi>copia,</hi> de pluribus
enim simul rebus loquuntur; seu ab illa lance
quae referta diversis frugum vel pomorum generibus
ad templa gentilium solebat deferri, aut a <hi>Satyris</hi> 
nomen tractum, qui inulta habent ea quae per vinolentiam
dicuntur.</p>
<p>
            <pb n="0309B"/>
          </p>
<p>9. Quidam autem poetae <hi>theologi</hi> dicti sunt, quoniam
de diis carmina faciebant.</p>
<p>10. Officium autem poetae in eo est, ut ea quae
vere gesta sunt in alias species obliquis figurationibus
cum decore aliquo conversa transducat. Unde
et Lucanus ideo in numero poetarum non ponitur,
quia videtur historiam composuisse, non poema.</p>
<p>11. Apud poetas autem tres characteres sunt dicendi:
unus in quo tantum poeta loquitur, ut est in libris
Virgilii Georgicorum. Alius dramaticus, in quo nusquam
poeta loquitur, ut est in comoediis et tragoediis.
Tertius mistus, ut est in Aeneide. Nam poeta
illic et introductae personae loquuntur.</p>
</div2>

<div2>
          <head>CAPUT VIII. <hi>De sibyllis.</hi> </head>

<pb n="0309C"/>
<p>1. <hi>Sibyllae</hi> generaliter dicuntur omnes feminae vates
lingua Graeca. Nam <foreign xml:lang="greek">Σιὸς</foreign> Aeolico sermone <hi>Deus,</hi> <foreign xml:lang="greek">βουλὴν</foreign>
 Graeci <hi>mentem</hi> nuncupant, <emph>368</emph> quasi <hi>Dei mentem.</hi> 
Proinde igitur, quia divinam voluntatem hominibus
interpretari solebant, <hi>Sibyllae</hi> nominatae sunt.</p>
<p>2. Sicut enim omnis vir prophetans, vel <hi>vates</hi> 
dicitur, vel <hi>propheta</hi> ita omnis femina prophetans <hi>Sibylla</hi> 
 vocatur. Quod nomen ex officio, non ex proprietate
vocabuli est.</p>
<p>
            <pb n="0310A"/>
          </p>
<p>3. Decem autem Sibyllae a doctissimis auctoribus
traduntur fuisse. Quarum prima de Persis fuit. Secunda
Lybissa. Tertia Delphica in templo Delphici
Apollinis genita, quae ante Trojana bella vaticinata
est, cujus plurimos versus operi suo Homerus inseruit.</p>
<p>4. Quarta Cimmeria in Italia. Quinta Erythraea
nomine Herophyla in Babylone orta, quae Graecis
Ilium petentibus vaticinata est perituram esse Trojam,
et Homerum mendacia scripturum. Dicta autem
Erythraea, quia in eadem Insula ejus inventa sunt
carmina. Sexta Samia, quae Phemonoe dicta est a
Samo Insula, unde fuit cognominata.</p>
<p>5. Septima Cumana nomine Amalthaea, quae novem
libros attulit Tarquinio Prisco, in quibus erant decreta
Romana conscripta. Ipsa est et Cumaea, de
<pb n="0310B"/>
qua Virgilius:
<l>Ultima Cumaei venit jam carminis aetas.</l> 
 <emph>369</emph> 
 Dicta autem Cumana a civitate Cumis, quae est
in Campania, cujus sepulcrum in Sicilia adhuc manet.</p>
<p>6. Octava Hellespontia in agro Trojano nata, quae
scribitur Solonis, et Cyri fuisse temporibus. Nona
gria, quae vaticinata est Ancyrae. Decima Tyburtina
Phynomine Albunea.</p>
<p>7. Quarum omnium carmina efferuntur, in quibus
de Deo et de Christo, et gentibus multa scripsisse manifestissime
comprobantur, celebrior autem inter
caeteras ac nobilior Erythraea perhibetur.</p>
</div2>

<div2>
          <head>CAPUT IX. <hi>De magis.</hi> </head>
<p>1. Magorum primus Zoroastes rex Bactrianorum,
<pb n="0310C"/>
quem Ninus rex Assyriorum praelio interfecit, de quo
Aristoteles scribit quod vicies centum millia versuum
ab ipso condita indiciis voluminum ejus declarentur.</p>
<p>2. Hanc artem multa post saecula Democritus ampliavit,
quando et Hippocrates medicinae disciplina
effloruit. Apud Assyrios autem magicae artes copiosae
sunt, testante Lucano:
<l rend="indent">. . . . quis noscere fibra</l>
<l>Fata queat, quis prodat aves, quis fulgura coeli</l>
<l>Servet et Assyria scrutetur sidera cura.</l>
          </p>
<p>3. Itaque haec vanitas magicarum artium ex traditione
<pb n="0311A"/>
angelorum malorum in toto terrarum orbe
plurimis saeculis valuit, per quamdam scientiam futurorum,
et infernorum evocationes. Eorum inventa
sunt aruspicia, augurationes, et ipsa quae dicuntur
oracula, et necromantia.</p>
<p>4. Nec mirum de magorum praestigiis, quorum in
tantum prodiere maleficiorum artes, ut etiam Moysi
simillimis signis resisterent, vertentes virgas in dracones,
aquas in sanguinem. <emph>370</emph>
          </p>
<p>5. Fertur et quaedam maga famosissima
Circe, quae socios Ulyssis mutavit in bestias. Legitur
et de sacrificio, quod Arcades deo suo Lycaeo immolabant,
ex quo quicunque sumerent, in bestiarum
formas convertebantur.</p>
<p>6. Hinc apparet, non esse in totum dubium quod
<pb n="0311B"/>
 nobilis ille poeta scripsit de quadam femina quae
magicis artibus excellebat:
<l>Haec se carminibus promittit solvere mentes,</l>
<l>Quas velit, ast aliis duras immittere curas;</l>
<l>Sistere aquam fluviis, et vertere sidera retro;</l>
<l>Nocturnosque ciet manes, mugire videbis</l>
<l>Sub pedibus terram, et descendere montibus ornos.</l>
          </p>
<p>7. Quid plura, si credere fas est, de Pythonissa, ut
prophetae Samuelis animam de inferni abditis evocaret,
et vivorum praesentaret conspectibus, si tamen
animam prophetae fuisse credamus, et non aliquam
phantasmaticam illusionem Satanae fallacia factam?</p>
<p>8. Prudentius quoque de Mercurio sic ait:
<l>Traditur exstinctas, sumptae moderamine virgae,</l>
<l>In lucem revocasse animas . . . .</l> 
<l>Ast alias damnasse neci . . . .</l> 
Et post paululum adjecit:
<l>
<pb n="0311C"/>Murmure nam magico tenues excire figuras,</l>
<l>Atque sepulc ales scite incantare favillas.</l> 
<l>Vita itidem spoliare alios ars noxia novit.</l>
          </p>
<p>9. <hi>Magi</hi> sunt qui vulgo <hi>malefici</hi> ob facinorum
magnitudinem nuncupantur. Hi et elementa concutiunt,
turbant mentes hominum, ac sine ullo veneni
haustu violentia tantum carminis interimunt.</p>
<p>10. Unde et Lucanus:
<l>Mens hausti nulla sanie polluta veneni</l>
<l> Incantata perit.</l> 
Daemonibus enim accitis, audent ventilare, ut
quisque suos perimat malis artibus inimicos. Hi
<pb n="0312A"/>
 etiam sanguine utuntur, et victimis, et saepe contingunt,
corpora mortuorum. <emph>371</emph>
          </p>
<p>11. <hi>Necromantii</hi> sunt, quorum praecantationibus
videntur resuscitati mortui divinare, et ad interrogata
respondere. <foreign xml:lang="greek">Νεκρὸς</foreign> enim Graece <hi>mortuus,</hi> <foreign xml:lang="greek">μαντεία</foreign> <hi>divinatio</hi> 
 nuncupatur, ad quos sciscitandos cadaveri
sanguis adjicitur; nam amare daemones sanguinem
dicunt; ideoque, quoties necromantia fit, cruor aqua
miscetur, ut colore sanguinis facilius provocentur.</p>
<p>12. <hi>Hydromantii</hi> ab <hi>aqua</hi> dicti. Est enim hydromantia
in aquae inspectione umbras daemonum evocare,
et imagines vel ludificationes eorum videre,
ibique ab eis aliqua audire, ubi adhibito sanguine
 etiam inferos perhibentur sciscitari.</p>
<p>13. Quod genus divinationis a Persis dicitur allatum.
<pb n="0312B"/>
Varro dicit divinationis quatuor esse genera,
terram, aquam, aerem, ignem. Hinc geomantiam,
hydromantiam, aeromantiam, pyromantiam.</p>
<p>14. <hi>Divini</hi> dicti, quasi <hi>Deo pleni;</hi> divinitate enim se
plenos assimilant, et astutia quadam fraudulenta
hominibus futura conjectant.</p>
<p>Duo sunt autem genera divinationis, ars et furor.</p>
<p>15. <hi>Incantatores</hi> dicti sunt qui artem verbis peragunt.</p>
<p>16. <hi>Arioli</hi> vocati, propter quod circa aras idolorum
nefarias preces emittunt, <emph>372</emph> et funesta sacrificia
offerunt, iisque celebritatibus daemonum responsa accipiunt.</p>
<p>17. <hi>Aruspices</hi> nuncupati, quasi horarum inspectores
(dies enim, et horas in agendis negotiis operibusque
custodiunt, et quid per singula tempora observare
<pb n="0312C"/>
debeat homo intendunt). Hi etiam exta
pecudum inspiciunt, et ex eis futura praedicunt.</p>
<p>18. <hi>Augures</hi> sunt qui volatus avium et voces intendunt,
aliaque signa rerum vel observationes improvisas
hominibus occurrentes; iidem et <hi>auspices.</hi> 
 Nam auspicia sunt, quae iter facientes observant.</p>
<p>19. Dicta sunt autem <hi>auspicia,</hi> quasi <hi>avium aspicia;</hi> 
et <hi>auguria,</hi> quasi <hi>avium garria,</hi> hoc est, avium voces
et linguae, Item <hi>augurium,</hi> quasi <hi>avigerium,</hi> quod
aves gerunt.</p>
<p>20. Duo sunt autem genera auspiciorum: unum
<pb n="0313A"/>
ad oculos, alterum ad aures pertinens. Ad oculos,
scilicet, volatus; ad aures, vox avium.</p>
<p>21. <hi>Pythones</hi> a <hi>Pythio</hi> Apolline dicti, quod is
auctor fuerit divinandi.</p>
<p>22. <hi>Astrologi</hi> dicti, eo quod in astris augurantur.</p>
<p>23. <hi>Genethliaci</hi> appellati propter <hi>natalium considerationes</hi> 
dierum. Geneses enim hominum per duodecim
coeli signa describunt, siderumque cursu nascentium
mores, actus et ventus praedicere conantur,
id est, quis quali signo fuerit natus, aut quem effectum
habeat vitae, qui nascitur.</p>
<p>24. Hi sunt qui vulgo <hi>mathematici</hi> vocantur; cujus
superstitionis genus <emph>373</emph> <hi>constellationes</hi> Latini vocant,
id est, notationes siderum, quomodo se habeant
cum quisque nascitur.</p>
<p>
            <pb n="0313B"/>
          </p>
<p>25. Primum autem iidem stellarum interpretes <hi>magi</hi> 
nuncupabantur, sicut de his legitur qui in Evangelio
natum Christum annuntiaverunt; postea hoc nomine
soli <hi>mathematici.</hi> </p>
<p>26. Cujus artis scientia usque ad Evangelium fuit
concessa, ut Christo edito nemo exinde nativitatem
alicujus de coelo interpretaretur.</p>
<p>27. <hi>Horoscopi</hi> dicti, quod horas nativitatis hominum
speculantur dissimili, et diverso fato.</p>
<p>28. <hi>Sortilegi</hi> sunt qui sub nomine fictae religionis
per quasdam, quas sanctorum sortes vocant, divinationis
scientiam profitentur, aut quarumcunque
scripturarum inspectione futura promittunt.</p>
<p>29. <hi>Salisatores</hi> vocati sunt, quia dum eis membrorum
quaecunque partes salierint, aliquid sibi
exinde prosperum seu triste significare praedicunt.</p>
<p>
            <pb n="0313C"/>
          </p>
<p>30. Ad haec omnia pertinent et ligaturae exsecrabilium
remediorum quae ars medicorum condemnat,
 sive in praecantationibus, sive in characteribus, vel
in quibuscunque rebus suspendendis atque ligandis. <emph>374</emph>
          </p>
<p>31. In quibus omnibus ars daemonum est ex
quadam pestifera societate hominum, et angelorum
malorum exorta. Unde cuncta vitanda sunt a Christiano,
et omni penitus exsecratione repudianda
atque damnanda.</p>
<p>32. <hi>Auguria</hi> autem avium Phryges primi invenerunt.</p>
<p>33. <hi>Praestigium</hi> vero Mercurius primus dicitur invenisse.
Dictum autem <hi>praestigium,</hi> quod <hi>praestingat</hi> 
aciem oculorum.</p>
<p>34. <hi>Aruspicinae</hi> artem primus Etruscis tradidisse
dicitur quidam Tages. Hic ex oris aruspicinam
<pb n="0313D"/>
dictavit, et postea non apparuit.</p>
<p>35. Nam dicitur fabulose, arante quodam rustico,
subito hunc ex glebis exsiluisse, et aruspicinam dictasse,
<pb n="0314A"/>
qua die et mortuus est. Quos libros Romani
ex Etrusca lingua in propriam mutaverunt.</p>
</div2>

<div2>
          <head>CAPUT X. <hi>De paganis.</hi> </head>
<p>1. <hi>Pagani</hi> ex <hi>pagis</hi> Atheniensium dicti ubi exorti
sunt. Ibi enim in locis agrestibus <emph>375</emph> et pagis
gentiles lucos idolaque statuerunt, et a tali initio vocabulum <hi>pagani</hi> 
 sortiti sunt.</p>
<p>2. <hi>Gentiles</hi> sunt qui sine lege sunt, et nondum crediderunt.
Dicti autem <hi>gentiles,</hi> quia ita sunt ut fuerunt <hi>geniti,</hi> 
 id est, sicut in carne descenderunt sub peccato,
scilicet, idolis servientes, et necdum regenerati.</p>
<p>3. Proinde <hi>gentiles</hi> primitus nuncupantur: ipsi dicuntur
Graece <hi>ethnici;</hi> ETHNICI enim ex Graeco in Latinum
interpretantur <hi>gentiles,</hi> <foreign xml:lang="greek">ἔθνος</foreign> enim Graece <hi>gens</hi> 
<pb n="0314B"/>
dicitur.</p>
<p>4. Post fidem autem non debent vocari <hi>gentes,</hi> sive <hi>gentiles,</hi> 
 hi qui ex gentibus credunt; sicut post fidem
dici jam non potest Judaeus, testante Paulo apostolo,
et dicente jam Christianis: <hi>Quoniam cum gentes essetis,</hi> 
hoc est, infideles.</p>
<p>5. <hi>Apostatae</hi> dicuntur qui, post baptismum Christi
susceptum ad idolorum, cultum et sacrificiorum contaminationes
revertuntur. Est autem nomen Graecum.</p>
</div2>

<div2>
          <head>CAPUT XI. <hi>De diis gentium.</hi> </head>
<p>1. Quos pagani deos asserunt, homines olim fuisse
produntur, et pro uniuscujusque vita vel meritis, coli
apud suos post mortem coeperunt, <emph>376</emph> ut apud
Aegyptum Isis, apud Cretam Jovis, apud Mauros Juba,
<pb n="0314C"/>
apud Latinos Faunus, apud Romanos Quirinus.</p>
<p>2. Eodem quoque modo, apud Athenas Minerva,
apud Samum Juno, apud Paphos Venus, apud Lemnos
Vulcanus, apud Naxos Liber, apud Delphos
Apollo; in quorum etiam laudibus accesserunt poetae,
et, compositis carminibus, in coelum eos sustulerunt.</p>
<p>3. Nam quarumdam adinventiones artium cultum
peperisse dicuntur, ut Aesculapio medicina, Vulcano
fabrica. Ab actibus autem vocantur, ut <hi>Mercurius,</hi> 
quod <hi>mercibus</hi> praeest; <hi>Liber</hi> a <hi>libertate.</hi> </p>
<p>4. Fuerunt etiam et quidam viri fortes, aut urbium
conditores, quibus mortuis, homines qui eos dilexerunt
 simulacra finxerunt, ut haberent aliquod ex
imaginum contemplatione solatium, sed paulatim hunc
errorem, persuadentibus daemonibus, ita in posteris
<pb n="0314D"/>
constat irrepsisse, ut quos illi pro sola nominis memoria
honoraverunt successores deos existimarent,
atque colerent.</p>
<p>
            <pb n="0315A"/>
          </p>
<p>5. Simulacrorum usus exortus est cum ex desiderio
mortuorum constituerentur imagines, vel effigies,
tanquam in coelum receptis, pro quibus se in terris
daemones colendos supposuerunt, et sibi sacrificari a
deceptis, et perditis persuaserunt.</p>
<p>6. Simulacra autem a <hi>similitudine</hi> nuncupata, eo
quod manu artificis ex lapide aliave materia eorum
vultus imitantur in quorum honorem finguntur. Ergo
simulacra, vel pro eo, quod sunt <hi>similia,</hi> vel pro eo,
quod <hi>simulata,</hi> atque conficta, unde et falsa sunt.</p>
<p>7. <emph>377</emph> Et notandum quod Latinus sermo sit in
Hebraeis. Apud eos enim IDOLUM, sive SIMULACRUM <hi>selem</hi> 
dicitur. Judaei dicunt, quod Ismael primus simulacrum
luto fecerit.</p>
<p>8. Gentiles autem primum Prometheum simulacra
<pb n="0315B"/>
hominum de luto finxisse perhibent, ab eoque
natam esse artem simulacra et statuas fingendi. Unde,
et poetae ab eo homines primum factos esse confingunt
figurate propter effigies.</p>
<p>9. Apud Graecos autem Cecrops sub quo primum
in arce oliva orta est, et Atheniensium urbs ex Minervae
appellatione nomen sortita est.</p>
<p>10. Hic primus omnium Jovem appellavit, simulacra
reperit, aras statuit, victimas immolavit, nequaquam
istius modi rebus in Graecia unquam visis.</p>
<p>11. IDOLOLATRIA <hi>idolorum servitus,</hi> sive <hi>cultura</hi> interpretatur.
Nam <foreign xml:lang="greek">λατρεία</foreign> Graece, Latine <hi>servitus</hi> dicitur,
 quae quantum ad veram religionem attinet,
non nisi uni et soli Deo debetur.</p>
<p>12. Hanc sicut impia superbia, sive hominum, sive
<pb n="0315C"/>
daemonum, sibi exhiberi, vel jubet, vel cupit, ita pia
humilitas, vel hominum, vel angelorum sanctorum,
sibi oblatam recusat, et cui debetur ostendit.</p>
<p>13. Idolum autem est simulacrum quod humana effigie
factum <emph>378</emph> et consecratum est, juxta vocabuli
interpretationem, <foreign xml:lang="greek">εἶδος</foreign> enim Graece <hi>formam</hi> sonat,
ab eo per diminutionem <hi>idolum</hi> deductum, aeque apud
nos <hi>formulam</hi> facit.</p>
<p>14. Igitur omnis forma vel formula idolum se dici exposcit.
Inde idololatria omnis circa idolum famulatus
et servitus. Quidam vero Latini ignorantes Graece imperite
dicunt idolum ex <hi>dolo</hi> sumpsisse nomen, quod
diabolus creaturae cultum divini nominis invexit.</p>
<p>15. <hi>Daemonas</hi> a Graecis dictos aiunt, quasi <foreign xml:lang="greek">δαήμονας,</foreign>
id est, <hi>peritos,</hi> ac <hi>rerum scios.</hi> Praesciunt enim futura
<pb n="0315D"/>
multa, unde et solent responsa aliqua dare.</p>
<p>16. Inest enim illis cognitio rerum plusquam infirmitati
humanae, partim subtilioris sensus acumine, partim
experientia longissimae vitae, partim per Dei jussum,
<pb n="0316A"/>
angelica revelatione, hi corporum aereorum
natura vigent.</p>
<p>17. Ante transgressionem quidem coelestia corpora
gerebant. Lapsi vero in aeream qualitatem conversi
sunt, nec aeris illius puriora spatia, sed ista caliginosa
tenere permissi sunt, qui eis quasi carcer est,
usque ad tempus judicii. Hi sunt praevaricatores angeli,
quorum princeps diabolus est.</p>
<p>18. <hi>Diabolus</hi> Hebraice dicitur <hi>deorsum fluens,</hi> quia
quietus in coeli culmine stare contempsit, sed superbiae
pondere deorsum corruens cecidit. Graece vero
DIABOLUS <hi>criminator</hi> vocatur, vel quod crimina in
quae ipse inlicit ad Deum referat, vel quia electorum
innocentiam criminibus fictis accuset; unde et in
Apocalypsi voce angelica dicitur: <hi>Projectus est accusator
<pb n="0316B"/>
fratrum nostrorum, qui accusabat illos in
conspectu Dei nostri die, ac nocte.</hi> </p>
<p>19. SATANAS in Latinum sonat <hi>adversarius,</hi> sive <hi>transgressor;</hi> 
 <emph>379</emph> ipse enim est adversarius, qui est
veritatis inimicus, et semper sanctorum virtutibus contraire
nititur; ipse et transgressor, quia praevaricator
effectus in veritate qua conditus est non stetit; idem,
et tentator, quia tentandam justorum innocentiam
postulat, sicut in Job scribitur.</p>
<p>20. <hi>Antichristus</hi> appellatur, quia <hi>contra Christum</hi> venturus
est. Non quomodo quidam simplices intelligunt, <hi>Antichristum</hi> 
 ideo dictum, quod <hi>ante Christum</hi> venturus
sit, id est, post eum veniat Christus; non sic, sed Antichristus
Graece dicitur, quod est Latine contrarius
Christo; <foreign xml:lang="greek">ἀντὶ</foreign> enim Graece in Latinum <hi>contra</hi> significat.</p>
<p>
            <pb n="0316C"/>
          </p>
<p>21. Christum enim se mentietur, dum venerit, et
contra eum dimicabit, et adversabitur sacramentis
Christi, ut veritatis ejus Evangelium solvat.</p>
<p>22. Nam et templum Hierosolymis reparare, et
omnes veteris legis caeremonias restaurare tentabit;
 sed et ille Antichristus est qui negat esse Deum
Christum, contrarius enim Christo est; omnes enim
qui exeunt de Ecclesia, et ab unitate fidei praeciduntur,
et ipsi Antichristi sunt.</p>
<p>23. <hi>Bel,</hi> idolum Babylonium est, quod interpretatur <hi>vetus;</hi> 
 fuit enim hic Belus pater Nini primus rex
Assyriorum, quem quidam <hi>Saturnum</hi> appellant,
 quod nomen et apud Assyrios, et apud Afros postea
cultum est, unde et lingua Punica <hi>Bal</hi> DEUS dicitur.
<pb n="0316D"/> <emph>380</emph> 
 Apud Assyrios autem <hi>Bel</hi> vocatur, quadam sacrorum
suorum ratione, et <hi>Saturnus,</hi> et <hi>Sol.</hi> </p>
<p>24. <hi>Beelphegor</hi> interpretatur simulacrum ignominiae;
idolum enim fuit Moab, cognomento Baal, super
<pb n="0317A"/>
montem Phegor, quem Latini Priapum vocant, deum
hortorum.</p>
<p>25. Fuit enim de Lampsaco civitate Hellesponti, de
qua pulsus est, et propter virilis membri magnitudinem
in numerum deorum suorum eum Graeci transtulerunt,
et in numen sacraverunt hortorum, unde et
dicitur praeesse hortis propter eorum fecunditatem.</p>
<p>26. <hi>Beelzebub</hi> idolum fuit Accaron, quod interpretatur <hi>vir muscarum;</hi> 
 ZEBUB enim <hi>musca</hi> vocatur.
Spurcissimum igitur idolum ideo vir muscarum vocatur,
propter sordes idololatriae, sive propter
immunditiam.</p>
<p> <hi>Belial . . . .</hi> </p>
<p>27. <hi>Behemoth</hi> ex Hebraea voce in Latinam linguam <hi>animal</hi> 
 sonat, propter quod de excelsis ad terrena cecidit,
<pb n="0317B"/>
et pro merito suo ut animal brutum effectus sit.
Ipse est et <hi>Leviathan,</hi> id est, serpens de aquis, quia
in hujus saeculi mari volubili versatur astutia.</p>
<p>28. <hi>Leviathan</hi> autem interpretatur <hi>additamentum
eorum,</hi> quorum, scilicet, <emph>381</emph> nisi hominum, quibus
in paradiso semel culpam praevaricationis intulit,
et hanc usque ad aeternam mortem quotidie persuadendo
adjicit, vel extendit.</p>
<p>29. Quaedam autem nomina deorum suorum gentiles
per vanas fabulas ad rationes physicas conantur traducere,
eaque in causis elementorum composita esse
interpretantur, sed hoc a poetis totum fictum est, ut
deos suos ornarent aliquibus figuris, quos perditos ac
decoris infamia plenos fuisse historiae confitentur;
omnino enim fingendi locus vacat, ubi veritas cessat.</p>
<p>
            <pb n="0317C"/>
          </p>
<p>30. <hi>Saturnus</hi> origo deorum, et totius posteritatis a
paganis designatur, hunc Latini a <hi>satu</hi> appellatum
ferunt, quasi ad ipsum <hi>satio</hi> omnium pertineat rerum,
vel a temporis longitudine, quod <hi>saturetur</hi> annis.</p>
<p>31. Unde eum Graeci <foreign xml:lang="greek">Κρόνος</foreign> nomen habere dicunt,
quasi <foreign xml:lang="greek">Χρόνος,</foreign> id est, <hi>tempus,</hi> quod filios suos fertur
devorasse, hoc est, annos quos tempus produxerit
in se revolvit, vel eo quod semina unde oriuntur
iterum redeunt.</p>
<p>32. Hunc Coeli patris abscidisse genitalia dicunt quia
nihil in coelo de seminibus nascitur. Falcem tenet,
inquiunt, propter agriculturam significandam, vel
propter annos et tempora quod in se redeant, vel propter
sapientiam quod intus acuta sit.</p>
<p>33. In aliquibus autem civitatibus Saturno liberos
<pb n="0317D"/>
suos gentiles immolabant, quod Saturnum poetae liberos
suos devorasse solitum tradiderunt</p>
<p>
            <pb n="0318A"/> <emph>382</emph> 34. <hi>Jovis</hi> fertur a <hi>juvando</hi> dictus, et <hi>Jupiter</hi> 
quasi <hi>juvans pater,</hi> hoc est, omnibus praestans. Hunc
et privato titulo <hi>Jovem optimum</hi> dixerunt, dum fuisset
incestus in suis, impudicus in extraneis.</p>
<p>35. Quem modo taurum fingunt propter Europae raptum,
fuit enim in navi cujus insigne erat taurus; modo
Danaes per imbrem aureum appetiisse concubitum,
ubi intelligitur pudicitiam mulieris ab auro fuisse corruptam;
modo in similitudinem aquilae, propter quod
puerum ad stuprum rapuerit; modo serpentem, quia
reptaverit, et cygnum, quia cantaverit.</p>
<p>36. Et ideo non figurae istae sunt, sed plane de veritate
scelera, unde turpe erat tales deos credi, quales
homines esse non debeant.</p>
<p>37. <hi>Janum</hi> dicunt, quasi mundi, vel coeli, vel
<pb n="0318B"/>
mensium <hi>januam:</hi> duas Jani facies faciunt, propter
Orientem et Occidentem. Cum vero faciunt eum quadrifrontem,
et Janum geminum appellant, ad quatuor
mundi partes hoc referunt, vel ad quatuor elementa,
sive tempora. Sed dum hoc fingunt, monstrum non
deum faciunt.</p>
<p>38. <hi>Neptunum</hi> aquas mundi praedicant, et dictus
ab eis <hi>Neptunus,</hi> quasi <hi>nube tonans.</hi> </p>
<p>39. <hi>Vulcanum</hi> volunt ignem, et dictus <hi>Vulcanus,</hi> 
quasi <hi>volans candor,</hi> vel quasi <hi>volicanus,</hi> quod per
aerem volet, ignis enim de nubibus nascitur.</p>
<p>40. Unde etiam Homerus dicit eum praecipitatum
de aere in terras, <emph>383</emph> quod omne fulmen de aere cadit.
 Idcirco autem Vulcanus de femore Junonis fingitur
natus, quod fulmina de imo aere nascuntur.</p>
<p>
            <pb n="0318C"/>
          </p>
<p>41. Claudus autem dicitur Vulcanus, quia per naturam
nunquam est rectus ignis, sed quasi claudus ejusmodi
speciem motumque habet. Ideo autem in fabrorum
fornace eumdem Vulcanum auctorem dicunt, quia sine
igne nullum metalli genus fundi extendique potest.</p>
<p>42. <hi>Pluton</hi> Graece, Latine <hi>Diespiter,</hi> vel <hi>Ditis
pater,</hi> quem alii <hi>Orcum</hi> vocant, quasi receptorem
mortium. Unde et <hi>orca</hi> nuncupatur vas quod recipit
aquas. Ipse et Graece <hi>Charon.</hi> </p>
<p>43. <hi>Liberum a liberamento</hi> appellatum volunt, quod
quasi mares in coeundo per ejus beneficium emissis seminibus
liberentur. Quod idem Liber muliebri et delicato
corpore pingitur; dicunt enim mulieres ei attributas,
et vinum propter excitandam libidinem.</p>
<p>44. Unde et frons ejus pampino cingitur; sed ideo
<pb n="0318D"/>
coronam viteam et cornu habet, quia cum grate et
moderate vinum bibitur, laetitiam praestat; cum ultra
<pb n="0319A"/>
modum, excitat lites, id est, quasi cornua dat. Idem
autem et Lyaeus <foreign xml:lang="greek">ἀπὸ τοῦ λύειν,</foreign> quod multo vino membra
solvantur. Iste et Graece <foreign xml:lang="greek">Διόνυσος</foreign> monte Indiae Nyso,
ubi dicitur esse nutritus. Caeterum est Nysa civitas, in
qua colitur idem Liber, unde et Nysaeus dictus est. <emph>384</emph>
          </p>
<p>45. MERCURIUM <hi>sermonem</hi> interpretantur.
 Nam ideo <hi>Mercurius,</hi> quasi <hi>medius currens</hi> dicitur appellatus,
quod sermo currat inter homines medius.
Ideo et <foreign xml:lang="greek">ἕρμῆς</foreign> Graece, quod <hi>sermo,</hi> vel <hi>interpretatio,</hi> 
quae ad sermonem utique pertinet, <foreign xml:lang="greek">ἑρμηνεία</foreign> dicitur.</p>
<p>46. Ideo et mercibus praeesse, quia inter vendentes
et ementes sermo fit medius. Qui ideo fingitur habere
pennas, quia citius verba discurrunt. Unde et velox et
errans inducitur; alas enim ejus in capite, et in pedibus,
significare volucrem fieri per aera sermonem.</p>
<p>
            <pb n="0319B"/>
          </p>
<p>47. <hi>Nuntium</hi> dictum, quoniam per sermonem omnia
cogitata enuntiantur. Ideo autem hunc furti magistrum
dicunt, quia sermo animos audientium fallit. Virgam
tenet, qua serpentes dividit, id est, venena.</p>
<p>48. Nam bellantes ac dissidentes interpretum oratione
sedantur; unde et secundum Livium legati pacis <hi>caduceatores</hi> 
 dicuntur. Sicut enim per faeciales bella
indicebantur, ita pax per caduceatores fiebat.</p>
<p>49. <hi>Hermes</hi> autem Graece dicitur <foreign xml:lang="greek">ἀπὸ τῆς ἑρμηνείας,</foreign>
Latine <hi>interpres,</hi> <emph>385</emph> qui ob virtutem multarumque
artium scientiam <hi>Trismegistus,</hi> id est, <hi>ter maximus</hi> 
nominatus est. Cum autem eum capite canino fingunt,
haec ratio dicitur, quod inter omnia animalia
canis sagacissimum genus et perspicax habeatur.</p>
<p>50. <hi>Martem</hi> deum belli esse dicunt, et <hi>Martem</hi> 
<pb n="0319C"/>
appellatum, quia per viros pugnatur, ut sit MARS, <hi>maris ars,</hi> 
 licet et tria sint genera consuetudinum,
sicut Scytharum ubi et feminae et viri in pugnam
eunt; Amazonum, ubi solae feminae; Romanorum
aliarumque gentium, ubi soli mares.</p>
<p>51. Item <hi>Martem</hi> dicunt, quasi effectorem <hi>mortium.</hi> 
Nam a MARTE <hi>mors</hi> nuncupatur. Hunc, et <hi>adulterum</hi> 
dicunt, quia belligerantibus incertus est.</p>
<p>52. Quod vero nudo pectore stat, ut bello se quisque
sine formidine cordis objiciat. Mars autem apud
Thracas <hi>Gradivus</hi> dicitur, eo quod in bello <hi>gradum</hi> inferant
qui pugnant, aut quod impigre gradiantur.</p>
<p>53. <hi>Apollinem</hi> quamvis divinatorem et medicum
vellent, ipsum tamen <emph>386</emph> etiam <hi>Solem</hi> dixerunt, quasi
<pb n="0320A"/> <hi>solum;</hi> 
 ipsum <hi>Titan,</hi> quasi unum ex <hi>Titanis</hi> qui
adversum Jovem non fecit.</p>
<p>54. Ipsum <hi>Phoebum,</hi> quasi <hi>Ephaebum,</hi> hoc est, <hi>adolescentem;</hi> 
unde, et Sol puer pingitur, eo quod quotidie
oriatur, et nova luce nascatur. <hi>Pythium</hi> quoque eumdem
Apollinem vocari aiunt, a <hi>Pythone</hi> immensae molis
serpente, cujus non magis venena quam magnitudo
terrebat.</p>
<p>55. Hunc Apollo sagittarum ictibus sternens, nominis
quoque spolia reportavit, ut <hi>Pythius</hi> vocaretur;
unde et ob insigne victoriae Pythia sacra celebranda
constituit.</p>
<p>56. Dianam quoque germanam ejus similiter <hi>Lunam,</hi> 
 et viarum praesidem aiunt. Unde et virginem
volunt, quod via nihil pariat. Et ideo ambo sagittas
<pb n="0320B"/>
habere finguntur, quod ipsa duo sidera de coelo radios
usque ad terras emittant, <hi>Dianam</hi> autem vocatam,
quasi <hi>Duanam,</hi> quod luna die ac nocte appareat.</p>
<p>57. Ipsam et <hi>Lucinam</hi> asseverant, eo quod luceat.
Eamdem et <hi>Triviam,</hi> quod tribus fingatur figuris. De
qua Virgilius: . . . . <hi>Tria virginis ora Dianae,</hi> quia eadem <hi>Luna,</hi> 
 eadem <hi>Diana,</hi> eadem <hi>Proserpina</hi> vocatur.</p>
<p>58. Sed cum Luna fingitur:
<l>. . . . Sublustri splendet amictu.</l> 
<l>Cum succincta jacit calamos, <hi>Latonia</hi> virgo est:</l>
<l>Cum subnuxa sedet solio, <hi>Plutonia</hi> conjux.</l>
          </p>
<p> <hi>Latonia</hi> autem <hi>Diana,</hi> eo quod <hi>Latoniae</hi> fuerit filia. <emph>387</emph>
          </p>
<p>59. <hi>Cererem,</hi> id est, <hi>terram,</hi> a creandis
frugibus asserunt dictam, appellantes eam nominibus
plurimis. Dicunt etiam eam et opem, quod opere
<pb n="0320C"/>
melior fiat terra.</p>
<p>60. <hi>Proserpinam,</hi> quod ex eo <hi>proserpant</hi> fruges.</p>
<p>61. <hi>Vestam,</hi> quod herbis, vel variis <hi>vestita</hi> sit
rebus, vel a vi sua stando. Eamdem et <hi>Tellurem,</hi> et <hi>Matrem magnam</hi> 
 fingunt turritam, cum tympano, et
gallis, et strepitu cymbalorum. <hi>Matrem</hi> vocatam,
quod plurima pariat; <hi>magnam,</hi> quod cibum gignat; <hi>almam,</hi> 
 quia universa animalia fructibus suis alit.
Est enim alimentorum nutrix terra.</p>
<p>62. Quod simulacrum ejus cum clavi fingitur, quia
tellus hieme clauditur, vere aperitur, ut fruges nascantur.
 Quod tympanum habet, significari volunt
orbem terrae.</p>
<p>63. Quod curru vehi dicitur, quia ipsa est terra,
<pb n="0321A"/>
quae pendet in aere. Quod sustinetur rotis, quia mundus
rotatur, et volubilis est. Quod leones illi subjiciunt
mansuetos, ut ostendant nullum genus esse terrae tam
ferum quod non subigi possit aut superari ab ea.</p>
<p>64. Quod in capite turritam gestat coronam, ostendit
superpositas terrae civitates, quas insignitas turribus
constat. Quod sedes finguntur circa eam, quia cum
omnia moveantur, ipsam non moveri.</p>
<p>65. Quod corybantes ejus ministri cum strictis
gladiis esse finguntur, ut significetur omnes pro terra
sua debere pugnare. Quod gallos, huic deae ut servirent
fecerunt, significant qui semine indigeant terram
sequi oportere, in ea quippe omnia reperiri.</p>
<p>66. Quod se apud eam jactant, praecipitur, inquiunt,
ut qui terram <emph>388</emph> colunt ne sedeant, semper enim
<pb n="0321B"/>
esse quod agant. Cymbalorum autem aereorum sonitus,
ferramentorum crepitus in colendis agris; et
ideo aere, quod terram antiqui colebant aere, prius
quam ferrum esset inventum.</p>
<p>67. Eamdem Vestam et ignem esse perhibent, quia
terram ignem habere non dubium est ut ex Aetna
Vulcanoque datur intelligi. Et ideo virginem putant,
quia ignis inviolabile sit elementum, nihilque nasci possit
ex eo, quippe qui omnia quae arripuerit absumat.</p>
<p>68. Ovidius in Fastis:
<l>Nec tu aliud vestam, quam vivam intellige flammam;</l>
<l rend="indent">Nataque de flamma corpora nulla vides;</l>
propterea, et virgines ei servire dicuntur, eo quod
sicut de virgine, ita nihil ex igne nascatur.</p>
<p>69. <hi>Junonem</hi> dicunt, quasi <hi>janonem,</hi> id est, <hi>januam</hi> 
 pro purgationibus feminarum, et quod
<pb n="0321C"/>
quasi portas matrum natis, et naturas pandat nubentium
maritis. Sed hoc philosophi. Poetae autem Junonem
Jovis asserunt sororem et conjugem; ignem
enim et aerem Jovem, aquam et terram Junonem
interpretantur, quorum duorum permistione
universa gignuntur.</p>
<p>70. Et <hi>sororem</hi> dicunt, quod mundi pars est; <hi>conjugem,</hi> 
quod commista concordat, unde et Virg.
<l>Tum pater omnipotens fecundis imbribus aether</l>
<l> <emph>389</emph> Conjugis in gremium laetae descendit . . .</l>
          </p>
<p>71. <hi>Minerva</hi> apud Graecos <foreign xml:lang="greek">ἀθήνη</foreign> dicitur, id est, <hi>femina.</hi> 
 Apud Latinos autem Minervam vocatam,
quasi Deam et munus artium variarum. Hanc enim
 inventricem multorum ingeniorum perhibent, et
<pb n="0322A"/>
inde eam <hi>artem</hi> et <hi>rationem</hi> interpretantur, quia
sine ratione nihil potest contineri.</p>
<p>72. Quae <hi>ratio,</hi> quia ex solo animo nascitur, animumque
putant esse in capite et cerebro, ideo eam
dicunt de capite Jovis esse natam, quia sensus sapientis,
qui invenit omnia in capite est.</p>
<p>73. In cujus pectore ideo caput Gorgonis fingitur,
quod illic est omnis prudentia, quae confundit alios,
et imperitos ac saxeos comprobat, quod, et in antiquis
imperatorum statuis cernimus in medio pectore loricae,
propter insinuandam sapientiam et virtutem.</p>
<p>74. Haec <hi>Minerva,</hi> et <hi>Tritonia</hi> dicitur. Triton enim
Africae palus est, circa quam fertur virginali apparuisse
aetate, propter quod <hi>Tritonia</hi> nuncupata est.
Unde et tanto proclivius dea credita, quanto minus
<pb n="0322B"/>
origo ejus innotuit.</p>
<p>75. <hi>Pallas</hi> autem dicta, vel ab insula Pallene in
Thracia, in qua nutrita est; vel <foreign xml:lang="greek">ἀπὸ τοῦ πάλλειν τὸ
δόρυ,</foreign>
id est, <hi>ab hastae concussione,</hi> vel, quod Pallantem
gigantem occiderit. <emph>390</emph>
          </p>
<p>76. <hi>Venerem</hi> exinde dicunt nuncupatam, quod
sine vi femina virgo esse non desinat. Hanc Graeci <foreign xml:lang="greek">ἀφροδίτην</foreign>
 vocant, propter spumam sanguinis generantem, <foreign xml:lang="greek">ἄφρος</foreign>
 enim Graece <hi>spuma</hi> vocatur.</p>
<p>77. Quod autem fingunt Saturnum Coelo patri genitalia
abscidisse, et sanguinem fluxisse in mare, et
quod ex spuma maris concreta Venus nata est, illud,
aiunt, quod per coitum salsi humoris substantia est;
et inde <foreign xml:lang="greek">ἀφροδίτην</foreign> Venerem dici, quia coitu spuma
est sanguinis, quae ex succo viscerum liquido salsoque
<pb n="0322C"/>
constat.</p>
<p>78. Ideo autem Venerem Vulcani dicunt uxorem,
quia Venereum officium non nisi calore consistitur,
unde est: <hi>Frigidus in Venerem senior.</hi> </p>
<p>79. Nam, quod Saturnus dicitur patri Coelo virilia
amputasse, quae in mare cadentia Venerem creaverunt,
ideo fingitur, quia nisi humor de Coelo in terram
descenderit, nihil creatur.</p>
<p>80. <hi>Cupidinem</hi> vocatum ferunt propter amorem:
est enim daemon fornicationis. Qui ideo alatus pingitur,
quia nihil amantibus levius, nihil mutabilius invenitur.
Puer pingitur, quia stultus est et irrationabilis
amor. Sagittam et facem tenere fingitur; sagittam,
quia amor cor vulnerat; facem, quia inflammat.</p>
<p>
            <pb n="0323A"/>
          </p>
<p>81. <hi>Pan</hi> dicunt Graeci, Latini <hi>Silvanum:</hi> deum
rusticorum, quem in naturae similitudinem formaverunt;
unde et <hi>Pan</hi> dictus est, id est, <hi>omne.</hi> Fingunt
enim eum ex universali elementorum specie.</p>
<p>82. Habet enim cornua in similitudinem radiorum
Solis et Lunae. Distinctam maculis habet pellem,
propter coeli sidera. Rubet ejus facies ad similitudinem
aetheris. Fistulam septem calamorum gestat, propter
harmoniam coeli, in qua septem sunt soni, et septem
discrimina vocum.</p>
<p>83. Villosus est, quia tellus est convestita, et agitata
ventis. <emph>391</emph> Pars ejus inferior foeda est, propter
arbores, et feras, et pecudes. Caprinas ungulas habet,
ut soliditatem terrae ostendat, quem volunt rerum et
totius naturae Deum; unde <hi>Pan,</hi> quasi <hi>omnia</hi> dicunt.</p>
<p>
            <pb n="0323B"/>
          </p>
<p>84. <hi>Isis</hi> lingua Aegyptiorum <hi>terra</hi> appellatur,
quam Isim volunt esse. Fuit autem Isis regina Aegyptiorum,
Inachi regis filia, quae de Graecia veniens
Aegyptios litteras docuit, et terras colere instituit,
propter quod et terram ejus nomine appellaverunt.</p>
<p>85. <hi>Serapis</hi> omnium maximus Aegyptiorum
deus. Ipse est <hi>Apis</hi> rex Argivorum, qui navibus
transvectus in Aegyptum, cum ibidem mortuus fuisset, <hi>Serapis</hi> 
 appellatus est; propterea, quia arca in
qua mortuus ponitur, quam sarcophagum vocant, <foreign xml:lang="greek">σορὸς</foreign>
 dicitur Graece, et ibi eum venerari sepultum
coeperunt, priusquam templum ejus esset instructum;
velut <foreign xml:lang="greek">σορὸς</foreign> <hi>Apis:</hi> SORAPIS primo, deinde, et
littera commutata, <hi>Serapis</hi> dictus est.</p>
<p>86. Apis fuit apud Aegyptios taurus Serapi consecratus,
<pb n="0323C"/>
et ab eo ita cognominatus, quem Aegyptus
instar numinis colebat, eo quod de futuris daret
quaedam manifesta signa; apparebat enim in Memphi.
 Quem centum antistites prosequebantur,
et repente velut lymphatici praecinebant: hujus capitis
imaginem sibi in eremo Judaei fecerunt.</p>
<p>87. <hi>Fauni</hi> a <hi>fando,</hi> velut <foreign xml:lang="greek">ἀπὸ τῆς φωνῆς</foreign> dicti,
quod voce non signis ostendere viderentur futura;
in lucis enim consulebantur a paganis, et responsa
illis non signis, sed vocibus dabant.</p>
<p>88. <hi>Genium</hi> autem dicunt, quod quasi vim
habeat omnium rerum gignendarum, seu a gignendis
liberis; unde et <hi>geniales</hi> lecti dicebantur a gentibus,
qui novo marito sternebantur.</p>
<p>89. Haec et alia sunt gentilium fabulosa figmenta,
<pb n="0323D"/>
quae interpretata sic habent, ut ea non intellecta
damnabiliter tamen adorentur.</p>
<p>90. <hi>Fatum</hi> autem dicunt esse quidquid dii fantur;
<pb n="0324A"/>
quidquid Jupiter fatur: <emph>392</emph> a <hi>fando</hi> igitur <hi>fatum</hi> 
dicunt, id est, a <hi>loquendo.</hi> Quod nisi hoc nomen
jam in alia re soleret intelligi, quo corda hominum
nolumus inclinare, rationabiliter possemus a <hi>fando</hi> 
 FATUM appellare.</p>
<p>91. Non enim abnuere possumus esse scriptum in
litteris sanctis: <hi>Semel locutus est Deus, duo haec audivi,</hi> 
etc. Quod enim dictum est, <hi>semel locutus est,</hi> 
intelligitur <hi>immobiliter,</hi> hoc est, <hi>incommutabiliter est
locutus,</hi> sicut novit incommutabiliter omnia, quae
futura sunt, et quae ipse facturus est.</p>
<p>92. Tria autem fata fingunt in colo, et fuso,
digitisque fila ex lana torquentibus, propter tria
tempora: praeteritum, quod in fuso jam netum
atque involutum est; praesens, quod inter digitos
<pb n="0324B"/>
 neentis trajicitur; futurum, in lana, quae colo implicata
est, et quod adhuc per digitos neentis ad fusum,
tanquam praesens ad praeteritum trajiciendum
est.</p>
<p>93. <hi>Parcas</hi> dicunt <foreign xml:lang="greek">κατ' ἀντίφρασιν</foreign> appellatas,
quod minime parcant. Quas tres esse voluerunt,
unam, quae vitam hominis ordiatur: alteram, quae
contexat; tertiam, quae rumpat. Incipimus enim
cum nascimur; sumus, cum vivimus; desinimus,
cum interimus.</p>
<p>94. <hi>Fortunam</hi> a <hi>fortuitis</hi> nomen habere dicunt,
 quasi deam quamdam res humanas variis casibus
et fortuitis illudentem, unde et <hi>caecam</hi> appellant,
eo quod passim in quolibet incurrens sine
ullo examine meritorum, et ad bonos, et ad malos
<pb n="0324C"/>
venit. <hi>Fatum</hi> autem a <hi>Fortuna</hi> separant, et <hi>Fortunam,</hi> 
quasi sit in his quae fortuitu veniunt, nulla
palam causa; <hi>Fatum</hi> vero appositum singulis et
statutum aiunt.</p>
<p>95. Aiunt et tres Furias feminas crinitas serpentibus,
propter tres affectus, <emph>393</emph> qui in animis hominum
multas perturbationes gignunt, et interdum
cogunt ita delinquere, ut nec famae, nec periculi sui
respectum habere permittant. Ira, quae vindictam
cupit; cupiditas, quae desiderat opes; libido, quae
appetit voluptates. Quae ideo Furiae appellantur,
quod stimulis suis mentem <hi>feriant,</hi> quietam esse
non sinant.</p>
<p>96. <hi>Nymphas</hi> deas aquarum putant dictas a <hi>nubibus;</hi> 
nam ex nubibus aquae, unde derivatum est;
<pb n="0324D"/>
nymphas aquarum deas, quasi numina lympharum.
 Ipsas autem dicunt et <hi>Musas,</hi> quas et nymphas,
nec immerito, nam aquae motus musicem efficit.</p>
<p>
            <pb n="0325A"/>
          </p>
<p>97. Nympharum apud gentiles varia sunt vocabula,
 <hi>Nymphas</hi> quippe montium <hi>Oreades</hi> dicunt, silvarum <hi>Dryades,</hi> 
 camporum <hi>Hamadryades,</hi> fontium <hi>Naiades,</hi> 
 maris <hi>Nereides.</hi> </p>
<p>98. <hi>Heroas</hi> dicunt a Junone traxisse nomen,
Graece enim <hi>Juno</hi> <foreign xml:lang="greek">ἥρη</foreign> appellatur, et ideo nescio quis
filius ejus, secundum Graecorum fabulam, <foreign xml:lang="greek">Ἥρως</foreign> fuit
nuncupatus? Hoc videlicet, velut mysticum significante
fabula, quod aer Junoni deputetur, ubi volunt
Heroas habitare. Quo nomine appellant alicujus meriti
animas defunctorum, quasi <foreign xml:lang="greek">ἀηρῶας,</foreign> id est, <hi>viros
aerios,</hi> et coelo dignos propter sapientiam et fortitudinem.</p>
<p>99. <hi>Penates</hi> gentiles dicebant omnes deos quos
domi colebant. Et <hi>penates</hi> dicti, quod essent in
<pb n="0325B"/> <hi>penetralibus,</hi> 
 id est, <hi>in secretis.</hi> Hi dii qui vocabantur,
vel quae nomina habuerint, ignoratur.</p>
<p>100. <hi>Manes</hi> dicunt deos mortuorum, quorum potestatem
inter lunam <emph>394</emph> et terram asserunt: a quibus
et <hi>mane</hi> dictum existimant, quos putant ab aere, qui <hi>manus,</hi> 
 id est <hi>rarus</hi> est, <hi>Manes</hi> dictos, sive quia late
manant per auras; sive quia mites sunt immanibus,
<pb n="0326A"/>
contrario nomine hoc appellantur. Apuleius autem
ait eos <foreign xml:lang="greek">κατ' ἀντίφρασιν</foreign> dici <hi>Manes</hi> (hoc est, <hi>mites,</hi> 
ac <hi>modestos,</hi> cum sint terribiles, et immanes), ut
Parcas et Eumenides.</p>
<p>101. <hi>Larvas</hi> ex hominibus factos daemones aiunt,
qui meriti mali fuerint. Quarum natura esse
dicitur terrere parvulos, et in angulis garrire tenebrosis.</p>
<p>102. <hi>Lamias,</hi> quas fabulae tradunt infantes corripere,
ac laniare solitas, a <hi>laniando</hi> specialiter dictas.</p>
<p>103. <hi>Pilosi,</hi> qui Graece <hi>Panitae,</hi> Latine <hi>Incubi</hi> 
appellantur; sive <hi>Invi</hi> ab ineundo passim cum
animalibus: <hi>unde,</hi> et <hi>Incubi</hi> dicuntur ab <hi>incumbendo,</hi> <emph>395</emph> 
 hoc est, <hi>stuprando.</hi> Saepe enim improbi existunt,
etiam mulieribus, et earum peragunt concubitum,
<pb n="0326B"/>
quos daemones Galli <hi>Dusios</hi> nuncupant, quia assidue
hanc peragunt immunditiam.</p>
<p>104. Quem autem vulgo <hi>Incubonem</hi> vocant, hunc
Romani <hi>Faunum Ficarium</hi> dicunt, ad quem Horatius
dicit:
<l>Faune Nympharum fugientum amator,</l>
<l>Per meos fines, et aprica rura</l>
<l rend="indent">Lenis incedas.</l>
          </p>
</div2>
      </div1>

<div1>
        <head>LIBER NONUS. DE LINGUIS, GENTIBUS, REGNIS, MILITIA, CIVIBUS, AFFINITATIBUS.</head>
<div2>
          <head>CAPUT PRIMUM. <hi>De linguis gentium.</hi> </head>
<pb n="0325C"/>
<p>1. Linguarum diversitas exorta est in aedificatione
turris post diluvium; <emph>396</emph> nam prius quam superbia
<pb n="0325D"/>
turris illius in diversos signorum sonos humanam divideret
societatem, una omnium nationum lingua
fuit, quae <hi>Hebraea</hi> vocatur, qua patriarchae et prophetae
usi sunt, non solum in sermonibus suis, verum
etiam in litteris sacris: initio autem quot gentes,
tot linguae fuerunt, deinde plures gentes quam linguae,
quia ex una lingua multae gentes sunt exortae.</p>
<p>2. Linguae autem dictae in hoc loco pro verbis quae
per linguam fiunt, genere locutionis illo quo is qui
efficit per id quod efficitur nominatur: sicut os dici
solet pro verbis, sicut manus pro litteris.</p>
<p>
            <pb n="0326C"/>
          </p>
<p>3. Tres autem sunt linguae sacrae: Hebraea, Graeca,
Latina, quae toto orbe maxime excellunt. His namque
tribus linguis super crucem Domini a Pilato fuit
<pb n="0326D"/>
causa ejus scripta. Unde et propter obscuritatem
sanctarum Scripturarum harum trium linguarum cognitio
necessaria est, ut ad alteram recurratur, si
quam dubitationem nominis, vel interpretationis
sermo unius linguae attulerit.</p>
<p>4. Graeca autem lingua inter caeteras gentium clarior
habetur. Est enim et Latinis et omnibus linguis
sonantior, cujus varietas in quinque partibus discernitur:
quarum prima dicitur <foreign xml:lang="greek">κοινὴ,</foreign> id est, mista,
sive communis, qua omnes utuntur.</p>
<p>5. Secunda Attica, videlicet, Atheniensis, quasi
<pb n="0327A"/>
usi sunt omnes Graeciae auctores. <emph>397</emph> Tertia Dorica,
quam habent Aegyptii, et Siculi. Quarta Ionica.
Quinta Aeolica, qua sunt Aeoles locuti, et sunt in
observatione Graecae linguae ejusmodi certa discrimina;
sermo enim eorum ita est dispertitus.</p>
<p>6. Latinas autem linguas quatuor esse quidam
dixerunt, id est, Priscam, Latinam, Romanam,
Mistam. Prisca est, qua vetustissimi Italiae sub Jano
et Saturno sunt usi, incondita ut se habent carmina
Saliorum. Latina, quam sub Latino et regibus Tusciae
caeteri in Latio sunt locuti, ex qua fuerunt duodecim
tabulae scriptae.</p>
<p>7. Romana, quae post reges exactos a populo
Romano coepta est, qua Naevius, Plautus, Ennius,
Virgilius poetae; ex oratoribus, Gracchus
<pb n="0327B"/>
et Cato, et Cicero, vel caeteri, sua scripta effuderunt.
Mista, quae post imperium latius promotum simul
cum moribus et hominibus in Romanam civitatem
irrupit, integritatem verbi per soloecismos et barbarismos
corrumpens.</p>
<p>8. Omnes autem Orientis gentes in gutture linguam
et verba collidunt, <emph>398</emph> sicut Hebraei et Syri. Omnes
mediterraneae gentes in palato sermones feriunt, sicut
Graeci et Asiani. Omnes Occidentis gentes verba in
dentibus frangunt, sicut Itali et Hispani.</p>
<p>9. Syrus et Chaldaeus vicinus Hebraeo est in
sermone, consonans in plerisque, et litterarum sono.
 Quidam autem arbitrantur linguam Hebraeam ipsam
esse chaldaeam, quia Abraham de Chaldeis fuit;
quod si hoc recipitur, quomodo in Daniele Hebraeipueri
<pb n="0327C"/>
linguam quam noverant doceri jubentur?</p>
<p>10. Omnem autem linguam unusquisque hominum,
sive Graecam, sive Latinam, sive caeterarum gentium,
aut audiendo potest tenere, aut legendo ex praeceptore
accipere. Cum autem omnium linguarum
scientia difficilis cuiquam sit, nemo tamen tam desidiosus
est, ut in sua gente positus suae gentis linguam
nesciat. Nam quid aliud putandus est nisi
 animalibus brutis deterior? Illa enim propriae vocis
clamorem exprimunt, iste deterior, qui propriae
linguae caret notitia.</p>
<p>11. Cujusmodi autem lingua locutus est Deus in
principio mundi cum diceret <hi>Fiat lux</hi> invenire difficile
est; nondum enim erant linguae. Item qua lingua
insonuit postea exterioribus hominum auribus,
<pb n="0328A"/>
maxime ad primum hominem loquens, vel ad prophetas,
vel dum corporaliter sonuit vox dicentis
Dei: <hi>Tu es Filius meus dilectus,</hi> ubi a quibusdam
creditur illa lingua una et sola, quae fuit antequam
esset linguarum diversitas; in diversis autem gentibus
creditur quod eadem illis lingua Deus loquatur
qua ipsi homines utuntur, ut ab eis intelligatur.</p>
<p>12. Loquitur autem Deus hominibus non per substantiam
invisibilem, sed <emph>399</emph> per creaturam corporalem,
per quam, et hominibus apparere voluit quando
locutus est. Dicit etiam Apostolus: <hi>Si linguis hominum
loquar et angelorum.</hi> Ubi quaeritur: Qua lingua
angeli loquantur, non quod angelorum aliquae sint linguae,
sed hoc per exaggerationem dicitur.</p>
<p>13. Item quaeritur qua lingua in futurum homines
<pb n="0328B"/>
loquantur, nusquam reperitur. Nam dicit Apostolus: <hi>Sive linguae cessabunt.</hi> </p>
<p>14. Ideo autem prius de linguis, ac deinde de gentibus
posuimus, quia ex linguis gentes, non ex gentibus
linguae exortae sunt.</p>
</div2>

<div2>
          <head>CAPUT II. <hi>De gentium vocabulis.</hi> </head>
<p>1. Gens est multitudo ab uno principio orta, sive
ab alia natione secundum propriam collectionem
distincta, ut Graeciae, Asiae; hinc et gentilitas dicitur. <hi>Gens</hi> 
 autem appellata propter <hi>generationes</hi> familiarum,
id est, a <hi>gignendo,</hi> sicut <hi>natio</hi> a <hi>nascendo.</hi> </p>
<p>2. Gentes autem a quibus divisa est terra LXXIII.
Quindecim de Japhet, <emph>400</emph> triginta et una de Cham,
viginti septem de Sem, quae fiunt septuaginta tres, vel
<pb n="0328C"/>
potius, ut ratio declarat, septuaginta duae, totidemque
linguae per terras esse coeperunt; quae crescendo
provincias et insulas impleverunt.</p>
<p>3. Filii Sem quinque singulariter gentes singulas pro
Quorum primus <hi>Elam,</hi> a quo <hi>Elamitae</hi> principes Persidis;
secundus <hi>Assur,</hi> a quo <hi>Assyriorum</hi> pullulavit imperium;
tertius <hi>Arphaxat,</hi> a quo <hi>Chaldaeorum</hi> gens exorta
est; quartus <hi>Ludi,</hi> a quo <hi>Lydii;</hi> quintus <hi>Aram,</hi> a
quo <hi>Syri,</hi> quorum metropolis fuit Damascus.</p>
<p>4. Filii Aram, nepotes Sem, quatuor: Hus, et
Ul, et Gether, et Mes. <hi>Hus</hi> Traconitidis conditor,
qui inter Palaestinam et Coelesyriam tenuit principatum,
unde fuit Job secundum quod scriptum est: <hi>Vir erat in terra Hus nomine Job;</hi> 
 secundus <hi>Ul,</hi> 
a quo <hi>Armenii;</hi> tertius <hi>Gether,</hi> a quo <hi>Acarnanii,</hi> 
<pb n="0329A"/>
seu <hi>Curiae;</hi> quartus <hi>Mes,</hi> a quo sunt ii qui vocantur <hi>Moeones.</hi> </p>
<p>5. Posteritas Arphaxat, filii Sem, Heber nepos
Arphaxat, a quo <hi>Hebraei.</hi> JECTAM filius Heber, a quo
Indorum gens orta est. <hi>Sale</hi> filius Jectam, a quo
Bactriani, licet eos alii Scytharum exsules suspicentur.</p>
<p>6. <hi>Ismael</hi> filius Abraham, a quo <hi>Ismaelitae,</hi> qui
nunc corrupto nomine <hi>Sarraceni,</hi> quasi a <hi>Sara,</hi> et <hi>Agareni,</hi> 
 ab <hi>Agar.</hi> </p>
<p>7. <hi>Nabajoth</hi> filius Ismael, a quo <hi>Nabathaei,</hi> qui
ab Euphrate in mare Rubrum habitant.</p>
<p>8. <hi>Moab,</hi> et <hi>Ammom</hi> filii Loth, a quibus <hi>Moabitae,</hi> 
et <hi>Ammonitae.</hi> </p>
<p>
            <pb n="0329B"/> <emph>401</emph> 9. <hi>Edom</hi> filius Esau, a quo <hi>Idumaei:</hi> hae
sunt gentes quae de Sem stirpe descendunt, possidentes
terram Meridianam, ab ortu solis, usque ad Phoenices</p>
<p>10. Filii Cham quatuor, a quibus ortae sunt gentes
hae.</p>
<p> <hi>Chus,</hi> a quo <hi>Aethiopes</hi> progeniti.</p>
<p> <hi>Mesraim,</hi> a quo <hi>Aegyptii</hi> perhibentur exorti.</p>
<p>11. <hi>Phut,</hi> a quo <hi>Lybii;</hi> unde et Mauritaniae fluvius
usque in praesens dicitur <hi>Phut,</hi> omnisque circa eum
regio <hi>Phuthensis.</hi> </p>
<p>12. <hi>Chanaam,</hi> a quo <hi>Afri,</hi> et <hi>Phoenices,</hi> et <hi>Chananaeorum</hi> 
decem gentes.</p>
<p>13. Item ex nepotibus Cham filii Chus nepotes
Cham sex.</p>
<p>
            <pb n="0329C"/> Filii Chus, Saba, Hevila, Sabatha, Rhegma Sabathaca.</p>
<p>14. <hi>Saba,</hi> a quo progeniti et appellati <hi>Sabaei,</hi> de
quibus Virg.: <hi>Solis est thuraea virga Sabaeis.</hi> </p>
<p>15. <hi>Hevila,</hi> a quo <hi>Getuli</hi> in parte remotioris Africae
eremo cohaerentes.</p>
<p>16. <hi>Sabatha,</hi> a quo <hi>Sabatheni,</hi> qui nunc <hi>Astabari</hi> 
nominantur.</p>
<p>17. Rhegma vero et Sabathaca paulatim antiqua
vocabula perdiderunt, et quae nunc pro veteribus habeant
ignoratur.</p>
<p>18. Filii Rhegma, Saba et Dadan. Hic Saba per  
litteram scribitur in Hebraeo; ille autem superior <hi>Saba</hi> 
<pb n="0330A"/>
per  , a quo appellantur <hi>Sabaei,</hi> interpretatur autem
nunc SABA <hi>Arabia.</hi> </p>
<p>19. <hi>Dadan,</hi> a quo gens est <hi>Aethiopiae</hi> in occidentali
plaga.</p>
<p> <emph>402</emph> Filii Mesraim <hi>Labaim,</hi> a quo <hi>Libyes,</hi> qu
quondam <hi>Phuthaei</hi> vocabantur.</p>
<p>20. <hi>Casloim,</hi> a quo <hi>Philistiim,</hi> quos veteres <foreign xml:lang="greek">Ἀλλοφύλους,</foreign>
nos modo corrupte <hi>Palaestinos</hi> vocamus.</p>
<p>21. Caeterae sex gentes ignotae sunt, quia bello
Aethiopico subversae, usque ad oblivionem praeteritorum
nominum pervenerunt.</p>
<p>22. Filii Chanaam undecim, ex quo Chananaeorum
decem gentes, quorum terram, iis expulsis, Judaei
possederunt. Quorum primogenitus <hi>Sidon,</hi> aquo <hi>Sidones;</hi> 
 unde et urbs eorum in Phoenice <hi>Sidon</hi> vocatur.</p>
<p>
            <pb n="0330B"/>
          </p>
<p>23. Secundus <hi>Cheth,</hi> a quo <hi>Chetaei.</hi> Tertius <hi>Jebus,</hi> 
a quo <hi>Jebusaei,</hi> quorum fuit Jerusalem. Quartus <hi>Amorrhaeus,</hi> 
 a quo <hi>Amorrhaei.</hi> Quintus <hi>Gergesaeus,</hi> a
quo <hi>Gergesaei;</hi> Sextus <hi>Hevaeus,</hi> a quo <hi>Hevaei;</hi> ipsi
sunt <hi>Gabaonitae</hi> a civitate eorum <hi>Gabaon,</hi> qui supplices
venerunt ad Jesum</p>
<p>24. Septimus <hi>Aracaeus,</hi> qui arcas condidit oppidum
contra Tripolim in radicibus Libani situm. Octavus <hi>Sinaeus,</hi> 
 a quo <hi>Sinaei.</hi> Nonus <hi>Aradius,</hi> a quo <hi>Aradii,</hi> 
qui Aradum insulam possederunt angusto freto a
Phoenices littore separatam.</p>
<p>25. Decimus <hi>Samaraeus,</hi> a quo Edessa Syriae nobilis
civitas, quae vocatur Coeles. Undecimus <hi>Amathaeus.</hi> 
Hae sunt gentes de stirpe Cham, quae a Sidone usque
<pb n="0330C"/>
ad Gaditanum fretum omnem meridianam partem
tenent.</p>
<p>26. Filii Japhet septem nominantur: <hi>Gomer,</hi> ex
quo <hi>Galatae,</hi> id est, <hi>Galli.</hi> </p>
<p>27. <hi>Magog,</hi> a quo quidam arbitrantur <hi>Scythas</hi> et <hi>Gothos</hi> 
 traxisse originem. <emph>403</emph>
          </p>
<p>28. <hi>Madai,</hi> a quo <hi>Meaos</hi> existere putant.</p>
<p> <hi>Javan,</hi> a quo <hi>Iones,</hi> qui et <hi>Graeci,</hi> unde et mare <hi>Ionium.</hi> </p>
<p>29. <hi>Thubal,</hi> a quo <hi>Iberi,</hi> qui et <hi>Hispani,</hi> licet quidam
ex eo et <hi>Italos</hi> suspicentur.</p>
<p>30. <hi>Mosoch,</hi> ex quo <hi>Cappadoces</hi> sunt; unde et
urbs apud eos usque hodie <hi>Mazaca</hi> dicitur.</p>
<p>
            <pb n="0331A"/>
          </p>
<p>31. <hi>Thiras,</hi> a quo <hi>Thraces,</hi> quorum non satis immutatum
vocabulum est quasi <hi>Tiraces.</hi> </p>
<p>32. Filii Gomer nepotes Japhet. <hi>Aschanaz,</hi> a quo <hi>Sarmatae,</hi> 
 quos Graeci <hi>Reginos</hi> vocant.</p>
<p>33. <hi>Riphath,</hi> a quo sunt <hi>Paphlagones.</hi> </p>
<p> <hi>Thogorma,</hi> a quo sunt <hi>Phryges.</hi> </p>
<p>34. Filii Javan <hi>Elisa,</hi> a quibus Graeci <hi>Elisaei,</hi> 
qui vocantur <hi>Aeolides,</hi> unde et lingua quinta Graeciae <hi>Aeolis</hi> 
 appellatur</p>
<p>35. <hi>Tharsis,</hi> a quo <hi>Cilices,</hi> ut Josephus arbitratur;
unde metropolis civitas eorum <hi>Tharsus</hi> dicitur.</p>
<p>36. <hi>Cethim,</hi> a quo <hi>Citii,</hi> id est, <hi>Cyprii,</hi> a quibus
hodieque urbs <hi>Citium</hi> nominatur.</p>
<p> <hi>Dodanim,</hi> a quo <hi>Rhodii.</hi> </p>
<p>37. Hae sunt gentes de stirpe Japhet, quae a Tauro
<pb n="0331B"/>
monte ad Aquilonem mediam partem Asiae et
omnem Europam, usque ad Oceanum Britannicum
possident, nomina et locis et gentibus relinquentes,
de quibus postea immutata sunt plurima, caetera
permanent ut fuerunt.</p>
<p>38 Nam multarum gentium vocabula partim manserunt,
ita ut hodieque appareat unde fuerant derivata,
sicut ex Assur <hi>Assyrii,</hi> ex Heber <hi>Hebraei;</hi> <emph>404</emph> partim
vero temporis vetustate ita mutata sunt, ut vix
homines doctissimi antiquissimas historias perscrutantes,
nec omnium, sed aliquarum ex istis origines
gentium potuerint reperire.</p>
<p>39. Nam quod ex filio Cham, qui vocabatur Mesraim,
Aegyptii sunt exorti, nulla hoc resonat origo vocabuli,
sicut nec Aethiopum, qui dicuntur ad eum filium
<pb n="0331C"/>
Cham pertinere qui Chus appellatus est. Et si omnia
considerentur, plura tamen gentium mutata quam
manentia vocabula apparent: quibus postea nomina
diversa, diversa dedit ratio. Namque <hi>Indi</hi> ab <hi>Indo</hi> flumine
dicti sunt, qui ab Occidentali parte eos includit.</p>
<p>40. <hi>Seres</hi> a proprio oppido nomen sortiti sunt,
gens ad Orientem sita, apud quos de arboribus lana
contexitur, de quibus est illud:
<l>Ignoti facie, sed non et vellere Seres.</l>
          </p>
<p>41. <hi>Gangaridae</hi> populi sunt inter Assyrios, Indosque
inhabitantes circa <hi>Gangem</hi> fluvium; unde etiam <hi>Gangaridae</hi> 
 nuncupati sunt.</p>
<p>42. <hi>Hyrcani</hi> dicti sunt a silva <hi>Hyrcana,</hi> ubi sunt
plurimae tigres.</p>
<p>43. <hi>Bactriani</hi> Scythae fuerunt, qui suorum factione
<pb n="0332A"/>
a sedibus suis pulsi juxta <hi>Bactron</hi> Orientis fluvium
consederunt, ex cujus vocabulo et nomen sortiti sunt.
Hujus gentis rex fuit Zoroastes inventor magicae artis.</p>
<p>44. <hi>Parthi</hi> quoque, et ipsi a Scythis originem trahunt.
 Fuerunt enim eorum exsules, quod etiam eorum
vocabulo manifestatur; nam Scythico sermone
EXSULES <hi>Parthi</hi> dicuntur. Hi similiter, ut Bactriani,
domesticis seditionibus, Scythia pulsi, solitudines
juxta Hyrcaniam primum furtim occupaverunt, deinde
pleraque finium, etiam virtute obtinuerunt.</p>
<p>45. <hi>Assyrii</hi> ab <hi>Assur</hi> filio Sem vocati, gens potentissima,
quae ab Euphrate usque ad Indorum
fines omnem in medio tenuit regionem. <emph>405</emph>
          </p>
<p>46. <hi>Medi</hi> a rege suo cognominati putantur;
namque Jason, Peliaci regis frater, a Peliae filiis Thessalia
<pb n="0332B"/>
pulsus est, cum Medea uxore sua, cujus fuit
privignus Medus rex Atheniensium: qui post mortem
Jasonis Orientis plagam perdomuit, ibique
Mediam urbem condidit, gentemque Medorum nomine
suo appellavit. Sed invenimus in Genesi quod <hi>Madai</hi> 
 auctor gentis <hi>Medorum</hi> fuit, a quo et cognominati,
ut superius dictum est.</p>
<p>47. <hi>Persae</hi> a <hi>Perseo</hi> rege sunt vocati, qui, e Graecia
in Asiam transiens, ibi barbaras gentes gravi
diuturnoque bello perdomuit: novissime victor nomen
subjectae genti dedit. Persae autem ante Cyrum
ignobiles fuerunt, et nullius inter gentes loci habebantur.
Medi semper potentissimi fuerunt.</p>
<p>48. <hi>Chasdim,</hi> qui nunc <hi>Chaldaei</hi> vocantur, a <hi>Chased</hi> 
filio Nachor fratris Abrahae cognominati sunt.</p>
<p>
            <pb n="0332C"/>
          </p>
<p>49. <hi>Sabaei</hi> dicti <foreign xml:lang="greek">ἀπὸ τοῦ σέβεσθαι,</foreign> quod est <hi>supplicare,</hi> 
et <hi>venerari,</hi> quia divinitatem per ipsorum
thura veneramur: ipsi sunt et <hi>Arabes,</hi> qui in montibus
Arabiae sunt, qui vocantur Libanus et Antilibanus,
ubi thura colliguntur.</p>
<p>50. <hi>Syri</hi> ab <hi>Assurim</hi> vocati perhibentur, qui fuit
nepos Abraham ex Cethura, quos autem veteres <hi>Assyrios,</hi> 
 nunc nos vocamus <hi>Syros,</hi> a parte totum
appellantes.</p>
<p>51. <hi>Hebraei</hi> vocati sunt ab <hi>Heber,</hi> qui pronepos
fuit Sem. <emph>406</emph>
          </p>
<p>52. <hi>Israelitae</hi> vero ab <hi>Israel</hi> filio Isaac. Nam
patriarcham Hebraeorum constat fuisse <hi>Israel,</hi> a quo
duodecim tribus Judaeorum <hi>Israelis</hi> vocabulum sortitae
sunt. <hi>Judaeis</hi> autem scissura decem tribuum
<pb n="0333A"/>
nomen imposuit. Nam antea Hebraei, sive Israelitae
nuncupabantur.</p>
<p>53. Ex quo autem in duo regna Dei populus divisus
est, tunc duae tribus, quae de stirpe <hi>Juda</hi> reges habebant, <hi>Judaeorum</hi> 
 nomen sortitae sunt. Reliqua pars decem tribuum,
quae in Samaria sibi regem constituit, ob populi
magnitudinem, pristinum nomen retinuit <hi>Israel.</hi> </p>
<p>54. <hi>Samaritanorum</hi> gens sumpsit exordium ab
Assyriis, qui transmigrati habitaverunt in <hi>Samaria,</hi> 
qui Latine interpretantur <hi>custodes,</hi> eo quod, captivato
Israel, isti in terra regionis eorum ad custodiam
collocati sunt.</p>
<p>55. <hi>Phoenix,</hi> Cadmi frater, de Thebis Aegyptiorum
in Syriam profectus, apud Sidonem regnavit, eosque
populos ex suo nomine <hi>Phoenices,</hi> eamque Provinciam
<pb n="0333B"/> <hi>Phoeniciam</hi> 
 nuncupavit.</p>
<p>56. <hi>Sidones</hi> autem a civitate quae vocatur <hi>Sidon</hi> 
traxisse vocabulum perhibentur.</p>
<p>57. <hi>Saraceni</hi> dicti, vel quia ex <hi>Sara</hi> genitos se
praedicent; vel, sicut gentiles aiunt, quod ex origine <hi>Syrorum</hi> 
 sint, quasi <hi>Syrigenae.</hi> Hi peramplam
habitant solitudinem. Ipsi sunt et <hi>Ismaelitae,</hi> ut
liber Geneseos docet, quod sint ex <hi>Ismaele.</hi> Ipsi <hi>Cedar</hi> 
a filio Ismaelis. Ipsi <hi>Agaraeni</hi> ab <hi>Agar,</hi> qui, ut
diximus, perverso nomine <hi>Saraceni</hi> vocantur, quia
ex <hi>Sara</hi> se genitos gloriantur.</p>
<p>58. <hi>Philistaei</hi> ipsi sunt <hi>Palaestini,</hi> quia <hi>p</hi> litteram
sermo Hebraeus non habet; sed pro eo <foreign xml:lang="greek">φ</foreign> Graeco
utuntur. Inde <hi>Philistaei</hi> pro <hi>Palaestinis</hi> dicuntur a
civitate utique sua. Iidem et <hi>Allophyli,</hi> id est, <hi>alienigenae,</hi> 
<pb n="0333C"/>
ob hoc, quia semper fuerunt inimici Israel,
et longe ab eorum genere et societate separati. <emph>407</emph>
          </p>
<p>59. <hi>Chananaei</hi> appellati de <hi>Chanaam</hi> filio Cham,
quorum terram Judaei possederunt. Ex cujus origine fuit <hi>Emor</hi> 
 pater Sichem, a quo <hi>Amorrhaei</hi> sunt nuncupati.</p>
<p>60. <hi>Aegyptii</hi> ab <hi>Aegypto</hi> quodam suo rege vocati
sunt. Nam antea <hi>Aerii</hi> dicebantur. Interpretantur
autem lingua Hebraica AEGYPTII <hi>affligentes,</hi> eo quod
afflixerint Dei populum, priusquam divino auxilio
liberaretur.</p>
<p>61. <hi>Armenius</hi> ex Thessalia unus de numero ducum
Jasonis qui ad Colchos profecti sunt: recollecta
multitudine, quae amisso rege Jasone passim vagabatur, <hi>Armeniam</hi> 
 condidit, gentique ex suo vocabulo
nomen dedit.</p>
<p>
            <pb n="0333D"/>
          </p>
<p>62. Limes est Persicus qui <hi>Scythas</hi> ab eis dividit,
<pb n="0334A"/> <hi>Scytha</hi> 
 cognominatus, a quo limite <hi>Scythae</hi> a
quibusdam perhibentur vocati, gens antiquissima
semper habita. Hi Parthos Bactrianosque, feminae
autem eorum Amazonum regna condiderunt.</p>
<p>63. <hi>Massagetae</hi> ex Scytharum origine sunt. Et
dicti <hi>Massagetae,</hi> quasi <hi>graves,</hi> id est, <hi>fortes Getae.</hi> 
 Nam sic Livius argentum grave dicit, id est, <hi>massas.</hi> 
Hi sunt qui inter Scythas atque Albanos septentrionalibus
jugis inhabitant.</p>
<p>64. <hi>Amazones</hi> dictae sunt, seu quod simul viverent
sine viris, quasi <foreign xml:lang="greek">ἅμα ζῶσαι,</foreign> sive quod adustis dexterioribus
mammis essent, ne sagittarum jactus impediretur,
quasi <foreign xml:lang="greek">ἂνευ μαζοῦ.</foreign> Nudabant enim quam adusserant
mammam. Has Titianus <hi>unimammas</hi> dicit.
Nam hoc est <hi>Amazon,</hi> quasi <foreign xml:lang="greek">ἀνευ μαζοῦ,</foreign> id est, <hi>sine
<pb n="0334B"/>
mamma.</hi> Has jam non esse constat, quod earum partim
ab Hercule, partim ab Achille, vel ab Alexandro
usque ad internecionem deletae sunt.</p>
<p>65. In parte Asiaticae Scythiae gentes quae
posteros se Jasonis credunt albo crine nascuntur ab
assiduis nivibus, et ipsius capilli color genti nomen
dedit, et inde dicuntur <hi>Albani.</hi> Horum glauca oculis, <emph>408</emph> 
 id est, picta inest pupilla, adeo ut nocte plusquam
die cernant. Albani autem vicinae Amazonibus fuerunt.</p>
<p>66. <hi>Ugnos</hi> antea <hi>Hunnos</hi> vocatos, postremo a
rege suo <hi>Abares</hi> appellatos dicunt, qui prius in
ultima Maeotide inter glacialem Tanaim et Massagetarum
immanes populos habitaverunt. Deinde
pernicibus equis Caucasi rupibus, ubi feras gentes
Alexandri claustra cohibent, eruperunt, et Orientem
<pb n="0334C"/>
viginti annis tenuerunt captivum, et ab Aegyptiis atque
Aethiopibus annuum vectigal exegerunt.</p>
<p>67. <hi>Trojanorum</hi> gens antea <hi>Dardana,</hi> a <hi>Dardano</hi> 
nominata. Nam Dardanus et Jasius fratres e Graecia
profecti: ex iis Jasius ad Thraciam, Dardanus ad
Phrygiam pervenit, ibique primus regnavit. Post
quem filius ejus Ericthonius, deinde nepos ejus <hi>Tros,</hi> 
a quo <hi>Trojani</hi> nuncupati sunt.</p>
<p>68. GALATAE <hi>Galli</hi> esse noscuntur, qui, in auxilium
a rege Bithyniae evocati, regnum cum eo parta
victoria diviserunt; sicque deinde Graecis admisti,
primum <hi>Gallograeci,</hi> nunc ex antiquo Gallorum nomine <hi>Galatae</hi> 
 nuncupantur.</p>
<p>69. <hi>Graeci</hi> ante <hi>Thessali</hi> a <hi>Thessalo,</hi> postea a <hi>Graeco</hi> 
rege <hi>Graeci</hi> sunt nuncupati. Nam <hi>Graeci</hi> proprie
<pb n="0334D"/> <hi>Thessali</hi> 
 sunt.</p>
<p>
            <pb n="0335A"/>
          </p>
<p>70. <hi>Lapithas</hi> autem gentem Thessaliae fuisse aiunt
circa Peneum amnem olim inhabitantem, a <hi>Lapitha,</hi> 
Apollinis filia, nuncupatos.</p>
<p>71. <hi>Sicyonii</hi> Graeci sunt nuncupati, a <hi>Sicyonio</hi> rege.
Hi primum <hi>Aegialaei</hi> vocabantur, a rege <hi>Aegialeo,</hi> 
qui primus Sicyoniis imperavit, a quo, et <hi>Aegialaea</hi> 
nuncupata est, quae nunc <hi>Peloponesus</hi> a <hi>Pelope</hi> 
rege suo vocatur. Ipsi sunt et <hi>Arcades</hi> ab <hi>Arcade</hi> 
rege, Jovis et Calystonis filio, dicti. <emph>409</emph>
          </p>
<p>72. <hi>Danai</hi> a <hi>Danao</hi> rege vocati. Iidem et <hi>Argivi</hi> 
ab <hi>Argo</hi> conditore cognominati. Postquam autem Graecorum
rex Apis mortuus est, huic filius Argus successit
in regnum, et ex eo <hi>Argivi</hi> appellati sunt, qui
etiam ab eis post obitum ut deus haberi coepit, templo
et sacrificio honoratus.</p>
<p>
            <pb n="0335B"/>
          </p>
<p>73. <hi>Achaei,</hi> qui et <hi>Achivi</hi> ab <hi>Achaeo,</hi> Jovis filio,
dicti.</p>
<p>74. <hi>Pelasgi</hi> nominati quia cum velis passis verno
tempore advenisse Italiam visi sunt, ut aves.
 Primos enim eos Varro Italiam appulisse commemorat.
Graeci vero <hi>Pelasgos</hi> a <hi>Pelasgo,</hi> Jovis et Larissae
filio, perhibent dictos.</p>
<p>75. <hi>Myrmidones</hi> fuerunt Achillis socii; <hi>Dolopes</hi> 
Pyrrhi, dicti autem <hi>Myrmidones</hi> propter astutiam,
quasi <foreign xml:lang="greek">μύρμηκες,</foreign> id est, <hi>formicae.</hi> Eratosthenes autem
dicit dictos <hi>Myrmidones</hi> a <hi>Myrmidone</hi> duce, Jovis et
Eurimedusae, filio</p>
<p>76. Cecropi Atheniensium regi successit Cranaus,
cujus filia <hi>Atthis</hi> nomen et regioni et genti dedit.
Et ex ea <hi>Attici</hi> cognominati, qui sunt <hi>Athenienses.</hi> </p>
<p>
            <pb n="0335C"/>
          </p>
<p>77. <hi>Ion,</hi> vir fortis, ex suo nomine eosdem Athenienses
vocavit <hi>Iones.</hi> </p>
<p>78. <hi>Macedones</hi> a nomine <hi>Emathionis</hi> regis antea <hi>Emathii</hi> 
 nuncupati sunt; postea <hi>Macedones</hi> dicti a
Macedone rege, Deucalionis materno nepote.</p>
<p>79. <hi>Epirotae a Pyrrho</hi> Achillis filio prius <hi>Pyrrhidae,</hi> 
postea vero a Pyrrho rege ad Italiam transire
praesumpserunt.</p>
<p>80. <hi>Dorus</hi> Neptum et Ellepis filius fuit, unde <hi>Dori</hi> 
 et originem et nomen ducunt. Sunt autem pars
Graeciae gentis, ex quibus <emph>410</emph> etiam cognominata est
tertia lingua Graecorum, quae <hi>Dorica</hi> appellatur.</p>
<p>81. <hi>Lacedaemones</hi> a <hi>Lacedaemone,</hi> Semelae filio,
dicti. Hi diu perseverantes in bello contra Messenios,
<pb n="0336A"/>
veriti ne diuturnitate praelii spem prolis
amitterent, praeceperunt ut virgines eorum cum juvenibus
domi relictis concumberent, sicque ex pro
miscuo virginum et maritorum concubitu juvenes de
incertis parentibus nati sunt, et ex nota materni pudoris <hi>Parthenii</hi> 
 vocati sunt. Nam ipsos esse <hi>Spartanos</hi> 
quos et <hi>Lacedaemones. Spartanos</hi> vero propter
repentinos adversus Cadmum quasi de terra contractus,
et ex omnia parte conflictus, ita vocatos.</p>
<p>82. <hi>Thraces</hi> ex filio Japhet, qui vocatus est <hi>Thiras,</hi> 
et orti et cognominati, ut superius dictum est, perhibentur,
licet gentiles eos ex moribus ita dictos
existiment, quod sint <hi>truces.</hi> Saevissimi enim omnium
gentium fuerunt; unde et multa de eis fabulosa memorantur:
quod captivos diis suis litarent, et humanum
<pb n="0336B"/>
sanguinem in ossibus capitum essent soliti potare.
De quibus Virgilius:
<l>Heu fuge crudeles terras, fuge littus avarum,</l>
quasi crudelium et avarorum</p>
<p>83. <hi>Istrorum</hi> gens originem a Colchis ducit,
qui missi ad Argonautas persequendos; ut a Ponto
intraverunt <hi>Istrum</hi> fluvium, a vocabulo amnis, quo a
mari concesserant, appellati sunt. <emph>411</emph>
          </p>
<p>84. <hi>Romani</hi> a <hi>Romuli</hi> nomine nuncupati, qui
urbem Romam condidit, gentique et civitati nomen
dedit. Hi ante a <hi>Saturno</hi> SATURNII, a <hi>Latino</hi> LATINI
vocati sunt. Nam Latinus Italiae rex fuit, qui ex suo
nomine <hi>Latinos</hi> appellavit, qui postea <hi>Romani</hi> nuncupati
sunt. Hi et <hi>Quirites</hi> dicti, quia <hi>Quirinus</hi> dictus
est Romulus, quod semper <hi>hasta</hi> utebatur, quae Sabinorum
<pb n="0336C"/>
lingua <hi>Quiris</hi> dicitur.</p>
<p>85. <hi>Italus</hi> quoque, et <hi>Sabinus,</hi> et <hi>Sicanus</hi> fratres
fuerunt, et quibus nomina populis imposita et regionibus
sunt. Nam ab <hi>Italo</hi> ITALI, a <hi>Sabino</hi> SABINI, a <hi>Sicano</hi> 
 SICANI, qui et <hi>Siculi</hi> cognominati sunt, idem
et <hi>Sicilienses.</hi> </p>
<p>86. <hi>Thusci</hi> Italiae gens est a frequentia sacrorum
et thuris vocata, id est, <foreign xml:lang="greek">ἀπὸ τοῦ θύειν.</foreign>
          </p>
<p>87. <hi>Umbri</hi> Italiae gens est, sed Gallorum veterum
propago, qui Apenninum montem incolunt. De
quibus historiae perhibent quod tempore aquosae cladis <hi>imbribus</hi> 
 superfuerint, et ob hoc <foreign xml:lang="greek">ὀμβρίους</foreign> Graece
nominatos.</p>
<p>88. <hi>Marsi,</hi> gens Italiae dicta a comite Liberi
<pb n="0337A"/> <hi>Marsya,</hi> 
 qui usum illis vitium ostendit, et ob hoc illi
statuam fecerunt, quam postea Romani victis Marsis
tulerunt. Marsos autem Graeci <hi>Uscos</hi> vocant,
quasi <foreign xml:lang="greek">ὀφιύχους,</foreign> quod multos serpentes habeant, et <foreign xml:lang="greek">οφις</foreign>
 <hi>serpens</hi> dicatur; illaesos autem esse carminum
maleficiis; inhabitant autem plagam Apennini montis
simul cum Umbris. <emph>412</emph>
          </p>
<p>89. <hi>Gothi</hi> a <hi>Magog</hi> filio Japhet nominati putantur,
de similitudine ultimae syllabae, quos veteres
magis <hi>Getas</hi> quam <hi>Gothos</hi> vocaverunt, gens fortis et
potentissima, corporum mole ardua, armorum genere
terribilis, de quibus Lucanus:
<l>Hinc Dacus premat, inde Getes occurrat Iberis.</l>
          </p>
<p>90. <hi>Daci</hi> autem Getarum suboles fuerunt, et
dictos putant <hi>Dacos,</hi> quasi <hi>Dagos,</hi> quia de Gothorum
<pb n="0337B"/>
stirpe creati sunt. De quibus ille: <hi>Ibis Arctoos procul,
usque Dacos.</hi> </p>
<p>91. <hi>Bessi</hi> barbari fuerunt, qui a multitudine <hi>boum</hi> 
sic vocati creduntur. De quibus quidam: <hi>Qui
colit terrae medio, vel ille divitis multo bove pileatus
accola ripae.</hi> </p>
<p>92. <hi>Gipedes</hi> pedestri praelio magis, quam equestri
sunt usi, et ex hac causa ita vocati.</p>
<p>93. <hi>Sarmatae</hi> patentibus campis armati inequitabant,
priusquam eos Lentulus Danubio prohiberet,
atque inde ob studium armorum Sarmatae nuncupati
existimantur.</p>
<p>94. <hi>Lanus</hi> fluvius fertur ultra Danubium, a quo <hi>Alani</hi> 
 dicti sunt, sicut et populi inhabitantes
juxta <hi>Lemannum</hi> fluvium <hi>Alemani</hi> vocantur. De quibus
<pb n="0337C"/>
Lucanus:
<l>Deseruere cavo tentoria fixa Lemanno.</l>
          </p>
<p>95. <hi>Longobardos</hi> vulgo ferunt, nominatos a prolixa
barba et nunquam tonsa.</p>
<p>96. <hi>Vindilicus</hi> amnis ab extremis Galliae erumpens,
juxta quem fluvium habitasse et ex eo traxisse nomen <hi>Vandali</hi> 
 perhibentur. <emph>413</emph>
          </p>
<p>97. <hi>Germaniae</hi> gentes dictae, quod sint immania
corpora, immanesque nationes saevissimis duratae
frigoribus, qui mores ex ipso coeli rigore traxerunt,
ferocis animi et semper indomiti, raptu venatuque
viventes. Horum plurimae gentes variae armis, discolores
habitu, linguis dissonae, et origine vocabulorum
<pb n="0337D"/>
incertae; ut <hi>Tolosates, Angrivari, Quadi, Tungrii,
<pb n="0338A"/>
Marcomani, Bructeri, Chamavi, Wangiones, Tubantes,</hi> 
quorum immanitas barbariae etiam in ipsis vocabulis
horrorem quemdam significat.</p>
<p>98. <hi>Suevi</hi> pars Germanorum fuerunt in fine Septentrionis,
de quibus Lucanus:
<l>Fundit ab extremo flavos Aquilone Suevos</l>
Quorum fuisse centum pagos et populos multi prodiderunt.
Dicti autem <hi>Suevi</hi> putantur a monte <hi>Suevo,</hi> qui
ab ortu initium Germaniae facit, cujus loca incoluerunt.</p>
<p>99. <hi>Burgundiones</hi> quondam, a Romanis subacta
interiore Germania, per castrorum limites positi a Tiberio
Caesare, in magnam coaluerunt gentem, <emph>414</emph> atque
ita nomen ex locis sumpserunt: quia crebra per
limites habitacula constituta <hi>Burgos</hi> vulgo vocant. Hi
postea rebelles Romanis effecti, plusquam octoginta
<pb n="0338B"/>
millia armatorum ripae Rheni fluminis insederunt, et
nomen gentis obtinuerunt.</p>
<p>100. <hi>Saxonum</hi> gens in Oceani littoribus et paludibus
inviis sita, virtute atque agilitate habilis. Unde
et appellata, quod sit durum et validissimum genus
hominum, et praestans caeteris piraticis.</p>
<p>101. <hi>Franci</hi> a quodam proprio duce vocati putantur.
Alii eos a feritate morum nuncupatos existimant.
Sunt enim in illis mores inconditi, naturalis ferocitas
animorum.</p>
<p>102. <hi>Britones</hi> quidam Latine nominatos suspicantur,
eo quod <hi>bruti</hi> sint, gens inter Oceanum, interfuso
mari, quasi extra orbem posita. De quibus Virgilius: <hi>Toto divisos orbe Britannos.</hi> </p>
<p>103. <hi>Scoti</hi> propria lingua nomen habent a picto
<pb n="0338C"/>
corpore, eo quod aculeis ferreis cum atramento variarum
figurarum stigmate annotentur</p>
<p>104. <hi>Galli</hi> a candore corporis nuncupati sunt, <foreign xml:lang="greek">γάλα</foreign>
enim Graece <hi>lac</hi> dicitur. Unde et Virgilius sic eos appellat,
cum ait de iis: <hi>Tum lactea colla Auro innectuntur.</hi> </p>
<p>105. Secundum diversitatem enim coeli et facies
hominum, et colores, et corporum quantitates, et
animorum diversitates existunt. <emph>415</emph> Inde Romanos
graves, Graecos leves, Afros versipelles, Gallos
natura feroces atque acriores ingenio pervidemus,
quod natura climatum facit.</p>
<p>106. Galli autem <hi>Senones</hi> antiquitus <hi>Xenones</hi> dicebantur,
quod Liberum hospitio recepissent, postea <hi>x</hi> 
<pb n="0338D"/>
in <hi>s</hi> litteram commutata est.</p>
<p>
            <pb n="0339A"/>
          </p>
<p>107. <hi>Vacca</hi> oppidum fuit juxta Pyrenaeum, a quo
sunt cognominati <hi>Vaccaei,</hi> de quibus creditur dixisse
poeta: <hi>Lateque vagantes Vaccaei.</hi> Hi Pyrenaei jugis
peramplam montis habitant solitudinem. Idem et
Vascones, quasi <hi>Vaccones, c</hi> in <hi>s</hi> litteram demutata.</p>
<p>108. Quos Cn. Pompeius, edomita Hispania, et ad
triumphum redire festinans, de Pyrenaei jugis deposuit,
et in unum oppidum congregavit. Unde et <hi>Convenarum</hi> 
urbs nomen accepit.</p>
<p>109. <hi>Hispani</hi> ab <hi>Ibero</hi> amne primum <hi>Iberi,</hi> postea
 ab <hi>Hispalo</hi> HISPANI cognominati sunt.</p>
<p>110. <hi>Galleci</hi> a candore dicti, unde et <hi>Galli.</hi> Reliquis
enim <emph>416</emph> Hispaniae populis candidiores existunt.
Hi Graecam sibi originem asserunt. Unde et naturali
ingenio callent.</p>
<p>
            <pb n="0339B"/>
          </p>
<p>111. Siquidem post finem Trojani belli, Teucrum
morte Ajacis fratris invisum patri Telamoni, cum non
reciperetur in Regnum, Cyprum concessisse, ibique
urbem nomine antiquae patriae Salaminam condidisse
(ferunt), inde ad Galleciam profectum, et positis
sedibus ex loco genti nomen dedisse.</p>
<p>112. <hi>Austures,</hi> gens Hispaniae, vocati eo quod circa <hi>Asturam</hi> 
 flumen septi montibus silvisque crebris inhabitent.</p>
<p>113. <hi>Cantabri,</hi> gens Hispaniae, a vocabulo urbis
et Iberi amnis cui insidunt appellati. Horum
animus pertinax, et magis ad latrocinandum et ad
bellandum, vel ad perpetiendum verbera semper
parati.</p>
<p>114. <hi>Celtiberi</hi> ex Gallis Celticis fuerunt, quorum
<pb n="0339C"/>
ex nomine appellata est regio <hi>Celtiberia.</hi> Nam ex
flumine Hispaniae <hi>Ibero,</hi> ubi consederant, et ex Gallis,
qui <hi>Celtici</hi> dicebantur, misto utroque vocabulo <hi>Celtiberi</hi> 
 nuncupati sunt.</p>
<p>115. <hi>Afri</hi> appellati ab uno ex posteris Abrahae,
qui vocabatur <hi>Afer:</hi> qui dicitur duxisse adversus
Libyam exercitum, et ibi victis hostibus consedisse, <emph>417</emph> 
 ejusque posteros ex nomine Atavi et <hi>Afros</hi> et <hi>Africam</hi> 
 nuncupasse.</p>
<p>116. <hi>Poeni</hi> autem Carthaginenses sunt a <hi>Phoenicibus</hi> 
nuncupati, qui cum Didone profecti sunt.</p>
<p>117. <hi>Tyrii</hi> vero a <hi>Tyria</hi> urbe Phoenicum nominati,
de qua profecti sunt, et in Africae littus venerunt.</p>
<p>118. GETULI <hi>Getae</hi> dicuntur fuisse, qui ingenti agmine
<pb n="0339D"/>
a locis suis navibus conscendentes, loca Syrtium
<pb n="0340A"/>
in Libya occupaverunt; et quia ex <hi>Getis</hi> venerant,
derivato nomine <hi>Getuli</hi> cognominati sunt. Unde et
opinio est apud Gothos, ab antiqua cognatione Mauros
consanguinitate propinquos sibi vocare.</p>
<p>119. Africam autem initio habuere Libyes, deinde
Afri, post haec Getuli, postremum Mauri et Numidae.</p>
<p>120. <hi>Mauri</hi> et <hi>Numidae,</hi> ut Afri putant, sic sumpserunt
exordium et vocabulum. Nam postquam in
Hispania Hercules interiit, et exercitus ejus compositus
ex variis gentibus, amisso duce, passim sibi
sedes quaerebant, ex eo numero Medi, et Persae, et
Armeni navibus in Africam transvecti proxima maris
loca occupavere.</p>
<p>121. Sed Persae, dum materiam in agris pro construendis
domiciliis non invenirent, et ignara lingua
<pb n="0340B"/>
commercium prohiberet, per patentes agros, et
diversas solitudines vagabantur, et a pabulationibus
vagabundis semetipsos propria lingua <hi>Numidas</hi> 
appellaverunt, id est, sine oppido vagos et errantes.</p>
<p>122. Medi autem cum Libyis se miscuerunt, qui
proxime Hispaniam inhabitabant, quorum nomen paulatim <hi>Libyes</hi> 
 corruperunt, barbara lingua <hi>Mauros</hi> pro <hi>Medis</hi> 
 appellantes, licet <hi>Mauri</hi> ob colorem a Graecis
vocentur. Graeci enim <hi>nigrum</hi> <foreign xml:lang="greek">μαυρὸν</foreign> vocant, aestifero
quippe calore afflati atri coloris speciem ducunt.</p>
<p>123. <hi>Massylia</hi> civitas Africae est, non longe ab
Atlante, et hortis Hesperidum; a qua civitate <hi>Massylii</hi> 
vocati sunt, quos nos corrupte <hi>Massulos</hi> vocamus,
de quibus Virgilius:
<l>Hinc mihi Massylae gentis monstrata sacerdos.</l>
          </p>
<p>
            <pb n="0340C"/> <emph>418</emph> 124. <hi>Gaulalum</hi> gentes sunt a meridie usque
Oceanum Hesperium pervagantes. His nomen <hi>Gauloe</hi> 
 insula dedit, quae est juxta Aethiopiam, ubi
nec serpens nascitur, nec vivit.</p>
<p>125. <hi>Garamantes</hi> populi Africae prope Cyrenas inhabitantes
a <hi>Garamante</hi> rege, Apollinis filio, nominati,
qui ibi ex suo nomine <hi>Garama</hi> oppidum condidit.
Sunt autem proximi gentibus Aethiopum, de
quibus Virgilius <hi>extremi Garamantes.</hi> Extremi autem,
quia saevi, et a consortio humanitatis remoti.</p>
<p>126. <hi>Hesperii</hi> vero sunt qui circa Hispaniam commorantur.
Nam <hi>Hispania</hi> HESPERIA</p>
<p>127. <hi>Aethiopes</hi> dicti a filio Cham, qui vocatus est <hi>Chus,</hi> 
 a quo originem trahunt. <hi>Chus</hi> enim Hebraica <hi>Aethiops</hi> 
 interpretatur.</p>
<p>
            <pb n="0340D"/>
          </p>
<p>128. Hi quondam, ab Indo flumine consurgentes,
<pb n="0341A"/>
juxta Aegyptum, inter Nilum et Oceanum, in meridie,
sub ipsa solis vicinitate insederunt, quorum tres sunt
populi: Hesperii Garamantes et Indi: Hesperii sunt
Occidentis, Garamantes Tripolis, Indi Orientis.</p>
<p>129. <hi>Troglodytae</hi> gens Aethiopum; ideo nuncupati,
quod tanta celeritate pollent, ut feras cursu
pedum assequantur.</p>
<p>130. <hi>Pamphagi,</hi> et hi in Aethiopia sunt: quibus
esca est quidquid mandi potest, et omnia fortuitu
gignentia, unde et appellati.</p>
<p>131. <hi>Ichthyophagi,</hi> quod venando in mari valeant,
et piscibus tantum alantur. <emph>419</emph> Hi post Indos
montanas regiones tenent, quos subactos Alexander
Magnus piscibus vesci prohibuit.</p>
<p>132. <hi>Anthropophagi</hi> gens asperrima sub regione
<pb n="0341B"/>
Serum sita. Qui quia humanis carnibus vescuntur,
ideo <hi>Anthropophagi</hi> nominantur. Itaque sicut
his, ita et caeteris gentibus per saecula, aut a regibus,
aut a locis, aut a moribus, aut ex quibuslibet
aliis causis immutata vocabula sunt, ita ut
prima origo nominis eorum temporum vetustate non
pateat.</p>
<p>133. Jam vero hi qui <hi>Antipodes</hi> dicuntur, eo
quod contrarii esse vestigiis nostris putantur, ut
quasi sub terris positi adversa pedibus nostris calcent
vestigia, nulla ratione credendum est, quia nec
soliditas patitur, nec centrum terrae; sed neque hoc
ulla historiae cognitione firmatur, sed hoc poetae,
quasi ratiocinando, conjectant.</p>
<p>134. <hi>Titanas</hi> autem quosdam in Graecia ferunt
<pb n="0341C"/>
fuisse robustos et excellentes viribus populos,
 quos ferunt fabulae ab irata contra deos terra ad
ejus ultionem creatos.</p>
<p>135. Unde et <hi>Titanes</hi> dicti sunt <foreign xml:lang="greek">ἀπὸ τῆς τίσεως,</foreign> id
est, ab <hi>ultione,</hi> quod quasi ulciscendae matris terrae
causa in deos armati exstiterint; quos fabulae a Jove
bello fuisse superatos atque exstinctos fingunt,
propter quod e coelo jactis fulminibus interierunt.</p>
</div2>

<div2>
          <head>CAPUT III. <hi>De regnis et militiae vocabulis.</hi> </head>
<p>1. <hi>Regnum</hi> a <hi>regibus</hi> dictum, nam sicut <hi>reges</hi> a <hi>regendo</hi> 
vocati, ita <hi>regnum</hi> a <hi>regibus.</hi> </p>
<p>
            <pb n="0342A"/>
          </p>
<p>2. Regnum universae nationes suis quaeque temporibus
habuere, ut Assyrii, Medi, Persae, Aegyptii,
Graeci, quorum vices sors temporum ita volutavit
ut alterum ab altero solveretur. Inter omnia autem
regna terrarum duo regna caeteris gloriosiora traduntur,
Assyriorum primo, <emph>420</emph> deinde Romanorum, ut
temporibus et locis inter se ordinata atque distincta.</p>
<p>3. Nam sicut illud prius, et hoc posterius, ita illud in
Occidente exortum est; denique in illius fine hujus
initium confestim fuit. Regna caetera caeterique reges
velut appendices istorum habentur.</p>
<p>4. <hi>Reges</hi> a <hi>regendo</hi> vocati, sicut enim <hi>sacerdos</hi> 
a <hi>sanctificando,</hi> ita et <hi>rex</hi> a <hi>regendo;</hi> non autem regit,
qui non corrigit. Recte igitur faciendo regis nomen
tenetur, peccando amittitur. Unde et apud veteres
<pb n="0342B"/>
tale erat proverbium. <hi>Rex eris si recte facies, si non
facias, non eris.</hi> </p>
<p>5. Regiae virtutes praecipuae duae, justitia et pietas,
plus autem in regibus laudatur pietas; nam justitia
per se severa est.</p>
<p>6. <hi>Consules</hi> appellati a <hi>consulendo,</hi> sicut <hi>reges</hi> a <hi>regendo,</hi> 
et sicut <hi>leges</hi> a <hi>legendo;</hi> nam cum Romani
regum superbam dominationem non ferrent, annua
imperia binosque consules sibi fecerunt; nam fastus
regius non benevolentia consulentis, sed superbia
dominantis erat: hinc igitur <hi>consules</hi> appellati, vel
a <hi>consulendo</hi> civibus, vel a regendo cuncta <hi>consilio.</hi> </p>
<p>7. Quos tamen ideo mutandos per annos singulos
instituerunt, ut nec insolens diu maneret, et moderatior
cito succurreret. Inde autem duo pares, quia
<pb n="0342C"/>
unus rem civilem, alter rem militarem administrabat.
 Regnaverunt autem annis CCCCLXIIII <emph>421</emph>
          </p>
<p>8. Proconsules subjecti erant consulibus, et
dicti <hi>proconsules,</hi> eo quod vicem consulis fungerentur,
 sicut procurator curatoris, id est, actoris.</p>
<p>9. <hi>Exconsules</hi> autem dicti, quod jam a consulatu
exierint, sive discesserint, peracto vicis suae anno.</p>
<p>10. <hi>Dictatores</hi> nono anno post reges expulsos Romani
sibi creaverunt, dum gener Tarquinii, ad injuriam
soceri vindicandam, ingentem adversus Romam
collegisset exercitum.</p>
<p>
            <pb n="0343A"/>
          </p>
<p>11. Hi quinquenii temporis imperio utebantur;
plus enim erant honore, quam consules, quia annuas
potestates tenebant. Et dicti <hi>dictatores,</hi> quasi <hi>principes,</hi> 
 et <hi>praeceptores;</hi> unde et <hi>magistri populi</hi> nominabantur.
Unde et <hi>dicta</hi> dicuntur.</p>
<p>12. <hi>Caesarum</hi> nomen a Julio coepit, qui bello civili
commoto primus Romanorum singularem obtinuit
principatum. <hi>Caesar</hi> autem dictus, quod <hi>caeso</hi> mortuae
matris utero prolatus eductusque fuerit; vel
quod cum <hi>caesarie</hi> natus sit, a quo et imperatores sequentes <emph>422</emph> 
 <hi>Caesares</hi> dicti (eo quod comati essent).
 Qui enim ex secto utero eximebantur, <hi>Caesones</hi> et <hi>Caesares</hi> 
 appellabantur.</p>
<p>13. <hi>Julius</hi> autem dictus, quia ab Iulo Aeneae filio,
originem duxit, ut confirmat Virgilius:
<l>
<pb n="0343B"/>Julius a magno demissum nomen Iulo.</l>
          </p>
<p>14. <hi>Imperatorum</hi> autem nomen apud Romanos eorum
tantum fuit prius apud quos summa rei militaris
consisteret, et ideo <hi>imperatores</hi> dicti ab <hi>imperando</hi> 
exercitui; sed dum diu duces titulis imperatoriis fungerentur,
senatus censuit ut Augusti Caesaris hoc
tantum nomen esset, eo quod is distingueretur a caeteris
gentium regibus, quod et sequentes Caesares
hactenus usurpaverunt.</p>
<p>15. Solet enim fieri ut primi regis nomen etiam
reliqui possideant, sicut apud Albanos, ex <hi>Silvii</hi> nomine,
omnes reges Albanorum <hi>Silvii</hi> appellati sunt;
sicut et apud Persas <hi>Arsacidae;</hi> apud Aegyptios <hi>Ptolomaei;</hi> 
apud Athenienses <hi>Cecropidae.</hi> </p>
<p>16. <hi>Augustus</hi> ideo apud Romanos nomen imperii
<pb n="0343C"/>
est, eo quod olim <hi>augerent</hi> rempublicam amplificando.
Quod nomen primo senatus Octaviano Caesari
tradidit, ut quia <hi>auxerat</hi> terras, ipso nomine et titulo
consecraretur.</p>
<p>17. Dum autem idem Octavianus jam Caesar et
imperator appellaretur, vel Augustus, postea
vero dum ludos spectaret, et pronuntiatum esset
<pb n="0344A"/>
illi a populo ut vocaretur et <hi>Dominus,</hi> statim manu
vultuque averso, indecoras adulationes repressit, et <hi>Domini</hi> 
 appellationem, ut omen, declinavit, atque
insequenti die omnem populum gravissimo edicto
corripuit, <hi>Dominumque</hi> se post haec appellari, ne a
liberis quidem suis permisit. Fuit enim filius Attiae,
quae nata est de sorore Julii Caesaris. <emph>423</emph>
          </p>
<p>18. <hi>Reges</hi> autem ob hanc causam apud Graecos <foreign xml:lang="greek">Βασιλεῖς</foreign>
 vocantur, quod tanquam <hi>bases</hi> populum sustinent;
unde et bases coronas habent. Quanto enim
quisque magis praeponitur, tanto amplius pondere
laborum gravatur</p>
<p>19. <hi>Tyranni</hi> Graece dicuntur, iidem Latine et <hi>reges;</hi> 
 nam apud veteres inter regem et tyrannum nulla
discretio erat, ut:
<l>
<pb n="0344B"/>Pars mihi pacis erit dextram tetigisse tyranni.</l> 
Fortes enim reges tyranni vocabantur; nam TIRO <hi>fortis,</hi> 
de quibus Dominus loquitur: <hi>Per me reges regnant,
et tyranni per me tenent terram.</hi> </p>
<p>20. Jam postea in usum accidit tyrannos vocari pessimos
atque improbos reges, luxuriosae dominationis
cupiditatem, et crudelissimam dominationem in
populis exercentes.</p>
<p>21. <hi>Princeps</hi> et dignitatis modo significatur, et
ordinis, sicut est illud Virgilianum:
<l>Princeps ardentem conjecit lampada Turnus,</l>
pro <hi>primus.</hi> </p>
<p> Dictus autem <hi>princeps</hi> a capiendi significatione,
quod <hi>primum capiat,</hi> sicut <hi>municeps</hi> ab eo quod <hi>munia
capiat.</hi> </p>
<p>
            <pb n="0344C"/>
          </p>
<p>22. <hi>Dux</hi> dictus, eo quod sit <hi>ductor</hi> exercitus;
sed non statim quicunque principes, vel duces sunt,
etiam reges dici possunt. In bello autem melius ducem
nominari quam regem; nam hoc nomen exprimit
in proelio ducentem; unde Virg.: <hi>Ducis Evandri,</hi> 
Sallust.: <hi>Quo cupidius in ore Ducis sese quisque
bonum.</hi> Non dixit <hi>in ore Consulis.</hi> </p>
<p>
            <pb n="0345A"/>
          </p>
<p>23. <hi>Monarchae</hi> sunt qui singularem possident
principatum, qualis fuit Alexander apud Graecos, et
Julius apud Romanos. Hinc et <hi>monarchia</hi> dicitur, <foreign xml:lang="greek">Μονὰς</foreign>
quippe <hi>singularitas</hi> Graeco nomine, <foreign xml:lang="greek">ἀρχὴ</foreign> <hi>principatus</hi> est.</p>
<p>24. <hi>Tetrarchae</hi> sunt quartam partem regni tenentes.
Nam <foreign xml:lang="greek">τέτταρα</foreign> <hi>quatuor</hi> sunt, qualis fuit apud Judaeam
Philippus. <emph>424</emph>
          </p>
<p>25. <hi>Patricii</hi> inde vocati sunt, pro eo quod
sicut <hi>patres</hi> filiis, ita provideant reipublicae.</p>
<p>26. <hi>Praefecti</hi> dicti, quod praetoria potestate praesint.</p>
<p>27. <hi>Praetores</hi> iidem qui et praefecti, quasi <hi>praepositores.</hi> </p>
<p>28. <hi>Praesides</hi> vero dicti, quia alicujus loci tutelam
praesidialiter tenent.</p>
<p>29. <hi>Tribuni</hi> vocati, quod militibus, sive plebibus
<pb n="0345B"/>
jura <hi>tribuunt.</hi> </p>
<p>30. <hi>Chiliarchae</hi> sunt qui <hi>mille</hi> praesunt, quos nos <hi>millenarios</hi> 
 nuncupamus, et est nomen Graecum.</p>
<p>31. <hi>Centuriones</hi> dicti, eo quod <hi>centum</hi> praesunt militibus,
sicut <hi>quinquagenarii,</hi> qui in capite sunt <hi>quinquaginta</hi> 
militum, sicut <hi>decani</hi> ab eo quod militibus <hi>decem</hi> 
 praeferuntur.</p>
<p>32. <hi>Miles</hi> dictus, quia <hi>mille</hi> erant ante in numero
uno, vel quia unus est ex <hi>mille</hi> electus. Romulus
autem primus ex populo milites sumpsit, et
appellavit. Liber vero primus militiae ordinem docuit.</p>
<p>33. Miles, aut ordinarius dicitur, aut extraordinarius.
Ordinarius est <emph>425</emph> qui per ordinem militat,
nec adhuc aliquem consecutus est gradum honoris;
est enim gregarius, id est, humilis militiae. Extraordinarius
<pb n="0345C"/>
vero, qui ob virtutem promovetur ex ordine.</p>
<p>34. <hi>Emeriti</hi> dicuntur veterani solutique militia,
qui jam in usu praelii non sunt, quia MERERI <hi>militare</hi> 
dicitur, a stipendiis, scilicet, quae merentur. Iidem
et <hi>veterani</hi> dicuntur quia jam in usu praelii non
sunt, sed post multos militiae labores quietis suffragium
consequuntur.</p>
<p>35. <hi>Equestres</hi> milites dicti, eo quod <hi>equo</hi> sedeant.
Item militat ille in equestri ordine.</p>
<p>36. <hi>Tirones</hi> dicuntur fortes pueri, qui ad militiam
deliguntur, atque armis gerendis habiles existunt.
Hi enim non ex sola professione nativitatis, sed ex
aspectu et valitudine corporis existimantur. Unde et <hi>tirones</hi> 
 dicti, qui antequam sacramento rogati sint,
<pb n="0345D"/>
milites non sunt.</p>
<p>
            <pb n="0346A"/>
          </p>
<p>37. Romanae autem militiae mos fuit puberes
primo exerceri armis. Nam decimo sexto anno tirones
militabant, quo etiam solo sub custodibus agebant,
de quibus Virgilius: <hi>Et primaevo flore juventus.</hi> </p>
<p>38. Servos sane nunquam militasse constat,
nisi servitute deposita, excepto Annibalis tempore,
cum post Cannense praelium in tanta necessitate
fuissent Romani, ut ne liberandorum quidem servorum
daretur facultas.</p>
<p>39. <hi>Desertores</hi> vocati, eo quod, <hi>desertis</hi> militaribus
officiis, evagantur. Hi in alios numeros militiae
nomen dare prohibentur, sed si non magni temporis
culpam contraxerint, caesi numeris suis restituuntur.
Sed et qui deserunt exercitum ad hostes
transeuntes, et ipsi <hi>desertores</hi> vocantur.</p>
<p>
            <pb n="0346B"/> <emph>426</emph> 40. <hi>Conscripti</hi> milites dicuntur, quia in tabulis
conferuntur ab eo qui eos ducturus est; sicut <hi>transcripti</hi> 
vocantur, cum de alia in aliam legionem transeunt,
et inde <hi>transcripti,</hi> quia nomina dant ut <hi>transcribantur.</hi> </p>
<p>41. <hi>Optiones</hi> dicti, quod sint electi. Nam OPTARE <hi>eligere</hi> 
 est, sicut est illud: <hi>Optavitque locum regno,</hi> id
est <hi>elegit.</hi> </p>
<p>42. <hi>Excubitores</hi> dicuntur, pro eo quod <hi>excubias</hi> 
semper agunt. Sunt enim ex numero militum, et in porticibus <hi>excubant</hi> 
 propter regalem custodiam. Excubiae
autem diurnae sunt vigiliae nocturnae, unde et <hi>vigiles.</hi> </p>
<p>43. <hi>Velites</hi> erant apud Romanos genus militiae, a <hi>volitando</hi> 
 vocati. Lecti enim agilitate juvenes, cum
<pb n="0346C"/>
armis suis post terga equitum considebant, et mox
cum ad hostes ventum esset, equis desiliebant, et
continuo pedites ipsi ex alia parte, equitibus per quos
advecti fuerant dimicantibus, hostem perturbabant.
Ab his ergo <hi>velitibus</hi> elephanti quondam Annibalis
retro acti, cum regi jam a suis non possent, fabrili
scalpro inter aures adacto, necabantur.</p>
<p>44. <hi>Castra</hi> sunt ubi miles steterit; dicta autem <hi>castra,</hi> 
 quasi <hi>casta,</hi> eo quod illic castraretur libido.
Nam nunquam iis intererat mulier.</p>
<p>45. <hi>Militia</hi> autem a <hi>milibus</hi> dicta, aut a <hi>multis,</hi> 
quasi <hi>multitia,</hi> quasi negotium multorum, aut a <hi>mole</hi> 
 rerum, quasi <hi>moletia.</hi> </p>
<p>46. <hi>Legio</hi> sex millium armatorum est a <hi>delectu</hi> 
<pb n="0346D"/>
vocata, quasi <hi>lecti,</hi> <emph>427</emph> id est, <hi>armis electi.</hi> Proprie
<pb n="0347A"/>
autem Macedonum <hi>phalanx,</hi> Gallorum <hi>caterva,</hi> 
nostra <hi>legio</hi> dicitur.</p>
<p>47. Legio habet sexaginta centurias, manipulos
triginta, cohortes duodecim, turmas ducentas.</p>
<p>48. <hi>Centuria</hi> est pars exercitus in centenos milites
divisa. Unde et qui iis praesunt <hi>centuriones</hi> dicunt.</p>
<p>49. <hi>Succenturiati</hi> sunt, non qui in prima, sed qui
in secunda centuria sunt, quasi <hi>sub</hi> prima centuria,
tamen stricti etiam ipsi, et in speculis positi in bello
sunt, ut si prima defecerit, isti, quos sub se diximus,
laborantibus primis subveniant. Unde et ad insidiandum
ponitur succenturiatus, quasi armis dolosis instructus.</p>
<p>50. <hi>Manipulus</hi> ducentorum est militum; <hi>manipuli</hi> 
autem dicti sunt milites, sive quia bellum primo <hi>manu</hi> 
 incipiebant, sive quod antequam signa essent,
<pb n="0347B"/> <hi>manipulos</hi> 
 sibi, id est, <hi>fasciculos</hi> stipulae, vel herbae
alicujus, pro signis faciebant, a quo signo <hi>manipulares</hi> 
milites cognominati sunt. De quibus Lucanus:
<l>Convocat armatos extemplo ad signa maniplos.</l>
          </p>
<p>51. <hi>Turma</hi> triginta equites sunt. Romani enim
equites in una tribu trecenti fuerunt. De singulis
enim centuriis decem dabantur, et fiebat turma.</p>
<p> <hi>Cohors</hi> quingentos milites habet <emph>428</emph>
          </p>
<p>52. Tria sunt militiae genera, sacramentum,
evocatio, conjuratio.</p>
<p>53. <hi>Sacramentum,</hi> in quo post electionem jurat
unusquisque miles se non recedere a militia, nisi
post completa stipendia, id est, militiae tempora, et
hi sunt qui habent plenam militiam. Nam viginti
quinque annis tenentur.</p>
<p>
            <pb n="0347C"/>
          </p>
<p>54. <hi>Evocatio,</hi> dum ad subitum bellum non solum milites,
sed et caeteri evocantur. Unde etiam consul solebat
dicere: <hi>Qui rempublicam salvam esse vult, me sequatur.</hi> </p>
<p>55. <hi>Conjuratio,</hi> quae fit tumultu, quando vicinum
urbis periculum singulos jurare non patitur, sed repente
colligitur multitudo, et tumultuosa in ira conflatur.
Haec et <hi>tumultuatio</hi> dicitur.</p>
<p>56. In acie autem istae fere formae sunt: Exercitus,
classis, nodus, cuneus, alae, cornua, agmen,
<pb n="0348A"/>
quae formas et nomina ab ipsis rebus de quibus translata
sunt mutuantur.</p>
<p>57. <hi>Acies</hi> dicta, quod ferro armata sit, et <hi>acumine</hi> 
gladiorum.</p>
<p>58. <hi>Exercitus,</hi> multitudo ex uno genere, ab <hi>exercitatione</hi> 
belli vocata.</p>
<p>59. <hi>Classes</hi> dictae propter divisionem exercitus,
qui postea manipuli dicti sunt. Unde et Virgilius:
<l>Classibus hic locus, hic acies certare solebant.</l> 
Jam postea et <hi>classis navium</hi> dicta.</p>
<p>60. <hi>Nodus</hi> proprie est densa peditum multitudo,
sicut turma equitum. <hi>Nodus</hi> autem dictus,
pro difficultate, quod vix possit resolvi.</p>
<p>61. <hi>Cuneus</hi> est collecta in unum militum multitudo.
Unde propter quod in unum coit, ipsa coitio
<pb n="0348B"/>
in unum <hi>cuneus</hi> nominatus est, quasi <hi>couneus,</hi> eo
quod in unum omnes coguntur. <emph>429</emph>
          </p>
<p>62. <hi>Alae</hi> in exercitu triginta equites esse dicuntur;
 <hi>Alae</hi> autem equites ob hoc dicti, quia tegunt
pedites <hi>alarum</hi> vice.</p>
<p>63. <hi>Cornua</hi> vocantur extremitas exercitus, quod
intorta sit.</p>
<p>64. <hi>Agmen</hi> dicitur cum exercitus iter facit, ab <hi>agendo</hi> 
 vocatum, id est, <hi>eundo.</hi> Plautus: <hi>Quo te
agis ipse?</hi> Est enim exercitus ambulans. Nam agmen
dicitur quod in longitudine directum est, quale solet
esse cum exercitus portis procedit; quidquid fuerit
aliud, abusive dicitur.</p>
</div2>

<div2>
          <head>CAPUT IV. <hi>De civibus.</hi> </head>
<p>
            <pb n="0348C"/>
          </p>
<p>1. De imperiis militiaeque vocabulis ex parte dictum
est, deinceps civium nomina summatim subjungimus.</p>
<p>2. <hi>Cives</hi> vocati, quod in unum <hi>coeuntes</hi> vivant, ut
vita communis et ornatior fiat et tutior.</p>
<p>3. <hi>Domus</hi> unius familiae habitaculum est, sicut
urbs unius populi, sicut orbis domicilium totius generis
humani. Est autem domus genus, familia, sive
conjunctio viri et uxoris. Incipit autem a duobus,
et est nomen Graecum. Nam <foreign xml:lang="greek">δώματα</foreign> Graeci <hi>tecta</hi> vocant.
<pb n="0349A"/> <hi>Familia</hi> 
 est liberi ex liberis legibus suscepti, a <hi>femore.</hi> </p>
<p>4. <hi>Genus</hi> autem a <hi>gignendo</hi> et <hi>progenerando</hi> dictum,
aut a definitione certorum prognatorum, ut
nationes, quae propriis cognationibus terminatae,
gentes appellantur.</p>
<p>5. <hi>Populus</hi> est coetus humanae multitudinis, juris
consensu et concordi communione sociatus. <hi>Populus</hi> 
autem eo distat a <hi>plebibus,</hi> quod <hi>populus</hi> <emph>430</emph> universi
cives sunt, connumeratis senioribus civitatis; <hi>plebs</hi> 
 autem reliquum vulgus sine senioribus civitatis.</p>
<p>6. <hi>Populus</hi> ergo tota civitas; vulgus vero <hi>plebs</hi> est. <hi>Plebs</hi> 
 autem dicta a <hi>pluralitate;</hi> major est enim numerus
minorum quam seniorum. <hi>Populus</hi> vero <foreign xml:lang="greek">συχνὸς δῆμος</foreign>
 dicitur, id est, <foreign xml:lang="greek">Κοιτὸς πολὺς.</foreign> Unde et <hi>populus</hi> 
 dictus est. Graece autem <hi>populus</hi> dicitur
<pb n="0349B"/> <foreign xml:lang="greek">λαὸς</foreign>
 a <hi>lapidibus. Vulgus</hi> est passim inhabitans multitudo,
quasi quisque quo vult.</p>
<p>7. <hi>Tribus</hi> dicuntur tanquam curiae et congregationes
distinctae populorum, et vocatae <hi>tribus</hi> ab eo quod in
principio, Romani <hi>trifarie</hi> fuerunt a Romulo dispertiti,
 in senatoribus, militibus et plebibus. Quae tamen
tribus nunc multiplicatae nomen pristinum retinent.</p>
<p>8. <hi>Senatui</hi> nomen aetas dedit, quod <hi>seniores</hi> essent.
 Alii a <hi>sinendo</hi> dictos accipiunt <hi>senatores;</hi> ipsi
enim agendi facultatem dabant.</p>
<p>9. <hi>Senatusconsultus</hi> a <hi>consulendo,</hi> et tractando est
dictus, quod sic fit, ut <hi>consulat,</hi> et nocere non possit.</p>
<p>10. <hi>Patres</hi> autem, ut dicit Sallustius, a curae similitudine
vocati sunt. Nam sicut patres filios suos,
ita illi rempublicam habebant.</p>
<p>
            <pb n="0349C"/>
          </p>
<p>11. <hi>Patres conscripti,</hi> quia dum Romulus decem
curias senatorum elegisset <emph>431</emph> nomina eorum, praesente
populo, in tabulas aureas contulit, atque inde <hi>Patres conscripti</hi> 
 vocati.</p>
<p>12. Primi ordines senatorum dicuntur <hi>illustres,</hi> 
secundi <hi>spectabiles,</hi> tertii <hi>clarissimi.</hi> Jam inferius
quartum aliquod genus non est. Quamvis autem senatoria
quisque origine esset, usque ad legitimos
annos eques Romanus erat, deinde accipiebat honorem
senatoriae dignitatis.</p>
<p>
            <pb n="0350A"/>
          </p>
<p>13. <hi>Censores</hi> apud veteres Romanos erant. Est
enim nomen <hi>censoris</hi> dignitas judicialis. <hi>Censere</hi> enim <hi>judicare</hi> 
 est. Item <hi>censores</hi> sunt patrimoniorum judices,
a <hi>censu</hi> aeris appellati.</p>
<p>14. <hi>Judices</hi> dicti, quasi <hi>jus dicentes</hi> populo, sive
quod <hi>jure</hi> disceptent. Jure autem disceptare est juste
judicare. Non est autem judex, si non in eo est justitia.</p>
<p>15. <hi>Praesides</hi> rectores sunt provinciae, dicti eo
quod <hi>praesunt.</hi> </p>
<p>16. <hi>Praetores</hi> autem, quasi <hi>praeceptores</hi> civitatis, et
principes. Iidem, et <hi>quaestores,</hi> quasi <hi>quaesitores,</hi> eo
quod <hi>quaestionibus</hi> praesunt, consilium enim et causa
apud eos est.</p>
<p>17. <hi>Proceres</hi> sunt principes civitatis, quasi <hi>procedes,</hi> 
quod ante omnes honore praecedant. Unde et
<pb n="0350B"/>
capita trabium, quae eminent extra parietes, <hi>proceres</hi> 
dicuntur, eo quod primo <hi>procedant.</hi> Hinc autem
ad primores facta translatio, quod a caetera multitudine
praeeminent.</p>
<p>18. <hi>Tribuni</hi> dicti, quod plebi jura, vel opem <hi>tribuunt.</hi> 
Constituti sunt autem <emph>432</emph> decimo sexto anno
post reges exactos. Dum enim plebs a senatu et consulibus
premeretur, tunc ipsa sibi tribunos, quasi
proprios judices et defensores creavit, qui eorum
libertatem tuerentur, et eos adversus injuriam nobilitatis
defenderent, unde et <hi>defensores</hi> dicti, eo quod
sibi plebem commissam contra insolentiam improborum <hi>defendant.</hi> 
 At contra nunc quidam eversores,
non defensores existunt.</p>
<p>19. <hi>Numerarii</hi> vocati sunt qui publicum nummum
<pb n="0350C"/>
aerariis inferunt.</p>
<p>20. <hi>Functi,</hi> ab eo quod <hi>fungantur</hi> honore et officio
aliquo dicti. Hinc et <hi>defunctos</hi> mortuos dicimus, qui
compleverunt vitae officia, nihil enim jam faciunt.</p>
<p>21. <hi>Municipes</hi> sunt in eodem municipio nati, ab
officio munerum dicti, eo quod publica <hi>munia</hi> accipiunt.
Munia enim officia sunt; unde et <hi>immunes</hi> 
dicuntur, qui nullum gerunt officium.</p>
<p>22. <hi>Municipales</hi> originales cives, et in locum officium
gerentes.</p>
<p>
            <pb n="0351A"/>
          </p>
<p>23. <hi>Decuriones</hi> dicti, quod sint <hi>de ordine curiae.</hi> Officium
enim curiae administrant. Unde non est decurio,
 qui summam non intulit, vel curiam non participavit.</p>
<p>24. <hi>Curiales</hi> autem iidem et <hi>decuriones.</hi> Et dicti <hi>curiales,</hi> 
quia civilia munera procurant et exsequuntur. <emph>433</emph>
          </p>
<p>25. <hi>Principales magistratus</hi> et <hi>duumvirales</hi> 
curialium officiorum ordinis sunt. <hi>Principales</hi> dicti
quod <hi>primi</hi> sint magistratibus.</p>
<p>26. <hi>Magistratus</hi> vero, quod majores sint reliquis
officiis.</p>
<p> <hi>Duumvirales . . . .</hi> </p>
<p>27. <hi>Tabellio</hi> vocatus, eo quod sit portitor <hi>tabellarum.</hi> 
Idem <hi>exceptor,</hi> idem et <hi>scriba</hi> publicus, quia
ea tantum quae gestis publicantur <hi>scribit.</hi> </p>
<p>28. <hi>Burgarii</hi> a <hi>burgis</hi> dicti, quia crebra per limites
<pb n="0351B"/>
habitacula constituta <hi>burgos</hi> vulgo vocant.
Unde et <hi>Burgundionum</hi> genti nomen inhaesit, quos
quondam, subacta Germania, Romani per castra disposuerunt,
atque ita ex locis nomen sumpserunt.</p>
<p>29. <hi>Collegiati</hi> dicuntur, quod ex eorum collegio
custodiisque deputentur <emph>434</emph> qui facinus aliquod
commiserunt. Est enim sordidissimum genus hominum
patre incerto progenitum.</p>
<p>30. <hi>Privati</hi> sunt extranei ab officiis publicis. Est
enim nomen magistratum habenti contrarium; et
dicti <hi>privati,</hi> quod sint ab officiis curiae absoluti.</p>
<p>31. <hi>Mercenarii</hi> sunt qui serviunt accepta <hi>mercede;</hi> 
iidem et <hi>barones</hi> Graeco nomine, quod sint
fortes in laboribus; <foreign xml:lang="greek">Βαρὺς</foreign> enim dicitur <hi>gravis,</hi> quod
<pb n="0351C"/>
sit <hi>fortis.</hi> Cui contrarius est <hi>levis,</hi> id est, <hi>infirmus.</hi> </p>
<p>32. <hi>Publicani</hi> appellantur conductores vectigalium
fisci, vel rerum <hi>publicarum,</hi> sive qui vectigalia <hi>publica</hi> 
exigunt, vel qui per negotia saeculi lucra sectantur.
Unde et cognominati sunt.</p>
<p>33. <hi>Villicus</hi> proprie <hi>villae</hi> gubernator est. Unde et a <hi>villa</hi> 
 VILLICUS nomen accepit. Interdum autem villicus
non gubernationem villae, sed dispensationem universae
domus, Tullio interpretante, significat, quod est
universarum possessionum et villarum dispensatorem.</p>
<p>34. <hi>Actores</hi> iidem et <hi>curatores</hi> ab <hi>agendo,</hi> et <hi>curando</hi> 
 vocati.</p>
<p>
            <pb n="0352A"/>
          </p>
<p>35. <hi>Procuratores</hi> vero, eo quod vicem curatoris
fungantur, quasi <hi>propter curatores,</hi> sicut PROCONSUL <hi>pro consule.</hi> <emph>435</emph>
          </p>
<p>36. <hi>Coloni</hi> sunt cultores advenae dicti a cultura
agri. Sunt enim aliunde venientes, atque alienum
agrum locatum colentes, ac debentes conditionem
genitali solo propter agriculturam sub dominio possessoris,
pro eo quod iis locatus est fundus. Coloni
autem quatuor modis dicuntur. Nam coloni, aut Romani
sunt, aut coloni Latini, aut coloni auxiliares,
aut coloni ruris privati.</p>
<p>37. <hi>Inquilini</hi> vocati, quasi <hi>incolentes aliena,</hi> non enim
habent propriam sedem, sed in terra aliena inhabitant.</p>
<p>38. Differt autem inter inquilinum, et advenam. <hi>Inquilini</hi> 
 enim sunt, qui emigrant, et non perpetuo
<pb n="0352B"/>
permanent. <hi>Advenae</hi> autem, vel incolae adventitii perhibentur,
sed permanentes; et inde <hi>incolae,</hi> quia jam
habitatores sunt, ab <hi>incolendo.</hi> </p>
<p>39. <hi>Indigenae</hi> sunt <hi>inde geniti,</hi> et in eodem loco
nati, ubi inhabitant.</p>
<p>40. <hi>Incola</hi> autem non indigenam, sed advenam indicat.</p>
<p>41. <hi>Peregrini</hi> dicti, eo quod ignorantur eorum parentes,
quibus orti existunt; sunt enim de longinqua regione.</p>
<p>42. <hi>Urbani</hi> vocabantur, qui Romae habitabant, qui
vero in caeteris locis <hi>oppidani.</hi> Nam sola <hi>urbs</hi> Roma,
caetera <hi>oppida.</hi> </p>
<p>43. <hi>Famuli</hi> sunt ex propria servorum <hi>familia</hi> orti.
 <hi>Servi</hi> autem <emph>436</emph> vocabulum inde traxerunt, quod hi
qui jure belli possent occidi a victoribus, conservabantur,
et servi fiebant, a <hi>servando,</hi> scilicet <hi>servi</hi> appellati.</p>
<p>
            <pb n="0352C"/>
          </p>
<p>44. <hi>Ancillae</hi> a sustentaculo vocatae, <foreign xml:lang="greek">ἀγκὼν</foreign> enim
Graece <hi>cubitus</hi> dicitur, unde, et <hi>anconem</hi> dicimus.</p>
<p>45. <hi>Mancipium</hi> est quidquid <hi>manu capi,</hi> subdique
potest, ut homo, equus, ovis. Haec enim animalia
statim, ut nata sunt, mancipium esse putantur; nam
et ea quae in bestiarum numero sunt, tunc videntur
mancipium esse, quando capi, sive domari coeperint.</p>
<p>46. <hi>Ingenui</hi> dicti, qui in genere habent libertatem,
non in facto, sicut liberti. Unde et eos Graeci <foreign xml:lang="greek">εὐγενεῖς</foreign>
 vocant, quod sint <hi>boni generis.</hi> </p>
<p>47. <hi>Libertus</hi> autem vocatus, quasi <hi>liberatus.</hi> Erat
enim prius jugo servitutis addictus. Libertorum
<pb n="0353A"/>
autem filii apud antiquos <hi>libertini</hi> appellabantur,
quasi de <hi>libertis nati,</hi> nunc vero libertinus, aut a
liberto factus, aut possessus.</p>
<p>48. <hi>Manumissus</hi> dicitur, quasi <hi>manu emissus.</hi> Apud
veteres enim <emph>437</emph> quoties manu mittebant, alapa
percussos circumagebant, et liberos confirmabant;
unde et <hi>manumissi</hi> dicti, eo quod manu emitterentur.</p>
<p>49. <hi>Dedititii</hi> primum a <hi>deditione</hi> sunt nuncupati.
Deditio enim dicitur quando se vincti aut vinciendi
hostes victoribus tradunt, quibus haec origo nominis
fuit. Dum quondam adversus populum Romanum
servi armis sumptis dimicassent, vincti se dederunt,
comprehensique varia turpitudine affecti sunt.</p>
<p>50. Ex his quidam postea a dominis manumissi propter
suppliciorum notas, quas manifeste perpessi sunt,
ad dignitatem civium Romanorum non pervenerunt.</p>
<p>
            <pb n="0353B"/>
          </p>
<p>51. <hi>Latini liberti</hi> (ante Romam conditam apud
Latinos fiebant) nunquam per testamentum, sed per epistolam
libertatem sumentes. <emph>438</emph> Inde quia per testamentum
non fiebant, nec ex testamento aliquid capere,
nec suos haeredes facere poterant, cives Romani
postea sub consulibus per testamenta in urbe Romana
effecti sunt.</p>
<p>52. Dicti autem cives Romani, quia testamento liberi
effecti in numerum Romanorum civium rediguntur.
His primum aditus erat in urbe Roma commorari,
 caeteris autem libertis prohibebatur, ne
vel in urbe Roma, vel intra septimum ab urbe milliarium
commanerent.</p>
</div2>

<div2>
          <head>CAPUT V. <hi>De affinitatibus et gradibus.</hi> </head>

<pb n="0353C"/>
<p>1. Haeredis nomen imposuit census aeris, solvit enim
tributum auctoris. In hoc enim vocabulo prima successio
est haereditatis et generis, ut sunt <hi>filii</hi> et <hi>nepotes.</hi> </p>
<p>2. <hi>Prohaeres</hi> est qui loco haeredis fungitur, quasi <hi>pro haerede;</hi> 
 est enim, aut institutus, aut substitutus.</p>
<p>
            <pb n="0354A"/>
          </p>
<p>3. <hi>Pater</hi> est a quo nascitur initium generis; itaque
is <hi>paterfamilias</hi> vocitatur. <emph>439</emph> <hi>Pater</hi> autem dictus,
eo quod <hi>patratione</hi> peracta, filium procreet. Patratio
enim est rei venereae consummatio. Lucret.: <hi>Et bene parta patrant.</hi> </p>
<p>4. <hi>Genitores</hi> autem a <hi>gignendo,</hi> et <hi>parentes,</hi> quasi <hi>parientes.</hi> </p>
<p>5. Iidem et <hi>creatores.</hi> Crementum enim est
semen masculi, unde animalium et hominum corpora
concipiuntur. Hinc <hi>creatores</hi> parentes dicuntur.</p>
<p>6. <hi>Mater</hi> dicitur, quod exinde efficiatur aliquid;
 mater enim quasi <hi>materia,</hi> nam causa pater est.</p>
<p>7. <hi>Paterfamilias</hi> autem dictus, quod omnibus in
familia sua positis servis, tanquam pater filiis, patria
dilectione consulit, servorumque conditionem
<pb n="0354B"/>
a filiorum affectu non discernit, sed quasi unum
membrum amplectitur; hinc enim exortum est nomen <hi>Patrisfamilias.</hi> 
 Qui autem inique dominantur in
servis, hoc se nomine nequaquam reputent appellari.</p>
<p>8. <hi>Materfamilias</hi> inde vocatur, quia per quamdam
juris solemnitatem in familiam transit mariti.
Tabulae enim matrimoniales instrumenta emptionis
suae sunt <emph>440</emph> Alias sicut matrona est mater
primi pueri, id est quasi mater nati; ita materfamilias
illa est quae plures enixa est. Nam familia
ex duobus esse incipit.</p>
<p>9. <hi>Avus</hi> patris pater est, ab <hi>aevo</hi> dictus, id est, ab antiquitate.
Proavus avi pater est, quasi <hi>prope avum. Abavus</hi> 
proavi pater, jam longe <hi>ab avo. Atavus</hi> abavi pater.</p>
<p>10. <hi>Tritavus</hi> atavi pater, quasi <hi>tetravus,</hi> id est,
quartus supra avum. Sed tritavus ultimum cognationis
<pb n="0354C"/>
nomen est. Familia enim oritur a patre, terminatur
in tritavo.</p>
<p>11. <hi>Filius</hi> et <hi>filia</hi> a familia dicti, ipsi enim primi
in ordine nascentium existunt; unde et Cornelia familia
stirps ipsa omnis a Cornelio orta.</p>
<p>
            <pb n="0355A"/>
          </p>
<p>12. <hi>Familia</hi> autem a <hi>femore.</hi> Femore enim genus
et stirps ostenditur. Nam familia pro servis abusive,
non proprie dicitur.</p>
<p>13. <hi>Stirps</hi> ex longa generis significatione vocatur. <hi>Gnatus</hi> 
 dictus, quia generatus. Unde et per <hi>g</hi> scribitur.
 <hi>Suboles,</hi> eo quod substitutio sit generis.</p>
<p>14. Quadripertitus est autem ordo filiorum, ita: Unigenitus,
primogenitus, medius, novissimus. <hi>Unigenitus</hi> 
post quem nullus. <hi>Primogenitus</hi> ante quem nullus. <hi>Medius,</hi> 
 inter omnes. <hi>Novissimus,</hi> post omnes. Idem
et <hi>minimus</hi> a <hi>monade.</hi> NOVISSIMUS autem propter quod <hi>novus,</hi> 
 quia caeteri praecedendo antiquiores existunt.</p>
<p>15. Quatuor etiam modis filii appellantur, <hi>natura,
imitatione, adoptione, doctrina</hi> <emph>441</emph> <hi>Natura,</hi> veluti
cum dicuntur filii Abrahae Judaei. <hi>Imitatione,</hi> ut ipsius
<pb n="0355B"/>
Abrahae fidem imitantes ex gentibus, dicente Evangelio: <hi>Potens est Deus de lapidibus istis suscitare filios
Abrahae,</hi> 
 vel sicut eosdem Judaeos Dominus filios esse
dicit diaboli, a quo non nati, sed quem fuerant imitati.</p>
<p>16. <hi>Adoptione</hi> quoque, quod humana consuetudine
nulli licet nescire, vel sicut nos Deo non natura,
sed adoptione dicimus; <hi>Pater noster, qui es in Coelis.
Doctrina,</hi> sicut Apostolus filios suos appellat eos
quibus Evangelium praedicavit.</p>
<p>17. Filii autem ideo in legibus <hi>liberi</hi> appellantur, ut
isto vocabulo secernantur a servis, quia sicut servus in
potestate est domini, sic filius in potestate est patris.
Inde etiam filio fit emancipatio, ut sit liber a patre,
sicut fit servo manumissio, ut sit liberatus a domino.</p>
<p>18. Item <hi>liberi</hi> dicti, quia ex libero sunt matrimonio
<pb n="0355C"/>
orti. Nam filii ex libero et ancilla servilis conditionis
sunt. Semper enim qui nascitur deteriorem parentis
statum sumit.</p>
<p>19. <hi>Naturales</hi> autem dicuntur ingenuarum concubinarum
filii, quos sola natura genuit, non honestas
conjugii. Iidem et <hi>pueri,</hi> a <hi>pube.</hi> </p>
<p>20. <hi>Adoptivus</hi> filius est, qui aut a patre justo, aut avo,
aut proavo, in cujus potestate est, per emancipationem
est traditus in alienam potestatem, qui utriusque
fert nomen, ut <hi>Fabius Aemilius,</hi> vel <hi>Scipio Paulus.</hi> </p>
<p>21. <hi>Gemini</hi> sunt, non duo tantum simul nati, sed
<pb n="0356A"/>
etiam plures. De geminis autem, uno aborto, alter
qui legitime natus fuerit <hi>vopiscus</hi> nominatur.</p>
<p>22. <hi>Posthumus</hi> vocatur, eo quod <hi>post humationem</hi> 
patris nascitur, id est, post obitum. Iste et <hi>defuncti</hi> 
nomen accipit; sic enim lex voluit ut qui de defuncto
nascitur defuncti nomine appelletur. <emph>442</emph>
          </p>
<p>23. <hi>Nothus</hi> dicitur qui de patre nobili et
matre ignobili gignitur, sicut ex concubina. Est autem
hoc nomen Graecum, et in Latinitate deficit.</p>
<p>24. Huic contrarius est <hi>spurius,</hi> qui de matre nobili,
et patre ignobili nascitur. Item spurius patre incerto,
matre vidua genitus, velut tantum <hi>spurii filius,</hi> 
 quia muliebrem naturam veteres <foreign xml:lang="greek">σπόριον</foreign> vocabant, velut <foreign xml:lang="greek">ἀπὸ τοῦ σπόρου,</foreign>
 hoc est, <hi>seminis,</hi> non patris nomine.</p>
<p>25. Eosdem et <hi>favonios</hi> appellabant, quia quaedam
<pb n="0356B"/>
animalia, favonio spiritu hausto, concipere existimantur.
Unde et ii qui non sunt de legitimo matrimonio,
matrem potius quam patrem sequuntur. Latine autem <hi>spurii,</hi> 
 quasi extra puritatem, id est, quasi immundi.</p>
<p>26. <hi>Nepos</hi> est, qui ex filio natus est. Dictus autem
nepos, quasi <hi>natus post.</hi> Primum enim filius nascitur,
deinde nepos. Gradus enim substitutionis est. Hinc
et posteritas, quasi <hi>postera aetas.</hi> Nepos autem
utriusque sexus est. Nam, ut <hi>neptis</hi> dicamus in jure
est propter discretionem successionis admissum.</p>
<p>27. <hi>Pronepos</hi> est qui ex nepote conceptus natusque
est. Et dictus <hi>pronepos,</hi> quasi <hi>natus porro post.</hi> 
Ex hoc quoque gradu incipit vocari et <hi>progenies,</hi> 
quasi <hi>porro post geniti.</hi> Nam filii et nepotes <emph>443</emph> non
sunt progenies, quia non est in eis longa posteritas.</p>
<p>
            <pb n="0356C"/>
          </p>
<p>28. Sicut autem inferius longe editi <hi>progenies</hi> dicuntur,
ita superius proavi, atavique <hi>progenitores</hi> 
appellantur, quasi <hi>porro generantes.</hi> PRONEPOS dictus,
quia <hi>prope nepotem.</hi> </p>
<p>29. <hi>Abnepos,</hi> quia sejungitur a nepote. Est enim inter
illum et nepotem pronepos. <hi>Adnepos,</hi> abnepotis filius.</p>
<p>30. <hi>Trinepos,</hi> adnepotis filius, quia post nepotem
quartus in ordine est, quasi <hi>tetranepos.</hi> </p>
<p>31. <hi>Minores</hi> autem non dicimus, nisi quoties graduum
deficit nomen, ut puta filius, nepos, pronepos,
abnepos, adnepos, trinepos. Ubi isti gradus defecerint,
<pb n="0357A"/>
merito jam dicimus <hi>minores,</hi> sicut et <hi>majores</hi> 
dicimus post patris, avi, proavi, abavi, atavi, tritavique
vocabulum.</p>
</div2>

<div2>
          <head>CAPUT VI. <hi>De agnatis et cognatis.</hi> </head>
<p>1. <hi>Agnati</hi> dicti, eo quod accedant pro natis, dum desunt
filii. Qui ideo prius in gente agnoscuntur quia veniunt
per virilis sexus personas, veluti frater eodem patre
natus, vel fratris filius, neposve ex eo, item patruus.</p>
<p>2. <hi>Cognati</hi> dicti, quia sunt et ipsi propinquitate
cognationis conjuncti. Qui inde post agnatos habentur,
quia per feminini sexus personas veniunt, nec
sunt agnati, sed alias naturali jure cognati.</p>
<p>3. <hi>Proximus</hi> propter proximitatem sanguinis appellatus.</p>
<p>
            <pb n="0357B"/> <emph>444</emph> 4. <hi>Consanguinei</hi> vocati, eo quod ex uno sanguine,
id est, ex uno patris semine nati sunt; nam semen
viri spuma est sanguinis, ad instar aquae in scopulos
collisae, quae spumam candidam facit, vel sicut vinum
nigrum, quod in calice agitatum spumam albentem
reddit.</p>
<p>5. <hi>Fratres</hi> dicti, eo quod sunt ex eodem fructu,
id est, ex eodem semine nati.</p>
<p>6. <hi>Germani</hi> vero de eadem genitrice manantes;
non, ut multi dicunt, de eodem germine, qui tantum
fratres vocantur. Ergo fratres ex eodem fructu, germani
ex eadem genitrice manantes.</p>
<p>7. <hi>Uterini</hi> vocati, eo quod sint ex diversis patribus,
et uno utero editi; nam uterus tantum mulieris est.</p>
<p>8. Quatuor autem modis fratres dicuntur in divinis
<pb n="0357C"/>
Scripturis: <hi>natura, gente, cognatione, affectu.
Natura,</hi> ut Esau et Jacob. Andreas et Petrus, Jacobus
et Joannes. <hi>Gente,</hi> ut omnes Judaei fratres inter
se vocantur, ut in Deuteronomio: <hi>Si autem emeris
fratrem, qui est Hebraeus <note>(Deut. XV, 12)</note>
            </hi>. Et Apostolus: <hi>Optabam,</hi> 
 inquit, <hi>ego anathema esse a Christo pro fratribus
meis, qui sunt cognati mei secundum carnem qui
sunt israelitae <note>(Rom. IX, 3)</note>
            </hi>.</p>
<p>9. Porro <hi>cognatione</hi> fratres vocantur qui sunt de
una familia, id est, patria, quas Latini paternitates
interpretantur, cum ex una radice multa <emph>445</emph> generis
turba diffunditur, ut in Genesi dixit Abraham ad
Loth: <hi>Non sit rixa inter me, et te, et inter pastores
<pb n="0358A"/>
tuos, et pastores meos, quia omnes fratres nos sumus <note>(Gen. XIII, 8)</note>
            </hi>.
Et certe Loth non erat frater Abrahae,
sed filius fratris ejus Aram.</p>
<p>10. Quarto modo <hi>affectu</hi> fratres dicti, qui in duo
scinduntur; spiritale et commune. Spiritale, quo
omnes Christiani fratres vocantur, ut: <hi>Ecce quam
bonum, et quam jucundum habitare fratres in unum <note>(Psal. CXXXII, 1)</note>
            </hi>.
Commune, cum omnes homines ex
uno patre nati pari inter nos germanitate conjungimur,
Scriptura loquente: <hi>Dicite iis qui oderunt vos.
Fratres nostri vos estis</hi> </p>
<p>11. <hi>Germana</hi> ita intelligitur, ut germanus, eadem
genitrice manans.</p>
<p>12. <hi>Soror</hi> autem, ut frater; nam soror est ex
eodem semine dicta, quod sola cum fratribus in
<pb n="0358B"/>
sorte agnationis habeatur.</p>
<p>13. <hi>Fratres patrueles</hi> dicti, eo quod patres eorum
germani fratres inter se fuerunt.</p>
<p>14. <hi>Consubrini</hi> vero vocati, qui, aut ex sorore, et
fratre, aut ex duabus sororibus sunt nati, quasi <hi>consororini</hi> </p>
<p>15. <hi>Fratrueles</hi> autem materterae filii sunt. <hi>Subrini</hi> 
consubrinorum filii. <hi>Thius</hi> Graecum nomen est. <emph>446</emph>
          </p>
<p>16. <hi>Patruus</hi> frater patris est, quasi pater alius;
unde, et decedente patre, pupillum prior patruus suscipit,
et quasi filium lege tuetur.</p>
<p>17. <hi>Avunculus</hi> est matris frater, cujus nomen formam
diminutivi habere videtur, quia ab avo venire
monstratur.</p>
<p>18. <hi>Amita</hi> est soror patris, quasi alia mater. <hi>Matertera</hi> 
<pb n="0358C"/>
est soror matris, quasi altera mater. <hi>Socer</hi> 
est, qui filiam dedit.</p>
<p>19. <hi>Gener</hi> est qui filiam duxit; gener autem dictus,
quod asciscatur ad augendum genus. <hi>Socer</hi> autem
et <hi>socrus,</hi> quod generum vel nurum sibi associavit</p>
<p>20. <hi>Vitricus</hi> autem qui uxorem ex alio viro filium
aut filiam habentem duxit; et dictus <hi>vitricus,</hi> quasi <hi>novitricus,</hi> 
 quod a matre superducatur novus.</p>
<p>21. <hi>Privignus</hi> est qui ex alio patre natus est, et <hi>privignus</hi> 
 dici putatur, quasi <hi>privigenus,</hi> vel quasi <hi>prius genitus;</hi> 
 unde et vulgo <hi>antenatus.</hi> </p>
<p>22. Vocabula autem a gente haec videntur declinata:
genitor, genitrix; agnati, agnatae; cognati, cognatae;
<pb n="0359A"/>
progenitores, progenitrices; germani, germanae.</p>
<p>
            <emph> <hi>Item de praedictis affinitatibus.</hi> </emph>
          </p>

<p>23. Auctor mei generis pater mihi est, ego illi filius,
aut filia. Patris mei pater mihi avus est, ego illi nepos,
aut neptis. Patris mei avus mihi proavus est, ego illi
pronepos, aut proneptis. Patris mei proavus mihi
abavus est, ego illi abnepos, aut abneptis. Patris mei
abavus mihi atavus est, ego ille adnepos, aut adneptis.
Patris mei atavus mihi tritavus est, ego illi
trinepos, aut trineptis.</p>
<p>
            <emph> <emph>447</emph> <hi>De patruis.</hi> </emph>
          </p>

<p>24. Patris mei frater mihi patruus est, ego illi fratris
filius, aut filia. Patrui mei pater mihi pater magnus
est, ego illi filii fratris filius, aut filia. Patrui mei
avus mihi propatruus est, ego illi filii, aut filiae nepos,
<pb n="0359B"/>
aut neptis. Patrui mei proavus, mihi adpatruus
est, ego illi nepotis, aut neptis filius, aut filia.</p>
<p>
            <emph> <hi>De amitis.</hi> </emph>
          </p>

<p>25. Patris mei soror mihi amita est, ego illi fratris
filius, aut filia. Amitae meae mater mihi amita magna
est, ego illi filiae fratris filius, aut filia. Amitae meae
<pb n="0360A"/>
avia mihi proamita est, ego illi neptis filius, aut filia.
Amitae meae proavia mihi ab amita est, ego illi nepotis,
aut neptis filius, aut filia.</p>
<p>
            <emph> <hi>De avunculis.</hi> </emph>
          </p>

<p>26. Matris meae frater mihi avunculus est, ego illi
sororis filius, aut filia. Avunculi mei pater mihi avunculus
magnus est, ego illi filii sororis filius, aut filia.
Avunculi mei avus mihi proavunculus est, ego illi filii
nepos, aut neptis. Avunculi mei proavus mihi abavunculus
est, ego illi neptis filius, aut filia.</p>
<p>
            <emph> <hi>De materteris.</hi> </emph>
          </p>

<p>27. Matris meae soror mihi matertera est, ego illi sororis
filius, aut filia. <emph>448</emph> Materterae meae soror mihi
matertera magna est, ego illi sororis nepos, aut neptis.
Aviae meae soror mihi abmatertera est, ego illi pronepos
<pb n="0360B"/>
sororis, aut proneptis. Proaviae meae soror mihi
promatertera est, ego illi neptis filius, aut filia. <emph>449</emph>
          </p>
<p>28. Stemmata dicuntur ramusculi, quos advocati
faciunt in genere, cum gradus cognationum partiuntur,
ut puta: ille filius, ille pater, ille avus, ille
agnatus, et cognatus, et caeteri, quorum figurae hae sunt.</p>
<p>
            <emph>STEMMATA STIRPIS HUMANAE.</emph>

<pb n="0363"/> <emph>451</emph>
          </p>
<p>29. Haec consanguinitas dum se paulatim propaginum ordinibus dirimens, usque ad ultimum gradum
subtraxerit, et propinquitas esse desierit, eam rursus lex haec matrimonii vinculo repetit, et quodam modo
revocat fugientem <note>(Ex XV de Civit., cap. 16)</note>. Ideo autem usque ad sextum generis gradum consanguinitas
constituta est <note>( <hi>Vid. Rabani epist. ad Humbert. episc.</hi> )</note>, ut sicut sex aetatibus mundi generatio, et hominis
status finitur, ita propinquitas generis tot gradibus terminaretur. 
<emph>452</emph> </p>
        </div2>

<div2>
          <head>CAPUT VII. <hi>De conjugiis.</hi> </head>

<pb n="0363D"/>
<p>1. <hi>Vir</hi> sexum significat, non conjugium, nisi adjeceris <hi>vir ejus.</hi> </p>
<p>2. <hi>Maritus</hi> vero etiam sine adjectione conjugem
sonat, et a <hi>mare</hi> MARITUS, quasi <hi>mas.</hi> Est enim nomen
primae positionis, quod facit in diminutione <hi>masculus,</hi> 
 in derivatione <hi>maritus.</hi> </p>
<p>3. <hi>Sponsus</hi> a <hi>spondendo</hi> vocatus. Nam ante usum
tabellarum matrimonii cautiones sibi invicem emittebant,
in quibus spondebant se invicem consentire
<pb n="0364D"/>
in jura matrimonii, et fidejussores dabant.</p>
<p>4. Unde et admissum est ut <hi>sponsum</hi> dicamus
virum, a <hi>spondendo,</hi> et <hi>sponsam</hi> similiter. Caeterum
proprie SPONDERE <hi>velle</hi> est. Ergo <hi>sponsus</hi> non quia
promittitur, sed quia spondet et sponsores dat.</p>
<p>5. <hi>Arrabo</hi> dicta, quasi <hi>arrha bona.</hi> Quod enim datur
pro conjugio, bene datur, quia conjugium bonum
est. Quod vero causa fornicationis, aut adulterii malum
est, idcirco <hi>arrabo</hi> non est.</p>
<p>6. Dicta autem <hi>arrha</hi> a <hi>re</hi> pro qua traditur. Est
autem <hi>arrha,</hi> non solum sponsio conjugalis, sed etiam
pro qualibet promissa re data, ut compleatur.</p>
<p>
            <pb n="0365A"/>
          </p>
<p>7. <hi>Proci,</hi> nuptiarum petitores, a <hi>procando,</hi> id
est, <hi>petendo</hi> dicti.</p>
<p>8. <hi>Pronuba</hi> dicta, eo quod nubentibus praeest,
quaeque nubentem viro conjungit: ipsa est et <hi>paranympha,</hi> 
nam nympha sponsa in nuptiis, et nympha
pro lavationis officio, quod ad nomen nubentis alludit.</p>
<p>9. <hi>Conjuges</hi> appellati propter jugum quod imponitur
matrimonio <emph>453</emph> conjungendis. Jugo enim nubentes
subjici solent, propter futuram concordiam, ne
separentur. Conjuges autem verius appellantur a prima
desponsationis fide, quamvis adhuc inter eos ignoretur
conjugalis concubitus, sicut Maria Joseph <hi>conjux</hi> 
vocatur, inter quos nec fuerat, nec futura erat carnis
ulla commistio.</p>
<p>10. <hi>Nuptae</hi> dictae, quod vultus suos velent: translatum
<pb n="0365B"/>
nomen a <hi>nubibus</hi> quibus tegitur coelum. Unde,
et <hi>nuptiae</hi> dicuntur, quod ibi primum nubentium capita
velantur. Obnubere enim cooperire est.</p>
<p>11. Cui contraria <hi>Innuba,</hi> hoc est, innupta, quae
adhuc vultum suum non velat.</p>
<p>12. <hi>Uxores</hi> vocatae, quasi <hi>unxores.</hi> Moris enim
erat antiquitus ut nubentes puellae simul venirent ad
limen mariti, et postes antequam ingrederentur ornarent
laneis vittis, et oleo ungerent. Et inde <hi>uxores</hi> 
dictae, quasi <hi>unxores,</hi> quae ideo vetabantur limina
calcare, quod illic januae et coeant et separentur.</p>
<p>13. <hi>Matrona</hi> est quae jam nupsit, et dicta <hi>matrona,</hi> 
quasi <hi>mater nati,</hi> <emph>454</emph> vel quia jam mater fieri
potest, unde et <hi>matrimonium</hi> dictum. Distinguitur autem
inter matronam matrem, et matremfamilias.
<pb n="0365C"/>
Nam <hi>matronae,</hi> quia jam in matrimonium convenerunt; <hi>matres,</hi> 
 quia genuerunt; <hi>matresfamiliae,</hi> quia
jam per quamdam juris solemnitatem in familiam
mariti transierunt.</p>
<p>14. <hi>Monogamus</hi> dictus, quia uni tantum nupsit. <foreign xml:lang="greek">Μόνον</foreign>
 enim apud Graecos <hi>unum</hi> dicitur, <foreign xml:lang="greek">γάμος</foreign> <hi>nuptiae</hi> 
interpretantur.</p>
<p>15. <hi>Bigamus</hi> autem, <hi>trigamus</hi> a numero uxorum
vocatus, quasi <hi>duabus,</hi> vel <hi>tribus</hi> maritus.</p>
<p>
            <pb n="0366A"/>
          </p>
<p>16. <hi>Vidua</hi> vocata, quod cum <hi>viro duo</hi> fuerint,
nec circa consortium alterius viri post mortem primi
conjugis, adhaeserit. Nam quae alteri post mortem
prioris viri nupserint, viduae non dicuntur. Item <hi>vidua</hi> 
 dicta, quod sola sit, nec circa consortium viri
conjugalia jura custodiat.</p>
<p>17. Fratris uxor <hi>fratrissa</hi> vocatur. Mariti frater
 <hi>levir</hi> dicitur. Duorum inter se fratrum uxores <hi>janitrices</hi> 
vocantur, quasi eamdem <hi>januam</hi> terentes, <emph>455</emph> 
vel per eamdem januam iter habentes. Viri soror <hi>glos</hi> 
appellatur.</p>
<p>18. Sororis vir speciale nomen non habet, nec
uxoris frater.</p>
<p>19. <hi>Matrimonium</hi> est nobilium justa conventio et
conditio.</p>
<p>
            <pb n="0366B"/>
          </p>
<p>20. <hi>Conjugium</hi> est legitimarum personarum inter
se coeundi et copulandi nuptiae. <hi>Conjugium</hi> dictum,
quia <hi>conjuncti</hi> sunt, vel a <hi>jugo,</hi> quo in nuptiis copulantur,
nec resolvi, aut separari possint.</p>
<p>21. <hi>Connubium</hi> autem non a <hi>nupta,</hi> sed a <hi>nubendo</hi> 
formatum. Dicitur autem <hi>connubium,</hi> cum aequales
in nuptias coeunt, ut puta cives Romani, pari utique
dignitate. Connubium autem non est, cum civis Romanus
cum Latina jungitur. Quoties autem connubium
non est, filii patrem non sequuntur.</p>
<p>22. <hi>Hymenaeus</hi> dicitur a quodam <hi>Hymenaeo,</hi> qui
primus prospere usus est nuptiis, vel <foreign xml:lang="greek">ἀπὸ τοῦ ὑμένος,</foreign>
quod membranae virginitatis est claustrum.</p>
<p>23. <hi>Contubernium</hi> est ad tempus coeundi conventio;
unde et <hi>tabernaculum,</hi> quod modo huc, modo
<pb n="0366C"/>
illuc praefigitur.</p>
<p>24. <hi>Repudium</hi> est quod sub testimonio testium, vel
praesenti, vel absenti mittitur.</p>
<p>25. <hi>Divortium</hi> est quoties, dissoluto matrimonio,
alter eorum alteras nuptias sequitur.</p>
<p> <hi>Divortium</hi> autem dictum a flexu viarum, hoc
est, viae in <hi>diversa tendentes.</hi> </p>
<p>26. <hi>Frivolum</hi> est cum eo animo separantur, ut
rursum ad se invicem revertantur. Nam <hi>frivolum</hi> est
<pb n="0367A"/>
velut quassae mentis, <emph>456</emph> et effluxae, nec stabilis.
 Proprie autem <hi>frivola</hi> vocantur fictilia vasa inutilia.</p>
<p>27. Tres autem ob causas ducitur uxor: prima est
causa prolis, de qua legitur in Genesi: <hi>Et benedixit
eis, dicens: Crescite, et multiplicamini <note>(Gen. I, 28)</note>
            </hi>;
secunda causa adjutorii, de qua ibi in Genesi dicitur: <hi>Non est bonum esse hominem solum, faciamus ei adjutorium
simile 
 <note>(Id. II, 18)</note>
            </hi>; tertia causa incontinentiae;
unde dicit Apostolus ut qui se non continet, nubat.</p>
<p>28. In eligendo marito quatuor spectari solent:
virtus, genus, pulchritudo, sapientia. Ex his sapientia
potentior est ad amoris affectum. Refert haec quatuor
Virgilius de Aenea, quod his Dido impulsa est in
amorem ejus. Pulchritudine: <hi>Quem sese ore ferens</hi> 
Virtute: <hi>Quam forti pectore, et armis.</hi> Oratione:
<l rend="indent">
<pb n="0368A"/>
. . . . . Heu! quibus ille</l>
<l>Jactatus fatis, quae bella exhausta canebat!</l> 
Genere:
<l>Credo equidem, nec vana fides, genus esse deorum.</l>
          </p>
<p>29. Item in eligenda uxore, quatuor res impellunt
hominem ad amorem: pulchritudo, genus, divitiae,
mores. Melius tamen est, si in ea mores quaerantur
quam pulchritudo. Nunc autem illae quaeruntur,
quas, aut divitiae, aut forma, non quas probitas
morum commendat. <emph>457</emph>
          </p>
<p>30. Ideo autem feminae sub viri potestate
consistunt, quia levitate animi plerumque decipiuntur.
Unde et aequum erat eas viri auctoritate reprimi.
Proinde et veteres voluerunt feminas innuptas, quamvis
perfectae aetatis essent, propter ipsam animi levitatem
in tutela consistere.
</p>
        </div2>
      </div1>

<div1>
        <head>LIBER DECIMUS. VOCUM CERTARUM ALPHABETUM.</head>

<pb n="0367"/>
<p>
          <pb n="0367B"/>
        </p>
<p>1. Licet origo nominum unde veniat a philosophis,
eam teneat rationem, ut HOMO ab <hi>humanitate,</hi> SAPIENS
a <hi>sapientia</hi> nominetur, quia prius sapientia, deinde
sapiens, tamen claret alia specialis in origine quorumdam
nominum causa, sicut <hi>homo</hi> ab <hi>humo,</hi> unde
<pb n="0367C"/>
proprie <hi>homo</hi> est appellatus. Ex quibus exempli gratia
quaedam in hoc opere posuimus.</p>
<p>
          <emph>A</emph>
        </p>

<p>2. <hi>Aeros,</hi> vir fortis et sapiens.</p>
<p> <hi>Auctor</hi> ab <hi>augendo</hi> dictus.</p>
<p> Auctorem autem feminino genere dici non posse
existimant. Nam quaedam <emph>458</emph> sunt quae in feminino
flecti non possunt, ut <hi>cursor.</hi> </p>
<p> <hi>Actor,</hi> ab <hi>agendo.</hi> </p>
<p>3. <hi>Alumnus,</hi> ab <hi>alendo</hi> vocatus: licet et qui
alit et qui alitur, alumnus dici potest, id est, et qui
nutrit, et qui nutritur, sed melius tamen qui nutrit.</p>
<p>4. <hi>Amicus</hi> per derivationem quasi <hi>animi custos;</hi> 
dictus autem proprie amicus ab <hi>hamo,</hi> id est, catena
charitatis; unde et <hi>hami,</hi> quod teneant.</p>
<p>
          <pb n="0367D"/>
        </p>
<p>5. <hi>Amator</hi> turpitudinis, quia amore torquentur libidinis.
<pb n="0368B"/> <hi>Amabilis</hi> 
 autem, quod sit amore dignus.</p>
<p> <hi>Amasius,</hi> eo quod sit pronus ad amorem.</p>
<p>6. <hi>Astutus</hi> ab <hi>astu</hi> vocatus, quod est callidi et cauti
hominis, qui possit sine periculo fortiter aliquid facere.</p>
<p> <hi>Argutus,</hi> quia argumentum cito invenit in loquendo</p>
<p>
          <pb n="0368C"/> <hi>Acer,</hi> in unamquamque formam vegetus ac nimius.</p>
<p> <hi>Alacer,</hi> a velocitate, et cursu, quasi diceret <hi>aliger.</hi> </p>
<p> <hi>Armiger,</hi> quod arma gerat.</p>
<p> <hi>Alacris,</hi> laetus, alacriter gestiens, <emph>459</emph> et nullius
rei novitate turbatus.</p>
<p> <hi>Agilis,</hi> ab <hi>agendo</hi> aliquid celeriter, sicut <hi>docilis.</hi> </p>
<p>7. <hi>Aemulus,</hi> ejusdem rei studiosus, quasi imitator
et amabilis; alias inimicus invenitur.</p>
<p> <hi>Aequus,</hi> est secundum naturam justus dictus, ab <hi>aequalitate,</hi> 
 hoc est ab eo quod sit aequalis; unde
et <hi>aequitas</hi> appellata ab <hi>aequalitate</hi> quadam scilicet.</p>
<p> <hi>Aequaevus,</hi> ab eo quod sit alteri <hi>aequalis aevo,</hi> id
est, coaetaneus. <hi>Arrogans,</hi> eo quod multum rogetur,
et ille fastidiosus sit. <hi>Audax,</hi> proprie pro arrogante
ponitur. <hi>Animosus,</hi> quod sit animis et viribus plenus.
<pb n="0368D"/> <hi>Animatus,</hi> 
 quasi <hi>animo auctus,</hi> et quasi animo firmatus.</p>
<p>
          <pb n="0369A"/>
        </p>
<p>8. <hi>Elatus,</hi> pro eo quod seipsum super mensuram
suam elevet, dum magnus sibi videtur de his quae agit.</p>
<p> <hi>Attollens,</hi> quod se elevet et erigat.</p>
<p> <hi>Ambitiosus,</hi> quod honores ambiat.</p>
<p>9. <hi>Avidus</hi> dictus ab <hi>avendo, avere</hi> enim <hi>cupere</hi> est.
Hinc et <hi>avarus.</hi> Nam quid est avarum esse? progredi
ultra quam sufficit. <hi>Avarus</hi> ex eo dictus, quod sit <hi>avidus auri,</hi> 
 et nunquam opibus expleatur, et quantum
plus habuerit, tantum plus cupiat, Flacci super hoc
concordante sententia, qui ait: <hi>Semper avarus eget . . . ,</hi> 
et Sallustii: <hi>Quod avaritia neque copia, neque inopia
minuitur.</hi> </p>
<p>10. <hi>Amarus,</hi> a sapore translatum nomen habet.
Est enim insuavis, nec novit quemquam ad consortium
suum aliqua invitare dulcedine.</p>
<p>
          <pb n="0369B"/> <hi>Adulter,</hi> violator maritalis pudoris, eo quod <hi>alterius</hi> 
thorum polluat.</p>
<p>11. <hi>Anceps,</hi> huc illucque fluctuans, ac dubius, istud <hi>an</hi> 
 illud <hi>capiat,</hi> et in quam partem declinet anxius. <hi>Atrox,</hi> 
 quod sit tetris moribus. <hi>Abstemius,</hi> a <hi>temeto,</hi> 
id est, <hi>vino,</hi> quasi <hi>abstinens a vino. Ablactatus,</hi> quod
sit a <hi>lacte ablatus.</hi> </p>
<p>12. <hi>Aeger,</hi> quod <hi>agatur</hi> infirmitate, vel tristitia ad
tempus. <hi>Aegrotus,</hi> quod sit <hi>aeger</hi> frequentius, sicut <hi>iratus</hi> 
 et <hi>iracundus.</hi> <emph>460</emph> <hi>Aerumnosus</hi> a <hi>rumine</hi> dictus,
quod per inopiam miser factus, esurit et sitiat.</p>
<p>13. <hi>Auspex,</hi> eo quod <hi>avium auspicia</hi> intendat, sicut <hi>auceps,</hi> 
 quod <hi>aves capiat.</hi> </p>
<p> <hi>Astrosus,</hi> ab <hi>astro</hi> dictus, quasi malo sidere natus.</p>
<p>14. <hi>Enormis,</hi> eo quod normam et mensuram excedat.</p>
<p>
          <pb n="0369C"/> <hi>Abactor,</hi> est fur jumentorum et pecorum, quem
vulgo <hi>abigeum</hi> vocant, ab <hi>abigendo</hi> scilicet.</p>
<p>15. <hi>Atratus,</hi> et <hi>albatus:</hi> ille a veste nigra, iste
ab alba. <hi>Advena,</hi> eo quod aliunde adveniat. <hi>Alienigena,</hi> 
qui ex <hi>alia gente genitus</hi> est, et non ex ea ubi est. Item <hi>alienigena</hi> 
 quod <hi>alienae regionis</hi> sit, et non ejus ubi est.</p>
<p>16. <hi>Accola,</hi> eo quod adveniens terram colat.</p>
<p> <hi>Agricola,</hi> a <hi>colendo agro,</hi> sicut <hi>silvicola.</hi> </p>
<p> <hi>Assecla,</hi> eo quod <hi>sequatur</hi> aliquem lucri causa.</p>
<p>17 <hi>Assiduus</hi> dicebatur apud antiquos, qui <hi>assibus</hi> 
ad aerarii expensam conferendis erat, et in
negotiis quoque publicis frequens; unde, et per <hi>s,</hi> 
non per <hi>d</hi> scribendus est.</p>
<p>
          <pb n="0370A"/>
        </p>
<p>18. <hi>Apparitor</hi> nominatus, quod <hi>appareat,</hi> et videatur,
et praesto sit ad obsequium.</p>
<p> <hi>Attentus,</hi> ut aliquid audiens <hi>teneat.</hi> </p>
<p>19. <hi>Attonitus,</hi> veluti furore quodam instinctus, atque
stupefactus; dictus <emph>461</emph> autem <hi>attonitus</hi> a <hi>tonitrui</hi> 
strepitu, quasi <hi>tonitruo stupefactus,</hi> et vicino fulgori,
aut tactu proximus.</p>
<p>20. <hi>Allectus,</hi> quod sit palam electus. <hi>Abactus,</hi> quod
sit <hi>ab actu</hi> remotus. <hi>Abortivus,</hi> eo quod non oriatur,
sed <hi>aboriatur,</hi> et excidat. <hi>Adoptivus,</hi> quia est palam <hi>optatus</hi> 
 in filium.</p>
<p>21. <hi>Ambo</hi> ab eo quod est <foreign xml:lang="greek">ἄμφω,</foreign> nomen de Graeco
Latinum factum, littera tertia demutata. <hi>Alius</hi> de
multis dicitur, <hi>alter</hi> vero de duobus. <hi>Aequimanus</hi> appellatus
qui utraque manu gladio incunctanter utitur.</p>
<p>
          <emph>
            <pb n="0370B"/>B</emph>
        </p>

<p>22. <hi>Beatus</hi> dictus, quasi <hi>bene auctus,</hi> scilicet ab
habendo quod velit, et nihil patiendo quod nolit.
Ille autem vere beatus est, qui et habet omnia quae
vult bona, et nihil vult male. Ex his enim duobus
beatus homo efficitur.</p>
<p>23. <hi>Bonus</hi> a venustate corporis creditur dictus, postea
et ad animum translatum nomen. Eum autem
dicimus bonum, cui non praevalet malum; eumque
optimum, qui peccat minimum.</p>
<p>24. <hi>Benignus</hi> est vir sponte ad benefaciendum paratus,
et dulcis alloquio; non autem multum distat benignus
a bono, quia, et ipse ad benefaciendum videtur
expositus. Sed in eo differt, quia potest bonus
esse, et tristior, et bene quidem facere, et praestare
<pb n="0370C"/>
quod poscitur, non tamen suavis esse novit consortio.
Benignus autem sua cunctos novit invitare dulcedine.</p>
<p>25. <hi>Beneficus</hi> a <hi>benefaciendo</hi> alteri dictus; unde et <hi>beneficentia</hi> 
 vocatur, quae proximo prodest. <emph>462</emph>
        </p>
<p>26. <hi>Benivolus,</hi> quia <hi>bene vult.</hi> Non tamen dicimus <hi>benevolus,</hi> 
 sicut nec <hi>malevolus.</hi> Saepe enim ex
duabus partibus compositum nomen, aut priorem,
aut sequentem litteram corrumpit; nam <hi>benevolentia</hi> 
absurdum sonat.</p>
<p>27. <hi>Blandus,</hi> dulcis et invitans ad familiaritatem sui.</p>
<p>28. <hi>Brutus,</hi> quasi <hi>obrutus,</hi> quia sensu caret. Est
enim sine ratione, sine prudentia. Unde et ille Junius
Brutus ex sorore Tarquinii superbi genitus, cum
<pb n="0371A"/>
eumdem casum timeret quem frater inciderat, qui
ob divitias et prudentiam ab avunculo fuerat occisus,
utilem temporis simulavit stultitiam. Unde etiam
Brutus est cognominatus, dum vocaretur Junius.</p>
<p>29. <hi>Balbus,</hi> a <hi>balando</hi> potius quam loquendo dictus;
verba enim non explicat. Inde et <hi>blesus,</hi> quia verba
frangit.</p>
<p>30. <hi>Bucco,</hi> garrulus, quod caeteros oris loquacitate,
non sensu, exsuperet.</p>
<p> <hi>Biliosus,</hi> quod semper sit tristis, ab humore nigro,
qui <hi>bilis</hi> vocatur.</p>
<p>31. <hi>Baburrus,</hi> stultus, ineptus.</p>
<p> <hi>Biothanatus,</hi> quod est vi mortuus; <foreign xml:lang="greek">θάνατος</foreign> enim
Graeco sermone <hi>mors</hi> dicitur.</p>
<p>
          <emph>C</emph>
        </p>
<p>
          <pb n="0371B"/>
        </p>
<p>32. <hi>Clarus</hi> a <hi>coelo,</hi> quod splendeat; unde et <hi>clara
dies,</hi> pro splendore coeli. <hi>Celsus</hi> a <hi>coelo</hi> dictus, quod
sit sublimis, et altus, quasi <hi>coelestis.</hi> <emph>463</emph>
        </p>
<p>33. <hi>Castus,</hi> primum a <hi>castratione</hi> nuncupatus;
postea placuit veteribus etiam eos sic nominari qui
perpetuam libidinis abstinentiam pollicebantur.</p>
<p>34. <hi>Coeles</hi> dictus, quia iter sibi facit ad coelum.</p>
<p> <hi>Coelebs,</hi> connubii expers, qualia sunt numina
in coelo, quae absque conjugiis sunt. Et <hi>coelebs</hi> dicitur,
 quasi <hi>coelo beatus.</hi> </p>
<p> <hi>Caelicola,</hi> eo quod <hi>coelum colat,</hi> est enim angelus.</p>
<p>35. <hi>Continens,</hi> non solum in castitate dicitur, sed
et in cibo et potu; in ira quoque, et vexatione mentis,
et detrahendi libidine. Et <hi>continens,</hi> quod se a
multis malis abstineat.</p>
<p>
          <pb n="0371C"/>
        </p>
<p>36. <hi>Clemens,</hi> misericors ab eo quod <hi>cluat,</hi> id est,
protegat, et tueatur, sicut solet patronus clientem.</p>
<p>37. <hi>Concors</hi> a conjunctione cordis appellatus; nam
sicut <hi>consors</hi> dicitur qui sortem jungit, ita ille <hi>concors</hi> 
dicitur qui corde jungitur.</p>
<p>38. <hi>Concionator,</hi> multitudinis allocutor.</p>
<p> <hi>Consolator,</hi> unius allocutor; et inde dictus <hi>consolator,</hi> 
quod soli se applicat cui loquitur, et solitudinem
levat alloquio suo: hinc et <hi>solatium.</hi> </p>
<p>39. <hi>Consultus</hi> est qui <hi>consulitur,</hi> cui contrarius
est <hi>inconsultus,</hi> qui non accipit consilium.</p>
<p>40. <hi>Constans</hi> dictus, quod undique stat, nec in aliquam
partem declinari potest.</p>
<p>
          <pb n="0372A"/> <hi>Confidens,</hi> quod sit in cunctis fiducia plenus. Unde
et Coecilius: <hi>Si confidentiam habes, confide omnia.</hi> </p>
<p>41. <hi>Cautus</hi> a <hi>cavendo</hi> dictus.</p>
<p> <hi>Callidus,</hi> fraudulentus, quia celare novit, et male
peritus. <hi>Callidum</hi> autem veteres non pro astuto
tantum, <emph>464</emph> sed etiam pro astute docto ponebant.
Hunc, et <hi>versutum,</hi> ab eo quod animum cito vertat.</p>
<p>42. <hi>Cupidus</hi> a <hi>capiendo</hi> multum, id est, accipiendo
vocatus. <hi>Clamosus,</hi> quasi <hi>calamosus</hi> a <hi>calamo,</hi> 
scilicet, quod sonet. <hi>Calumniator,</hi> falsi criminis accusator
a <hi>caluendo,</hi> id est, frustrando et decipiendo, dictus.</p>
<p>43. <hi>Calculator,</hi> a <hi>calculis,</hi> id est, lapillis minutis,
quos antiqui in manu tenentes numeros componebant.</p>
<p>44. <hi>Compilator,</hi> qui aliena dicta suis permiscet,
sicut solent pigmentarii in pila diversa mista contundere.
<pb n="0372B"/>
Hoc scelere quondam accusabatur Mantuanus
ille vates, cum quosdam versus Homeri transferens
suis permiscuisset, et cum compilator veterum
ab aemulis diceretur, ille respondit: <hi>Magnarum esse
virium clavam Herculi extorquere de manu.</hi> </p>
<p>45. <hi>Contumax,</hi> ab eo quod <hi>contemnat.</hi> </p>
<p> <hi>Chromaticus,</hi> quia non confunditur, nec colorem
mutat; Graece enim <foreign xml:lang="greek">χρῶμα</foreign> <hi>color</hi> vocatur.</p>
<p>46. <hi>Contumeliosus,</hi> quia velox est et <hi>tumet</hi> in verbis
injuriae.</p>
<p> <hi>Contentiosus,</hi> ab <hi>intentione</hi> vocatus, qui non ratione
aliquid, sed sola pertinacia vindicat.</p>
<p>47. <hi>Contemptibilis,</hi> vel quia <hi>contemptui habilis,</hi> 
vel quia <hi>contemptus,</hi> et <hi>vilis,</hi> id est, sine honore.</p>
<p>48. <hi>Crudelis,</hi> hoc est, <hi>crudus,</hi> quem Graeci <foreign xml:lang="greek">ὤμον</foreign>
<pb n="0372C"/>
appellant per translationem, quasi non coctus, nec
esui habilis; est enim asper et durus.</p>
<p>49. <hi>Carnifex,</hi> quod carnem efficiat.</p>
<p> <hi>Cruciarius,</hi> eo quod sit cruce dignus.</p>
<p> <hi>Collega,</hi> a <hi>colligatione</hi> societatis et amicitiae complexu
dictus. <hi>Coaetaneus,</hi> quasi compar aetatis. <emph>465</emph>
        </p>
<p>50. <hi>Complex,</hi> qui uno peccato, vel crimine
alteri est <hi>applicatus</hi> ad malum; ad bonum vero nunquam
dicimus complicem.</p>
<p>51. <hi>Consors,</hi> eo quod ad eum pars pertinet bonorum;
nam <hi>sortem</hi> veteres pro <hi>parte</hi> ponebant. <hi>Consors</hi> 
ergo, quod sit communis sorte, sicut <hi>dissors</hi> 
dissimilis sortis.</p>
<p>
          <pb n="0373A"/>
        </p>
<p>52. <hi>Celer</hi> appellatus a <hi>celeritate,</hi> quia quod usus
exigit velocius facit.</p>
<p> <hi>Confinalis,</hi> ab eo quod sit genere vel loco affinis.</p>
<p> <hi>Colonus</hi> a <hi>colonia,</hi> vel ab agro colendo dictus.</p>
<p>53. <hi>Curator,</hi> quod curam ferat pueris, qui adhuc
ejus aetatis sunt ut negotia sua satis administrare non
possint.</p>
<p> <hi>Cognitor,</hi> a <hi>cognoscendo</hi> causam dictus.</p>
<p> <hi>Clientes,</hi> prius <hi>colentes</hi> dicebantur, a <hi>colendis</hi> patronis.</p>
<p>54. <hi>Captus . . . . .</hi> </p>
<p> <hi>Captivus</hi> dicitur quasi <hi>capite diminutus,</hi> ingenuitatis
enim fortuna ab eo excidit, unde, et a jurisperitis <hi>capite diminutus</hi> 
 dicitur.</p>
<p>55. <hi>Colomis,</hi> a <hi>columna</hi> vocatus, eo quod erectus
<pb n="0373B"/>
et firmissimus sit.</p>
<p>56. <hi>Comptus,</hi> a <hi>coma</hi> dictus, quod sit formosus capillis,
vel quia comam nutrit.</p>
<p>57. <hi>Calamistratus</hi> a <hi>calamistro,</hi> id est, acu ferreo in
calami similitudine facto, in quo crines obtorquentur,
ut crispi sint, quem in cinere calefacere solent qui
capillos crispant, ut calamistrati sint.</p>
<p>58. <hi>Corpulentus,</hi> quod sit corpore validus, et lentis
carnibus.</p>
<p> <hi>Crassus,</hi> a sagina corporis, a <hi>creando</hi> carnes.</p>
<p> <hi>Comessor,</hi> a <hi>comedendo satis.</hi> <emph>466</emph> Est enim gulae
ac ventri immoderate deditus.</p>
<p> <hi>Caupo</hi> pessimus, de vino aquam faciens.</p>
<p>59. <hi>Candidus: canus</hi> dictus a <hi>candore,</hi> et <hi>candidus</hi> 
quasi <hi>candor datus;</hi> studio enim accedit candor. Nam <hi>album</hi> 
 vocari, naturae est.</p>
<p>
          <pb n="0373C"/>
        </p>
<p>60. <hi>Clodus . . . . Curvus . . . Crispus . . . .</hi> </p>
<p> <hi>Caecus</hi> appellatus, quod careat visu. Est enim luminibus
amissis. Caecus est, qui utroque oculo non videt.</p>
<p>61. <hi>Caducus</hi> a <hi>cadendo</hi> dictus, idem <hi>lunaticus,</hi> eo
quod certo lunae tempore patiatur. <hi>Confusus,</hi> a <hi>confusione</hi> 
sceleris appellatus, inde et <hi>confusio.</hi> </p>
<p>62. <hi>Convulsus</hi> dicitur, cui sua, vi aliqua adimuntur.
Unde et <hi>convulsa navis,</hi> cujus eminentia vi tempestatis
adimuntur; unde et Virgilius: <hi>Vix septem convulsae
undis,</hi> quasi <hi>mutilatae.</hi> </p>
<p>63. <hi>Consumptus,</hi> totus sumptus, et dovoratus.</p>
<p> <hi>Conciliatrix,</hi> ob societatem flagitiosae consensionis
dicta, eo quod intercurrat, alienumque nundinet
corpus. Hanc etiam et <hi>laenam</hi> vocant.</p>
<p>
          <pb n="0373D"/>
        </p>
<p>64. <hi>Circumforanus,</hi> qui advocationum causa <hi>circum fora</hi> 
 et conventus vagatur. <hi>Collegiatus . . . . Carpentarius . . . .</hi> </p>
<p>
          <pb n="0374A"/>
        </p>
<p>65. <hi>Dominus</hi> per derivationem dictus, quod <hi>domui</hi> 
praesit.</p>
<p> <hi>Disertus,</hi> doctus, a <hi>disserendo</hi> dictus, disposite
enim disserit.</p>
<p>66. <hi>Doctus</hi> a <hi>docendo,</hi> inde et <hi>doctor.</hi> </p>
<p> <hi>Docilis,</hi> non quod sit doctus, sed quia doceri
potest; est enim ingeniosus, et ad discendum aptus.</p>
<p> <hi>Discipulus</hi> a <hi>disciplina</hi> dictus, <hi>disciplina</hi> autem
a <hi>discendo</hi> vocata.</p>
<p>67. <hi>Dispensator</hi> vocatur, cui ereditur administratio
pecuniarum. <emph>467</emph> Et ideo <hi>dispensator,</hi> quia prius qui
dabant pecuniam, non numerabant eam, sed <hi>appendebant.</hi> </p>
<p>68. <hi>Dives</hi> ab <hi>aere</hi> vocatus. <hi>Decorus,</hi> perfectus,
<pb n="0374B"/>
a <hi>decem. Dulcis . . . . Decens,</hi> compositus, a numero <hi>decem</hi> 
 dictus. Hinc et <hi>decorus,</hi> et <hi>decibilis.</hi> </p>
<p>69. <hi>Directus,</hi> eo quod in rectum vadit.</p>
<p> <hi>Dilectus</hi> a <hi>diligentia.</hi> Haec sunt enim signa diligendi.</p>
<p>70. <hi>Delibutus,</hi> de oleo unctus, ut athletae solent,
vel in ceromate pueri. Hinc, et <hi>delibutum gaudio,</hi> id
est, perfusum, vel plenum.</p>
<p> <hi>Delicatus,</hi> quod sit <hi>deliciis pastus,</hi> vivens in
epulis, et nitore corporis.</p>
<p>71. <hi>Defessus,</hi> semper infirmus, quasi <hi>diu fessus.</hi> </p>
<p> <hi>Debilis,</hi> quod per bilem factus sit fragilis. Bilis
enim humor est afficiens corpus.</p>
<p> <hi>Decolor,</hi> quod desit illi color.</p>
<p>72. <hi>Desperatus,</hi> vulgo vocatur malus, ac perditus,
<pb n="0374C"/>
nec jam ullius prosperae spei. Dicitur autem per similitudinem
aegrorum, qui affecti et sine spe deponuntur.
Consuetudo autem erat apud veteres ut desperati
ante januas suas collocarentur, vel ut extremum
spiritum redderent terrae, vel ut possent a transeuntibus
forte curari, qui aliquando simili laboraverant
morbo.</p>
<p>73. <hi>Degener,</hi> aut ignobilis, aut quod sit impari genere,
aut si dum sit optimo genere natus, inhoneste
tamen vivit.</p>
<p>74. <hi>Decrepitus,</hi> quod morti sit propior, et quasi ad
mortis tenebras vertat, sicut <hi>crepusculum</hi> tempus
noctis. Alii dicunt <hi>decrepitum,</hi> non qui <emph>468</emph> senectute
avulsus est, sed qui jam <hi>crepare</hi> desierit, id
est, loqui cessaverit.</p>
<p>
          <pb n="0374D"/>
        </p>
<p>75. <hi>Depretiatus,</hi> ab eo quod sit vilis, nec aliquo
pretio dignus.</p>
<p> <hi>Dirus,</hi> praeparcus, et teter, quasi <hi>divina ira</hi> in
<pb n="0375A"/>
id actus. Nam <hi>dirum</hi> dicitur quod divina infertur
ira. Alias DIRUS, <hi>magnus.</hi> </p>
<p>76. <hi>Dehiscens,</hi> valde hiscens. Hic enim <hi>de</hi> au
gentis est, ut <hi>de</hi> amare, <hi>de</hi> sidere.</p>
<p> <hi>Despiciens,</hi> eo quod <hi>deorsum aspiciat,</hi> vel contemptui
habeat.</p>
<p> <hi>Dolosus,</hi> insidiosus, vel malignus, ab eo quod <hi>deludat.</hi> 
 Ut enim decipiat, occultam malitiam blandis
sermonibus ornat.</p>
<p>77. <hi>Dubius,</hi> incertus, quasi <hi>duarum viarum.</hi> </p>
<p> <hi>Delator,</hi> dictus, eo quod <hi>detegat</hi> quod <hi>latebat.</hi> </p>
<p> <hi>Dilator,</hi> quia differt ad proferendum.</p>
<p> <hi>Desidiosus,</hi> tardus, piger, a <hi>desidendo</hi> vocatus,
id est, valde sedendo (idem et <hi>reses,</hi> a <hi>residendo</hi> ); <hi>de</hi> 
 enim hic augentis est.</p>
<p>
          <pb n="0375B"/>
        </p>
<p>78. <hi>Delirus</hi> mente defectus per aetatem, <foreign xml:lang="greek">ἀπὸ τοῦ
ληρεῖν,</foreign> vel quod a recto ordine et quasi a lira aberret.
Lira enim est arationis genus cum agricolae facta semente
dirigunt sulcos, in quos omnis seges decurrit.</p>
<p>79. <hi>Demens,</hi> idem qui amens, id est, sine mente,
vel quod diminutionem habeat mentis. <hi>Desipiens,</hi> eo
quod minus sapere incipit quam solebat.</p>
<p>80. <hi>Damnatus,</hi> et <hi>damnabilis,</hi> quorum prior jam
addictus est, sequens potest addici.</p>
<p> <hi>Degulator,</hi> quod gulae sit deditus.</p>
<p>
          <emph> <emph>469</emph> E.</emph>
        </p>

<p>81. <hi>Elatus</hi> pro eo quod seipsum supra mensuram
suam elevet, dum magnus sibi videtur de his quae agit.</p>
<p> <hi>Enormis,</hi> eo quod normam, et mensuram excedat.</p>
<p>82. <hi>Eloquens,</hi> profusus eloquio.</p>
<p>
          <pb n="0375C"/> <hi>Exertus,</hi> in loquendo expeditus. <hi>Exerere</hi> enim proferre
vel expedire est.</p>
<p> <hi>Eruditus,</hi> quia non rudis, sed jam doctus.</p>
<p>83. <hi>Expertus,</hi> multum peritus; <hi>ex</hi> enim hic pro <hi>valde</hi> 
 ponitur.</p>
<p> <hi>Expers</hi> vero, qui est extra peritiam et intellectum.</p>
<p> <hi>Exornatus,</hi> valde ornatus; <hi>ex</hi> enim pro <hi>valde</hi> ponitur,
sicut <hi>excelsus,</hi> quasi <hi>valde celsus.</hi> </p>
<p>84. <hi>Eximius,</hi> quasi <hi>valdee minens.</hi> </p>
<p> <hi>Efficax</hi> dictus, quia nullam difficultatem habet in
qualibet re facienda; hinc, et <hi>efficiens</hi> a <hi>faciendo</hi> dictus.</p>
<p> <hi>Exspes,</hi> quod sine spe.</p>
<p> <hi>Expers,</hi> quia extra partem, caruit enim parte.</p>
<p> <hi>Exsors,</hi> quia extra sortem est.</p>
<p>
          <pb n="0376A"/>
        </p>
<p>85. <hi>Exsul,</hi> quia extra solum suum est, quasi
trans solum missus, aut extra solum vagus. Nam
exsulare dicuntur qui extra solum eunt.</p>
<p>86. <hi>Extorris,</hi> quia extra terram suam est, quasi <hi>ex terris.</hi> 
 Sed proprie <hi>extorris,</hi> cum vi expulsus, et
cum terrore solo patrio ejectus; et <hi>extorris,</hi> ex terra
sua pulsus.</p>
<p>87. <hi>Extorris,</hi> extra terram: aut extra terminos
suos, quia <hi>exterretur.</hi> </p>
<p>88. <hi>Exterminator,</hi> non ille, qui vulgo dicitur <foreign xml:lang="greek">ἀφανὴς εἶναι,</foreign>
 sed qui dejicit <emph>470</emph> et expellit a terminis
civitatis.</p>
<p> <hi>Exterminatus,</hi> ab eo quod sit extra terminos
suos ejectus; sic et <hi>externus,</hi> eo quod sit alienae terrae.</p>
<p>89. <hi>Egens,</hi> et <hi>egenus,</hi> sine gente, et sine genere,
<pb n="0376B"/>
indigens.</p>
<p> <hi>Exiguus,</hi> multum egens. <hi>Ex</hi> enim pro <hi>valde</hi> ponitur.</p>
<p> <hi>Exilis,</hi> tenuis, quod possit quamvis per angustum
exire (sive sine illis).</p>
<p>90 <hi>Exesus,</hi> quasi <hi>percomesus.</hi> Est enim aridus, tenuis
et exilis.</p>
<p> <hi>Exhaustus,</hi> quia consumptus est, et inanis effectus.</p>
<p> <hi>Exsanguis,</hi> quod sit extra sanguinem.</p>
<p>91. <hi>Exanimis,</hi> est mortuus. <hi>Exanimis</hi> autem et <hi>exanimus</hi> 
 dicimus, sicut <hi>unanimus,</hi> et <hi>unanimis, inermus,
inermis,</hi> et hoc nostro arbitrio subjacet.</p>
<p>92. <hi>Exustus</hi> dicitur, de quo nihil superest, quasi <hi>valde ustus. Ex</hi> 
 enim pro <hi>valde</hi> ponitur.</p>
<p> <hi>Exosus</hi> ab odio dictus; nam antiqui, et <hi>odi</hi> 
dicebant, et <hi>osus sum;</hi> hinc est <hi>exosus,</hi> quo utimur,
<pb n="0376C"/>
licet jam <hi>osus</hi> non dicamus.</p>
<p>93. <hi>Effractor,</hi> quod sit expugnator claustrorum.</p>
<p> <hi>Exitiosus,</hi> eo quod multis exitio sit.</p>
<p> <hi>Exsecutor,</hi> ab <hi>exsequendo;</hi> idem et <hi>exactor.</hi> </p>
<p> <hi>Efferatus,</hi> mente ferina effectus, et ultra humanum
modum excedens.</p>
<p> <hi>Effrenatus,</hi> ab eo quod sit praeceps, et pronus, et
sine freno rationis.</p>
<p>94. <hi>Eunuchus,</hi> Graecum nomen est, quod est <hi>spado.</hi> 
Horum quidam coeunt, sed tamen virtus in semine
nulla est. Liquorem enim habent, et emittunt,
sed ad gignendum inanem atque invalidum.</p>
<p>95. <hi>Effeta</hi> ab eo quod sit frequenti fetu exhausta;
partus enim eam assiduus debilem reddidit.</p>
<p>
          <emph>
            <pb n="0377A"/> <emph>471</emph> F.</emph>
        </p>

<p>96. <hi>Facundus</hi> dictus, quia facile fari possit.</p>
<p> <hi>Facetus,</hi> qui jocos et lusus gestis et factis commendat,
a <hi>faciendo</hi> dictus.</p>
<p> <hi>Frugalis,</hi> a <hi>fruge</hi> nominatus, id est, a fructu, ve
parcimonia, sive, ut alii volunt, a modestia et temperantia.</p>
<p>97. <hi>Fenerator,</hi> qui pecuniam deponit apud
debitorem, quasi <hi>fenoris actor;</hi> nam <hi>fenus</hi> pecunia
est. <hi>Fenerator</hi> autem Latine dicitur et qui dat mutuum,
et qui accipit.</p>
<p> <hi>Flamines,</hi> pontifices idolorum.</p>
<p>98. <hi>Felix</hi> dicitur qui felicitatem dat; felix qui
accipit; et felix, per quem datur felicitas, ut <hi>felix
tempus, felix locus.</hi> </p>
<p>
          <pb n="0377B"/>
        </p>
<p>99. <hi>Fidelis,</hi> pro eo quod fit ab eo id quod dicit, vel
quod promittit bonum.</p>
<p> <hi>Facilis,</hi> a <hi>faciendo,</hi> nec tardus.</p>
<p> <hi>Firmus,</hi> unde et <hi>formosus.</hi> </p>
<p> <hi>Fortis,</hi> quia fert adversa, vel quaecunque acciderint;
sive a ferro, quod sit durus, nec molliatur.</p>
<p>100. <hi>Formosus</hi> a <hi>formo</hi> dictus. <hi>Formum</hi> enim veteres <hi>calidum</hi> 
 et <hi>fervens</hi> dixerunt. Fervor enim sanguinem
movet, sanguis pulchritudinem.</p>
<p>101. <hi>Foedus</hi> nomen habet ab hirco, et <hi>haedo, f</hi> littera
addita. Hunc veteres in gravi significatione
ponebant, ut:
<l>Sanguine foedantem, quos ipse sacraverat ignes. <emph>472</emph> </l>
 <hi>Fragilis</hi> 
 dictus, eo quod facile frangi possit.</p>
<p>102. <hi>Fessus,</hi> quasi <hi>fissus;</hi> nec jam integer salute:
<pb n="0377C"/>
est autem generale. Dicimus enim fessus animo, ut <hi>ter fessus valle resedit;</hi> 
 et fessus corpore, quod magis
est proprium; et fessus rerum a casu venientium.</p>
<p> <hi>Fatigatus,</hi> quasi <hi>fatis agitatus.</hi> </p>
<p>103. <hi>Formidolosus</hi> a <hi>formo,</hi> id est, sanguine
dictus, cum se a cute ad praecordia fugiens contrahit
sanguis; nam timor sanguinem gelat, qui coactus
gignit formidinem, unde est illud: <hi>Gelidusque coit
formidine sanguis.</hi> </p>
<p> <hi>Formidolosus</hi> autem cum sit <hi>timidus,</hi> et <hi>timendum</hi> 
significat.</p>
<p>104. <hi>Fatuus</hi> ideo existimatur dictus, quia neque
quod fatur ipse, neque quod alii dicunt, intelligit. <hi>Fatuus</hi> 
 originem ducere quidam putant a miratoribus <hi>Fatuae</hi> 
 Fauni uxoris fatidicae, eosque primum <hi>fatuos</hi> 
<pb n="0378A"/>
appellatos, quod praeter modum obstupefacti sunt
vaticiniis illius, usque ad amentiam.</p>
<p>105. <hi>Fautor,</hi> ab eo quod faveat et consentiat.</p>
<p> <hi>Fictor,</hi> appellatus a <hi>fingendo,</hi> et componendo
aliquid, sicut qui capillos mulierum lenit et pertractat,
ungit et nitidat.</p>
<p> <hi>Fallax,</hi> quod <hi>fando,</hi> id est, loquendo decipiat. <emph>473</emph>
        </p>
<p>106. <hi>Fervidus,</hi> iracundus, ira enim inflammat.</p>
<p> <hi>Frendens,</hi> quod minando <hi>frangat dentes,</hi> et comprimat.</p>
<p> <hi>Fremens . . . .</hi> </p>
<p> <hi>Ferox,</hi> ab eo quod feritatem exerceat, ut bestia.</p>
<p>107. <hi>Fur</hi> a <hi>furvo</hi> dictus est, id est, a fusco; nam
noctis utitur tempore.</p>
<p> <hi>Factiosus,</hi> inter opprobria, cum seditiosum
<pb n="0378B"/>
accipi volumus; cum vero gratiosum, ac potentem,
quasi <hi>magnae factionis.</hi> </p>
<p>108. <hi>Facinorosus,</hi> a facti commisso nominatus;
facit enim quod alteri noceat.</p>
<p> <hi>Femellarius, feminis</hi> deditus, quem antiqui <hi>mulierarium</hi> 
 appellabant.</p>
<p> <hi>Flagitiosus,</hi> eo quod frequentius flagitet atque
appetat libidinem.</p>
<p>109. <hi>Furcifer</hi> dicebatur olim, qui ob leve delictum
cogebatur a dominis, ignominiae magis, quam supplicii
causa, furcam circa viam ferre, praedicans peccatum
suum, et monere caeteros, ne quid simile peccarent.</p>
<p>110. <hi>Futilis,</hi> vanus, superfluus, loquax, et est metaphora
a vasis fictilibus, quae quassa et rimosa non
<pb n="0378C"/>
tenent quae injeceris.</p>
<p>111. <hi>Fornicarius . . . . .</hi> </p>
<p> <hi>Fornicatrix</hi> est cujus corpus publicum et vulgare
est. Hae sub arcuatis prostabant, quae loca fornices
dicuntur; unde et <hi>fornicariae.</hi> Virgilius: <hi>Atque
adverso fornice.</hi> </p>
<p>112 <hi>Fecunda,</hi> a <hi>fetu</hi> dicta, quasi <hi>fetu abundans:</hi> 
est enim partu frequens.</p>
<p> <hi>Feta . . . . .</hi> </p>
<p> <hi>Flens,</hi> quasi lacrymis <hi>fluens.</hi> </p>
<p> <hi>Fugitivus</hi> nemo recte dicitur, nisi qui dominum
fugit; nam si parvulus puer a nutrice, vel a schola
discesserit, fugitivus non est.</p>
<p>
          <emph>G</emph>
        </p>

<p>113. <hi>Gloriosus</hi> a frequentia claritatis dictus, <hi>g</hi> pro <hi>c</hi> 
<pb n="0379A"/>
littera commutata. Gloriosus a laurea dictus, quae
datur victoribus.</p>
<p> <hi>Gnarus,</hi> sciens, cui contrarius; <hi>ignarus,</hi> nesciens.</p>
<p> <hi>Gravis,</hi> venerabilis; unde <emph>474</emph> et contemptibiles <hi>leves</hi> 
dicimus. Gravis pro consilio et constantia dictus,
quia non levi motu dissilit, sed fixa constantiae gravitate
consistit.</p>
<p>114. <hi>Grandis . . . . . Gracilis . . . . . Grandaevus,</hi> quod sit <hi>grandis aevo. Gratus,</hi> 
 gratiam servans; sed gratus tantum
animo, gratissimus et animo et corpore dicitur.</p>
<p> <hi>Gratificus,</hi> ab eo quod gratis faciat bonum. <hi>Gratiosus,</hi> 
qui plus unicuique quam meretur tribuit.</p>
<p>115. <hi>Garrulus</hi> proprie dicitur, qui vulgo verbosus
appellatus, accedente laetitia, nec valens, nec volens
tacere. Sumptum nomen a graculis avibus, qui importuna
<pb n="0379B"/>
loquacitate semper strepunt, nec unquam
quiescunt.</p>
<p> <hi>Ganeo,</hi> luxuriosus, et tanquam in occultis
locis, et subterraneis, quae <hi>ganea</hi> Graeci vocant.</p>
<p> <hi>Glutto,</hi> a gula, id est, gulosus.</p>
<p>
          <emph>H</emph>
        </p>

<p>116. <hi>Heros</hi> vir sapiens, et fortis.</p>
<p> <hi>Humilis,</hi> quasi humo acclinis.</p>
<p> <hi>Honorabilis,</hi> quasi <hi>honori habilis,</hi> hoc est, aptus.</p>
<p>117. <hi>Honestus,</hi> quod nihil habeat turpitudinis
nam quid honestas, nisi honor perpetuus, id est,
quasi <hi>honoris status?</hi>
        </p>
<p>
          <hi>Humanus,</hi> quod habeat circa homines amorem
et miserationis affectum; unde et <hi>humanitas,</hi> qua
nos invicem tuemur.</p>
<pb n="0379C"/>
<p>
          <hi>Habilis,</hi> quod sit ad habendum commodus,
atque aptus. <hi>Honorosus,</hi> plus est quam <hi>honoratus,</hi>
sicut <hi>scelerosus,</hi> quam <hi>sceleratus.</hi>
        </p>
<p>
          <hi>Hirsutus,</hi> ab eo quod sit hirtus, et pilis horridus.</p>
<p>119. <hi>Hypocrita,</hi> e Graeco sermone in Latinum <hi>simulator</hi> 
interpretatur. Qui dum intus malus sit,
bonum se palam ostendit; <foreign xml:lang="greek">ὑπὸ</foreign> enim <hi>falsum,</hi> <foreign xml:lang="greek">κρίσις</foreign> <hi>judicium</hi> 
 interpretatur.</p>
<p>120. Nomen autem hypocritae tractum est a specie
eorum qui in spectaculis contecta facie incedunt,
distinguentes vultum ceruleo minioque colore, et
caeteris pigmentis, habentes simulacra oris lintea
gypsata, et vario colore distincta, nonnunquam,
et colla, et manus creta perungentes, ut ad personae
colorem pervenirent, et populum, dum in
<pb n="0379D"/>
ludis agerent, fallerent, modo in specie viri, modo
in feminae, modo tonsi, modo criniti, anili, et
virginali, caeteraque specie, aetate, sexuque diverso,
<pb n="0380A"/>
ut fallant populum, dum in ludis agunt.</p>
<p>121. Quae species argumenti translata est in iis
qui falso vultu incedunt, et simulant quod non sunt;
nam hypocritae dici non possunt ex quo foras exierint.</p>
<p>122. <hi>Humatus,</hi> quod sit humo tectus, id est, sepultus.</p>
<p> <hi>Hilaris,</hi> Graecum est nomen.</p>
<p>
          <emph>I</emph>
        </p>

<p>123. <hi>Ingeniosus,</hi> quod intus vim habeat gignendi
quamlibet artem.</p>
<p> <hi>Inventor</hi> dictus quod <hi>in</hi> ea quae quaerit <hi>venit;</hi> 
unde et ipsa quae appellatur <hi>inventio,</hi> si verbi originem
retractemus, quid aliud resonat, nisi quia <hi>invenire</hi> 
 est in id venire quod quaeritur?</p>
<p>124. <hi>Interpres,</hi> quod <hi>inter partes</hi> medius sit duarum
<pb n="0380B"/>
linguarum <emph>476</emph> dum transfert. Sed et qui inter
Deum, quem interpretatur, et homines, quibus divina
indicat mysteria, interpres vocatur.</p>
<p>125. <hi>Juridicus,</hi> quia legum <hi>jura dicit.</hi> </p>
<p> <hi>Indoles,</hi> proprie est imago quaedam futurae virtutis.</p>
<p> <hi>Justus</hi> dictus, quia jura custodit, et secundum
legem vivit.</p>
<p>126. <hi>Innox,</hi> quod non noceat.</p>
<p> <hi>Innocuus,</hi> cui nocitum non sit, sed apud veteres
utrumque indifferens est.</p>
<p> <hi>Jocundus,</hi> eo quod si semper jocis aptus, et hilaritati,
a frequentia, sicut <hi>iracundus.</hi> </p>
<p>JOCOSUS, <hi>jocis usus.</hi> </p>
<p>127. <hi>Inclytus,</hi> Graecum nomen est. Nam <foreign xml:lang="greek">κλυτὸν</foreign>
Graeci <hi>gloriosum</hi> vocant.</p>
<p>
          <pb n="0380C"/> <hi>Illustris,</hi> nomen notitiae est, quod clareat multis,
splendore generis, vel sapientiae, vel virtutis,
cui contrarius est <hi>obscure natus. Idoneus. . . . .</hi> </p>
<p>128. <hi>Incolumis,</hi> a <hi>columna</hi> nomen habet, quasi
erectus, fortis et stabilis.</p>
<p> <hi>Immarcescibilis,</hi> incorruptus, et sempiternus, quod
sit sine marcore et languore.</p>
<p> <hi>Intemeratus,</hi> incorruptus, et nulla temeritate
violatus.</p>
<p>129. <hi>Infirmus,</hi> quia sine formo, id est, sine calore.</p>
<p> <hi>Imbecillis,</hi> quasi <hi>sine baculo,</hi> fragilis, et inconstans.</p>
<p> <hi>Inanis,</hi> levis.</p>
<p>130. <hi>Inconstans,</hi> quia non est stabilis, sed quod
placet ei rursus displicet.</p>
<p> <hi>Jactans,</hi> vel arrogans est, qui majorum institutis
<pb n="0380D"/>
non acquiescit, sed propriam quamdam viam
justitiae et sanctitatis inquirit.</p>
<p> <hi>Iracundus</hi> dictus, qui accenso sanguine in furorem
<pb n="0381A"/>
compellitur, ut enim flamma dicitur, et ira inflammat.</p>
<p>131. <hi>Incentor,</hi> ab eo quod incendat, atque inflammet.</p>
<p> <hi>Incentor,</hi> quia prava suggestione ad vitia cor
aliorum succendit, et persuadendo inflammat.</p>
<p>132. <hi>Inexpiabilis,</hi> quod nunquam expietur, nunquam
purgetur.</p>
<p> <emph>477</emph> <hi>Inlaudabilis,</hi> non quia laudatus non sit, sed
quia laudari non meruerit.</p>
<p> <hi>Iratus, ira actus.</hi> </p>
<p>133. <hi>Impius,</hi> quia sine pietate religionis est.</p>
<p> <hi>Iniquus</hi> proprie dictus, quia non est aequus, sed
inaequalis. Inter impium autem et iniquum hoc
distare nonnunquam solet, quia omnis impius iniquus,
non tamen omnis iniquus est impius. Impius
<pb n="0381B"/>
namque pro infideli ponitur; et dictus impius, quod
sit a pietate religionis alienus. Iniquus vero dicitur,
pro eo quod non est aequus, sed pravis operibus
maculatur, vel si Christianitatis nomine censeatur.</p>
<p>134. <hi>Inimicus,</hi> quia non amicus, sed adversarius.
Duae autem res inimicos faciunt: fraus et terror.
Terror, quod timent; fraus, mali quod passi sunt.</p>
<p>135. <hi>Invidus,</hi> dictus ab intuendo felicitatem alterius.</p>
<p> <hi>Invidiosus</hi> est, quia ab alio patitur invidiam.</p>
<p> <hi>Invisus,</hi> odiosus, ab invidia et zelo dictus.</p>
<p>136. <hi>Intestabilis,</hi> cujus testimonium non valet, et
quod dixerit irritum improbatumque sit.</p>
<p> <hi>Infamis,</hi> non bonae famae.</p>
<p> <hi>Improbus</hi> dictus, quod instat etiam prohibenti.</p>
<p>137. <hi>Importunus,</hi> inquietus, quia non habet portum,
<pb n="0381C"/>
id est, quietem. Unde et importuni, quia in
naufragium cito feruntur.</p>
<p> <hi>Infrenis</hi> est qui frenis non regitur, ut <hi>Numidae infreni.</hi> </p>
<p>138. <hi>Infrendens,</hi> proprie est inter se comprimens
dentes. Nam et <hi>frendere</hi> significat <hi>dentibus frangere;</hi> 
unde <hi>nefrendes</hi> infantes, qui necdum dentes habent.</p>
<p> <hi>Ingluviosus,</hi> a gula et voracitate dictus.</p>
<p>139. <hi>Inglorius,</hi> quod sit sine gloria, id est sine
triumphis. Item inglorius, immemor gloriae.</p>
<p> <hi>Informis,</hi> ingens, non quod non habeat formam, sed
quod ultra formam magni udinem habeat. <emph>478</emph>
        </p>
<p>140. <hi>Inveterator,</hi> eo quod sit multi veterisque
usus in malitia.</p>
<p> <hi>Immanis,</hi> quia non bonus, sed crudelis, et
<pb n="0381D"/>
terribilis. <hi>Manum</hi> enim <hi>bonum</hi> dicitur. Unde <foreign xml:lang="greek">κατ' ἀντίφρασιν</foreign>
dii manes, minime boni.</p>
<p>
          <pb n="0382A"/>
        </p>
<p>141. <hi>Immunis,</hi> minime munificus, ut est in proverbio
veteri: <hi>Immunem cives odere sui.</hi> Item immunis, qui
non facit munia, id est officio non fungitur, est enim
omni privilegio vacuus.</p>
<p>142. <hi>Indemnis,</hi> eo quod sine damno vivat, et sine
ulla culpa, atque periculo.</p>
<p> <hi>Iners,</hi> sine arte, et ob hoc ne operi quidem ulli aptus.</p>
<p> <hi>Inermis,</hi> vel sine armis, vel sine viribus. Nam
semper arma pro viribus.</p>
<p>143. <hi>Ignavus,</hi> ignarus viae, id est rationis et vitae.</p>
<p> <hi>Ignarus,</hi> non gnarus, id est, inscius, vel sine naribus.
 <hi>Olfecisse</hi> enim veteres, <hi>scisse</hi> dicebant.</p>
<p> <hi>Ignarus</hi> autem duo significat, vel qui ignorat
vel qui ignoratur.</p>
<p>
          <pb n="0382B"/>
        </p>
<p>144. <hi>Immemor,</hi> qui oblitus est, perdidit enim memoriam.</p>
<p> <hi>Inscius,</hi> quia sine scientia est.</p>
<p> <hi>Idiota,</hi> imperitus. Graecum est.</p>
<p> <hi>Imperitus,</hi> sine peritia.</p>
<p>145. <hi>Inconsultus,</hi> ab eo quod non accipiat consilium.
Item <hi>inconsultus,</hi> quia est sine consilio, et inscius
rerum, atque ignarus.</p>
<p> <hi>Ineptus,</hi> apto contrarius est quasi <hi>inaptus.</hi> </p>
<p>146. <hi>Inops,</hi> qui sine terra est; <hi>opem</hi> enim terram
intelligimus, quia opem fert fructificando. Alii inopem
intelligunt, non sepultum, inhumatum, cui nec inanis
absenti surrexit tumulus.</p>
<p>147. <hi>Ignobilis,</hi> eo quod sit ignotus, et vilis, et obscuri
generis, <emph>479</emph> cujus ne nomen quidem scitur.</p>
<p>
          <pb n="0382C"/> <hi>Ircosus,</hi> quia sudore corporis fetido putet.</p>
<p> <hi>Ignotus,</hi> ignobilis, vel ex improviso veniens.</p>
<p>148. <hi>Improvisus</hi> dictus, eo quod subito sit, et non
porro ante visus.</p>
<p> <hi>Index,</hi> proditor, ab <hi>indicando.</hi> </p>
<p> <hi>Indigena,</hi> vocatus, quod inde genitus sit, id est
in eodem loco natus.</p>
<p>149. <hi>Impudens,</hi> eo quod ab eo pudor, et pudicitia
procul abest.</p>
<p> <hi>Impudicus,</hi> a <hi>paedore</hi> vocatus. Paedorem enim
fetorem dicunt.</p>
<p> <hi>Incestus,</hi> propter illicitam commistionem vocatus,
quasi <hi>incastus,</hi> sicut qui virginem sacram vel
affinitati suae proximam stupra verit.</p>
<p>
          <pb n="0382D"/>
        </p>
<p>150. <hi>Internicida</hi> est qui falsum testamentum fecit
et ob id hominem occidit.</p>
<p>
          <pb n="0383A"/> <hi>Inficiator,</hi> negator, quia non fatetur, sed contra
veritatem mendacio innititur.</p>
<p> <hi>Impostor . . . . .</hi> </p>
<p>151. <hi>Interceptus,</hi> proprie dicitur, qui inter duos de
medio tollitur.</p>
<p>152. <hi>Insidiosus,</hi> quod insideat; nam proprie <hi>insidere</hi> 
est dolose aliquem exspectare. Unde et <hi>insidiae</hi> 
nominatae sunt.</p>
<p> <hi>Incincta,</hi> id est, sine cinctu, quia praecingi fortiter
uterus non permittit.</p>
<p>153. <hi>Investis,</hi> id est, sine veste, nondum enim
habet stolam, quod est signum maritalis dignitatis.</p>
<p> <hi>Iscurra</hi> vocatur, quia causa escae quemlibet consectatur.</p>
<p>
          <emph> <emph>480</emph> K</emph>
        </p>

<p>154. <hi>Katholicus,</hi> universalis, Graecum est.</p>
<p>
          <pb n="0383B"/> <hi>Karus,</hi> Graecum nomen est; sicut, et <hi>karitas;</hi> 
unde et <hi>karistia, karismata</hi> gratiae.</p>
<p>
          <emph>L</emph>
        </p>

<p>155. <hi>Luculentus</hi> ab eo quod sit lingua clarus, et sermone
splendidus.</p>
<p> <hi>Lector,</hi> dicitur a <hi>legendo,</hi> id est, percurrendo.
Unde et navis dicitur legere quidquid transit. Nam
legit, transit, praeterit, ut: . . . . . <hi>Crebris legimus freta
concita terris.</hi> Item <hi>lector,</hi> a <hi>colligendo</hi> animo quae
legit, quasi <hi>collector,</hi> sicut illud: <hi>Qui legitis flores.</hi> </p>
<p>156. <hi>Loquax,</hi> non est eloquens.</p>
<p> <hi>Laetus,</hi> a <hi>latitudine.</hi> </p>
<p> <hi>Locuples,</hi> quasi <hi>locis plenus,</hi> et possessionum
plurimarum possessor, quemadmodum docet Tullius
in libro II, de Republica:  « Multaque ditione ovium
<pb n="0383C"/>
et boum, quod tunc res erat in pecore, et in locorum
possessionibus; ex quo pecuniosi et locupletes
vocabantur. » </p>
<p>157. <hi>Liberalis</hi> dictus ab eo quod <hi>libenter</hi> donet, nec
murmuret.</p>
<p> <hi>Largus . . . .</hi> </p>
<p> <hi>Longus</hi> a <hi>linea</hi> dictus, propter quod sit porrectus.</p>
<p> <hi>Longaevus,</hi> quasi <hi>longi aevi</hi> et longi temporis.</p>
<p>158. <hi>Longanimis,</hi> sive <hi>magnanimus,</hi> eo quod nullis
passionibus perturbatur, sed ad universa sustinenda
patiens est. Cui contrarius <emph>481</emph> est <hi>pusillanimis,</hi> 
angustus, et in nulla tribulatione subsistens, de quo
scribitur: <hi>Pusillanimis vehementer insipiens.</hi> </p>
<p>159. <hi>Levis,</hi> ob inconstantiam vagationis appellatur,
<pb n="0383D"/>
quia levi motu mentis nunc ista, nunc illa desiderat.</p>
<p> <hi>Lubricus,</hi> ab eo quod labitur.</p>
<p>
          <pb n="0384A"/> <hi>Labens,</hi> interdum velox, ut: <hi>Labere nympha polo,</hi> 
et <hi>labere pennis.</hi> Cursu enim lapsus celerior est.</p>
<p>160. <hi>Latro,</hi> insessor est viarum, a <hi>Latendo</hi> dictus.
Aelius autem: <hi>Latro est,</hi> inquit, <hi>latero, ab latere,
insidiator viae.</hi> </p>
<p> <hi>Lanista,</hi> gladiator, id est, carnifex Tusca lingua
appellatus, a <hi>laniando,</hi> scilicet corpora.</p>
<p>161. <hi>Lacessitor,</hi> per translationem dictus a canibus,
vel a feris, quae solent <hi>lacerando</hi> provocare.</p>
<p> <hi>Leno,</hi> conciliator stupri, eo quod mentes miserorum
blandiat, et <hi>deliniendo</hi> seducat.</p>
<p> <hi>Libidinosus,</hi> ab eo quod facit quodlibet.</p>
<p> <hi>Libidinosus,</hi> a Libero, qui puellari corpore pingitur.</p>
<p> <hi>Luxuriosus,</hi> quasi solutus in voluptates; unde et
membra loco mota <hi>luxa</hi> dicuntur.</p>
<p>
          <pb n="0384B"/> <hi>Lascivus,</hi> quod sit laxus, id est, solutus et vanus.</p>
<p>162. <hi>Lymphaticus,</hi> quod aquam timeat, quem Graeci <foreign xml:lang="greek">ὑδροφόβον</foreign>
 vocant. Lymphaticus proprie dicitur qui
vitium ex aqua contrahit, cujus vitium est huc atque
illuc currere, a fluore aquae sumpto vitio. Sed poetae
jam hoc genus nominis pro furiosis usurpant.</p>
<p>163. <hi>Languidus . . . . .</hi> </p>
<p> <hi>Luridus,</hi> quod sit pallidus a <hi>loro</hi> dictus, quod
hujusmodi habeat cutem.</p>
<p> <hi>Leprosus,</hi> a <hi>pruritu</hi> nimio ipsius scabiei dictus;
unde per <hi>p</hi> scribi debet.</p>
<p>164. <hi>Luscus</hi> quod <hi>lucem</hi> ex parte sciat; sicut <hi>luscitiosus,</hi> 
qui vespere <emph>482</emph> nihil videt. Luscos <hi>coclites</hi> 
dixerunt antiqui; unde et Cyclopas <hi>coclites</hi> legimus
dictos, qui unum oculum habuisse perhibentur.</p>
<p>
          <pb n="0384C"/> <hi>Lotus,</hi> lavatus, id est, mundus.</p>
<p> <hi>Lupa,</hi> meretrix, a rapacitate vocata, quod ad
se rapiat miseros, et apprehendat.</p>
<p>
          <emph>M.</emph>
        </p>

<p>165. <hi>Misericors</hi>, a compatiendo alienae miseriae
vocabulum sortitus est; et hinc appellata <hi>misericordia,</hi> 
quod <hi>miserum</hi> cor faciat dolentis alienam miseriam.
Non autem occurrit ubique haec etymologia; nam est
in Deo misericordia sine ulla cordis miseria.</p>
<p>166. <hi>Mactus,</hi> magis auctus gloria, et est nomen
tractum a sacris. Quoties enim thus aut vinum super
victimam fundebatur, dicebant: <hi>Mactus est taurus
vino,</hi> vel <hi>thure,</hi> hoc est, cumulata est hostia, et magis
aucta.</p>
<p>167. <hi>Munificus</hi> dictus, vel quia alicui munera multa
<pb n="0384D"/>
dat, vel quia munus suum, id est, officium quod debet
adimplet; sic et <hi>munifex,</hi> quia munera fert.</p>
<p>
          <pb n="0385A"/>
        </p>
<p>168. <hi>Magnus . . . . .</hi> </p>
<p> <hi>Magnanimus,</hi> ab eo quod sit <hi>magni animi,</hi> et
magnae virtutis. Cui contrarius pusillanimis.</p>
<p> <hi>Magnificus,</hi> a <hi>magna faciendo</hi> vocabulum traxit.</p>
<p>169. <hi>Mansuetus,</hi> mitis, vel domitus, quasi <hi>manu
assuetus.</hi> </p>
<p> <hi>Modestus,</hi> a <hi>modo</hi> dictus, et temperie, nec plus
quidquam, nec minus agens.</p>
<p> <hi>Mitis,</hi> lenis, et mansuetus, et cedens improbitatibus,
et ad sustinendam injuriam tacens, quasi <hi>mutus.</hi> </p>
<p>170. <hi>Mutus,</hi> quia vox ejus non est sermo, nisi <hi>mugitus;</hi> 
 vocalem <emph>483</emph> enim spiritum per nares quasi
mugiens emittit.</p>
<p> <hi>Memor,</hi> vel qui memoriam tenet, vel qui memoria
<pb n="0385B"/>
tenetur.</p>
<p>171. <hi>Magister, major in statione,</hi> nam <foreign xml:lang="greek">στεῤρὸν</foreign>
Graece <hi>statio</hi> dicitur.</p>
<p> <hi>Minister, minor in statione,</hi> sive quia officium
debitum <hi>manibus</hi> exsequitur.</p>
<p>172. <hi>Major . . . . .</hi> </p>
<p> <hi>Minor . . . . .</hi> </p>
<p> <hi>Minimus,</hi> a numero monadis, quod post eum
non sit alter.</p>
<p> <hi>Maximus,</hi> aut meritis, aut aetate, aut honore,
aut facundia, aut virtute, aut omnibus magis eximius.</p>
<p>173. <hi>Modicus,</hi> parvus, sed abusive, caeterum rationabilis.</p>
<p> <hi>Moderatus,</hi> a <hi>modo,</hi> scilicet, et temperamento.</p>
<p>
          <pb n="0385C"/> <hi>Mediocris,</hi> quod modicum illi sufficiat.</p>
<p>174. <hi>Miser</hi> proprie, eo quod omnem felicitatem <hi>amiserit.</hi> 
 Secundum autem Ciceronem, proprie <hi>mortuus,</hi> 
qui in Tusculanis <hi>miseros</hi> mortuos vocat, propter
quod jam amiserunt vitam.</p>
<p> <hi>Miserabilis,</hi> quod sit <hi>miseriae habilis.</hi> </p>
<p>175. <hi>Maestus,</hi> naturaliter tristis, non casu. Est
enim a natura mentis et animi; unde, et <hi>moestus.</hi> </p>
<p>176. <hi>Mendicus</hi> dictus, quia minus habet unde
vitam degat, sive quia mos erat apud antiquos os
claudere egenum, et manum extendere, quasi <hi>manu
dicere.</hi> </p>
<p> <hi>Mendax,</hi> quod mentem alterius fallat.</p>
<p>177. <hi>Malignus,</hi> quia malitiae votum, vel opus peragit.</p>
<p>
          <pb n="0385D"/> <hi>Malus,</hi> appellatus a nigro felle, quod Graeci
<pb n="0386A"/> <foreign xml:lang="greek">μέλαν</foreign>
 dicunt, unde, et <hi>melancholici</hi> appellantur homines,
qui et conversationem humanam refugiunt,
 et amicorum charorum suspecti sunt.</p>
<p> <hi>Malitiosus,</hi> deterior malo, <emph>484</emph> quia frequenter
malus. A malo autem pejor dicitur, a bono deterior.</p>
<p>178. <hi>Melior</hi> dictus, quia <hi>mollior,</hi> non durus, aut
ferreus, nam <hi>melius,</hi> quasi <hi>mollius.</hi> </p>
<p> <hi>Minax,</hi> a facie oculorum, quando furiose ardescunt,
ut amplius videns pertimescat.</p>
<p> <hi>Minator</hi> est monitor, sed monitor dicitur cum
praenuntiat bona, minator cum praenuntiat adversa.</p>
<p>179. <hi>Mulcator,</hi> eo quod blandis verbis <hi>mulceat</hi> 
ad declinandum animum: translatio a <hi>mulso,</hi> id est,
<pb n="0386B"/>
quod acceptum lenire solet fauces dolentis, aut oppletum
sordibus stomachum.</p>
<p>180. <hi>Metatores</hi> appellantur, qui castra designant, a <hi>metiendo,</hi> 
 scilicet Lucanus:
<l>Hesperios audax veniat metator in agros.</l>
        </p>
<p> <hi>Mollis,</hi> quod vigorem sexus enervato corpore
dedecoret, et quasi mulier emolliatur.</p>
<p>181. <hi>Macer</hi> a <hi>Macie;</hi> et <hi>macies</hi> a <hi>moechia,</hi> eo quod
immoderata libido <hi>macros</hi> faciat, sive a <hi>maceratione.</hi> </p>
<p> <hi>Mancus, manu ancus.</hi> </p>
<p>182. <hi>Moribundus,</hi> morienti similis, sicut <hi>vitabundus,</hi> 
vitanti similis. Quando enim dicimus, <hi>moriturus
est,</hi> vere moriturus est; moribundus autem non vere,
sed verisimilis morientis est.</p>
<p>
          <pb n="0386C"/>
        </p>
<p>183. <hi>Meretrix</hi> dicta, eo quod pretium libidinis <hi>mereatur.</hi> 
Inde et <hi>meritoriae tabernae;</hi> nam et milites
cum stipendia accipiunt, <hi>mereri</hi> dicuntur.</p>
<p>184. <hi>Morio,</hi> a <hi>morte</hi> vocatus, eo quod non vigea
intellectu.</p>
<p> <hi>Mulio,</hi> dictus a <hi>mulis,</hi> eo quod praesit eisdem vehiculis.</p>
<p> <hi>Manifestum</hi> dicitur, quod in <hi>manu</hi> est promptum.</p>
<p>
          <emph> <emph>485</emph> N.</emph>
        </p>

<p>185. <hi>Nobilis,</hi> NON VILIS, cujus, et nomen, et genus
scitur.</p>
<p> <hi>Nubilis,</hi> ad nubendum habilis.</p>
<p> <hi>Nemo</hi> ab <hi>homine</hi> tractum est, id est, <hi>ne homo,</hi> 
quod est pro nullo.</p>
<p>
          <pb n="0386D"/> <hi>Nullus</hi> autem, quasi <hi>ne ullus.</hi> </p>
<p>
          <pb n="0387A"/>
        </p>
<p>186. <hi>Nihili,</hi> compositum est ex <hi>ne</hi> et <hi>hilo.</hi> Hilum
autem Varro ait significare medullam ejus ferulae
quam Graeci asphodelon vocant; et sic dici apud nos <hi>nihilum;</hi> 
 quomodo apud Graecos <foreign xml:lang="greek">οὐδὲ γρῦ.</foreign>
        </p>
<p>187. <hi>Nequam</hi> a malo plerique distinguunt, alium
perniciosum, alium nugam existimantes, ut ait Monatius: <hi>Hic adolescens nequam, non malus,</hi> 
 id est,
nugas, non perniciosus. Alii confundunt, quasi
utrumque unum idemque significet.</p>
<p>188. <hi>Nequaquam,</hi> eo quod <hi>nec quidquam</hi> sit, id est,
ex eo quod nihil sit, veteres esse dictum voluerunt.</p>
<p> <hi>Neuter,</hi> neque iste, neque ille, quasi dicat, nec
uterque.</p>
<p>189. <hi>Nefarius, non</hi> dignus <hi>farre,</hi> quo primo cibi
genere vita hominum sustinebatur. Alias <hi>nefarius.</hi> </p>
<p>
          <pb n="0387B"/> <hi>Nefandus,</hi> id est, ne nominandus quidem.</p>
<p> <hi>Nutritor,</hi> quasi <hi>nutu eruditor.</hi> </p>
<p>190 <hi>Nuntius</hi> est qui nuntiat, et quod nuntiatur, id
est, <foreign xml:lang="greek">ἄγγελος καὶ ἀγγελία</foreign>; <emph>486</emph> sed nuntius ipse homo
genere masculino; id vero, quod nuntiat genere neutro,
ut <hi>hoc nuntium,</hi> et <hi>haec nuntia.</hi> </p>
<p>191. <hi>Nazaraeus,</hi> id est, <hi>sanctus Dei.</hi> Nazaraeus olim
dicebatur qui sanctam comam nutriebat, et nihil
contaminatum accipiebat, abstinens se a vino, omnique
sicera, quae mentem ab integra sanitate pervertit.</p>
<p>192. <hi>Nugas</hi> autem Hebraeum nomen est. Ita enim
in prophetis est expositum, ubi dicit Sophonias: <hi>Nugas qui a lege recesserunt,</hi> 
 ut nosse possimus linguam
Hebraicam omnium linguarum esse matrem.</p>
<p>
          <pb n="0387C"/>
        </p>
<p>193. <hi>Nugigerulus,</hi> appellatus ab eo quod sit turpis
nuntius. Negligens, quasi <hi>nec legens.</hi> </p>
<p>194. <hi>Nepos,</hi> dictus a genere quodam scorpionum,
qui natos suos consumit, excepto eo qui dorso ejus
insederit; nam rursus ipse qui servatus fuerit consumit
patrem; unde homines qui bona parentum per
luxuriam consumunt <hi>nepotes</hi> dicuntur. Hinc quoque <hi>nepotatio</hi> 
 pro luxuria ponitur, qua certe quaeque res
consumuntur.</p>
<p>195. <hi>Niger,</hi> quasi <hi>nubiger,</hi> quia non serenus, sed
<pb n="0388A"/>
fusco opertus est. Unde et <hi>nubilum</hi> diem tetrum dicimus.</p>
<p>
          <emph>O.</emph>
        </p>

<p>196. <hi>Orthodoxus,</hi> rectae gloriae.</p>
<p> <hi>Orator,</hi> ab <hi>ore</hi> vocatus, a <hi>perorando</hi> nominatus,
id est, dicendo; nam ORARE <hi>dicere</hi> est.</p>
<p>197. <hi>Obaudiens,</hi> ab <hi>aure,</hi> eo quod audiat imperantem.</p>
<p> <hi>Ospes,</hi> quod inferat ostio pedem.</p>
<p> <hi>Ospes,</hi> facilis, apertus, et <hi>ostio patens;</hi> unde et <hi>ospitalis</hi> 
 homo dicitur. <emph>487</emph>
        </p>
<p>198. <hi>Osor,</hi> inimicus, ab <hi>odio</hi> dictus; sicut <hi>amator</hi> 
 ab <hi>amore,</hi> et est generis communis.</p>
<p> <hi>Odibilis,</hi> odio habilis.</p>
<p> <hi>Obsitus,</hi> obsessus, id est, undique <hi>insidiis</hi> convallatus.</p>
<p>
          <pb n="0388B"/>
        </p>
<p>199. <hi>Obscenus,</hi> impurae libidinis, a vitio obscuro
dictus. <hi>Obtunsus,</hi> hebetior, et obclusior, quasi <hi>ex
omni parte tunsus.</hi> </p>
<p> <hi>Obnixus,</hi> contra nisus, et conabundus.</p>
<p> <hi>Obnoxius,</hi> quia obligatus est nexibus culpae.</p>
<p>200. <hi>Oblectator,</hi> quasi cum lacte, et fraude, ut
Terentius: <hi>Nisi me lactasses amantem;</hi> unde et <hi>oblectare</hi> 
dictum est.</p>
<p> <hi>Obtrectator,</hi> malignus, et qui obstringillando officiendoque
non sinat quempiam progredi et augescere.</p>
<p>201. <hi>Orbus,</hi> quod liberos non habeat, quasi,
oculis amissis.</p>
<p> <hi>Opifex,</hi> quod opus faciat aliquod.</p>
<p> <hi>Opilio,</hi> ovium pastor, <hi>ovilio.</hi> </p>
<p>
          <emph>
            <pb n="0388C"/>P.</emph>
        </p>

<p>202. <hi>Prudens,</hi> quasi <hi>porro videns;</hi> perspicax enim
est, et incertorum praevidet casus.</p>
<p> <hi>Patiens,</hi> dictus a <hi>paviendo, pavire</hi> enim <hi>ferire</hi> 
est; percutitur enim, et tolerat.</p>
<p>203. <hi>Perfectus,</hi> cui jam nihil adjici potest. Huic nomini
apud grammaticos comparatio non adjicitur, quia
si dixeris: <hi>Ille perfectior est,</hi> iste perfectus non erit.</p>
<p>204. <hi>Pulcher</hi> a specie cutis dictus, quod est (rubens)
<pb n="0389A"/>
pellis; <emph>488</emph> postea transiit hoc nomen in genus.
Nam pulchritudo hominis, aut in vultu est, ut: <hi>Os,
humerosque Deo similis;</hi> aut in capillis, ut: <hi>Namque
ipsa decoram caesariem;</hi> aut in oculis, ut: <hi>Laetos oculis
afflarat honores;</hi> aut in candore, ut: <hi>Quale manus
addunt ebori decus;</hi> aut in lineamentis, ut: <hi>Te multo
plus figura et lineamenta hospitis delectabant;</hi> aut in
proceritate, ut Turnus:
<l>Vertitur in mediis, et toto vertice supra est.</l>
        </p>
<p>205. <hi>Pellax</hi> a <hi>pelliciendo.</hi> </p>
<p> <hi>Perspicax,</hi> splendidus, eo quod perluceat.</p>
<p> <hi>Perpetuus . . . . .</hi> </p>
<p> <hi>Perennis,</hi> ab eo quod sit <hi>perpetuus annis.</hi> </p>
<p>206. <hi>Praesul</hi> vocatus, quia <hi>praeest sollicitudine.</hi> </p>
<p> <hi>Praepositus</hi> appellatus, eo quod sit subjectorum
<pb n="0389B"/>
ac famulantium ordinator, vel rector.</p>
<p> <hi>Patroni</hi> a <hi>patribus</hi> dicti sunt, quod hujusmodi affectum
clientibus exhibeant, ut quasi patres illos regant.</p>
<p>207. <hi>Paedagogus</hi> est qui parvulis assignatur. Graecum
nomen est, et est compositum ab eo quod pueros
agat, id est, ductet, et lascivientem refrenet aetatem.</p>
<p>208. <hi>Praesens</hi> dictus, quod sit <hi>prae sensibus,</hi> id est,
coram oculis, qui sensus sunt corporis.</p>
<p> <hi>Prior,</hi> quod primus sit ordine; et primus, quasi
praeeminens.</p>
<p> <hi>Primus . . . . .</hi> </p>
<p> <hi>Postremus . . . . .</hi> </p>
<p>209. <hi>Potens,</hi> rebus late <hi>patens;</hi> unde et <hi>potestas,</hi> 
quod <hi>pateat</hi> illi quaqua velit, et nemo intercludat,
nullus obsistere valeat.</p>
<p>
          <pb n="0389C"/> <hi>Praeopimus,</hi> prae caeteris opibus copiosus.</p>
<p>210. <hi>Pecuniosos</hi> Tullius primum eos dictos refert,
qui plurimam habuissent pecuniam, id est, pecora.
Ita enim antiqui eos appellabant. Paulatim autem per
abusionem nomen in aliud devolutum est.</p>
<p>211. <hi>Pervicax</hi> proprie dicitur qui in proposito suo
ad victoriam perseverat. <emph>489</emph> Antiqui enim <hi>viciam</hi> 
dicebant, quam nos <hi>victoriam;</hi> credo quod inde dicatur
herba <hi>vicia,</hi> id est, <hi>victorialis.</hi> </p>
<p>212. <hi>Pernix</hi> a <hi>pernitendo</hi> tractum est, id est, in
conatibus perseverando. Alii pernicem velocem intelligunt
pedibus; nam pernicitas pedum est, ut: <hi>Pernicibus ignea plantis;</hi> 
 sicut celeritas pennarum
est, ut: <hi>Celerique fuga sub sidera lapsae.</hi> </p>
<p>
          <pb n="0389D"/>
        </p>
<p>213. <hi>Piger,</hi> quasi <hi>pedibus aeger.</hi> Est enim tardus ad
<pb n="0390A"/>
incedendum, quod nomen per usum transiit et ad
animum.</p>
<p> <hi>Pernox,</hi> pervigilans nocte. <hi>Perseverans . . . . .</hi> </p>
<p> <hi>Pertinax,</hi> impudenter tenens, quasi <hi>pertinens.</hi> </p>
<p>214. <hi>Petulans,</hi> nunc quidem pro audace et improbo
ponitur; olim autem acerbi flagitatores, et proprie
argentariorum coactorum pueri, quod pretia rerum
crebrius et asperius exigebant, a <hi>petendo</hi> PETULANTES
vocati.</p>
<p>215. <hi>Procax,</hi> proprie idem quod <hi>petax.</hi> Nam <hi>procare</hi> 
 est <hi>petere;</hi> unde et nuptiarum petitores <hi>proci</hi> 
dicuntur.</p>
<p>216. <hi>Prodigus,</hi> sumptuosus, atque consumptor, qui
omnia <hi>porro agit,</hi> et quasi <hi>projicit.</hi> </p>
<p> <hi>Profugus</hi> proprie dicitur qui procul a sedibus
<pb n="0390B"/>
suis vagatur, quasi <hi>porro fugatus.</hi> </p>
<p> <hi>Peregrinus</hi> longe a patria positus, sicut alienigena.</p>
<p>217. <hi>Projectus,</hi> quasi longe et <hi>procul jactatus,</hi> sicut
et <hi>produxit,</hi> quasi <hi>porro</hi> illum <hi>duxit,</hi> et <hi>provocavit,</hi> 
quasi <hi>porro</hi> illum <hi>vocavit.</hi> </p>
<p> <hi>Projectus,</hi> quasi <hi>porro ejectus,</hi> ac <hi>projactatus;</hi> unde: <hi>Projectaque saxa Pachyni,</hi> 
 id est, <hi>porro jactata.</hi> </p>
<p>218. <hi>Proscriptus,</hi> cujus bona palam et aperte scribuntur.</p>
<p> <hi>Praescriptus,</hi> <emph>490</emph> ordinem significat, sicut et
praescriptiones apud jurisconsultos.</p>
<p>219. <hi>Procinctus,</hi> expeditus et armatus; unde: <hi>Et
in procinctu,</hi> id est, cum belli causa arma sumebant.</p>
<p> <hi>Praecinctus,</hi> eo quod ante se ponat aliquid,
quo praecingitur. Unde et de Domino dictum est:
<pb n="0390C"/> <hi>Praecinctus linteo, lavit pedes discipulorum suorum.</hi> </p>
<p>220. <hi>Praedo</hi> est qui populando alienam invadit
provinciam. <hi>Praedo</hi> ab abigendo praedas dictus, et <hi>praedo</hi> 
 qui praedam habet.</p>
<p> <hi>Praedator</hi> est cui de praeda debetur aliquid.</p>
<p>221. <hi>Plagiator,</hi> <foreign xml:lang="greek">ἀπὸ τοῦ πλαγίου,</foreign> id est, obliquo, quod
non certa via gradiatur, sed pelliciendo dolis.</p>
<p> <hi>Piratae,</hi> sunt praedones maritimi ab incendio
navium transeuntium quas capiebant dicti. Nam <foreign xml:lang="greek">Πῦρ</foreign> <hi>ignis</hi> 
 est.</p>
<p>222. <hi>Pugillator,</hi> qui de manu in manum nummorum
aliquid subtrahit.</p>
<p> <hi>Peculator,</hi> pro eo quod sit pecuniae publicae defraudator.</p>
<p> <hi>Proditor,</hi> pro eo quod detegit. Item proditor,
<pb n="0390D"/>
perditor, ut: <hi>Unius ob iram prodimur.</hi> </p>
<p>
          <pb n="0391A"/>
        </p>
<p>223. <hi>Perfidus,</hi> quia fraudulentus est, et sine fide,
quasi <hi>perdens fidem.</hi> </p>
<p> <hi>Perjurus,</hi> quia <hi>perpere jurat,</hi> id est, male
jurat. <hi>Perjurus</hi> autem in verbo <hi>r</hi> non habet. Nam <hi>pejero</hi> 
 et <hi>dejero</hi> dicimus.</p>
<p>224. <hi>Praevaricator,</hi> malae fidei advocatus, et qui,
vel in accusando nocitura, vel in defendendo profutura
praetereat, aut inutiliter <emph>491</emph> dubieque ponat, mercedis
gratia, scilicet corruptus. Cicero: <hi>Quid enim tam
praevarum?</hi> id est, valde varum.</p>
<p>225. <hi>Pellax,</hi> dolosus, et fallax, a <hi>pelle,</hi> id est, vultu.
Foris enim ut fallat arridet, sed nequitiam intus gerit.</p>
<p> <hi>Profanus,</hi> quasi <hi>porro a fano.</hi> Sacris enim illi non
licet interesse.</p>
<p>226. <hi>Parracida,</hi> proprie dicitur interfector parentis,
<pb n="0391B"/>
quamvis quidam veteres hunc <hi>parenticidam</hi> dixerint,
quoniam parricidium et homicidium in quocunque
intelligi possit, cum sint homines hominibus pares.</p>
<p>227. <hi>Persecutor</hi> non semper pro malo intelligitur,
unde, <hi>persecutus,</hi> perfecte secutus.</p>
<p> <hi>Publicanus</hi> est qui vectigalia publica exigit,
vel qui per publica negotia saeculi lucra sectatur;
unde, et cognominatus est.</p>
<p>228. <hi>Peccator,</hi> a <hi>pellice,</hi> id est, meretrice vocatus,
quasi <hi>Pellicator,</hi> quod nomen apud antiquos tantum
flagitiosum significabat, postea transiit hoc vocabulum
in appellationem omnium iniquorum.</p>
<p>229. <hi>Prostitutae</hi> meretrices, a <hi>prosedendo</hi> in meritoriis,
vel in fornicibus.</p>
<p> <hi>Pellex,</hi> apud Graecos, proprie dicitur a Latinis
<pb n="0391C"/> <hi>concuba.</hi> 
 Dicta autem a fallacia, id est, versutia,
sub dolositate vel mendacio.</p>
<p>230. <hi>Procurvus,</hi> quasi, <hi>per longum curvus.</hi> </p>
<p> <hi>Pavidus</hi> est quem vexat trepidatio mentis (habet
enim cordis pulsationem, cordis motum); nam PAVIRE <hi>ferire</hi> 
 est, unde et <hi>pavimentum.</hi> </p>
<p>231. <hi>Petrae</hi> autem et <hi>rupes</hi> a duritia saxorum nominantur.</p>
<p> <emph>492</emph> <hi>Pusillanimis,</hi> pusillo animo.</p>
<p> <hi>Petulcus,</hi> dictus ab <hi>appetendo,</hi> unde etiam et
meretrices <hi>petulcas</hi> vocamus.</p>
<p> <hi>Pisinus</hi> a <hi>pusione.</hi> </p>
<p> <hi>Productus,</hi> quasi <hi>porro ductus.</hi> </p>
<p>
          <emph>Q</emph>
        </p>

<p>232. <hi>Quaestor,</hi> a <hi>quaerendo</hi> dictus, quasi <hi>quaesitor.</hi> </p>
<p>
          <pb n="0392A"/> <hi>Quaestuosus,</hi> querimoniosus.</p>
<p>233. <hi>Querulus,</hi> quia querelam infert. <hi>Quietus,</hi> quod
sit ipse sibi animo securus, neminem tangens.</p>
<p>
          <emph>R</emph>
        </p>

<p>234. <hi>Religiosus,</hi> ait Cicero, a <hi>relegendo</hi> appellatur,
qui retractat, et tanquam relegit ea quae ad cultum
divinum pertineant. Hi sunt dicti <hi>religiosi</hi> ex <hi>religendo,</hi> 
tanquam ex ELIGENDO <hi>eligentes,</hi> ex DILIGENDO <hi>diligentes</hi> 
ex INTELLIGENDO <hi>intelligentes.</hi> </p>
<p>235. <hi>Rationator</hi> dictus, vir magnus, quia de omnibus
rebus quas esse mirabiles constat possit reddere
rationem.</p>
<p> <hi>Retractator,</hi> repetitor, nam <hi>retractare,</hi> est <hi>repetere</hi> 
quod omiseras.</p>
<p>236. <hi>Resipiscens,</hi> eo quod mentem quasi post insaniam
<pb n="0392B"/>
recipit, aut quia resipit qui sapere desierat.
Castigat enim seipsum dementiae, et confirmat animum
suum ad rectius vivendum, cavens ne iterum
corruat.</p>
<p>237. <hi>Repentinus,</hi> a <hi>repente. Repens</hi> autem et adverbium
et nomen potest esse.</p>
<p> <hi>Robustus,</hi> fortis, validus, a fortitudine roboreae
arboris appellatus.</p>
<p> <hi>Rapidus,</hi> velox pedibus.</p>
<p> <hi>Raptor,</hi> eo quod <hi>corruptor.</hi> Inde et <hi>rapta,</hi> eo quod <hi>corrupta</hi> 
 est.</p>
<p>238. <hi>Reus,</hi> a <hi>re</hi> de qua obnoxius est, et <hi>reatus</hi> a <hi>reo</hi> 
 est nuncupatus.</p>
<p> <emph>493</emph> <hi>Reus majestatis,</hi> primum dictus qui adversus
rempublicam aliquid egisset, aut quicunque hostibus
<pb n="0392C"/>
consensisset. Dictus autem <hi>reus majestatis,</hi> quia <hi>majus</hi> 
 est laedere patriam quam civem unum. Postea
autem et hi <hi>rei majestatis</hi> dicti sunt qui adversus
majestatem principis egisse viderentur, vel qui leges
inutiles reipublicae detulerant, vel utiles abrogaverant.</p>
<p>239. <hi>Rixosus,</hi> a <hi>rictu</hi> canino dictus. Semper enim
ad contradicendum paratus est, et jurgio delectatur,
et provocat contendentem.</p>
<p> <hi>Rusticus,</hi> dictus quod rus operetur, id est, terram.</p>
<p>
          <emph>S</emph>
        </p>

<p>240. <hi>Sapiens,</hi> dictus a <hi>sapore,</hi> quia sicut gustus aptus
est ad discretionem saporis ciborum, sic sapiens addinoscentiam
rerum atque causarum, quod unum
quodque dignoscat, atque sensu veritatem discernat.
<pb n="0393A"/>
Cui contrarius est <hi>insipiens,</hi> quod sit <hi>sine sapore,</hi> nec
alicujus discretionis, vel sensus.</p>
<p>241. <hi>Studiosus,</hi> quasi <hi>studii curiosus.</hi> </p>
<p> <hi>Sanctus,</hi> veteri consuetudine appellatus, eo quod
hi qui purificari volebant sanguine hostiae tangebantur,
et ex hoc <hi>sancti</hi> nomen acceperunt.</p>
<p>242. <hi>Sincerus,</hi> quasi <hi>sine corruptione,</hi> cui contrarius
est <hi>insincerus,</hi> vitiatus, corruptus.</p>
<p> <hi>Supremus,</hi> summus, ab eo quod <hi>superemineat.</hi> 
Unde et <hi>supreme Pater</hi> dicimus.</p>
<p> <hi>Sublimis,</hi> ab altitudine vocatus honoris; nam
proprie sublime dicitur quod in alto est, ut: <hi>Sublimemque
feres ad sidera coeli.</hi> </p>
<p>243. <hi>Speciosus,</hi> a <hi>specie,</hi> vel aspectu, sicut <hi>formosus</hi> 
a <hi>forma.</hi> </p>
<p>
          <pb n="0393B"/> <hi>Solers,</hi> quod sit <hi>sollicitus in arte,</hi> et utilis.
Solers enim apud antiquos dicebatur, qui erat omni
bona arte instructus. Terentius: <hi>Adolescentem solertem
dabo.</hi> </p>
<p>244. <hi>Superstitiosos</hi> ait Cicero appellatos qui totos
dies precabantur, <emph>494</emph> et immolabant, ut sibi sui
liberi <hi>superstites</hi> essent.</p>
<p> <hi>Sollicitus,</hi> quia <hi>solers,</hi> et <hi>citus,</hi> atque irrequietus.</p>
<p> <hi>Sedulus,</hi> familiare verbum Terentii, hoc est <hi>sine
dolo,</hi> alias assiduus.</p>
<p>245. <hi>Sodales</hi> dicuntur, qui ad symbolum convenire
consueverunt, quasi <hi>sua edentes,</hi> alias quasi <hi>sedales,</hi> 
 quod simul sedeant. <hi>Socii</hi> dicuntur propter
periculi et operis societatem, quasi in unam caligam
<pb n="0393C"/>
et uno vestigio manentes.</p>
<p>246. <hi>Stultus,</hi> hebetior corde, sicut quidam ait: <hi>Ego
me esse stultum existimo, fatuum esse non opinor,</hi> id
est, obtusis quidem sensibus, non tamen nullis.
 Stultus est qui per stuporem non movetur injuria:
saevitiam enim perfert, nec ultus est, nec ullo ignominiae
commovetur dolore.</p>
<p>247. <hi>Segnis,</hi> id est, <hi>sine igne,</hi> ingenio carens ( <hi>se</hi> 
autem <hi>sine</hi> significat, ut <hi>se</hi> dulus, <hi>sine</hi> dolo, <hi>se</hi> curus,
quasi <hi>sine</hi> cura), id est, frigidus, per quod inutiles accipimus.</p>
<p>248. <hi>Stupidus,</hi> saepius stupens.</p>
<p> <hi>Superbus</hi> dictus, quia <hi>super</hi> vult videri quam
est; qui enim vult supergredi quod est, superbus est.</p>
<p>
          <pb n="0394A"/>
        </p>
<p>249. <hi>Susurro,</hi> de sono locutionis appellatus, quia
non in facie alicujus, sed in aure loquitur de altero
detrahendo.</p>
<p>250. <hi>Seditiosus,</hi> qui dissensionem animorum facit,
et discordias gignit: quam Graeci <foreign xml:lang="greek">διάστασιν</foreign> dicunt.</p>
<p> <hi>Severus</hi> quasi <hi>saevus verus,</hi> tenet enim sine pietate
justitiam.</p>
<p>251. <hi>Simulator,</hi> dicitur a <hi>simulacro.</hi> Gestat enim
similitudinem ejus <emph>495</emph> quod non est ipse.</p>
<p> <hi>Suasor,</hi> decipiens, id est, in <hi>suam sortem</hi> 
trahens.</p>
<p> <hi>Studiosus . . .</hi> </p>
<p>252. <hi>Scrupulosus,</hi> animi minuti, et asperi. <hi>Scrupus</hi> 
enim est arena durior.</p>
<p> <hi>Sacrilegus,</hi> dicitur ab eo quod <hi>sacra legit,</hi> id est,
<pb n="0394B"/>
furatur.</p>
<p> <hi>Sicarius</hi> vocatur, qui ad perpetrandum scelus
telis armatus est. <hi>Sica</hi> enim gladius est a <hi>secando</hi> vocatus.</p>
<p>253. <hi>Scaevus,</hi> sinister atque perversus, <foreign xml:lang="greek">ἀπὸ τοῦ
σκαιοῦ.</foreign> Est enim pessimi et crudelis animi. <hi>Scenicus,</hi> 
qui in theatro agit. Theatrum enim scena est.</p>
<p> <hi>Scorta,</hi> quae a Graecis quoque <foreign xml:lang="greek">σκύτεα</foreign> vocabantur,
quo defricantur pelles, quibus corruptela fit.</p>
<p>254. <hi>Spurcus,</hi> quod sit impurus.</p>
<p> <hi>Scelerosus,</hi> sceleribus plenus, ut lapidosus
locus, et arenosus. Plus est autem scelerosus quam
sceleratus.</p>
<p>255. <hi>Sator,</hi> seminator, vel pater, a <hi>semine.</hi> </p>
<p>
          <pb n="0394C"/> <hi>Scurra,</hi> qui sectari solet quempiam cibi gratia.
A <hi>sequendo</hi> igitur, inde <hi>scurra</hi> appellatus. Idem <hi>assecla,</hi> 
 a <hi>sequendo.</hi> </p>
<p> <hi>Satelles,</hi> quod adhaereat alteri, sive a lateris
custodia.</p>
<p>256. <hi>Suffectus,</hi> in loco alterius suppositus, quasi <hi>suffactus.</hi> 
 Unde et <hi>consulem suffectum</hi> dicimus eum
qui pro alio substituitur.</p>
<p>257. <hi>Secundus,</hi> quia <hi>secus pedes,</hi> et tractus est
sermo a sequentibus servis pedisequis. Unde et <hi>secunda
fortuna</hi> dicitur, quod secundum nos est, id est,
prope nos. Inde et <hi>res secundae,</hi> id est, prosperae. <hi>Secundae</hi> 
 autem a <hi>sequendo</hi> sunt dictae.</p>
<p>258. <hi>Stipulator,</hi> promissor. <hi>Stipulare</hi> enim <hi>promittere</hi> 
<pb n="0395A"/>
est, ex verbis <emph>496</emph> jurisperitorum, qui etiam
stipulum firmum appellaverunt.</p>
<p>259. <hi>Sanus,</hi> a sanguine, quia sine pallore est.</p>
<p> <hi>Sospes . . .</hi> </p>
<p> <hi>Salus,</hi> a <hi>sale</hi> nomen accepisse putatur.</p>
<p> <hi>Subtilis,</hi> ab extenuatione dictus.</p>
<p>260. <hi>Sequester</hi> dicitur, qui certantibus medius intervenit,
qui apud Graecos <foreign xml:lang="greek">ὁ μέσος</foreign> dicitur, apud quem
pignora deponi solent. Quod vocabulum a <hi>sequendo</hi> 
factum est, quod ejus qui electus sit utraque pars
fidem sequatur.</p>
<p>261. <hi>Sessilis,</hi> quod non videtur stare, sed <hi>sedere.</hi> </p>
<p> <hi>Surdus,</hi> a <hi>sordibus</hi> humoris aure conceptis; et
quamvis multis casibus accidat, nomen tamen aeger
ex praedicto vitio retinet.</p>
<p>
          <pb n="0395B"/>
        </p>
<p>262. <hi>Siccus,</hi> quod sit exsuccatus, sive, per antiphrasin,
quod sit sine <hi>succo.</hi> </p>
<p> <hi>Sepultus</hi> dictus, eo quod sit sine palpatione,
vel <hi>sine pulsu,</hi> id est, sine motu.</p>
<p>263. <hi>Sajo,</hi> ab exigendo dictus.</p>
<p> <hi>Sutor,</hi> a <hi>suendis</hi> pellibus nominatur.</p>
<p> <hi>Subulcus,</hi> porcorum pastor, sicut <hi>bubulcus</hi> a cura
boum.</p>
<p>
          <emph>T. <emph>497</emph> </emph>
        </p>

<p>264. <hi>Tutor,</hi> qui pupillum <hi>tuetur,</hi> hoc est, intuetur,
de quo in consuetudine vulgari dicitur: <hi>Quid me
mones? Et tutorem, et paedagogum olim obrui.</hi> </p>
<p>265. <hi>Testes</hi> dicti, quod <hi>testamento</hi> adhiberi solent,
sicut <hi>signatores,</hi> quod testamentum <hi>signent.</hi> </p>
<p>266. <hi>Tetricus,</hi> mons in Sabinis asperrimus. Unde
<pb n="0395C"/>
et tristes homines <hi>tetricos</hi> dicimus.</p>
<p> <hi>Taciturnus,</hi> in <hi>tacendo diuturnus.</hi> </p>
<p>267. <hi>Trutinator,</hi> examinator, ex judicii libra perpendens;
recta translatione a <hi>trutina,</hi> quae est gemina
ponderum lanx.</p>
<p>268. <hi>Tristis . . .</hi> </p>
<p> <hi>Tenax,</hi> nummi cupidior, quod teneat. Interdum,
et <hi>pertinax. Truculentus . . .</hi> </p>
<p>
          <pb n="0396A"/>
        </p>
<p>269. <hi>Torvus,</hi> terribilis, eo quod sit <hi>torto vultu,</hi> et
turbulento aspectu, ut: <hi>Torva leaena;</hi> et:
<l>Cernimus astantes nequidquam lumine torvo.</l>
        </p>
<p>270. <hi>Turbidus . . .</hi> </p>
<p> <hi>Terribilis . . .</hi> </p>
<p> <hi>Teter,</hi> ab obscura tenebrosaque vita. <hi>Teterrimus</hi> 
pro fero nimium. Tetrum enim veteres pro Fero
dixerunt, ut Ennius: <hi>Tetrosque elephantos.</hi> </p>
<p> <hi>Terribilis,</hi> quia timorem habet, et timetur.</p>
<p>271. <hi>Tergiversator,</hi> quod animum quasi <hi>tergum
vertat</hi> huc et illuc, nec facile qualis sit intelligitur.</p>
<p> <hi>Temulentus,</hi> a <hi>temeto,</hi> id est, vino, dictus.</p>
<p>272. <hi>Timidus,</hi> quod <hi>timeat diu,</hi> id est, a sanguine,
nam timor sanguinem gelat, qui coactus gignit timorem.</p>
<p>
          <pb n="0396B"/>
        </p>
<p>273. <hi>Turpis,</hi> quod sit informis, et <hi>torpeat.</hi> </p>
<p>
          <emph>V <emph>498</emph> </emph>
        </p>

<p>274. <hi>Vir,</hi> a <hi>virtute.</hi> </p>
<p> <hi>Utilis,</hi> ab <hi>utendo</hi> bene sua, vel quod bene quid uti
possit, sicut, <hi>docilis</hi> quod <hi>doceri</hi> possit.</p>
<p>275. <hi>Verus,</hi> a <hi>veritate,</hi> hinc et <hi>verax.</hi> Major est veritas
quam verus, quia non veritas a vero, sed verus
a veritate descendit.</p>
<p> <hi>Veridicus,</hi> quia <hi>verum dicit,</hi> et veritatis assertor
est.</p>
<p> <hi>Verecundus,</hi> quia <hi>verum</hi> factum erubescit.</p>
<p>276. <hi>Viridis,</hi> vi et succo plenus, quasi <hi>vi rudis.</hi> </p>
<p> <hi>Venustus,</hi> pulcher, a <hi>venis,</hi> id est, sanguine.</p>
<p> <hi>Vivens . . . . .</hi> </p>
<p>
          <pb n="0396C"/> <hi>Vivus . . . . .</hi> </p>
<p>277. <hi>Varius,</hi> quasi non unius viae, sed incertae
mistaeque sententiae.</p>
<p> <hi>Versutus,</hi> eo quod ejus mens in quolibet actu
ad quamlibet fraudem facile <hi>vertitur,</hi> unde et <hi>versutia</hi> 
dicitur contorta sententia. Plautus: <hi>Versutior
quam rota figularis.</hi> </p>
<p>
          <pb n="0397A"/>
        </p>
<p>278. <hi>Villis</hi> a <hi>villa,</hi> nullius enim urbanitatis est.</p>
<p> <hi>Versipellis,</hi> eo quod in diversa vultum et mentem
vertat. Inde, et <hi>versutus,</hi> et <hi>callidus.</hi> </p>
<p> <hi>Violentus,</hi> quia <hi>vim</hi> infert.</p>
<p>279. <hi>Vecors,</hi> mali <hi>cordis,</hi> et malae conscientiae.</p>
<p> <hi>Vagus,</hi> quia sine via.</p>
<p> <hi>Vanus,</hi> a <hi>Venere</hi> etymologiam trahit. Item <hi>vanus</hi> 
inanis, falsus, eo quod sine memoria evanescat.</p>
<p>280. <hi>Vesanus,</hi> non probe <hi>sanus.</hi> </p>
<p> <hi>Vinolentus,</hi> qui et satis bibit, et difficile inebriatur.</p>
<p>
          <pb n="0398A"/> <hi>Vexatus,</hi> id est, <hi>portatus,</hi> ab eo quod est <hi>veho,
vexo, vecto,</hi> ut <hi>vexasse</hi> sit <hi>portasse.</hi> </p>
<p>281. <hi>Veneficus,</hi> eo quod venenum mortis causa
paravit, aut praestitit, aut vendidit.</p>
<p> <hi>Vector,</hi> quasi <hi>vehitor.</hi> Est autem vector et qui
vehit, et qui vehitur.</p>
<p>282. <hi>Venator,</hi> quasi <hi>venabulator,</hi> a <hi>venabulo,</hi> scilicet,
quo bestias premit. Quatuor autem sunt venatorum
officia: vestigatores, indagatores, alatores,
pressores.
<hi>Hic incipit Editionis Arevali tomus IV.</hi> </p>
</div1>

<div1>
        <head>LIBER UNDECIMUS. DE HOMINE ET PORTENTIS.</head>

<pb n="0397"/>
<emph>1</emph> 

<div2>
          <head>CAPUT PRIMUM. <hi>De homine et partibus ejus.</hi> </head>

<pb n="0397B"/>
<p>1. <hi>Natura</hi> dicta ab eo quod <hi>nasci</hi> aliquid faciat.
Gignendi enim et faciendi potens est. Hanc quidam
Deum esse dixerunt, a quo omnia creata sunt et existunt.</p>
<p>2. <hi>Genus</hi> a <hi>gignendo</hi> dictum, cui derivatum nomen
a terra, ex qua omnia gignuntur, <foreign xml:lang="greek">γῆ</foreign> enim Graece
terra dicitur.</p>
<p>3. <hi>Vita</hi> dicta propter <hi>vigorem,</hi> vel quod <hi>vim teneat</hi> 
<pb n="0397C"/>
nascendi, atque crescendi. Unde et arbores vitam
habere dicuntur, quia gignuntur et crescunt.</p>
<p>4. <hi>Homo</hi> dictus, quia ex <hi>humo</hi> factus est, sicut dicitur
in Genesi: <hi>Et creavit Deus hominem de humo
terrae.</hi> Abusive autem pronuntiatur ex utraque substantia
totus homo, id est, ex societate animae et corporis.</p>
<p>5. Nam proprie <hi>homo</hi> ab <hi>humo.</hi> Graeci autem
hominem <foreign xml:lang="greek">ἄνθρωπον</foreign> appellaverunt, <emph>2</emph> eo quod sursum
spectet, sublevatus ab humo ad contemplationem artificis
sui. Quod Ovidius poeta designat, cum dicit:
<l>Pronaque cum spectent animalia caetera terram,</l>
<l>Os homini sublime dedit, coelumque videre</l>
<l>Jussit, et erectos ad sidera tollere vultus.</l> 
Qui ideo erectus coelum aspicit, ut Deum quaerat,
non ut terram intendat, veluti pecora, quae natura
<pb n="0398B"/>
prona et ventri obedientia finxit.</p>
<p>6. Duplex est autem homo, interior et exterior.
Interior homo, anima; exterior homo, corpus.</p>
<p>7. <hi>Anima</hi> autem gentilibus nomen accepit, eo
quod ventus sit. Unde et <hi>ventus</hi> Graece <foreign xml:lang="greek">ἄνεμος</foreign> dicitur,
quod ore trahentes aerem vivere videamur. Sed
apertissime falsum est, quia multo prius gignitur
anima quam concipi ore aer possit, quia jam in genitricis
<pb n="0398C"/>
utero vivit.</p>
<p>8. Non est igitur aer anima, quod quidam putaverunt,
qui non potuerunt incorpoream ejus cogitare naturam.</p>
<p>9. <hi>Spiritum</hi> idem esse quod animam evangelista
pronuntiat dicens: <hi>Potestatem habeo ponendi animam
meam, et rursus potestatem habeo, sumendi eam.</hi> 
De hac quoque ipsa Domini anima passionis tempore
memoratus evangelista ita protulit, dicens: <hi>Et inclinato capite 
 emisit spiritum.</hi> </p>
<p>10. Quid est enim emittere spiritum, nisi animam
ponere? Sed anima dicta propter quod vivit; spiritus
autem, vel pro spirituali natura, vel pro eo quod
inspiret in corpore.</p>
<p>11. Item animum idem esse quod animam. Sed
anima vitae est, animus consilii. Unde dicunt philosophi
<pb n="0399A"/>
etiam sine animo vitam manere, et sine mente
animam durare; unde et <hi>amentes;</hi> nam <hi>mentem</hi> vocari,
ut sciat; <hi>animum,</hi> ut velit.</p>
<p>12. <hi>Mens</hi> autem vocata, quod <hi>emineat</hi> in anima,
vel quod <hi>meminit,</hi> <emph>3</emph> unde et immemores amentes. Quapropter
non anima, sed quod excellit in anima <hi>mens</hi> 
vocatur, tanquam caput ejus, vel oculus. Unde et
ipse homo secundum mentem imago Dei dicitur. Ita
autem haec omnia adjuncta sunt animae, ut una res
sit. Pro efficientiis enim causarum diversa nomina
sortita est anima.</p>
<p>13. Nam et memoria mens est, unde et immemores
amentes; dum ergo vivificat corpus, <hi>anima</hi> est;
dum vult, <hi>animus</hi> est; dum scit, <hi>mens</hi> est; dum
recolit, <hi>memoria</hi> est; dum rectum judicat, <hi>ratio</hi> est;
<pb n="0399B"/>
dum spirat, <hi>spiritus</hi> est; dum aliquid sentit, <hi>sensus</hi> 
est. Nam inde animus <hi>sensus</hi> dicitur pro iis quae
sentit, unde et <hi>sententia</hi> nomen accepit.</p>
<p>14. <hi>Corpus</hi> dictum, eo quod corruptum perit. Solubile
enim atque mortale est, et aliquando solvendum.</p>
<p> <hi>Caro</hi> autem a <hi>creando</hi> est appellata.</p>
<p>15. <hi>Crementum</hi> enim semen est masculi, unde
animalium et hominum corpora concipiuntur. Hinc, et
parentes <hi>creatores</hi> vocantur.</p>
<p>16. <hi>Caro</hi> autem ex quatuor elementis compacta
est. Nam <hi>terra</hi> in carne est, <hi>aer</hi> in halitu, <hi>humor</hi> 
in sanguine, <hi>ignis</hi> in calore vitali. Habent enim in
nobis elementa suam quaeque partem, quibus quid debetur
compage resoluta.</p>
<p>
            <pb n="0399C"/>
          </p>
<p>17. <hi>Caro</hi> autem et <hi>corpus</hi> diversa significant.
In carne semper corpus est, non semper in corpore
caro; nam caro est quae vivit, idem et corpus. Corpus,
quod non vivit, idem non caro. <emph>4</emph> Nam corpus dicitur,
aut quod post vitam mortuum est, aut sine
vita est conditum. Interdum et cum vita corpus, et
non caro, ut herba et lignum.</p>
<p>18. <hi>Sensus</hi> corporis quinque sunt: visus, auditus,
odoratus, gustus et tactus. Ex quibus duo aperiuntur,
et clauduntur, duo semper patentes sunt.</p>
<p>19. <hi>Sensus</hi> dicti quia per eos anima subtilissime
totum corpus agitat vigore sentiendi.</p>
<p>
            <pb n="0400A"/> Unde et <hi>praesentia</hi> nuncupantur, quod sint prae
sensibus, sicut prae oculis, quae praesto sunt oculis.</p>
<p>20. <hi>Visus</hi> est qui a philosophis humor vitreus appellatur.
 Visum autem fieri quidam asseverant,
aut externa aetherea luce, aut interno spiritu lucido
 per tenues vias a cerebro venientes, atque penetratis
tunicis in aerem exeuntes, et tunc commistione
similis materiae visum dantes.</p>
<p>21. Visus dictus quod vivacior sit caeteris sensibus,
ac praestantior, sive velocior, ampliusque vigeat,
quantum memoria inter caetera mentis officia.
Vicinior est enim cerebro, unde omnia manant, ex
quo fit ut ea quae ad alios pertinent sensus videre
dicamus, veluti cum dicimus: <hi>Vide quomodo sonat,
vide quomodo sapit,</hi> sic et caetera.</p>
<p>
            <pb n="0400B"/>
          </p>
<p>22. <hi>Auditus</hi> appellatus, quod voces hauriat, hoc
est aere verberato suscipiat sonos.</p>
<p> <hi>Odoratus,</hi> quasi aeris <hi>odore attactus.</hi> Tacto enim
aere sentitur, sic et <hi>olfactus,</hi> quod odoribus afficiatur.</p>
<p> <hi>Gustus,</hi> a <hi>gutture</hi> dictus. <emph>5</emph>
          </p>
<p>23. <hi>Tactus,</hi> eo quod pertractet, et tangat, et per
omnia membra vigorem sensus aspergat. Nam
tactu probamus quidquid caeteris sensibus judicare
non possumus. Duo autem tactus genera sunt: nam
aut extrinsecus venit, quod feriat, aut intus in ipso
corpore oritur.</p>
<p>24. Unicuique autem sensui propria natura data
est. Nam quod videndum est oculis capitur, quod audiendum
<pb n="0400C"/>
auribus, mollia et dura tactu aestimantur,
sapor gustu, odor naribus ducitur.</p>
<p>25. Prima pars corporis <hi>caput,</hi> datumque illi
hoc nomen, eo quod sensus omnes et nervi inde initium
capiant, atque ex eo omnis vigendi causa
oriatur. Ibi enim omnes sensus apparent. Unde ipsius
animae, quae consulit corpori, quodammodo personam
gerit.</p>
<p>26. <hi>Vertex</hi> est ea pars qua capilli capitis colliguntur,
et in qua caesaries vertitur, unde et nuncupatur.</p>
<p>
            <pb n="0401A"/>
          </p>
<p>27. <hi>Calvaria,</hi> ab ossibus calvis dicta, per defectionem,
 et neutraliter pronuntiatur.</p>
<p> <hi>Occipitium,</hi> capitis pars posterior, quasi contra
capitium, vel quod sit capiti retrorsum.</p>
<p>28. <hi>Capilli</hi> vocati, quasi <hi>capitis pili,</hi> facti ut et
decorem praestent, et cerebrum adversus frigus muniant,
atque a sole defendant.</p>
<p> <hi>Pili</hi> autem dicti a <hi>pelle,</hi> e qua prodeunt, sicut
et <hi>pilum</hi> dicitur a <hi>pila,</hi> ubi pigmentum contunditur.</p>
<p>29. <hi>Caesaries,</hi> a <hi>caedendo</hi> vocata, ideoque tantum
virorum est. Virum enim tonsum decet, mulierem
non decet.</p>
<p> <emph>6</emph> 30 <hi>Comae</hi> sunt proprie non caesi capilli, et est
Graecus sermo. Nam <hi>comas</hi> Graeci <hi>caimos</hi> a <hi>secando</hi> 
<pb n="0401B"/>
nominant, unde, et <foreign xml:lang="greek">κείρειν</foreign> tondere dicunt. Unde et <hi>cirri</hi> 
vocantur, quod etiam iidem Graeci <foreign xml:lang="greek">μαλλὸν</foreign> vocant.</p>
<p>31. <hi>Crines,</hi> proprie mulierum sunt. Dicti autem
crines, eo quod vittis discernantur. Unde et <hi>discriminalia</hi> 
dicuntur, quibus divisi religantur.</p>
<p>32. <hi>Tempora</hi> sunt quae calvariae dextra laevaque
subjacent. Quae ideo sic nuncupantur, quia moventur,
ipsaque mobilitate, quasi tempora, quibusdam
intervallis mutantur.</p>
<p>33. <hi>Facies</hi> dicta ab <hi>effigie.</hi> Ibi est enim tota figura
hominis, et uniuscujusque personae cognitio.</p>
<p>34. <hi>Vultus</hi> vero dictus, eo quod per eum animi voluntas
ostenditur; secundum voluntatem enim in varios
motus mutatur. Unde et differunt sibi utraque;
nam <hi>facies</hi> simpliciter accipitur de uniuscujusque naturali
<pb n="0401C"/>
aspectu, <hi>vultus</hi> autem animorum qualitates significat.</p>
<p>35. <hi>Frons,</hi> ab oculorum <hi>foraminibus</hi> nominata
est. Haec imago quaedam animi, mentis motum specie
sua exprimit, dum, vel laeta, vel tristis est.</p>
<p>36. <hi>Oculi</hi> vocati, sive quia eos ciliorum tegmina <hi>occulunt,</hi> 
 ne qua incidentis injuriae offensione laedantur,
sive quia occultum lumen habent, id est, secretum,
vel intus positum. Hi inter omnes sensus viciniores
animae existunt; in oculis enim omne mentis
indicium est, unde et animi perturbatio vel hilaritas in
oculis apparet. <emph>7</emph> Oculi autem iidem et <hi>lumina.</hi> Et dicta
<pb n="0402A"/> <hi>lumina</hi> 
 quod ex eis <hi>lumen</hi> manat, vel quod initio sui
clausam teneant lucem, aut extrinsecus acceptam
visui proponendam refundant.</p>
<p>37. <hi>Pupilla</hi> est medius punctus oculi, in quo vis
est videndi, ubi, quia parvae imagines nobis videntur,
propterea pupillae appellantur. Nam parvuli <hi>pupilli</hi> 
dicuntur. Hanc plerique <hi>pupulam</hi> vocant; vocatur
autem <hi>pupilla,</hi> quod sit pura, atque impolluta, ut
sunt puellae. Physici dicunt easdem pupillas, quas
videmus in oculis, morituros ante triduum non habere,
quibus non visis certa est desperatio.</p>
<p>38. Circulus vero quo a pupilla partes albae oculi
separantur discreta nigredine, <hi>corona</hi> dicitur, quod
rotunditate sui ornent ambitum pupillae.</p>
<p> <hi>Volvos</hi> autem quidam appellant ipsos vertices
<pb n="0402B"/>
oculorum ex similitudine bolborum.</p>
<p>39. <hi>Palpebrae</hi> sunt sinus oculorum, a <hi>palpitatione</hi> 
dictae, quia semper moventur. Concurrunt enim
invicem, ut assiduo motu reficiant obtutum. Munitae
sunt autem vallo capillorum, ut et apertis oculis
si quid inciderit repellatur, et somno conniventibus
tanquam involuti quiescant latentes.</p>
<p>40. In summitate autem palpebrarum, locis quibus
se utraeque clausae contingunt, exstant adnati ordine
servato pili, tutelam oculis ministrantes, ne irruentes
facile injurias excipiant, et ex eo noceantur, ut pulveris,
vel cujuscunque crassioris materiae arceant
contactum, aut ipsum quoque aerem concidendo mitificent,
quo tenuem atque serenum faciant visum.</p>
<p>41. <hi>Lacrymas,</hi> quidam a laceratione mentis putant
<pb n="0402C"/>
dictas, alii existimant ideo quod Graeci <foreign xml:lang="greek">δάκρυα</foreign>
vocant.</p>
<p>42. <hi>Cilia,</hi> sunt tegmina quibus cooperiuntur oculi,
et dicta <hi>cilia,</hi> <emph>8</emph> quod <hi>celent</hi> oculos, tegantque tuta
custodia.</p>
<p> <hi>Supercilia</hi> dicta, quia superposita sunt ciliis,
quae idcirco pilis vestita sunt, ut oculis munimenta
praetendant, et sudorem a capite defluentem depellant.</p>
<p> <hi>Intercilium</hi> vero est medium illud inter supercilia,
quod sine pilis est.</p>
<p>43. <hi>Genae</hi> sunt inferiores oculorum partes, unde
<pb n="0403A"/>
barbae inchoant; nam Graece <foreign xml:lang="greek">γένειον</foreign> <hi>barbae.</hi> Hinc et
genae, quod inde incipiant gigni barbae.</p>
<p>44. <hi>Malae</hi> sunt eminentes sub oculis partes ad protectionem
eorum suppositae. Vocatae autem malae,
sive quod infra oculos promineant in rotunditatem,
quae Graeci <foreign xml:lang="greek">μῆλα</foreign> appellant, sive quod sint super maxillas.</p>
<p>45. <hi>Maxillae,</hi> per diminutionem a malis, sicut paxillus
a palo, taxillus a talo.</p>
<p> <hi>Mandibulae</hi> sunt maxillarum partes, ex quo et
nomen factum.</p>
<p> <hi>Barbam</hi> veteres vocaverunt, quod virorum sit,
non mulierum.</p>
<p>46. <hi>Aurium</hi> inditum nomen a vocibus hauriendis,
unde et Virg.: <hi>Vocemque his auribus hausi.</hi> Aut quia
<pb n="0403B"/>
vocem ipsam Graeci <foreign xml:lang="greek">αὐδὴν</foreign> vocant, ab auditu. Per
immutationem enim litterae <hi>aures,</hi> quasi <hi>audes,</hi> nuncupatae
sunt. Vox enim repercussa per anfractus
earum sonum facit, quo sensum excipiant audiendi.
 <hi>Pinnula,</hi> summa pars auris, ab acumine dicta.
 <hi>Pinnum</hi> enim antiqui <hi>acutum</hi> dicebant; unde et <hi>bipennis</hi> 
et <hi>pinna.</hi> </p>
<p>47. <hi>Nares</hi> idcirco nominantur, quia per eas, vel
odor, vel spiritus <hi>nare</hi> non desinit; sive quia nos
odore admonent, ut <hi>norimus</hi> aliquid, <emph>9</emph> et sciamus;
unde e contra inscii ac rudes ignari dicuntur. <hi>Olfecisse</hi> 
enim, veteres <hi>scisse</hi> dicebant. Terentius: <hi>Ac
non totis sex mensibus prius olfecissem, quam ille
quidquam coeperet.</hi> </p>
<p>48. Narium recta pars, propter quod aequaliter sit
<pb n="0403C"/>
in longitudine et rotunditate porrecta, <hi>columna</hi> vocatur;
extremitas ejus <hi>pirula,</hi> a formula pomi
pyri. Quae vero dextra laevaque sunt, <hi>pinnulae,</hi> ab
alarum similitudine, medium autem, <hi>interfinium.</hi> </p>
<p>49. <hi>Os</hi> dictum, quod per ipsum, quasi per ostium,
et cibos intus mittimus, et sputum foras projicimus;
 vel quia inde ingrediuntur cibi, inde egrediuntur
sermones.</p>
<p>50. <hi>Labia</hi> a <hi>lambendo</hi> nominata. Quod autem
superius est, <hi>labium</hi> dicimus, quod inferius, eo quod
grossius sit, <hi>labrum.</hi> Alii virorum <hi>labra,</hi> mulierum <hi>labia</hi> 
 dicunt.</p>
<p>
            <pb n="0404A"/>
          </p>
<p>51. <hi>Linguae</hi> a <hi>tigando</hi> cibum putat Varro nomen
impositum. Alii quod per articulatos sonos
verba ligat. Sicut enim plectrum cordis, ita lingua
illiditur dentibus, et vocalem efficit sonum.</p>
<p>52. <hi>Dentes</hi> Graeci <foreign xml:lang="greek">ὀδόντας</foreign> vocant, et inde Latinum
nomen trahere videntur. Horum primi <hi>Praecisores</hi> 
dicuntur, quia omne quod accipitur ipsi prius
incidunt. Sequentes <hi>canini</hi> vocantur, quorum duo in
dextra maxilla, et duo in sinistra sunt. Et dicti canini,
quia ad similitudinem caninorum existunt, et
canis ex ipsis ossa frangit, <emph>10</emph> sicut et homo, et quod
non possunt priores praecidere, illis tradunt, ut
confringant. Hos vulgus, pro longitudine et rotunditate,
 <hi>colomellos</hi> vocant. Ultimi sunt <hi>molares,</hi> qui
concisa a prioribus atque confracta subigunt et molunt,
<pb n="0404B"/>
atque immassant, unde et molares vocati sunt.</p>
<p>53. Dentium autem numerum discernit qualitas
sexus. Nam in viris plures, in feminis pauciores
existunt.</p>
<p>54. <hi>Gingivae</hi> a <hi>gignendis</hi> dentibus nominatae.
Factae autem sunt, etiam ad decorem dentium, ne
nudi horrori potius quam ornamento existerent.</p>
<p>55. <hi>Palatum</hi> nostrum, sicut coelum, est positum,
et inde <hi>palatum</hi> a <hi>polo</hi> per derivationem. Sed et
Graeci similiter palatum <foreign xml:lang="greek">οὐρανὸν</foreign> appellant, eo quod
pro sui concavitate coeli similitudinem habeat.</p>
<p>56. <hi>Fauces,</hi> a <hi>fundendis</hi> vocibus nominatae, vel
quod per eas <hi>famur</hi> voces.</p>
<p> <hi>Arteriae</hi> vocatae, sive quod per eas a pulmone
aer, hoc est, spiritus fertur; seu quod arctis
<pb n="0404C"/>
et angustis meatibus spiritum vitalem retineant,
unde vocis sonos emittunt, qui soni uno modo sonarent,
nisi linguae motus distantias vocis efficeret.</p>
<p>57. <hi>Tolles</hi> Gallica lingua dicuntur, quas vulgo
per diminutionem <hi>tusillas</hi> vocant, quae in faucibus
turgescere solent.</p>
<p> <hi>Mentum</hi> dictum, quod inde mandibulae oriantur,
vel quod ibi jungantur.</p>
<p>58. <hi>Gurgulio,</hi> a gutture nomen trahit, cujus
meatus ad os et nares pertendit, habens viam, qua
vox ad linguam transmittitur, <emph>11</emph> ut possit verba
collidere, unde et <hi>garrire</hi> dicimus.</p>
<p>
            <pb n="0405A"/>
          </p>
<p>59. <hi>Rumen,</hi> proximum gurgulioni, quo cibus
et potio devoratur. Hinc bestiae quae cibum revocant
ac remandunt, <hi>ruminare</hi> dicuntur.</p>
<p> <hi>Sublinguium,</hi> operculum gurgulionis, quasi
parva lingua, quae foramen linguae recludit operitve.</p>
<p>60. <hi>Collum</hi> dictum, quod sit rigidum et teres,
ut <hi>columna</hi> bajulans caput, et sustentans, quasi
capitolium, cujus anterior pars <hi>gula</hi> vocatur, posterior <hi>cervix.</hi> </p>
<p>61. <hi>Cervix</hi> autem vocata, quod per eam partem
cerebrum ad medullam spinae dirigitur, quasi <hi>cerebri
via.</hi> Veteres autem plurali tantum numero <hi>cervices</hi> 
dicebant; primus Hortensius cervicem singulariter
dixit. Cervix autem numero singulari membrum
<pb n="0405B"/>
ipsum significat ( nam pluraliter contumaciam
saepe demonstrat). Cic. in Verr.: <hi>Praetorem tu
accuses, frange cervicem.</hi> </p>
<p>62. <hi>Humeri</hi> dicti, quasi <hi>armi</hi> ad distinctionem
nominis a pecudibus mutis, ut hi <hi>humeros,</hi> illi <hi>armos</hi> 
habere dicantur, nam proprie <hi>armi</hi> quadrupedum
sunt.</p>
<p> <hi>Ola,</hi> summi humeri pars posterior.</p>
<p>63. <hi>Brachia</hi> a fortitudine nominata, <foreign xml:lang="greek">βαρὺ</foreign> enim
Graece <hi>grave</hi> et <hi>forte</hi> significat. In brachiis enim
tori lacertorum sunt, et insigne musculorum robur
existit. Hi sunt tori, id est, musculi, et dicti <hi>tori,</hi> 
 quod illic viscera <hi>torta</hi> videantur.</p>
<p>64. <hi>Cubitus</hi> dictus, quo ad cibos sumendos in
ipso cubamus.</p>
<p>
            <pb n="0405C"/> <emph>12</emph> <hi>Ulna,</hi> secundum quosdam utriusque manus
extensio est, secundum alios cubitus, quod magis
verum est, quia Graece <foreign xml:lang="greek">ὠλένη</foreign> <hi>cubitus</hi> dicitur.</p>
<p>65. <hi>Alae</hi> subbrachia sunt appellatae, eo quod
ex eis in modum alarum motus brachiorum inchoet,
quas quidam ascillas vocant, quod ex his brachia <hi>cilluntur,</hi> 
 id est, moventur, unde, et <hi>oscilla</hi> dicta
ab eo quod <hi>cillantur,</hi> id est, moveantur, <hi>ora.</hi> Nam
<pb n="0406A"/> <hi>cillere</hi> 
 est <hi>movere.</hi> Has quidam <hi>subhircos</hi> vocant,
propter quod in plerisque hominibus hircorum fetorem
reddant.</p>
<p>66. <hi>Manus</hi> dicta, quod sit totius corporis <hi>munus.</hi> 
Ipsa enim cibum ori ministrat, ipsa operatur
omnia, atque dispensat, per eam accipimus et damus.
Abusive autem <hi>manus</hi> etiam ars, vel artifex,
 unde et <hi>manupretium</hi> dicimus.</p>
<p>67. <hi>Dextra</hi> vocatur a <hi>dando,</hi> ipsa enim pignus pacis
datur, ipsa fidei testis atque salutis adhibetur,
et hoc est illud apud Tullium: <hi>Fidem publicam jussu
senatus dedi,</hi> id est, dextram. Unde et Apostolus: <hi>Dextras dederunt, mihi et Barnabae, societatis.</hi> </p>
<p>68. <hi>Laeva,</hi> quod aptior sit ad levandum. Sinistra
autem vocata, quasi <hi>sine dextra,</hi> sive quod rem
<pb n="0406B"/>
fieri sinat. A <hi>sinendo</hi> enim <hi>sinistra</hi> est nuncupata.</p>
<p>69. <hi>Palma</hi> est manus expansis digitis, sicut contractis, <hi>pugnus.</hi> </p>
<p> <hi>Pugnus</hi> autem a <hi>pugillo</hi> dictus, sicut <hi>palma</hi> ab
expansis <hi>palmae</hi> ramis.</p>
<p>70. <hi>Digiti</hi> nuncupati, vel quod decem sunt,
vel quia decenter juncti existunt. Nam habent in
se et numerum perfectum, et ordinem decentissimum.
Primus <hi>pollex</hi> vocatus, eo quod inter caeteros
polleat virtute et potestate. Secundus <hi>salutaris,</hi> 
seu <hi>demonstratorius,</hi> <emph>13</emph> quia eo fere salutamus,
atque ostendimus.</p>
<p>71. Tertius <hi>impudicus,</hi> quod plerumque per eum
probari insectatio exprimitur. Quartus <hi>annularis,</hi> eo
quod in ipso annulus geritur; idem et <hi>medicinalis,</hi> 
<pb n="0406C"/>
quod eo trita collyria a medicis colliguntur. Quintus <hi>auricularis,</hi> 
 pro eo quod eo aurem scalpimus.</p>
<p>72. <hi>Ungula</hi> ex Graeco vocamus; illi enim has <foreign xml:lang="greek">ὄνυχας</foreign>
dicunt.</p>
<p> <hi>Truncus,</hi> media pars corporis a collo ad inguina.
 De quo Nigidius: <hi>Caput collo vehitur, truncus sustinetur,
coxis, et genibus, cruribusque.</hi> </p>
<p>73. <hi>Thorax,</hi> a Graecis dicitur anterior pars trunci
<pb n="0407A"/>
a collo, usque ad stomachum, quam nos dicimus <hi>arcam,</hi> 
eo quod ibi arcanum sit, id est, secretum,
quo caeteri arcentur. Unde, et <hi>arca,</hi> et <hi>ara</hi> dicta,
quasi <hi>res secretae,</hi> cujus eminentes pulpae <hi>mamillae.</hi> 
Inter quas pars illa ossea <hi>pectus</hi> dicitur, dextra autem
laevaque <hi>costae.</hi> </p>
<p>74. <hi>Pectus</hi> vocatum, quod sit <hi>pexum</hi> inter eminentes
mamillarum partes, unde et <hi>pectinem</hi> dicimus,
quod pexos capillos faciat.</p>
<p> <hi>Mamillae</hi> vocatae, quia rotundae sunt, quasi <hi>malae,</hi> 
per diminutionem scilicet.</p>
<p>75. <hi>Papillae</hi> capita mammarum sunt, quas sugentes
comprehendunt. Et dictae <hi>papillae,</hi> quod eas infantes
quasi <hi>pappant,</hi> dum lac sugunt. Proinde
mamilla est omnis eminentia uberis, papilla vero
<pb n="0407B"/>
breve illud unde lac trahitur.</p>
<p>76. <hi>Ubera</hi> dicta, vel quia lacte uberta, vel
quia uvida, humore scilicet lactis in morem uvarum
plena.</p>
<p>77. <hi>Lac</hi> vim nominis a colore trahit, quod sit
albus liquor, <foreign xml:lang="greek">λευκὸς</foreign> enim Graece <hi>album</hi> dicunt, cujus
natura ex sanguine commutatur; nam post partum si
quid sanguinis nondum fuerit uteri nutrimento <emph>14</emph> 
consumptum, naturali meatu fluit in mammas, et
earum virtute albescens lactis accipit qualitatem.</p>
<p>78. <hi>Cutis</hi> est quae in corpore prima est appellata,
quod ipsa corpori superposita incisionem prima patitur,
 <foreign xml:lang="greek">κοπτὴ</foreign> enim Graece incisio dicitur. Eadem et <hi>pellis,</hi> 
 quod externas injurias corporis tegendo <hi>pellat,</hi> 
pluviasque et ventos solisque ardores perferat.</p>
<p>
            <pb n="0407C"/>
          </p>
<p>79. Pellis autem mox detracta, subacta jam <hi>corium</hi> 
dicitur.</p>
<p> <hi>Corium</hi> autem per derivationem <hi>caro</hi> appellavit,
quod eo tegatur; sed hoc in brutis animalibus
proprium est.</p>
<p>80. <hi>Pori</hi> corporis Graeco nomine appellantur, qui
Latine proprie <hi>spiramenta</hi> dicuntur, eo quod per eos
vivificus spiritus exterius ministretur.</p>
<p>81. <hi>Arvina</hi> est pinguedo cuti adhaerens.</p>
<p> <hi>Pulpa</hi> est caro sine pinguedine, dicta quod palpitet,
resilit enim saepe. Hanc plerique et <hi>viscum</hi> vocant,
propter quod glutinosa sit.</p>
<p>
            <pb n="0408A"/>
          </p>
<p>82. <hi>Membra</hi> sunt partes corporis.</p>
<p> <hi>Artus,</hi> quibus colligantur membra, ab <hi>arctando</hi> 
dicti.</p>
<p>83. <hi>Nervi,</hi> Graeca derivatione appellati, quos illi <foreign xml:lang="greek">νεῦρα</foreign>
 vocant. Alii Latine vocatos nervos putant, eo
quod artuum conjunctiones invicem his inhaereant;
id est, ab <hi>inhaerendo.</hi> Maximam autem virium substantiam
nervos facere certissimum est: nam quanto
fuerint densiores, tanto propensius augescere firmitatem.</p>
<p>84. <hi>Artus</hi> dicti, quod colligati invicem nervis arctentur,
id est, stringantur, quorum diminutiva sunt <hi>articuli.</hi> 
 Nam <hi>artus</hi> dicimus membra majora, ut brachia; <hi>articulos</hi> 
 minora membra, ut digitos. <emph>15</emph>
          </p>
<p>85. <hi>Compago,</hi> capita sunt ossium, dicta, eo
<pb n="0408B"/>
quod sibi compacta nervis, velut glutino quodam
adhaereant.</p>
<p>86. <hi>Ossa</hi> sunt corporis solidamenta. In his enim
positio omnis roburque subsistit. <hi>Ossa</hi> autem ab <hi>usto</hi> 
 dicta, propter quod cremarentur ab antiquis,
sive, ut alii putant, ab <hi>ore,</hi> quod ibi pateant, nam
ubique cute visceribusque obtecta celantur.</p>
<p>87. <hi>Medullae</hi> appellatae, quod madefaciant ossa,
irrigant enim, et confortant.</p>
<p> <hi>Vertibula</hi> sunt summae ossium partes nodis
crassioribus conglobatae; dicta ita, eo quod ad inflexionem
membrorum illa vertantur.</p>
<p>88. <hi>Cartilagines,</hi> ossa mollia, et sine medulla, quod
genus auriculae, et narium discrimen, et costarum
extremitates habent, sive opercula ossium, quae moventur.
<pb n="0408C"/>
Et dictae <hi>cartilagiues,</hi> quod leni attritu carent
dolore, dum flectuntur.</p>
<p>89. <hi>Costas</hi> appellari quidam putant, quod ab ipsis
interiora custodiantur, ut tota mollities ventris vallata
salvetur.</p>
<p>90. <hi>Latus</hi> quia jacentibus nobis <hi>latet.</hi> Est enim
laeva pars corporis, dextro autem lateri habilior
motus est, laevo fortior, et oneri ferendo accommodatior.
Unde et laeva nuncupata, quod aptior sit ad
levandum aliquid, et portandum. Ipsa enim gestat
clypeum, ensem, <emph>16</emph> pharetram, et reliqua onera,
ut expedita sit dextera ad agendum.</p>
<p>
            <pb n="0409A"/>
          </p>
<p>91. <hi>Dorsum</hi> est a cervice usque ad renes;
dictum autem <hi>dorsum,</hi> quod sit superficies durior
corporis, in modum saxi, fortis, et ad portandum,
et ad perpetiendum.</p>
<p>92. <hi>Terga,</hi> quia in ea supini jacemus interra:
quod solus homo potest, nam muta animalia tantum,
aut in ventre, aut in latere jacent; unde in
animalibus terga abusive dicuntur.</p>
<p>93. <hi>Scapula</hi> . . . . .</p>
<p> <hi>Interscaplium,</hi> spatium quod inter scapulas est,
unde et nominatum.</p>
<p>94. <hi>Palae,</hi> sunt dorsi dextra laevaque eminentia
membra, dicta quod in luctando eas premimus, quod
Graeci <foreign xml:lang="greek">παλαίειν</foreign> dicunt.</p>
<p>95. <hi>Spina,</hi> junctura dorsi, dicta eo quod habeat
<pb n="0409B"/>
radiolos acutos, cujus juncturae <hi>spondilia</hi> appellantur,
propter partem cerebri, quae fertur per eos longo
tractu ad caeteras corporis partes.</p>
<p>96. <hi>Sacra spina</hi> est ima perpetuae spinae, quam
Graeci <foreign xml:lang="greek">ἱερὸν ὀστοῦν</foreign> vocant, quoniam primum infante
concepto nascitur. Ideoque ex hostia id primum
a gentilibus diis suis dabatur, unde et <hi>sacra spina</hi> 
dicitur.</p>
<p>97. <hi>Renes,</hi> ait Varro, dictos, quod rivi ab his
obsceni humoris nascantur. Nam venae et medullae
tenuem liquorem desudant in renibus, qui liquor
rursus a renibus calore venereo resolutus decurrit.</p>
<p>98. <hi>Lumbi,</hi> ob libidinis lasciviam dicti, quia in
viris causa corporeae voluptatis in ipsis est, sicut in
umbilico feminis, unde, et ad Job <emph>17</emph> in exordio sermonis
<pb n="0409C"/>
dictum est: <hi>Accinge sicut vir lumbos tuos,</hi> ut
in iis esset resistendi praeparatio, in quibus libidinis
est usitata dominandi occasio.</p>
<p>99. <hi>Umbilicus</hi> est medius locus corporis, dictus
quod sit <hi>umbo iliorum;</hi> unde et <hi>umbo</hi> appellatur locus
in medio clypei, a quo pendet. Ex eo enim infans
in utero pendet, ex eo etiam et nutritur.</p>
<p>100. <hi>Ilium</hi> Graeco sermone appellatum, quod ibi
nos obvolvamus; Graece enim <foreign xml:lang="greek">εἱλύειν</foreign> <hi>obvolvere</hi> dicitur.</p>
<p>101. <hi>Clunes</hi> vocatae, quod sint juxta colum, quod
est longao.</p>
<p> <hi>Nates,</hi> quod in ipsis innitimur dum sedemus;
unde et conglobata est in eis caro, ne prementis
corporis mole ossa dolerent.</p>
<p>
            <pb n="0409D"/>
          </p>
<p>102. <hi>Genitalia</hi> corporis partes (ut nomen ipsum
docet), gignendae sobolis acceperunt vocabulum, quod
<pb n="0410A"/>
his procreatur et gignitur. Haec et <hi>pudenda</hi> pro verecundia,
sive a <hi>pube,</hi> unde et indumento operiuntur.
Dicuntur autem ista et <hi>inhonesta,</hi> quia non habent
eam speciem decoris, sicut membra, quae in promptu
locata sunt.</p>
<p>103. Idem et <hi>veretrum,</hi> quia <hi>viri</hi> est tantum, sive,
quod ex eo <hi>virus</hi> emittitur; nam <hi>virus</hi> proprie dicitur
humor fluens a natura viri.</p>
<p>104. <hi>Testiculi,</hi> per diminutionem a <hi>testibus</hi> dicti,
quorum numerus incipit a duobus. Hi semen calamo
ministrant quod a spinae medulla et renibus et lumbis
suscipiunt ad gratiam procreandi.</p>
<p> <hi>Viscus</hi> est pellis in qua testiculi sunt.</p>
<p>105. <hi>Posteriora</hi> vero vocata, quod retro sunt et a
vultu aversa, ne dum alvum purgamus, inquinaremus
<pb n="0410B"/>
aspectum.</p>
<p> <hi>Meatus,</hi> inde appellatus, quia per eum meant, id
est, egeruntur stercora.</p>
<p>106. <hi>Femora</hi> dicta sunt, quod ea parte a femina
sexus viri discrepet; <emph>18</emph> sunt autem ab inguinibus
usque ad genua.</p>
<p> <hi>Femina</hi> autem, per derivationem femorum, partes
sunt, quibus in equitando tergis equorum adhaeremus;
unde et praeliatores olim <hi>sub feminibus equos admisisse</hi> 
dicebantur.</p>
<p>107. <hi>Coxae,</hi> quasi, conjunctae axes; in ipsis enim
femora moventur, quorum concava <hi>vertebra</hi> vocantur,
quia in eis capita femorum vertuntur.</p>
<p> <hi>Suffragines,</hi> quia subtus franguntur, id est, flectuntur,
non supra, sicut in brachiis.</p>
<p>
            <pb n="0410C"/>
          </p>
<p>108. <hi>Genua,</hi> sunt commissiones femorum et crurum;
et dicta <hi>genua,</hi> eo quod in utero sint genis opposita.
Cohaerent enim ibi sibi, et cognata sunt oculis
lacrymarum indicibus et misericordiae: nam a
genis <hi>genua</hi> dicuntur.</p>
<p>109. Denique complicatum gigni formarique hominem
(dicunt) ita ut genua sursum sint, quibus
oculi formantur, ut cavi, ac reconditi fiant. Ennius: <hi>Atque genua comprimit artagena.</hi> 
 Inde est quod homines,
dum ad genua se prosternunt, statim lacrymantur.
Voluit enim eos natura uterum maternum
rememorari, ubi quasi in tenebris considebant, antequam
venirent ad lucem.</p>
<p>110. <hi>Crura</hi> dicta, quia iis currimus, et gressum
facimus. Sunt autem sub genibus usque ad suras.</p>
<p>
            <pb n="0410D"/> <hi>Tibiae</hi> vocatae, quasi <hi>tubae;</hi> sunt enim et longitudine
et specie similes.</p>
<p>
            <pb n="0411A"/>
          </p>
<p>111. <hi>Talus</hi> dictus a <hi>tolo;</hi> nam tolus est eminens
rotunditas, unde et fastigium templi rotundi <hi>tolus</hi> 
vocatur. Talus autem sub crure est, sub talo <hi>calcanei.</hi> </p>
<p>112. <hi>Pedes,</hi> ex Graeca etymologia nomen sortiti
sunt; hos enim Graeci <foreign xml:lang="greek">πόδας</foreign> dicunt, qui alternis
motibus solo fixi incedunt.</p>
<p>113. <hi>Plantae,</hi> a planitie nuncupatae, quia non
rotundae, ut in quadrupedibus, ne stare non possit
bipes homo, sed planae atque longiores formatae sunt,
ut stabile corpus efficerent. Sunt autem plantae anteriores
partes, quae etiam ex multis ossibus constant. <emph>19</emph>
          </p>
<p>114. <hi>Calcis,</hi> prima pars plantae; a <hi>callo</hi> illi
nomen impositum, quo terram calcamus: hinc, et <hi>calcaneus.</hi> </p>
<p>115. <hi>Solum,</hi> inferior pars pedis, dictum quia
<pb n="0411B"/>
eo terrae vestigia imprimimus, sed et <hi>solum</hi> dicitur
omne quod aliquid sustinet, quasi <hi>solidum,</hi> unde et
terra <hi>solum,</hi> quod cuncta sustineat, et <hi>solum</hi> pedis,
quod totam corporis molem portat.</p>
<p>116. <hi>Viscera,</hi> non tantum intestina dicimus,
sed quidquid sub corio est, a visco, quod est
inter cutem, et carnem. Item <hi>viscera,</hi> vitalia, id
est, circumfusa cordis loca, quasi <hi>viscora,</hi> eo quod
ibi vita, id est, anima contineatur.</p>
<p>117. Item viscera, capita nervorum ex sanguine
et nervis copulata. Eadem <hi>lacerti,</hi> sive <hi>mures,</hi> quia
sic in singulis membris cordis loco sunt, ut sit in
media parte totius corporis cor; appellanturque a
nomine similium animalium sub terra delitescentium.
Nam inde <hi>musculi</hi> a murium similitudine. Iidem
<pb n="0411C"/>
etiam, et <hi>tori,</hi> quod illic viscera torta videantur.</p>
<p>118. <hi>Cor,</hi> a Graeca appellatione derivatum, quod
illi <foreign xml:lang="greek">καρδίαν</foreign> dicunt, sive a <hi>cura.</hi> In eo enim omnis sollicitudo
et scientiae causa manet.</p>
<p> Quod ideo pulmoni vicinum est, ut cum ira
accenditur, pulmonis humore temperetur. Hujus
duae arteriae sunt, e quibus sinistra plus sanguinem
habet, dextra plus spiritum; unde et in dextro
brachio pulsum inspicimus.</p>
<p>119. <hi>Praecordia</hi> vero sunt loca cordi vicina, quibus
sensus percipitur; et dicta <hi>praecordia,</hi> eo quod
ibi sit principium cordis et cogitationis.</p>
<p>
            <pb n="0412A"/> <emph>20</emph> 120. <hi>Pulsus</hi> vocatus, quod palpitet, cujus indicio,
aut infirmitatem intelligimus, aut salutem. Hujus
duplex est motus. Simplex est, qui ex uno saltu constat.
Compositus est, qui ex pluribus motibus inordinatus
et inaequalis existit. Qui motus certa habent
spatia: dactylicum percussum, quandiu sine vitio
sunt; si quando vero citatiores sunt, ut <foreign xml:lang="greek">δορκαδάζοντες,</foreign>
aut leniores, ut <foreign xml:lang="greek">μυρμίζοντες,</foreign> mortis signa sunt.</p>
<p>121. <hi>Venae</hi> dictae, eo quod viae sint natantis sanguinis,
 atque rivi per corpus omne divisi, quibus
universa membra irrigantur.</p>
<p>122. <hi>Sanguis,</hi> ex Graeca etymologia nomen
duxit, quod vegetetur, et sustentetur, et vivat. Sanguis
autem est, dum in corpore est, effusus vero <hi>cruor</hi> 
dicitur. Nam <hi>cruor</hi> vocatus, eo quod effusus decurrit,
<pb n="0412B"/>
vel ab eo quod currendo corruat. Alii autem <hi>cruorem</hi> 
interpretantur <hi>sanguinem corruptum,</hi> qui emittitur.
Alii aiunt vocatum sanguinem, quod suavis sit.</p>
<p>123. Sanguis autem non est integer, nisi in
juvenibus. Nam dicunt physici minui sanguinem per
aetatem, unde in senibus tremor est. Proprie autem
sanguis animae possessio est; inde genas lacerare
in luctu mulieres solent, unde et purpureae vestes,
et flores purpurei mortuis praebentur.</p>
<p>124. <hi>Pulmo,</hi> ex Graeco trahit vocabulum. Graeci
enim <hi>pulmonem</hi> <foreign xml:lang="greek">πλεύμονα</foreign> vocant, eo quod cordis flabellum
sit, in quo <foreign xml:lang="greek">πνεῦμα,</foreign> id est, spiritus inest,
per quod, et agitantur, et moventur, unde et <hi>pulmones</hi> 
vocati sunt. Nam Graece <foreign xml:lang="greek">πνεῦμα</foreign> spiritus dicitur,
qui flando et agitando aerem admittit et rejicit,
<pb n="0412C"/>
a quo moventur pulmones, et palpitant, et aperiendo
se, ut flatum capiant, et stringendo, ut ejiciant. Est
enim organum corporis.</p>
<p>125. <hi>Jecur,</hi> nomen habet eo quod ignis ibi
habea sedem, <emph>21</emph> qui in cerebro subvolat. Inde ad
oculos caeterosque sensus et membra diffunditur, et
calore suo ad se succum ex cibo tractum vertit in sanguinem,
quem ad usum pascendi nutriendique singulis
membris praebet. In jecore autem consistit voluptas,
et concupiscentia, juxta eos qui de physicis disputant.</p>
<p>126. <hi>Fibrae,</hi> jecoris sunt extremitates sicut
extremae partes foliorum in intybis, sive quasi linguae
<pb n="0413A"/>
eminentes. Dictae autem fibrae, quod apud gentiles
in sacris ad Phoebi aras ferebantur ab ariolis,
quibus oblatis atque succensis, responsa acciperent.</p>
<p>127. <hi>Splen</hi> dictus a supplemento ex contraria parte
jecoris, ne vacua existeret, quem quidam etiam risus
causa factum existimant; nam splene ridemus,
felle irascimur, corde sapimus, jecore amamus.
Quibus quatuor elementis constantibus, integrum est
animal.</p>
<p>128. <hi>Fel</hi> appellatum quod sit folliculus gestans
humorem, qui vocatur <hi>bilis.</hi> </p>
<p> <hi>Stomachus,</hi> Graece <hi>os</hi> vocatur, eo quod ostium
ventris sit, et cibum excipiat, atque in intestina transmittat.</p>
<p>129. <hi>Intestina</hi> dicuntur, eo quod corporis interiore
<pb n="0413B"/>
parte cohibentur, quae idcirco longis nexibus in circulorum
ordinata sunt modum, ut susceptas escas paulatim
egerant, et superadditis cibis non impediantur.</p>
<p>130. <hi>Omentum,</hi> membranum quod continet intestinorum
majorem partem, quod <foreign xml:lang="greek">ἐπίπλουν</foreign> Graeci
vocant.</p>
<p> <hi>Disseptum</hi> intestinum, quod discernit ventrem,
et caetera intestina a pulmonibus et a corde.</p>
<p>131. <hi>Caecum</hi> intestinum, quod sit sine foramine,
et exitu, quod Graeci, <foreign xml:lang="greek">τυφλὸν ἔντερον</foreign> dicunt.</p>
<p> <hi>Jejunum,</hi> tenue intestinum, unde et <hi>jejunum</hi> dicitur. <emph>22</emph>
          </p>
<p>132. <hi>Venter</hi> autem, et <hi>alvus,</hi> et <hi>uterus</hi> inter
se differunt. Venter est, qui acceptos cibos digerit,
et apparet extrinsecus, pertinetque a pectore ad
inguina. Et dictus <hi>venter,</hi> quod per totum corpus vitae
<pb n="0413C"/>
alimenta transmittat.</p>
<p>133. <hi>Alvus</hi> est, quae cibum recipit, et purgari solet.
Sallustius: <hi>Simulans sibi alvum purgari.</hi> Et vocatur <hi>alvus,</hi> 
 quod abluatur, id est, purgetur. Ex ipsa enim
sordes stercorum defluunt.</p>
<p>134. <hi>Uterum</hi> solae mulieres habent, in quo concipiunt,
ad similitudinem caliculi. Tamen auctores
uterum pro utriuslibet sexus ventre plerumque ponunt,
nec poetae tantummodo, sed et caeteri.</p>
<p>135. Vocatus autem <hi>uterus,</hi> quod duplex sit, et
 ab utraque in duas se dividat partes, quae in diversum
diffusae ac replexae circumplicantur in modum
cornuum arietis, vel quod interius impleatur fetu.
Hinc et <hi>uter,</hi> quod aliquid intrinsecus habuerit, ut
membra et viscera.</p>
<p>
            <pb n="0413D"/>
          </p>
<p>136. <hi>Aqualiculus</hi> autem proprie porci est, hinc
ad ventrem translatio.</p>
<p> <hi>Matrix</hi> dicitur, quod fetus in ea generetur, semen
enim receptum confovet, confotum corporat, corporatum
in membra distinguit.</p>
<p>
            <pb n="0414A"/>
          </p>
<p>137. <hi>Vulva</hi> vocata, quasi <hi>valva,</hi> id est, janua ventris,
vel quod semen recipiat, vel quod ex ea fetus
procedat.</p>
<p> <hi>Vesica</hi> dicta, quia sicut vas aqua, ita de renibus
urina collecta completur, et humore distenditur,
cujus usus in volucribus non habetur.</p>
<p>138. <hi>Urina</hi> autem dicta, sive quod urat, sive quod ex
renibus egeritur; cujus indicio, et salus, et aegritudo
futura monstratur. Qui humor vulgo <hi>lotium</hi> dicitur,
quod eo lota, id est, munda vestimenta efficiantur. <emph>23</emph>
          </p>
<p>139. <hi>Semen</hi> est quod jactum sumitur, aut a
terra, aut ab utero ad gignendum, vel fructus, vel fetus.
Est enim liquor ex cibi et corporis decoctione factus,
ac diffusus per venas atque medullas, qui inde desudatus
in modum sentinae concrescit in renibus,
<pb n="0414B"/>
ejectusque per coitum, et in utero mulieris susceptus,
calore quodammodo viscerum et menstruali
sanguinis irrigatione formatur in corpus.</p>
<p>140. <hi>Menstrua,</hi> supervacuus mulierum sanguis.
Dicta autem <hi>menstrua</hi> a circuitu lunaris luminis, quo
solet hoc venire profluvium. Luna enim Graece <foreign xml:lang="greek">μήνη</foreign>
dicitur, haec et <hi>muliebria</hi> nuncupantur; nam mulier
solum animal menstruale est.</p>
<p>141. Cujus cruoris contactu fruges non germinant,
acescunt musta moriuntur herbae, amittunt arbores
fetus, ferrum rubigo corripit, nigrescunt aera. Si
qui canes inde ederint in rabiem efferantur. Glutinum
asphalti, quod nec ferro, nec aquis dissolvitur, cruore
ipso pollutum sponte dispergitur.</p>
<p>142. Post plurimos autem dies menstruos
<pb n="0414C"/>
deo semen non est germinabile, quia jam non
est menstrualis sanguis a quo perfusum irrigetur.
Tenue semen locis muliebribus non adhaeret, labitur
enim, nec habet vim adhaerendi. Similiter et crassum
vim non habet gignendi, quia muliebri sanguini
miscere se non potest propter nimiam sui spissitudinem.
Hinc et steriles mares et feminas (dicunt) fieri,
vel per nimiam seminis, vel sanguinis crassitudinem,
vel propter nimiam raritatem.</p>
<p>143. Primum autem aiunt cor hominis fingi,
quod in eo sit, et vita hominis, et sapientia; deinde
quadragesimo die totum opus expleri, quod ex abortionibus,
ut fertur, collectum est. Alii fetus a
capite sumere dicunt exordium; unde et in avium
fetibus primum oculos fingi in ovis videmus.</p>
<p>
            <pb n="0414D"/>
          </p>
<p>144. <hi>Fetus</hi> autem nominatus, quod adhuc in utero
foveatur. Cujus <hi>secundae</hi> dicuntur folliculus qui simul
cum infante nascitur, continetque eum; dictus
ita, quia eum, cum editur, sequitur.</p>
<p>145. Nasci autem patribus similes aiunt, si
<pb n="0415A"/>
paternum semenvalidius sit; <emph>24</emph> matribus, si matris;
hac ratione similes exprimi vultus. Qui autem utriusque
parentis figuram reddunt, aequaliter misto paterno
maternoque semine concipiuntur; avorum
proavorumque similes fieri, quia sicut in terra
multa semina occulta, sic et in nobis semina celantur,
figuras parentum redditura. Ex paterno autem
semine puellas nasci, et ex materno pueros, quia
omnis partus constat duplici semine, cujus pars major
cum invaluit, occupat similitudinem sexus.</p>
<p>146. In corpore nostro quaedam tantum utilitatis
causa facta sunt, ut viscera; quaedam, et utilitatis,
et decoris, ut sensus in facie, et in corpore manus,
ac pedes, quorum membrorum et utilitas magna est,
et species decentissima.</p>
<p>
            <pb n="0415B"/>
          </p>
<p>147. Quaedam tantum decoris, ut mamillae in
viris, et in utroque sexu umbilicus. Quaedam discretionis,
ut in viris genitalia, barba promissa, pectus
amplum; in mulieribus leves genae, et angustum
pectus, ad concipiendos autem et portandos fetus
renes, et latera dilatata. Quod ad hominem, et ad partes
attinet corporis, ex parte dictum est, nunc aetates
ejus subjungam.</p>
</div2>

<div2>
          <head>CAPUT II. <hi>De aetatibus hominis.</hi> </head>
<p>1. Gradus aetatis sex sunt, infantia, pueritia, adolescentia,
juventus, gravitas, atque senectus.</p>
<p>2. Prima aetas, <hi>infantia,</hi> est pueri nascentis ad lucem,
quae porrigitur in septem annis.</p>
<p>3. Secunda aetas, <hi>pueritia,</hi> id est, <hi>pura,</hi> et necdum
<pb n="0415C"/>
ad generandum apta, tendens usque ad decimum
quartum annum.</p>
<p>4. Tertia, <hi>adolescentia,</hi> ad gignendum adulta, quae
porrigitur usque ad vigesimum octavum annum. <emph>25</emph>
          </p>
<p>5. Quarta, <hi>juventus,</hi> firmissima aetatum omnium,
finiens in quinquagesimo anno.</p>
<p>6. Quinta aetas, senioris, id est, <hi>gravitas,</hi> quae est
declinatio a juventute in senectutem, nondum senectus,
sed jam non juventus, quia senioris aetas est
 quam Graeci <foreign xml:lang="greek">πρεσβύτην</foreign> vocant. Nam senex apud
Graecos non <hi>presbyter,</hi> sed <foreign xml:lang="greek">γέρων</foreign> dicitur. Quae aetas
quinquagesimo anno incipiens, septuagesimo terminatur.</p>
<p>
            <pb n="0416A"/>
          </p>
<p>7. Sexta aetas, est <hi>senectus,</hi> quae nullo annorum
tempore finitur, sed post quinque illas aetates quantumcunque
vitae est, senectuti deputatur.</p>
<p>8. <hi>Senium</hi> autem pars est ultima senectutis, dicta
quod sit terminus sextae aetatis. In his igitur sex spatiis
philosophi vitam descripserunt humanam, in
quibus mutatur, et currit, et ad mortis terminum
pervenit. Pergamus ergo breviter per praedictos gradus
aetatum etymologias earum in homine demonstrantes.</p>
<p>9. <hi>Infans</hi> dicitur homo primae aetatis; dictus autem <hi>infans</hi> 
 quia adhuc fari nescit, id est, loqui non potest;
nondum enim bene ordinatis dentibus, minor
est sermonis expressio.</p>
<p>10. <hi>Puer,</hi> a <hi>puritate</hi> vocatus, quia purus est, et
necdum lanuginem floremque genarum habens. Hi
<pb n="0416B"/>
sunt ephebi, id est, a Phoebo dicti, necdum viri,
 sed adolescentuli leves.</p>
<p>11. <hi>Puer</hi> autem tribus modis dicitur, pro nativitate,
ut Esaias: <hi>Puer natus est nobis.</hi> Pro aetate, ut
octennis, decennis. Unde est illud:
<l> <emph>26</emph> Jam puerile jugum tenera cervice gerebat.</l> 
Pro obsequio et fidei puritate, ut Dominus ad prophetam: <hi>Puer meus es tu, noli timere,</hi> 
 dum jam Jeremias
longe pueritiae excessisset annos.</p>
<p>12. <hi>Puella</hi> est parvula, quasi <hi>pulla;</hi> unde et <hi>pupillos,</hi> 
non pro conditione, sed pro aetate puerili vocamus. <hi>Pupilli</hi> 
 autem dicti, quasi, sine oculis, hoc
est, a parentibus orbi. Hi autem vere pupilli dicuntur
quorum patres ante discesserunt quam ab eis
nomen acciperent. Caeteri orbi vocantur <hi>orphani,</hi> 
<pb n="0416C"/>
iidem qui et pupilli; illud enim nomen Graecum est,
hoc Latinum. Nam et in psalmo ubi legitur <hi>Pupillo
tu eris adjutor,</hi> Graecus habet <foreign xml:lang="greek">ὀρφάνῳ.</foreign>
          </p>
<p>13. <hi>Puberes</hi> a <hi>pube,</hi> id est, a pudendis corporis
nuncupati, quod haec loca tunc primum lanuginem
ducunt. Quidam autem ex annis pubertatem existimant,
id est, eum puberem esse qui quatuordecim
annos expleverit, quamvis tardissime pubescat. Certissimum
autem puberem esse, qui et ex habitu corporis
pubertatem ostendat, et generare jam possit.</p>
<p>14. <hi>Puerperae</hi> sunt quae annis puerilibus pariunt.
Unde et Horat.:
<l>Laudantur simili prole puerperae.</l> 

<pb n="0417A"/>
 Et dictae <hi>puerperae,</hi> vel quod primo partu gravantur,
vel quod primum pueros pariunt.</p>
<p>15. <hi>Adolescens</hi> dictus, eo quod sit ad gignendum
adultus, sive a crescere et augeri.</p>
<p>16. <hi>Juvenis</hi> vocatus, quod <hi>juvare</hi> posse incipiat, ut
in bubus juvenci, <emph>27</emph> cum a vitulis discesserint. Est
enim juvenis in ipso aetatis incremento positus, et ad
auxilium praeparatus. Nam juvare hominis est opus
aliquod conferentis. Sicut autem triginta perfectae
aetatis est annus in hominibus, ita in pecudibus ac
jumentis tertius robustissimus.</p>
<p>17. <hi>Vir</hi> nuncupatus, quod major in eo vis est,
quam in femina. Unde et virtus nomen accepit, sive
quod vi agat feminam.</p>
<p>18. <hi>Mulier</hi> vero, a <hi>mollitie,</hi> tanquam <hi>mollier,</hi> detracta
<pb n="0417B"/>
littera, vel mutata, appellata est <hi>mulier.</hi> </p>
<p>19. Utrique enim fortitudine et imbecillitate corporum
separantur. Sed ideo virtus maxima viri, mulieris
minor, ut patiens viro esset, scilicet, ne, feminis
repugnantibus, libido cogeret viros aliud appetere,
aut in alium sexum proruere.</p>
<p>20. Dicitur igitur mulier secundum femineum sexum,
hoc ex non secundum corruptionem integritatis, ex lingua
sacrae Scripturae. Nam Eva statim facta de latere
viri sui, nondum contacta a viro, mulier appellata est,
dicente Scriptura: <hi>Et formavit eam in mulierem.</hi> </p>
<p>21. <hi>Virgo</hi> a viridiore aetate dicta est, sicut <hi>virga</hi> 
 et <hi>vitula.</hi> Alias ab incorruptione, quasi <hi>virago,</hi> 
quod ignoret femineam passionem.</p>
<p>22. <hi>Virago</hi> vocata, quia virum agit, hoc est,
<pb n="0417C"/>
opera virilia facit, et masculini vigoris est. Antiqui
enim fortes feminas ita vocabant. Virgo autem non
recte <hi>virago</hi> dicitur, si non viri officio fungatur. Mulier
vero si virilia opera facit, recte <hi>virago</hi> dicitur,
ut Amazon.</p>
<p>23. Quae vero nunc femina, antiquitus <hi>vira</hi> vocabatur,
sicut a servo <hi>serva,</hi> sicut a famulo <hi>famula,</hi> ita
a viro vira. Hinc et virginis nomen quidam putant.</p>
<p>24. <hi>Femina</hi> vero a partibus femorum dicta, ubi
sexus species a viro distinguitur. <emph>28</emph> Alii Graeca
etymologia <hi>feminam</hi> ab ignea vi dictam putant, quia
vehementer concupiscit. Libidinosiores enim viris
feminae sunt, tam in mulieribus quam in animalibus.
Unde nimius amor apud antiquos <hi>femineus</hi> vocabatur.</p>
<p>25. <hi>Senior</hi> est adhuc viridior. * Ovidius in VI lib.:
<pb n="0418A"/> <hi>Senior, . . . . inter juvenemque, senemque.</hi> 
 Ter.: <hi>Quo
jure sum usus adolescentior.</hi> </p>
<p>26. <hi>Adolescentior</hi> non utique magis adolescens,
sed minus; ut senior minus senex; ubi comparativus
gradus minus significat a positivo. Ergo senior
non satis senex, sicut junior intra juvenem, sicut
pauperior intra pauperem.</p>
<p>27. <hi>Senes</hi> autem dictos quidam putant a sensus
diminutione, eo quod jam prae vetustate desipiant.
 Nam physici dicunt homines stultos esse frigidioris
sanguinis, prudentes calidi. Unde et senes in
quibus jam friget, et pueri in quibus necdum calet,
minus sapiunt; inde est quod convenit sibi infantum
aetas et senum.</p>
<p>28. Senes enim per nimiam aetatem delirant, pueri
<pb n="0418B"/>
per lasciviam et infantiam ignorant quid agant. Senex
autem tantum masculini generis est, sicut anus feminini;
nam anus dicitur sola mulier. <hi>Anus</hi> autem appellata
a multis annis, quasi <hi>annosa.</hi> Nam si commune
esset nomen, cur diceret Terentius senem
mulierem? Hinc et <hi>vetula,</hi> quia vetusta. Sicut autem
a sene senectus, ita ab anu anilitas nominata est. <emph>29</emph>
          </p>
<p>29. <hi>Canities</hi> autem vocata a candore, quasi <hi>ties.</hi> 
 Unde est illud:
<l>Florida juventus, lactea canities,</l>
prout diceret, <hi>candida.</hi> </p>
<p>30. Senectus autem multa secum et bona affert
et mala. Bona, quia nos ab impotentissimis dominis
liberat, voluptatibus imponit modum, libidinis frangit
impetus, auget sapientiam, dat maturiora consilia.
<pb n="0418C"/>
Mala autem, quia senium miserrimum est, debilitate
et odio. Subeunt enim morbi, tristisque senectus.
 Nam duo sunt, quibus minuuntur corporis
vires: senectus et morbus.</p>
<p>31. <hi>Mors</hi> dicta, quod sit amara, vel a Marte, qui
est effector mortium.</p>
<p>32. Tria sunt autem genera mortis: acerba, immatura,
naturalis. <emph>30</emph> Acerba infantium, immatura juvenum,
matura, id est, naturalis senum.</p>
<p>33. <hi>Mortuus</hi> autem ex qua parte orationis declinetur
incertum est. Nam, sicut ait Caesar, ab eo quod
est <hi>morior</hi> in participio praeteriti temporis in <hi>tus</hi> exire
debuit, per unum, scilicet, <hi>u,</hi> non per duo. Nam ubi
geminata est littera, nomen est, non participium,
ut <hi>fatuus, arduus.</hi> Convenienter itaque factum ut
<pb n="0419A"/>
quemadmodum id quod significat non potest agendo,
ita et ipsum nomen non possit loquendo declinari.
Omnis autem mortuus, aut funus est, aut cadaver.</p>
<p>34. <hi>Funus</hi> est, si sepeliatur. Et dictum <hi>funus</hi> a <hi>funibus</hi> 
 accensis, quos ante feretrum papyris cera
circumdatis ferebant.</p>
<p>35. <hi>Cadaver</hi> autem est, si insepultum jacet. Nam <hi>cadaver</hi> 
nominatum a <hi>cadendo,</hi> quia jam stare non potest.
 Quod dum portatur, <hi>exsequias</hi> dicimus; crematum, <hi>reliquias;</hi> 
 conditum jam, <hi>sepultum.</hi> CORPUS autem consuetudine
dicitur, ut illud: <hi>Tunc orpora luce carentum.</hi> </p>
<p>36. <hi>Defunctus</hi> vocatus, quia complevit vitae officium.
Nam dicimus <hi>defunctus officio,</hi> qui officia debita compleverunt,
unde et honoribus functos. Hinc ergo <hi>defunctus,</hi> 
quod ab officio sit vitae depositus, sive quod
<pb n="0419B"/>
sit diem functus.</p>
<p>37. <hi>Sepultus</hi> autem dictus, eo quod jam <hi>sine
pulsu,</hi> et palpitatione est, id est, sine motu. Sepelire
autem est condere corpus. Nam humare obruere dicimus,
hoc est humum injicere.
<emph>31</emph> </p>
        </div2>

<div2>
          <head>CAPUT III. <hi>De portentis.</hi> </head>
<p>1. <hi>Portenta</hi> esse ait Varro, quae contra naturam
nata videntur; sed non sunt contra naturam, quia
divina voluntate fiunt, cum voluntas Creatoris cujusque
conditae rei natura sit. Unde et ipsi gentiles Deum
modo Naturam, modo Deum appellant.</p>
<p>2. Portentum ergo fit non contra naturam, sed
contra quam est nota natura. <hi>Portenta</hi> autem, et <hi>ostenta, monstra,</hi> 
 atque <hi>prodigia,</hi> ideo nuncupantur,
<pb n="0419C"/>
quod portendere, atque ostendere, monstrare, atque
praedicere aliqua futura videntur.</p>
<p>3. Nam <hi>portenta</hi> dicta perhibentur a <hi>portendendo,</hi> 
id est, praeostendendo. <hi>Ostenta</hi> autem quod <hi>ostendere</hi> 
 quidquam futurum videantur. <hi>Prodigia</hi> quod <hi>porro dicant,</hi> 
 id est, futura praedicant. <hi>Monstra</hi> vero
a <hi>monitu</hi> dicta, quod aliquid significandum demonstrent,
sive quod statim monstrent quid appareat, et
hoc proprietatis est; abusione tamen scriptorum plerumque
corrumpitur.</p>
<p>4. Quaedam autem portentorum creationes in significationibus
futuris constitutae videntur. Vult
enim Deus interdum ventura significare per aliqua
nascentium noxia, sicut et per somnos, et per
oracula, quibus praemoneat et significet quibusdam
<pb n="0419D"/>
vel gentibus, vel hominibus futuram cladem,
quod plurimis etiam experimentis probatum est.</p>
<p>5. Xerxi quippe lepus ex equa creata dissolvi regnum
<pb n="0420A"/>
portendit. Alexandro ex muliere monstrum
creatum est, quod superiores corporis partes hominis,
sed mortuas habuerit, inferiores diversarum
bestiarum, sed viventes, significasse repentinam regis
interfectionem: supervixerant enim deteriora melioribus.
Sed haec monstra, <emph>32</emph> quae in significationibus
dantur, non diu vivunt, sed continuo, ut nata
fuerint, occidunt.</p>
<p>6. Inter portentum et portentosum differt. Nam
portenta sunt quae transfigurantur, sicut fertur in
Umbria mulierem peperisse serpentem. Unde Lucanus: <hi>Matremque suus conterruit infans.</hi> 
 Portentosa
vero levem sumunt mutationem.</p>
<p>7. Exempli causa, cum ex digitis nati. Portenta
igitur, vel portentosa, existunt, alia magnitudine
<pb n="0420B"/>
totius corporis ultra communem hominum modum,
 quantus fuit Tityon in novem jugeribus jacens.
 Homero testante; alia, parvitate totius corporis, ut
nani, vel quos Graeci pygmaeos vocant, eo quod sint
statura cubitales; alii magnitudine partium, veluti
capite informi, aut superfluis membrorum partibus,
ut bicipites, et trimani, vel cynodontes, quibus
gemini procedunt dentes.</p>
<p>8. Alii a defectu partium, in quibus altera pars plurimum
deficit ab altera, ut manus a manu, vel pes a
pede. Alii a discissione, ut sine manu aut capite generata,
quos Graeci <hi>steresios</hi> vocant. Alia privimeria,
quando solum caput, aut crus nascitur. Alia quae
in parte transfigurantur, sicut qui leonis habent vultum
vel canis, vel taurinum caput, aut corpus, ut <hi>ex
<pb n="0420C"/>
Pasiphae</hi> memorant genitum Minotaurum, quod Graeci <foreign xml:lang="greek">ἑτερομορφίαν</foreign>
 vocant.</p>
<p>9. Alia, quae ex omni parte transfigurantur in
alienae creationis portentum, ut ex muliere vitulum
dicit historia generatum. Alia, quae sine transfiguratione
mutationem habent locorum, ut oculos
in pectore, vel in fronte, aures supra tempora,
vel sicut Aristoteles tradidit, quemdam in sinistra
parte jecur, in dextera splenem habuisse.</p>
<p>10. Alia secundum connaturationem, ut in alia
manu digiti plures connaturati et cohaerentes reperiuntur,
in alia minus, sive in pedibus. Alia secundum
immaturam et intemperatam creationem, sicut
ii qui dentati nascuntur, sive barbati, vel cani. Alia
complexu <emph>33</emph> plurimarum differentiarum, sicut illud
<pb n="0420D"/>
quod praediximus in Alexandro multiforme portentum.</p>
<p>11. Alia commistione generis: ut <foreign xml:lang="greek">ἀνδρόγυνοι</foreign> qui,
et <foreign xml:lang="greek">ἑρμαφροδίται</foreign> vocantur. <hi>Hcrmaphroditae</hi> autem
<pb n="0421A"/>
nuncupati, eo quod eis uterque sexus appareat. <foreign xml:lang="greek">Ἑρμῆς</foreign>
 quippe apud Graecos Mercurius est; <foreign xml:lang="greek">ἀφροδίτη</foreign>
Venus nuncupatur: hi dextram mamillam virilem,
sinistram muliebrem habentes vicissim coeundo, et
gignunt, et pariunt.</p>
<p>12. Sicut autem in singulis gentibus quaedam monstra
sunt hominum, ita in universo genere humano
quaedam monstra sunt gentium, ut Gigantes, Cynocephali,
Cyclopes, etc.</p>
<p>13. <hi>Gigantes</hi> dicti juxta Graeci sermonis etymologiam,
qui eos <foreign xml:lang="greek">γηγενεῖς</foreign> existimant, id est, <hi>terrigenas,</hi> 
eo quod eos fabulose parens terra immensa mole et
similes sibi genuerit; <foreign xml:lang="greek">γῆ</foreign> enim <hi>terra</hi> appellatur; <foreign xml:lang="greek">γένος</foreign> <hi>genus,</hi> 
 licet et <hi>terrae filios</hi> vulgus vocet, quorum genus
incertum est.</p>
<p>
            <pb n="0421B"/>
          </p>
<p>14. Falso autem opinantur quidam imperiti de
Scripturis sanctis, praevaricatores angelos cum filiabus
hominum ante diluvium concubuisse, et exinde natos
Gigantes, id est, nimium grandes et fortes viros, de
quibus terra completa est.</p>
<p>15. <hi>Cynocephali</hi> appellantur eo quod canina capita
habeant, quosque ipse latratus magis bestias quam
homines confitetur: hi in India nascuntur.</p>
<p>16. <hi>Cyclopes</hi> quoque eadem India gignit, et dicti <hi>Cyclopes,</hi> 
 eo quod unum oculum in fronte media habere
perhibentur. Hi et <foreign xml:lang="greek">ἀγριοφαγίται</foreign> dicuntur,
propter quod solas ferarum carnes edunt. <emph>34</emph>
          </p>
<p>17. <hi>Blemmyas</hi> in Libya credunt truncos sine
pite nasci, et os et oculos habere in pectore. Alios
sine cervicibus gigni, oculos habentes in humeris.</p>
<p>
            <pb n="0421C"/>
          </p>
<p>18. In ultimo autem Orientis monstrosae gentium
facies scribuntur. Aliae sine naribus, aequali totius
oris planitie, informes habentes vultus. Aliae labro
subteriori adeo prominenti, ut in solis ardoribus totam
ex eo faciem contegant dormientes. Aliis concreta
ora esse, modico tantum foramine calamis
avenarum pastus haurientes. Nonnulli sine linguis esse
dicuntur, in vicem sermonis utentes nutu, sive motu.</p>
<p>
            <pb n="0422A"/>
          </p>
<p>19. <hi>Panotios</hi> apud Scythiam esse ferunt, tam diffusa
aurium magnitudine, ut omne corpus ex eis contegant; <foreign xml:lang="greek">πᾶν</foreign>
 enim Graeco sermone <hi>omne,</hi> <foreign xml:lang="greek">ὦτα</foreign> <hi>aures</hi> dicuntur.</p>
<p>20. <hi>Artabalitae</hi> in Aethiopia, proni, ut pecora, ambulare
dicuntur. Quadragesimum aevi annum nullus
supergreditur.</p>
<p>21. <hi>Satyri,</hi> homunciones sunt aduncis naribus,
cornua in frontibus (habent), et caprarum pedibus
similes, qualem in solitudine Antonius sanctus vidit.
Qui etiam interrogatus, Dei servo respondisse fertur,
dicens: <hi>Mortalis ego sum unus ex accolis eremi, quos
vario delusa errore gentilitas Faunos Satyrosque colit.</hi> </p>
<p>22. Dicuntur quidam et silvestres homines, quos
nonnulli <hi>Faunos ficarios</hi> vocant.</p>
<p>23. <hi>Sciopodum</hi> gens fertur esse in Aethiopia, singulis
<pb n="0422B"/>
cruribus, et celeritate mirabili; quos inde <foreign xml:lang="greek">σκιόποδας</foreign>
 Graeci vocant, eo quod per aestum in terra
resupini jacentes, pedum suorum magnitudine adumbrentur. <emph>35</emph>
          </p>
<p>24. <hi>Antipodes,</hi> in Libya plantas versas
habent post crura, et octenos digitos in plantis.</p>
<p>25. <hi>Hippopodes</hi> in Scythia sunt, humanam formam
et equinos pedes habentes.</p>
<p>26. In India ferunt esse gentem, quae <foreign xml:lang="greek">Μακρόβιοι</foreign>
nuncupantur, octo pedum staturam habentes. Est et
gens ibi statura cubitalis, quos Graeci a cubito <hi>Pygmaeos</hi> 
 vocant, de qua supra diximus. Hi montana
Indiae tenent, quibus est vicinus Oceanus.</p>
<p>27. Perhibent et in eadem India esse gentem feminarum,
quae quinquennes concipiunt, et octavum
<pb n="0422C"/>
vitae annum non excedunt.</p>
<p>28. Dicuntur autem et alia hominum fabulosa portenta,
quae non sunt, sed ficta; et in causis rerum interpretantur,
ut Geryonem Hispaniae regem triplici
forma proditum. Fuerunt enim tres fratrestantae concordiae,
ut in tribus corporibus quasi una anima esset.</p>
<p>29. <hi>Gorgones</hi> quoque meretrices crinitas serpentibus
ferunt, quae aspicientes convertebant in lapides,
habentes unum oculum quo invicem utebantur.
<pb n="0423A"/>
Fuerunt autem tres sorores unius pulchritudinis,
quasi unius oculi, quae ita spectatores suos stupescere
faciebant, ut vertere eos putarentur in lapides.</p>
<p>30. <hi>Sirenas</hi> tres fingunt fuisse ex parte virgines,
ex parte volucres, habentes alas, et ungulas; quarum
una voce, altera tibiis, tertia lyra canebat.
Quae illectos navigantes suo cantu in naufragia
trahebant.</p>
<p>31. Secundum veritatem autem meretrices fuerunt,
quae transeuntes quoniam ad egestatem deducebant, iis
fictae sunt inferre naufragia. <emph>36</emph> Alas autem habuisse,
et ungulas, quia amor et volat et vulnerat. Quae inde
in fluctibus commorasse dicuntur, quia fluctus Venerem
creaverunt.</p>
<p>32. <hi>Scyllam</hi> quoque ferunt feminam capitibus
<pb n="0423B"/>
succinctam caninis, cum latratibus magnis, propter
fretum Siculi maris, in quo navigantes verticibus in
se concurrentium undarum exterriti, latrare existimant
undas, quas sorbentis aestus vorago collidit.</p>
<p>33. Fingunt et monstra quaedam irrationalium animantium,
ut <hi>Cerberum</hi> inferorum canem tria capita habentem,
significantes per eum tres aetates per quas mors
hominem devorat, id est, infantiam, juvenuttem, et
senectutem. Quem quidam ideo dictum <hi>Cerberum</hi> 
putant, quasi sit <foreign xml:lang="greek">κρεοβόρος</foreign>, id est, <hi>carnem vorans.</hi> </p>
<p>34. Dicunt et <hi>Hydram</hi> serpentem, cum novem capitibus,
 quae Latine <hi>Excetra</hi> dicitur, quod uno
caeso, tria capita excrescebant. Sed constat Hydram
locum fuisse evomentem aquas, vastantem vicinam
civitatem, in quo uno clauso meatu, multi erumpebant.
<pb n="0423C"/>
Quod Hercules videns, loca ipsa exussit, et sic
aquae clausit meatus.</p>
<p>35. Nam <hi>hydra</hi> ab aqua dicta est. Hujus mentionem
facit Ambrosius in similitudinem haeresium,
dicens: <hi>Haeresis enim, velut quaedam hydra fabularum,
vulneribus suis crevit; et dum saepe reciditur, pullulat,
igni debita, incendioque peritura.</hi> </p>
<p>36. Fingunt et <hi>Chimaeram</hi> triformem bestiam:
ore leonem, postremis partibus draconem, media
<pb n="0424A"/>
capream. Quam quidam physiologi non animal, sed
Lyciae montem esse aiunt, quibusdam locis leones
et capreas nutrientem, quibusdam ardentem, quibusdam
plenum serpentibus. Hunc Bellerophontes
habitabilem fecit, unde Chimaeram dicitur occidisse.</p>
<p>37. <hi>Centauris</hi> autem, id est, hominibus equo mistis,
species vocabulum dedit, quos quidam fuisse equites
Thessalorum dicunt; <emph>37</emph> sed quod discurrentes in
bello, velut unum corpus equorum et hominum viderentur,
inde Centauros fictos asseruerunt.</p>
<p>38. Porro <hi>Minotaurum</hi> nomen sumpsisse ex tauro
et homine, qualem bestiam dicunt fabulose in Labyrintho
inclusam fuisse. De qua Ovidius:
<l>Semibovemque virum, semivirumque bovem.</l>
          </p>
<p>39. <hi>Onocentaurus</hi> autem vocatur, eo quod media
<pb n="0424B"/>
hominis species, media asini esse dicatur, sicut et <hi>Hippocentauri,</hi> 
 quod equorum hominumque in eis
natura conjuncta fuisse putatur.</p>
</div2>

<div2>
          <head>CAPUT IV. <hi>De transformatis.</hi> </head>
<p>1. Scribuntur autem et quaedam monstrosae hominum
transformationes et commutationes in bestias,
sicut de illa maga famosissima Circe, quae socios
quoque Ulyssis mutasse fertur in bestias, et de
Arcadibus, qui, sorte ducti, transnatabant quoddam
stagnum, atque ibi convertebantur in lupos.</p>
<p>2. Nam et Diomedis socios in volucres fuisse conversos,
non fabuloso mendacio, sed historica affirmatione
confirmant. Sed et quidam asserunt strigas ex hominibus
fieri. Ad multa enim latrocinia figurae sceleratorum
<pb n="0424C"/>
mutantur, et sive magicis cantibus, sive herbarum
beneficio, totis corporibus in feras transeunt.</p>
<p>3. Siquidem et per naturam pleraque mutationem
recipiunt, et corrupta in diversas species transformantur,
sicut de vitulorum carnibus putridis apes,
sicut de equis scarabei, de mulis locustae, de cancris
scorpiones. Ovidius:
<l>Concava littorei si demas brachia cancri,</l>
<l>Scorpius exibit, caudaque minabitur unca.</l>
          </p>
</div2>
      </div1>

<div1>
        <head>LIBER DUODECIMUS. DE ANIMALIBUS.</head>

<pb n="0423"/>
<emph>38</emph> 

<div2>
          <head>CAPUT PRIMUM. <hi>De pecoribus et jumentis.</hi> </head>

<pb n="0423D"/>
<p>1. Omnibus animantibus Adam primum vocabula
indidit, appellans unicuique nomen ex praesenti
institutione, juxta conditionem naturae cui serviret.</p>
<p>
            <pb n="0424D"/>
          </p>
<p>2. Gentes autem unicuique animalium ex propria
lingua dederunt vocabula. Non autem secundum Latinam
linguam, atque Graecam, aut quarumlibet gentium
barbararum nomina illa imposuit Adam, sed illa lingua
quae ante diluvium omnium una fuit, quae Hebraea
nuncupatur.</p>
<p>
            <pb n="0425A"/>
          </p>
<p>3. Latine autem <hi>animalia,</hi> sive <hi>animantia</hi> dicta,
quod animentur vita, et moveantur spiritu.</p>
<p>4. <hi>Quadrupedia</hi> vocata, quia quatuor pedibus
gradiuntur, quae dum sint similia pecoribus, tamen
sub cura humana non sunt, ut cervi, damae, onagri,
etc. Sed neque bestiae sunt, ut leones; neque
jumenta, ut usus hominum juvare possint.</p>
<p>5. <hi>Pecus</hi> dicimus omne, quod humana lingua et
effigie caret. Proprie autem <hi>pecorum</hi> nomen iis
animalibus accommodari solet quae sunt, aut ad
vescendum apta, ut oves, et aves, aut in usu hominum
commoda, ut equi et boves.</p>
<p>6. Differt autem inter pecora et pecudes; nam veteres
communiter in significatione omnium animalium <hi>pecora</hi> 
 dixerunt; <hi>pecudes</hi> autem tantum illa animalia,
<pb n="0425B"/>
quae eduntur, quasi <hi>pecuedes.</hi> Generaliter autem <emph>39</emph> 
omne animal <hi>pecus</hi> a <hi>pascendo</hi> vocatur.</p>
<p>7. <hi>Jumenta</hi> nomina inde traxerunt, quod nostrum
laborem, vel onus suo adjutorio subvectando, vel
arando, juvent. Nam bos carpenta trahit, et durissimas
terrae glebas vomere vertit. Equus et asinus
portant onera, et hominum in gradiendo laborem
temperant. Unde et <hi>jumenta</hi> appellantur ab eo quod <hi>juvent</hi> 
 homines, sunt enim magnarum virium animalia.</p>
<p>8. Eadem quoque <hi>armenta,</hi> vel quod sint <hi>apta armis,</hi> 
id est, bello, vel quod his in armis utimur. Alii <hi>armenta</hi> 
 tantum boves intelligunt, ab <hi>arando,</hi> quasi <hi>aramenta,</hi> 
 vel quod sint cornibus <hi>armata.</hi> Discretio
est autem inter armenta et greges; nam armenta
<pb n="0425C"/>
equorum et boum sunt, <hi>greges</hi> vero caprarum et ovium.</p>
<p>9. <hi>Ovis,</hi> molle pecus lanis, corpore inerme, animo
placidum, ab <hi>oblatione</hi> dictum, eo quod apud
veteres in initio non tauri, sed oves in sacrificio
mactarentur. Ex iis quasdam <hi>bidentes</hi> vocant, eo
quod inter octo dentes duos altiores habent, quas
maxime gentiles in sacrificium offerebant.</p>
<p>10. <hi>Vervex,</hi> vel a <hi>viribus</hi> dictus, quod caeteris
<pb n="0426A"/>
ovibus sit fortior, vel quod sit <hi>vir,</hi> id est, masculus,
vel quod <hi>vermem</hi> in capite habeant; quorum excitati
pruritu, invicem se concutiunt, et pugnantes
cum magno impetu feriunt.</p>
<p>11. <hi>Aries,</hi> vel <foreign xml:lang="greek">ἀπὸ τοῦ ἂρεος,</foreign> id est, a <hi>Marte</hi> vocatus,
unde apud nos in gregibus masculi <hi>mares</hi> dicuntur;
sive quod hoc pecus a gentilibus primum aris est
immolatum. <hi>Aries,</hi> quod <hi>aris</hi> imponeretur. Unde est
illud: <hi>Aries mactatur ad aram.</hi> <emph>40</emph>
          </p>
<p>12. <hi>Agnum,</hi> quanquam et Graeci vocent <foreign xml:lang="greek">ἀπὸ
τοῦ ἄγνου,</foreign> quasi <hi>pium,</hi> Latini tamen ideo hoc nomen
habere putant, eo quod prae caeteris animantibus
matrem <hi>agnoscat;</hi> adeo ut etiamsi in magno grege
erraverit, statim balatu recognoscat vocem parentis.</p>
<p>13. <hi>Hoedi</hi> ab <hi>edendo</hi> vocati, parvi enim pinguissimi
<pb n="0426B"/>
sunt, et saporis jucundi; unde et <hi>edere,</hi> inde et <hi>edulium</hi> 
 vocatur.</p>
<p>14. <hi>Hircus,</hi> lascivum animal, et petulcum, et fervens
semper ad coitum, cujus oculi ob libidinem in
transversum aspiciunt, unde et nomen traxit. Nam <hi>hirqui</hi> 
 sunt oculorum anguli secundum Suetonium,
cujus natura adeo calidissima est, ut adamantem
lapidem, quem nec ignis, nec ferri domare valet materia,
solus hujus cruor dissolvat. Majores hirci <hi>Ciniphii</hi> 
 dicuntur a fluvio <hi>Ciniphe</hi> in Libya, ubi grandes
nascuntur.</p>
<p>15. <hi>Capros,</hi> et <hi>capras</hi> a <hi>carpendis</hi> virgultis quidam
dixerunt. <emph>41</emph> Alii, quod captent aspera. Nonnulli a <hi>crepitu</hi> 
 crurum, unde eas <hi>crepas</hi> vocitatas, quae sunt
<pb n="0426C"/>
caprae agrestes, quas Graeci, pro eo quod acutissime
videant, <foreign xml:lang="greek">ἀπὸ τοῦ ὀξὺ δερκέσθαι</foreign> <hi>dorcadas</hi> appellaverunt.</p>
<p>16. Morantur enim in excelsis montibus, et
quamvis de longinquo, vident tamen omnes qui
veniunt. Eaedem autem et <hi>capreae;</hi> eaedem <hi>Ibices,</hi> 
quasi <hi>avices,</hi> eo quod ad instar avium ardua et excelsa
teneant, et in sublimi inhabitent, ita ut de
sublimitate vix humanis obtutibus pateant.</p>
<p>
            <pb n="0427A"/>
          </p>
<p>17. Unde et meridiana pars <hi>Ibices</hi> aves vocat, quae
Nili fluentis inhabitant. Haec itaque animalia, ut diximus,
in petris altissimis commorantur, et si quando
ferarum vel hominum adversitatem persenserint, de
altissimis saxorum cacuminibus sese praecipitantes
in suis se cornibus illaesa suscipiunt.</p>
<p>18. <hi>Cervi</hi> dicti <foreign xml:lang="greek">ἀπὸ τῶν κεράτων,</foreign> id est, <hi>a coraibus.</hi> <foreign xml:lang="greek">Κέρατα</foreign>
 enim Graece <hi>cornua</hi> dicuntur. Hi serpentium
inimici, cum se gravatos in infirmitate persenserint,
spiritu narium eos extrahunt de cavernis,
et, superacta pernicie veneni, eorum pabulo reparantur.
 Dictamnum herbam ipsi prodiderunt. Nam
ea pasti excutiunt acceptas sagittas.</p>
<p>19. Mirantur autem sibilum fistularum. Erectis auribus
acute audiunt, submissis nihil. Si quando immensa
<pb n="0427B"/>
flumina, vel maria transnatant, capita clunibus
praecedentium superponunt, sibique invicem succedentes
nullum laborem ponderis sentiunt.</p>
<p>20. <hi>Tragelaphi</hi> a Graecis nominati, qui dum eadem
specie sint, ut cervi, villosos tamen habent armos,
ut hirci, et menta promissis hirta barbis, qui
non alibi sunt quam circa Phasidem.</p>
<p>21. <hi>Innuli</hi> filii sunt cervorum, ab <hi>innuere</hi> dicti,
quia ad nutum matris absconduntur.</p>
<p> <emph>42.</emph> 22. <hi>Damula</hi> vocata, quod de manu effugiat:
timidum animal et imbelle; de quo Martialis:
<l>Dente timetur aper, defendunt cornua cervum.</l> 
<l rend="indent">Imbelles damae, quid nisi praeda sumus?</l>
          </p>
<p>23. <hi>Lepus,</hi> quasi <hi>levipes,</hi> quia velociter currit.
 Unde et Graece pro cursu <foreign xml:lang="greek">λαγὼς</foreign> dicitur; velox est
<pb n="0427C"/>
enim animal, et satis timidum.</p>
<p>24. <hi>Cuniculi,</hi> genus agrestium animalium, dicti,
quasi <hi>caniculi,</hi> eo quod canum indagine capiantur,
vel excludantur a speluncis.</p>
<p>
            <pb n="0428A"/>
          </p>
<p>25. <hi>Sus</hi> dicta, quod pascua <hi>subigat,</hi> id est, terra
subacta, escas inquirat.</p>
<p> <emph>43</emph> <hi>Verres,</hi> quod grandes habeat <hi>vires.</hi> </p>
<p> <hi>Porcus,</hi> quasi <hi>spurcus.</hi> Ingurgitat enim se coeno,
luto immergit, limo illinit. Horatius: <hi>Et amica luto
sus;</hi> hinc etiam <hi>spurcitia,</hi> vel <hi>spurcus,</hi> nuncupatur.</p>
<p>26. Porcorum pilos <hi>sectas</hi> vocamus, et <hi>setas</hi> a <hi>sue</hi> 
dictas, a quibus et <hi>sutores</hi> vocantur, quod ex setis
suant, id est, consuant pelles.</p>
<p>27. <hi>Aper,</hi> a <hi>feritate</hi> vocatus, ablata <hi>f</hi> littera,
et subrogata <hi>p.</hi> Unde, et apud Graecos <foreign xml:lang="greek">σύαγρος,</foreign>
id est, <hi>ferus</hi> dicitur. Omne enim quod ferum est et
immite, abusive agreste vocamus.</p>
<p>28. <hi>Juvencus</hi> dictus, eo quod <hi>juvare</hi> incipiat
hominum usus in excolenda terra, vel quia apud
<pb n="0428B"/>
gentiles <hi>Jovi</hi> semper ubique juvencus immolabatur,
nunquam taurus. Nam in victimis etiam aetas considerabatur.</p>
<p>29. <hi>Taurus,</hi> Graecum nomen est, sicut et bos.
 Indicis tauris color fulvus est, volucris pernicitas,
pilis in contrarium versis, caput circumflectunt flexibilitate,
qua volunt, tergi duritia omne telum respuunt
immiti feritate.</p>
<p>30. <hi>Bovem</hi> Graeci <foreign xml:lang="greek">βοῦν</foreign> dicunt. Hunc Latini <hi>trionem</hi> 
vocant, eo quod <hi>terram terat,</hi> quasi <hi>terionem</hi> 
Naevius: <hi>Trionum hic moderator rusticus.</hi> Cujus latitudo
pellium a mento ad crura, <hi>palearia</hi> dicuntur, a
pelle ipsa, quasi <hi>pellearia,</hi> quod est generositatis in
bove signum. Boum in sociis eximia pietas. Nam
<pb n="0428C"/>
alter alterum inquirit cum quo ducere collo aratra
consuevit, et frequenti mugitu pium testatur affectum,
si forte defecerit. <emph>44</emph>
          </p>
<p>31. <hi>Vacca</hi> dicta, quasi <hi>boacca.</hi> Est enim ex
<pb n="0429A"/>
qualitate mobilium nominum, sicut leo leaena, draco
dracaena.</p>
<p>32. <hi>Vitulus,</hi> et <hi>vitula,</hi> a <hi>viriditate</hi> vocata sunt, id
est, aetate viridi, sicut <hi>virgo.</hi> Vitula ergo parva est
nondum enixa. Nam enixa, juvenca est, aut vacca.</p>
<p>33. <hi>Bubali</hi> vocati per derivationem, quod sint
similes boum; adeo indomiti, ut prae feritate jugum
cervicibus non recipiant. Hos Africa procreat.</p>
<p>34. <hi>Uri,</hi> agrestes boves sunt in Germania, habentes
cornua in tantum protensa, ut regiis mensis insigni
capacitate ex eis gerulae fiant, dicti <hi>uri</hi> <foreign xml:lang="greek">ἀπὸ τῶν
ὀρῶν.</foreign>
          </p>
<p>35. <hi>Camelis</hi> causa nomen dedit, sive quod quando
onerantur, ut breviores, et humiles fiant, accubant,
quia Graeci <foreign xml:lang="greek">χαμαὶ</foreign> <hi>humile,</hi> et <hi>breve</hi> dicunt; sive quia
<pb n="0429B"/>
curvus est dorso. <hi>Camur</hi> enim verbum Graecum <hi>curvum</hi> 
 significat. Hos licet et aliae regiones mittant,
sed Arabia plurimos. Differunt autem sibi. Nam
Arabici bina tubera in dorso habent, reliquarum regionum
singula.</p>
<p>36. <hi>Dromeda,</hi> genus est camelorum, minoris quidem
staturae, <emph>45</emph> sed velocioris. Unde et nomen
habet. Nam <foreign xml:lang="greek">δρὸμος</foreign> Graece cursus velocitas appellatur.
 Centum enim et amplius millia uno die pergere
solet. Quod animal, sicut bos, et ovis, et camelus
ruminat.</p>
<p>37. <hi>Ruminatio</hi> autem dicta est a <hi>ruma,</hi> eminente
gutturis parte, per quam dimissus cibus a certis animalibus
revocatur.</p>
<p>38. <hi>Asinus</hi> et <hi>asellus</hi> a <hi>sedendo</hi> dictus, quasi <hi>assedus;</hi> 
<pb n="0429C"/>
sed hoc nomen, quod magis equis conveniebat,
ideo hoc animal sumpsit, quia priusquam equos caperent
homines, huic praesidere coeperunt. Animal
quippe tardum, et nulla ratione renitens, statim ut
voluit sibi homo substravit.</p>
<p>39. <hi>Onager</hi> interpretatur <hi>asinus ferus,</hi> <foreign xml:lang="greek">ὄνον</foreign> quippe
Graeci <hi>asinum</hi> vocant, <foreign xml:lang="greek">ἄγριον</foreign> <hi>ferum.</hi> Hos Africa habet
<pb n="0430A"/>
magnos et indomitos, et in deserto vagantes. Singuli
autem feminarum gregibus praesunt. Nascentibus
masculis, zelant, et testiculos eorum morsu detruncant,
quod tamen caventes matres eos in secretis locis
occultant.</p>
<p>40. <hi>Asini Arcadici</hi> dicti, quod ab <hi>Arcadia</hi> primum
vecti sint magni et alti. Minor autem asellus agro
plus necessarius est, quia et laborem tolerat, et negligentiam
propemodum non recusat.</p>
<p>41. <hi>Equi</hi> dicti, eo quod quando quadrigis jungebantur, <hi>aequabantur,</hi> 
 paresque forma et similes cursu
copulabantur.</p>
<p>42. <hi>Caballus</hi> a <hi>cavando</hi> dictus, propter quod gradiens
ungula impressa terram concavet, quod reliqua
<pb n="0430B"/>
animalia non habent; inde et <hi>sonipes</hi> quod pedibus
sonat. <emph>46</emph>
          </p>
<p>43. Vivacitas equorum multa; exsultant enim
in campis, odorantur bellum, excitantur sono tubae
ad praelium, voce accensi ad cursum provocantur,
dolent cum victi fuerint, exsultant cum vicerint.
Quidam hostes in bello sentiunt, adeo ut adversarios
morsu petant. Aliqui etiam proprios dominos recognoscunt,
obliti mansuetudinis, si mutentur; aliqui
praeter dominum nullum dorso recipiunt. Interfectis,
vel morientibus dominis multi lacrymas effundunt.
Solius equi est propter hominem lacrymari, et doloris
affectum sentire. Unde et in centauris, equorum
et hominum natura permista est.</p>
<p>44. Solent etiam ex equorum moestitia, vel alacritate
<pb n="0430C"/>
eventum futurum dimicaturi colligere. Aetas longaeva
equis Persicis, Hunnicis, Epiroticis, ac Siculis,
in annis ultra quinquaginta; brevior autem Hispanis,
ac Numidis, et Gallicis, frequens opinio est.</p>
<p>45. In generosis equis, ut aiunt veteres, quatuor
spectantur: forma, pulchritudo, meritum, atque color.
Forma, ut sit validum corpus, et solidum,
<pb n="0431A"/>
robori conveniens altitudo, latitudo, latus longum,
 venter substrictus, maximae et rotundae clunes,
pectus late patens, corpus omne musculorum densitate
nodosum, pes siccus, et cornu concavo solidatus.</p>
<p>46. Pulchritudo, ut sit exiguum caput, et siccum,
pelle prope ossibus adhaerente, aures breves, et argutae,
oculi magni, nares patulae, erecta cervix, coma densa,
et cauda, ungularum soliditate fixa rotunditas. <emph>47</emph>
          </p>
<p>47. Meritum, ut sit animo audax, pedibus alacer,
trementibus membris, quod est fortitudinis indicium,
quique ex summa quiete facile concitetur, vel
ex citata festinatione non difficile teneatur. Motus
autem equi in auribus intelligitur, virtus in membris
trementibus.</p>
<p>48. Color hic praecipue spectandus: badius, aureus,
<pb n="0431B"/>
roseus, myrteus, cervinus, gilvus, glaucus, scutulatus,
canus, candidus, albus, guttatus, niger. Sequenti
autem ordine, varius ex nigro, badioque distinctus;
reliquus varius color, vel cinereus deterrimus.</p>
<p>49. <hi>Badium</hi> autem antiqui <hi>vadium</hi> dicebant, quod
inter caetera animalia fortius vadat. Ipse est et <hi>spadix,</hi> 
 quem <hi>phoenicatum</hi> vocant, et dictus <hi>spadix</hi> a
colore palmae, quam Siculi <hi>spadicam</hi> vocant.</p>
<p>50. <hi>Glaucus</hi> vero est, veluti pictos oculos habens,
et quodam splendore perfusos; nam <hi>glaucum</hi> veteres
dicebant <hi>album.</hi> </p>
<p> <hi>Gilvus</hi> autem, mellinus color est subalbidus.</p>
<p> <hi>Guttatus,</hi> albus nigris intervenientibus punctis.</p>
<p>51. <hi>Candidus</hi> autem. et <hi>albus</hi> invicem sibi differunt.
<pb n="0432A"/>
Nam <hi>albus</hi> cum quodam pallore est, <hi>candidus</hi> vero,
niveus, et pura luce perfusus.</p>
<p> <hi>Canus</hi> dictus, quia ex candido colore et nigro est.</p>
<p> <hi>Scutulatus</hi> vocatus propter orbes, quos habet
candidos inter purpuras. <emph>48</emph>
          </p>
<p>52. <hi>Varius,</hi> quod vias habeat colorum imparium.
Qui autem albos tantum pedes habent, <hi>petili</hi> 
appellantur; qui frontem albam, <hi>callidi.</hi> </p>
<p>53. <hi>Cervinus</hi> est, quem vulgo <hi>gauranem</hi> dicunt.</p>
<p> <hi>Aeranem</hi> idem vulgus vocat, quod in modum <hi>aerei</hi> 
sit coloris.</p>
<p> <hi>Myrteus</hi> autem est pressus in purpura.</p>
<p>54. <hi>Dossinus</hi> autem dictus, quod sit color ejus
de asino, idem, et <hi>cinereus.</hi> Sunt autem hi de
agresti genere orti, quos <hi>equiferos</hi> dicimus, et proinde
<pb n="0432B"/>
ad urbanam dignitatem transire non possunt.</p>
<p>55. <hi>Mauros</hi> niger est. <hi>Nigrum</hi> enim Graeci <foreign xml:lang="greek">μαῦρον</foreign>
vocant.</p>
<p> <hi>Mannus</hi> vero, equus brevior est, quem vulgo <hi>Buricum</hi> 
 vocant.</p>
<p> <hi>Veredos</hi> antiqui dixerunt, quod veherent rhedas,
id est, ducerent, vel <emph>49</emph> quod vias publicas currant,
per quas et rhedas ire solitum erat.</p>
<p>56. Equorum tria sunt genera, unum generosum,
 praeliis, et oneribus aptum; alterum vulgare, atque
gregarium ad vehendum, non ad equitandum aptum; tertium
ex permistione diversi generis ortum, quod etiam <hi>bigenerum</hi> 
 dicitur, quia ex diversis nascitur, ut mulus.</p>
<p>57. <hi>Mulus</hi> autem a Graeco tractum vocabulum
<pb n="0433A"/>
habet, quod jugo pistorum subactus, tardas molendo
ducat in gyrum molas. Judaei asserunt quod Ana
abnepos Esau equarum greges ab asinis in deserto
ipse fecerit primus ascendi, ut mulorum inde nova
contra naturam animalia nascerentur. Onagros quoque
admissos esse ob hoc ad asinas; et ipsum istiusmodi
reperisse concubitum, ut velocissimi ex his asini
nascerentur.</p>
<p>58. Industria quippe humana diversum animal in
coitum coegit; sicque adulterina commistio ne genus
aliud reperit; sicut, et Jacob contra naturam colorum
similitudines procuravit. Nam tales fetus oves illius
concipiebant, quales umbras arietum desuper ascendentium
in aquarum speculo contemplabantur.</p>
<p>59. Denique et hoc ipsum in equarum gregibus
<pb n="0433B"/>
fieri fertur, ut generosos objiciant equos visibus concipientium,
quo eorum similes concipere et creare
possint. Nam et columbarum dilectores depictas ponunt
pulcherrimas columbas eisdem locis quibus illae
versantur, quo, rapiente visu, similes generent. <emph>50</emph>
          </p>
<p>60. Inde est quod quidam gravidas mulieres jubent
nullos intueri turpissimos animalium vultus, ut
cynocephalos, et simios, ne visibus occurrentes similes
fetus pariant. Hanc enim feminarum esse naturam,
ut quales prospexerint, sive mente conceperint in extremo
voluptatis aestu dum concipiunt, talem et sobolem
procreent. Etenim anima in usu Venerio formas
extrinsecus intus transmittit, eorumque satiata typis,
rapit species eorum in propriam qualitatem.</p>
<p>61. In animantibus <hi>bigenera</hi> dicuntur, quae ex diversis
<pb n="0433C"/>
nascuntur, ut mulus ex equa et asino; burdo
ex equo et asina, hybridae ex apris et porcis,
 tityrus ex ove et hirco, musmo ex capra et ariete;
est autem dux gregis.</p>
</div2>

<div2>
          <head>CAPUT II. <hi>De bestiis.</hi> </head>
<p>1. <hi>Bestiarum</hi> vocabulum proprie convenit leonibus,
pardis, tigribus, lupis, et vulpibus, canibusque
et simiis, ac caeteris, quae vel ore, <emph>51</emph> vel unguibus
<pb n="0434A"/>
saeviunt, exceptis serpentibus. <hi>Bestiae</hi> autem dicti a vi
qua saeviunt.</p>
<p>2. <hi>Ferae</hi> appellatae, eo quod naturali utantur
libertate, et pro desiderio suo <hi>ferantur.</hi> Sunt enim
liberae earum voluntates, et huc atque illuc vagantur,
et quo animus duxerit, eo feruntur.</p>
<p>3. <hi>Leonis</hi> vocabulum ex Graeca origine inflexum
est in Latinum. Graece enim <foreign xml:lang="greek">λέων</foreign> vocatur, et est
nomen nothum, quia ex parte corruptum. <hi>Leaena</hi> 
vero totum Graecum est, sicut, et <hi>dracaena.</hi> Ut autem
leaena <hi>lea</hi> dicatur usurpatum est a poetis. Leo
autem Graece, Latine <hi>rex</hi> interpretatur, eo quod
princeps sit omnium bestiarum.</p>
<p>4. Cujus genus trifarium dicitur. E quibus breves,
et juba crispa, imbelles sunt; longi, et coma
<pb n="0434B"/>
simplici, acres. Animos eorum frons et cauda
indicat. Virtus eorum in pectore, firmitas in capite.
Septi a venatoribus terram contuentur, quo
minus conspectis venabulis terreantur. Rotarum timent
strepitus, sed ignes magis.</p>
<p>5. Cum dormierint, vigilant oculi; cum ambulant,
cauda sua cooperiunt vestigia sua, ne eos venator
inveniat. Cum genuerint catulum, tribus diebus
et tribus noctibus catulus dormire fertur; tunc
deinde patris fremitu, vel rugitu veluti tremefactus
cubilis locus, suscitare dicitur catulum dormientem.</p>
<p>6. Circa hominem leonum natura est benigna, ut
nisi laesi nequeant irasci. Patet enim eorum misericordia
exemplis assiduis. Prostratis enim parcunt;
<pb n="0434C"/>
 captivos obvios repatriare permittunt; hominem <emph>52</emph> 
non nisi in magna fame interimunt. De quibus Lucretius: <hi>Scymnique leonum,</hi> 
 etc.</p>
<p>7. <hi>Tigris</hi> vocata propter volucrem fugam. Ita
enim nominant Persae et Medi sagittam. Est enim
bestia variis distincta maculis, virtute et velocitate
mirabilis, ex cujus nomine flumen <hi>Tigris</hi> appellatur,
quod is rapidissimus sit omnium fluviorum. Has
cretius: magis Hyrcania gignit.</p>
<p>
            <pb n="0435A"/>
          </p>
<p>8. <hi>Panther</hi> dictus, sive quod omnium animalium
amicus sit, excepto dracone; sive quia et sui generis
societate gaudet, et ad eamdem similitudinem quidquid
accipit reddit. <foreign xml:lang="greek">Πᾶν</foreign> enim Graece <hi>omne</hi> dicitur. Bestia
 minutis orbiculis superpicta, ita ut oculatis ex
fulvo circulis, nigra, vel alba distinguatur varietate.</p>
<p>9. Haec semel omnino parturit, cujus causae ratio
manifesta est. Nam cum in utero matris coaluere
catuli, maturisque ad nascendum viribus pollent,
odiunt temporum moras. Itaque oneratam fetibus
vulvam tanquam obstantem partui unguibus
lacerant, effundit illa partum, seu potius dimittit,
dolore cogente. Ita postea corruptis et cicatricosis
sedibus genitale semen infusum non haeret acceptum,
sed irritum resilit. Nam Plinius dicit animalia cum
<pb n="0435B"/>
acutis unguibus frequenter parere non posse. Vitiantur
enim intrinsecus se moventibus catulis.</p>
<p>10. <hi>Pardus,</hi> secundus post pantherem est, genus
varium, et velocissimum, et praeceps ad sanguinem.
Saltu enim ad mortem ruit.</p>
<p>11. <hi>Leopardus</hi> ex adulterio leaenae, et pardi nascitur,
et tertiam originem efficit, sicut et Plinius in naturali
historia dicit leonem eum parda, aut pardum
cum leaena concumbere, et ex utroque coitu degeneres
partus creari, ut mulus et burdo. <emph>53</emph>
          </p>
<p>12. <hi>Rhinoceros</hi> a Graecis vocatus, Latine interpretatur <hi>in nare cornu.</hi> 
 Idem et <hi>monoceros,</hi> id est, <hi>unicornis,</hi> 
 eo quod unum cornu in media fronte habeat
 pedum quatuor, ita acutum, et validum, ut
quidquid impetierit, aut ventilet, aut perforet. Nam
<pb n="0435C"/>
et cum elephante saepe certamen habet, et in ventre
vulneratum prosternit.</p>
<p>13. Tantae autem est fortitudinis, ut nulla venantium
virtute capiatur; sed, sicut asserunt qui
naturas animalium scripserunt, virgo puella proponitur,
<pb n="0436A"/>
quae venienti sinum aperit, in quo ille,
omni ferocitate deposita, caput ponit, sicque soporatus,
velut inermis capitur.</p>
<p>14. <hi>Elephantem</hi> Graeci a magnitudine corporis vocatum
putant, <emph>54</emph> quod formam montis praeferat. Graece
enim <hi>mons</hi> <foreign xml:lang="greek">λόφος</foreign> dicitur. Apud Indos autem a voce <hi>barrus</hi> 
 vocatur. Unde, et vox ejus <hi>barritus</hi> dicitur,
et dentes <hi>ebur.</hi> Rostrum autem <hi>promuscis</hi> dicitur,
quo ille pabulum ori admovet, et est angui similis,
vallo munitus eburno.</p>
<p>15. Hos <hi>boves lucas</hi> dictos ab antiquis Romanis: <hi>boves,</hi> 
 quia nullum animal grandius videbant; <hi>lucas,</hi> 
quia in Lucania illos primus Pyrrhus in praelio objecit
Romanis. Nam hoc genus animantis in rebus bellicis
aptum est. In eis enim Persae, et Indi, ligneis turribus
<pb n="0436B"/>
collocatis, tanquam de muro jaculis dimicant. Intellectu
autem, et memoria multa vigent.</p>
<p>16. Gregatim incedunt, motu quo valent salutant,
murem fugiunt, aversi coeunt, quando autem
parturiunt, in aquis, vel insulis dimittunt fetus propter
dracones, quia inimici sunt, et ab eis implicati necantur.
Biennio autem portant fetus, nec amplius, quam
semel gignunt, nec plures, sed tantum unum.</p>
<p> <emph>55</emph> Vivunt annos trecentos. Apud solam Africam
et Indiam elephanti prius nascebantur; nunc
sola eos India gignit.</p>
<p>17. <hi>Gryphes</hi> vocantur, quod sit animal pennatum,
et quadrupes. Hoc genus ferarum in Hyperboreis
montibus nascitur. Omni parte corporis leones sunt;
<pb n="0436C"/>
alis et facie Aquilis similes, et equis vehementer infesti.
Nam et homines visos discerpunt.</p>
<p>18. <hi>Cameleon</hi> non habet unum colorem, sed diversa
varietate conspersus, ut pardus. Dictus autem
ita (eo quod cameli similitudinem habet et leonis)
<pb n="0437A"/>
hujus cameleonis corpusculum ad colores quos videt
facillima conversione variatur, quod aliorum animalium
non est ita ad conversionem facilis corpulentia.</p>
<p>19. <hi>Cameleopardus</hi> dictus, quod dum sit, ut pardus,
albis maculis superaspersus, collo equo similis,
pedibus bubulis, capite tamen camelo est similis.
Hunc Aethiopia gignit.</p>
<p>20. <hi>Lynx</hi> dictus, quia in luporum genere numeratur:
bestia maculis terga distincta, ut pardus, sed
similis lupo. Unde et ille <foreign xml:lang="greek">λύκος,</foreign> iste <hi>lynx.</hi> Hujus urinam
converti in duritiam pretiosi lapidis dicunt, qui
 <hi>lincurius</hi> appellatur, quod et ipsos lynces sentire
hoc documento probatur; nam egestum liquorem
arenis, in quantum potuerint, contegunt, invidia quadam
naturae, ne talis egestio <emph>56</emph> transeat in usum
<pb n="0437B"/>
humanum. Lynces dicit Plinius secundus extra unum
non admittere.</p>
<p>21. <hi>Castores</hi> a <hi>castrando</hi> dicti sunt. Nam testiculi
eorum apti sunt medicaminibus, propter quod cum
praesenserint venatorem, ipsi se castrant, et morsibus
vires suas amputant. De quibus Cicero in Scauriana: <hi>Redimunt se ea parte corporis propter quam
maxime expetuntur.</hi> 
 Juvenalis:
<l rend="indent">. . . . . . . qui se</l>
<l>Eunuchum ipse facit cupiens evadere damno</l>
<l>Testiculi.</l> 
Ipsi sunt et <hi>fibri,</hi> qui etiam <hi>pontici canes</hi> vocantur.</p>
<p>22. <hi>Ursus</hi> fertur dictus, quod ore suo formet fetus,
quasi <hi>orsus.</hi> Nam aiunt eos informes generare
partus, et carnem quamdam nasci, quam mater lambendo
in membra componit. Unde est illud:
<l>
<pb n="0437C"/>Sic format lingua fetum, cum protulit ursa.</l> 
Sed hoc immaturitas partus facit; denique tricesimo
die generat. Unde evenit ut praecipitata fecunditas
informes procreet. Ursorum caput invalidum; vis
maxima in brachiis, et in lumbis; unde interdum
erecti insistunt.</p>
<p>23. <hi>Lupus</hi> Graeca derivatione in linguam nostram
transfertur. Lupos enim illi <foreign xml:lang="greek">λύκους</foreign> dicunt, <foreign xml:lang="greek">λύκος</foreign>
autem Graece a morsibus appellatur, quod rabie rapacitatis
<pb n="0438A"/>
quaeque invenerit trucidet. Alii lupos vocatos
aiunt, quasi <hi>leopos,</hi> quod quasi leoni, ita sit illi virtus
in pedibus, unde quidquid pede presserit, non vivit.</p>
<p>24. Rapax autem bestia, et cruoris appetens, de
 quo rustici aiunt <emph>57</emph> vocem hominem perdere, si
eum prior lupus viderit. Unde et subito tacenti dicitur: <hi>Lupus est in fabula.</hi> 
 Certe si se praevisum senserit,
deponit feritatis audaciam. Lupi toto anno
non amplius quam dies duodecim coeunt, famem diu
portant, et post longa jejunia multum devorant.
 Lupos Aethiopia mittit cervice jubatos, et tantum
varios, ut nullum colorem illis dicant abesse.</p>
<p>25. <hi>Canis</hi> nomen Latinum Graecam etymologiam
videtur habere. Graece enim <foreign xml:lang="greek">κύων</foreign> dicitur; licet eum
 quidam a <hi>canore</hi> latratus appellatum aestiment, eo
<pb n="0438B"/>
quod insonet, unde et <hi>canere.</hi> Nihil autem sagacius
canibus, plus enim sensus caeteris animalibus habent.</p>
<p>26. Namque soli sua nomina recognoscunt, dominos
suos diligunt; diminorum tecta defendunt; pro
dominis suis se morti objiciunt; voluntarie cum domino
suo ad praedam currunt; corpus domini sui etiam
mortuum non relinquunt. Quorum postremo natura
est, extra homines esse non posse. In canibus duo sunt
(spectanda) aut fortitudo, aut velocitas.</p>
<p>27. <hi>Catuli</hi> abusive dicuntur quarumlibet bestiarum
filii; nam catuli proprie canum sunt, per diminutionem
dicti.</p>
<p>28. <hi>Lycisci</hi> autem dicuntur, ut ait Plinius, canes
nati ex lupis et canibus, cum inter se forte miscentur.
 Solent et Indae feminae canes noctu in silvis
<pb n="0438C"/>
alligatae admitti ad bestias tigres, a quibus insiliri,
et nasci ex eodem fetu canes adeo acerrimos, <emph>58</emph> et
fortes, ut in complexu leones prosternant.</p>
<p>29. <hi>Vulpes</hi> dicta, quasi <hi>volupes.</hi> Est enim volubilis
pedibus, et nunquam rectis itineribus, sed tortuosis
anfractibus currit, fraudulentum animal, insidiisque
decipiens. Nam dum non habuerit escam,
fingit mortem, sicque descendentes, quasi ad cadaver,
aves rapit, et devorat.</p>
<p>
            <pb n="0439A"/>
          </p>
<p>30. <hi>Simiae</hi> Graecum est nomen, id est, pressis naribus.
Unde et <hi>Simias</hi> dicimus, quod suppressis naribus
sint, et facie foeda, rugis turpiter follicantibus,
licet et capellarum sit pressum habere nasum.
Alii simias Latino arbitrantur sermone vocatas, eo
quod multa in eis <hi>similitudo</hi> rationis humanae sentitur,
sed falsum est.</p>
<p>31. Hae elementrum sagaces, nova Luna exsultant,
media et cava tristantur. Fetus quos amant ante se
gestant, neglecti circa matrem haerent. Harum genera
quinque sunt, ex quibus <hi>cercopitheci</hi> caudas habent. Simia
enim cum cauda est quam quidam <foreign xml:lang="greek">οὐρὰν</foreign> vocant.</p>
<p>32. <hi>Sphinges,</hi> villosae sunt comis, mammis prominentibus,
dociles ad feritatis oblivionem.</p>
<p> <hi>Cynocephali,</hi> et ipsi similes simiis, sed facie ad
<pb n="0439B"/>
modum canis, unde et nuncupati.</p>
<p>33. <hi>Satyri,</hi> facie admodum grata, et gesticulatis
motibus inquieti.</p>
<p> <hi>Callitriches,</hi> toto pene aspectu a caeteris distant;
sunt enim in facie producta barba, et lata cauda. <emph>59</emph>
          </p>
<p>34. <hi>Leontophonos,</hi> bestia modica, et ex eo ita
vocata, quia capta exuritur; ejusque cinere aspersae
carnes, et positae per compita semitarum leones necant,
si quantulumcunque ex illis sumpserint.</p>
<p>35. <hi>Histrix,</hi> animal in Africa erinacii simile,
vocatum a stridore spinarum, quas tergo laxatas
emittit, ut canes vulneret insequentes.</p>
<p>36. <hi>Enhydros</hi> bestiola ex eo nuncupata, quod in
aquis versetur, et maxime in Nilo. Quae si invenerit
dormientem Crocodilum, volutat se in lutum primum,
et intrat per os ejus in ventrem, et carpens omnia
<pb n="0439C"/>
interanea ejus, exit viva de visceribus crocodili,
ipso mortuo.</p>
<p>37. <hi>Ichneumon</hi> Graece vocatus, eo quod odore suo
<pb n="0440A"/>
et salubria <emph>60</emph> ciborum et venenosa prodantur. De
quo Dracontius ait: <hi>Praedicit suillus vim cujuscunque
veneni.</hi> Suillus autem a setis est nuncupatus. Hic
etiam serpentes insequitur, qui cum adversus aspidem
pugnat, caudam erigit, quam aspis maxime
incipit observare, quasi minantem, ad quam cum
vim suam transfert, decepta corripitur.</p>
<p>38. <hi>Musio</hi> appellatus, quod muribus infestus sit.
Hunc vulgus <hi>catum</hi> a <hi>captura</hi> vocant. Alii dicunt
quod catat, id est videt. Nam tanto acute cernit, ut
fulgore luminis noctis tenebras superet. Unde et a
Graeco venit <hi>catus,</hi> id est, ingeniosus, <foreign xml:lang="greek">ἀπὸ τοῦ καίεσθαι.</foreign>
          </p>
<p>39. <hi>Furo</hi> a <hi>furvo</hi> dictus, unde et <hi>fur.</hi> Tenebrosos
enim et occultos cuniculos effodit, et ejicit praedam
quam invenerit.</p>
<p>
            <pb n="0440B"/>
          </p>
<p>40. <hi>Melo,</hi> quod sit rotundissimo membro, vel
quod favos petat, et assidue <hi>mella</hi> captet.</p>
</div2>

<div2>
          <head>CAPUT III. <hi>De minutis animantibus.</hi> </head>
<p>1. <hi>Mus</hi> pusillum animal, Graecum illi nomen est;
 quidquid vero <emph>61</emph> ex eo trahitur Latinum fit. Alii
dicunt <hi>mures,</hi> quod ex humore terrae nascuntur. Nam
MUS <hi>terra,</hi> unde et <hi>humus.</hi> His in plenilunio jecur
crescit, sicut quaedam maritima augentur, quae rursus
minuente luna deficiunt.</p>
<p>2. <hi>Sorex,</hi> Latinum est, eo quod rodat, et in modum <hi>serrae</hi> 
 praecidat. Antiqui autem SORICEN <hi>sauricen</hi> 
dicebant, sicut et CLODUM <hi>claudum.</hi> </p>
<p>3. <hi>Mustella</hi> dicta, quasi <hi>mus longus;</hi> nam <hi>telum</hi> 
a longitudine dictum. Haec ingenio subdola, in domibus,
<pb n="0440C"/>
ubi nutrit catulos suos, transfert mutatque
sedem. Serpentes etiam et mures persequitur: duo
autem sunt genera mustellarum. Alterum enim silvestre,
est distans magnitudine, quod Graeci <foreign xml:lang="greek">ἰκτίδας</foreign>
<pb n="0441A"/>
vocant; alterum in domibus oberrans. Falso
autem opinantur qui dicunt mustellam ore concipere,
aure effundere partum.</p>
<p>4. <hi>Musaraneus . . . . .</hi> </p>
<p> <hi>Aranea . . . . .</hi> </p>
<p> Est in Sardinia animal perexiguum, araneae
forma, quae <hi>solifuga</hi> dicitur, quod diem fugiat. In
metallis argentariis plurima est, occulto reptans, et
per imprudentiam supersedentibus pestem facit. <emph>62</emph>
          </p>
<p>5. <hi>Talpa</hi> dicta, quod sit damnata caecitate perpetua,
et tenebris. Est etenim absque oculis, semper
terram fodit, et humum egerit, atque radices subter
frugibus comedit, quam Graeci <foreign xml:lang="greek">ἀσφάλακα</foreign> vocant.</p>
<p>6. <hi>Glires</hi> dicti sunt, quia pingues eos efficit somnus.
 Nam <hi>gliscere</hi> dicimus <hi>crescere.</hi> Hieme enim
<pb n="0441B"/>
tota dormiunt, et immobiles, quasi mortui jacent,
tempore aestivo reviviscunt.</p>
<p>7. <hi>Hericius</hi> animal spinis coopertum, quod exinde
dicitur nominatum, eo quod subrigit se, quando spinis
suis clauditur, quibus undique protectus est contra
insidias. Nam statim ut aliquid praesenserit, primum
se subrigit atque in globum conversus in sua
se arma recolligit. Hujus prudentia quaedam est. Nam
dum absciderit uvam de vite, supinus sese volutat
super eam, et sic eam exhibet natis suis.</p>
<p>8. <hi>Grillus</hi> nomen a sono vocis habet. Hic retro
ambulat, terram terebrat, stridet noctibus; venatur
eum formica circumligata capillo in cavernam ejus conjecta,
afflato prius pulvere, ne se abscondat, ita
formicae complexibus trahitur.</p>
<p>
            <pb n="0441C"/>
          </p>
<p>9. <hi>Formica</hi> dicta, eo quod <hi>ferat micas</hi> farris,
cujus solertia multa. Providet enim in futurum, et
praeparat aestate quod hieme comedat. In messe autem
elegit triticum, hordeum non tangit. <emph>63</emph> Dum
pluit ei super frumentum, totum ejicit. Dicuntur
in Aethiopia esse formicae ad canis formam, quae
arenas aureas pedibus eruunt, quas custodiunt ne quis
auferat, captantesque ad necem persequuntur.</p>
<p>10. <hi>Formicoleon,</hi> ob hoc vocatus, quia est, vel
<pb n="0442A"/>
formicarum leo, vel certe formica pariter, et leo.
Est enim animal parvum, formicis satis infestum,
quod se in pulvere abscondit, et formicas frumenta
portantes interficit. Proinde autem <hi>leo</hi> et <hi>formica</hi> 
vocatur, quia aliis animalibus ut formica est, formicis
autem ut leo est.</p>
</div2>

<div2>
          <head>CAPUT IV. <hi>De serpentibus.</hi> </head>
<p>1. <hi>Anguis</hi> vocabulum omnium serpentium genus,
quod plicari et contorqueri potest. Et inde <hi>anguis,</hi> 
quod <hi>angulosus</hi> sit, et nunquam rectus. Angues autem
apud gentiles pro geniis locorum erant habiti
semper, unde et Persius:
<l>Pinge duos angues, pueri, sacer est locus . . .</l>
          </p>
<p>2. <hi>Coluber,</hi> ab eo dictus, quod <hi>colat umbras,</hi> 
<pb n="0442B"/>
 vel quod in <hi>lubricos</hi> tractus flexibus sinuosis labatur.
Nam <hi>lubricum</hi> dicitur quidquid labitur dum tenetur,
ut piscis, et serpens.</p>
<p>3. <hi>Serpens</hi> autem nomen accepit, quia occultis accessibus <hi>serpit;</hi> 
 non enim apertis passibus, sed
squammarum minutissimis nisibus repit. Illa autem
quae quatuor pedibus nituntur, sicut lacerti, et stelliones,
non serpentes, sed <hi>reptilia</hi> nominantur. Serpentes
autem <hi>reptilia</hi> sunt, quia ventre, et pectore
reptant; quorum tot venena, quot genera; tot pernicies,
quot species; tot dolores, quot colores habentur. <emph>64</emph>
          </p>
<p>4. <hi>Draco</hi> major cunctorum serpentium, sive
omnium animantium super terram. Hunc Graeci <foreign xml:lang="greek">δράκοντα</foreign>
 vocant. Unde et derivatum est in Latinum
<pb n="0442C"/>
ut diceretur <hi>Draco;</hi> qui saepe a speluncis abstractus
fertur in aerem, concitaturque propter eum
aer. Est autem cristatus, ore parvo, et arctis fistulis,
per quas trahit spiritum, et linguam exerit.
Vim autem non in dentibus, sed in cauda habet, et
verbere potius quam rictu nocet.</p>
<p>5. Innoxius autem est a venenis, sed ideo huic ad
mortem faciendam venena non esse necessaria, quia
si quem ligaverit, occidit. A quo nec elephas tutus
<pb n="0443A"/>
est sui corporis magnitudine. Nam circa semitas delitescens,
per quas elephanti solito gradiuntur, crura
eorum nodis illigat, ac suffocatos perimit. Gignitur autem
in Aethiopia, et India in ipso incendio jugis aestus.</p>
<p>6. <hi>Basiliscus</hi> Graece, Latine interpretatur <hi>regulus,</hi> 
eo quod rex serpentium sit, adeo ut eum
videntes fugiant, quia olfactu suo eos necat, nam et
hominem, vel si aspiciat, interimit. Siquidem ad ejus
aspectum nulla avis volans illaesa transit, sed quamvis
procul sit, ejus ore combusta devoratur. <emph>65</emph>
          </p>
<p>7. A mustellis tamen vincitur, quas illic homines
inferunt cavernis in quibus delitescit. Itaque ea visa
fugit, quem illa persequitur, et occidit. Nihil enim parens
ille rerum sine remedio constituit. Est autem
longitudine semipedalis, albis maculis lineatus.</p>
<p>
            <pb n="0443B"/>
          </p>
<p>8. <hi>Reguli</hi> autem, sicut scorpiones, arentia quaeque
sectantur, et postquam ad aquas venerint, <foreign xml:lang="greek">ὑδροφόβους</foreign>
 et lymphaticos faciunt.</p>
<p>9. <hi>Sibilus</hi> idem est qui et Regulus. Sibilo enim
occidit, antequam mordeat, vel exurat.</p>
<p>10. <hi>Vipera</hi> dicta, quod <hi>vi pariat.</hi> Nam cum venter
ejus ad partum ingemuerit, catuli non exspectantes
naturae maturam solutionem, corrosis ejus lateribus,
vi erumpunt cum matris interitu. Lucanus:
<l>Viperei coeunt abrupto corpore nodi.</l>
          </p>
<p>11. Fertur autem quod masculus, ore inserto viperae,
semen exspuat. Illa autem, ex voluptate libidinis, in
rabiem versa, caput maris ore receptum praecidat;
ita fit ut parens uterque pereat, masculus dum coit,
femina dum parturit. Ex vipera autem <hi>pastilli</hi> fiunt,
<pb n="0443C"/>
qui <foreign xml:lang="greek">θηριακοὶ</foreign> vocantur a Graecis.</p>
<p>12. <hi>Aspis</hi> vocata, quod morsu venena immittat et
spargat; <foreign xml:lang="greek">ἰὸς</foreign> enim Graeci <hi>venenum</hi> dicunt, et inde
aspis, quod morsu venenato interimat. Hujus diversa
genera, et species, et dispares effectus ad nocendum:
 fertur autem aspis, cum coeperit pati incantatorem,
qui eam quibusdam carminibus propriis evocat,
ut eam de caverna <emph>66</emph> educat, illa cum exire noluerit,
unam aurem ad terram premit, alteram cauda obturat
et operit; atque ita voces illas magicas non
audiens, non exit ad incantantem.</p>
<p>
            <pb n="0444A"/>
          </p>
<p>13. <hi>Dipsas,</hi> genus aspidis, quae Latine <hi>situla</hi> 
dicitur, quia, quem momorderit, siti perit.</p>
<p>14. <hi>Hypnalis,</hi> genus aspidis dicta; quod somno
necat: hanc sibi Cleopatra apposuit, et ita morte
quasi somno soluta est.</p>
<p>15. <hi>Haemorrhois,</hi> ASPIS nuncupatur, quod sanguinem
sudet, qui ab eo morsus fuerit, ita ut, dissolutis
venis, quidquid vitae est per sanguinem evocet.
Graece enim <hi>sanguis</hi> <foreign xml:lang="greek">αἶμα</foreign> dicitur.</p>
<p>16. <hi>Praester,</hi> aspis semper ore patenti et vaporante
currit. Cujus poeta sic meminit:
<l>Oraque distendens avidus fumantia praestet.</l> 
Hic quem percusserit distenditur, enormique corpulentia
necatur; extuberatum enim putredo sequitur.</p>
<p>17. <hi>Seps,</hi> tabificus aspis, qui dum momorderit
<pb n="0444B"/>
hominem, statim eum consumit, ita ut liquefiat totus
in ore serpentis.</p>
<p>18. <hi>Cerastes</hi> serpens dictus, eo quod in capite cornua
habeat <emph>67</emph> similia arietum, <foreign xml:lang="greek">κέρατα</foreign> enim Graeci <hi>cornua</hi> 
 vocant: sunt autem illi quadrigemina cornicula,
quorum ostentatione, veluti esca illice, sollicitata
animalia perimit. Totum enim corpus arenis
tegit, nec ullum indicium sui praebet, nisi ex ea
parte, qua invitatas aves vel animalia capit. Est
autem flexuosus, plus quam alii serpentes, ita ut
spinam non habere videatur.</p>
<p>19. <hi>Scytale</hi> serpens vocatus, eo quod tanta praefulget
tergi varietate, ut notarum gratia aspicientes
retardet, et quia reptando pigrior est, quos assequi
non valet, miraculo sui stupentes capit. Tanti autem
<pb n="0444C"/>
fervoris est, ut etiam hiemis tempore exuvias corporis
ferventis exponat. De quo Lucanus:
<l>Et scytale sparsis etiam nunc sola pruinis</l>
<l>Exuvias positura suas.</l>
          </p>
<p>20. <hi>Amphisbaena</hi> dicta, eo quod duo capita habeat,
unum in loco suo, alterum in cauda, currens ex
utroque capite, tractu corporis circulato. Haec sola
serpentium frigori se committit, prima omnium procedens.
De qua idem Lucanus:
<l> Et gravis in geminum vergens caput Amphisbaena.</l> 
Cujus oculi lucent veluti lucernae.</p>
<p>
            <pb n="0445A"/>
          </p>
<p>21. <hi>Enhydris,</hi> coluber in aqua vivens. Graeci enim <foreign xml:lang="greek">ὕδωρ</foreign>
 <hi>aquam</hi> vocant.</p>
<p>22. <hi>Hydros,</hi> aquatilis serpens, a quo icti obturgescunt,
cujus quidam morbum <hi>Boam</hi> dicunt, eo
quod fimo <hi>bovis</hi> remedietur.</p>
<p>23. <hi>Hydra,</hi> draco multorum capitum, qualis fuit
in Lerna palude provinciae Arcadiae; haec Latine <hi>excetra</hi> 
 dicitur, quod uno caeso, <emph>68</emph> tria capita excrescebant,
sed hoc fabulosum est. Nam constat <hi>hydram</hi> 
locum fuisse evomentem aquas vastantes vicinam
civitatem, in quo, uno meatu clauso, multi erumpebant.
Quod Hercules videns, loca ipsa exussit, et sic
aquae clausit meatus. Nam <hi>hydra</hi> ab <hi>aqua</hi> dicta est.</p>
<p>24. <hi>Chelydros</hi> serpens, qui et <hi>chersydros</hi> dicitur,
quia et in aquis et in terris moratur. Nam <foreign xml:lang="greek">χέρσον</foreign>
<pb n="0445B"/>
dicunt Graeci <hi>terram,</hi> <foreign xml:lang="greek">ὕδωρ</foreign> <hi>aquam.</hi> Hic per quam
labitur terram fumare facit, quem sic Macer describit:
<l>Seu terga expirant spumantia virus;</l>
<l>Seu terrae fumant, qua teter labitur anguis.</l> 
Et Lucanus:
<l>Tractique via fumante chelydri.</l>
          </p>
<p>25. <hi>Natrix,</hi> serpens aquam veneno inficiens. In
quocunque enim fonte fuerit, eum veneno immiscet,
de quo Lucanus: <hi>Et Natrix violator aquae.</hi> </p>
<p>26. <hi>Cenchris,</hi> serpens inflexuosus, qui semper
iter rectum efficit. De quo Lucanus:
<l>Et semper recto lapsurus limite cenchris.</l> 
Semper enim directus ambulat. Nam si se torserit
dum currit, statim crepat.</p>
<p>27. <hi>Parias,</hi> serpens, qui semper in cauda ambulat,
<pb n="0445C"/>
et sulcum facere videtur. De quo idem Lucanus:
<l>Et contentus iter cauda sulcare parias.</l>
          </p>
<p>28. <hi>Boas,</hi> anguis Italiae immensa mole: persequitur
greges armentorum, et bubulos; et plurimo
lacte irriguis uberibus se innectit, et sugens interimit,
atque inde a <hi>boum</hi> depopulatione <hi>boas</hi> nomen accepit.</p>
<p>
            <pb n="0446A"/>
          </p>
<p>29. <hi>Jaculus</hi> serpens volans, de quo Lucanus: <hi>Jaculique volucres.</hi> 
 Exsiliunt enim in arboribus, et dum
aliquod animal obvium fuerit, <emph>69</emph> <hi>jactant</hi> se super
illud, et perimunt; unde et <hi>jaculi</hi> dicti sunt. In Arabia
autem serpentes sunt cum alis, quae <hi>sirenae</hi> 
vocantur, quae plus currunt ab equis, sed etiam et
volare dicuntur, quorum tantum virus est, ut morsum
ante mors insequatur quam dolor.</p>
<p>30. <hi>Ammodytes</hi> dicta, quod colorem arenae habeat.
De qua poeta:
<l>Quam parvis pictus maculis Thebanus Ophites</l>
<l>Concolor exustis, atque indiscretus arenis</l>
<l>Ammodytes.</l>
          </p>
<p>31. <hi>Seps,</hi> exigua serpens, quae non solum corpus,
sed, et ossa veneno consumit. Cujus poeta sic
meminit:
<l>
<pb n="0446B"/>Ossaque dissolvens cum corpore tabificus seps.</l>
          </p>
<p>32. <hi>Dipsas,</hi> serpens tantae exiguitatis fertur, ut
cum calcatur non videatur. Cujus venenum ante
exstinguit, quam sentiatur, ut facies praeventa morte,
nec tristitiam induat morituri. De quo poeta:
<l>Signiferum juvenem Tyrrheni sanguinis Aulum</l>
<l>Torta caput retro Dipsas calcata momordit.</l> 
<l>Vix dolor, aut sensus dentis fuit.</l>
          </p>
<p>33. <hi>Solpunga,</hi> serpens est quae non videtur.</p>
<p> <hi>Caecula,</hi> dicta, eo quod parva sit, et non habeat
oculos.</p>
<p> <hi>Centupeda,</hi> a multitudine pedum dicta.</p>
<p>34. <hi>Lacertus,</hi> reptilis genus est, vocatus ita, quod
brachia habeat. <emph>70</emph> Genera lacertorum plura, ut botrax,
salamandra, saura, stellio.</p>
<p>
            <pb n="0446C"/>
          </p>
<p>35. <hi>Botrax</hi> dicta, quod ranae habeat faciem; nam
Graeci <hi>ranam</hi> <foreign xml:lang="greek">βότραχον</foreign> vocant.</p>
<p>36. <hi>Salamandra</hi> vocata, quod contra incendia
valeat; cujus inter omnia venena vis maxima est.
Caetera enim singulos feriunt: haec plurimos pariter
interimit; nam si arbori irrepserit, omnia poma
inficit veneno, et eos qui ederint occidit, quin etiam
<pb n="0447A"/>
si vel in puteum cadat, vis veneni ejus potantes
interficit. Ista contra incendia repugnans, ignes
sola animalium exstinguit. Vivit enim in mediis
flammis sine dolore et consumptione, et non solum,
quia non uritur, sed exstinguit incendium.</p>
<p>37. <hi>Saura,</hi> lacertus, qui quando senescit, caecantur
oculi ejus, et intrat in foramen parietis aspicientis
contra Orientem, et orto sole intendit, et illuminatur.</p>
<p>38. <hi>Stellio,</hi> de colore inditum nomen habet. Est
enim tergore pictus lucentibus guttis in modum <hi>stellarum.</hi> 
De quo Ovidius:
<l rend="indent">. . . . . aptumque colori</l>
<l>Nomen habet, variis stellatus corpora guttis.</l> 
 Hic autem scorpionibus adeo contrarius traditur,
ut viso eo pavorem iis afferat, et torporem.</p>
<p>
            <pb n="0447B"/>
          </p>
<p>39. Sunt, et alia serpentium genera, ut <hi>ammodytae,
elephantiae, chamaedracontes.</hi> Postremo quantus nominum,
tantus mortium numerus. Omnes autem serpentes
natura sua frigidae sunt, nec percutiunt, nisi quando
calescunt; nam quando sunt frigidae, nullum tangunt. <emph>71</emph>
          </p>
<p>40. Unde et venena eorum plus die quam nocte
nocent. Torpent enim noctis algore, et merito, quia
frigidi sunt nocturno rore. In se enim adducunt vaporem
gelidae pestes et natura frigidae. Unde et hieme in
nodos torpent, aestate solvuntur.</p>
<p>41. Inde est quod dum quicunque serpentium veneno
percutitur, primum obstupescit; et postea ubi
in illo calefactum ipsum virus exarserit, statim et
hominem exstinguit. Venenum autem dictum, eo
quod per venas vadit. Infusa enim pestis ejus per
<pb n="0447C"/>
venas vegetatione corporis aucta discurrit, et animam
exigit.</p>
<p>42. Unde non potest venenum nocere, nisi hominis
tetigerit sanguinem. Lucanus:
<l>Noxia serpentum est admisto sanguine pestis.</l> 
Omne autem venenum frigidum est, et ideo anima, quae
ignea est, fugit venenum frigidum. In naturalibus bonis,
quae nobis et irrationabilibus animantibus videmus esse
communia, vivacitate quadam sensus serpens excellit.</p>
<p>43. Unde et legitur in Genesi: <hi>Serpens autem erat
sapientior omnibus pecoribus terrae.</hi> Dicit autem Plinius
(si creditur) quod serpentis caput, etiam si cum
duobus evaserit digitis, nihilominus vivit. Unde et
totum corpus objicit pro capite ferientibus.</p>
<p>44. Anguibus universis hebes visus est. Raro in
<pb n="0447D"/>
adversum contuentur, nec frustra, cum oculos non
in fronte habeant, sed in temporibus, adeo ut citius
audiant quam aspiciant. Nullum autem animal in
<pb n="0448A"/>
tanta celeritate linguam movet ut serpens, adeo ut
triplicem linguam habere videatur, cum una sit.</p>
<p>45. Serpentium uda sunt corpora, adeo, ut quacunque
eunt, viam humore designent. Vestigia serpentium
talia sunt, ut cum pedibus carere videantur, costis
tamen, et squammarum nisibus repant, quas a summo
gutture, usque ad imam alvum parili modo dispositas
habent. Squammis enim, quasi unguibus, costis, quasi
cruribus innituntur. <emph>72</emph>
          </p>
<p>46. Unde si in qualibet corporis parte, ab
alvo usque ad caput, ictu caput aliquo collidatur,
debilis reddita cursum habere non possit, quia
ubicunque ictus ille inciderit, spinam solvit, per
quam costarum pedes et motus corporis agebantur.
Serpentes autem diu vivere dicuntur, adeo ut,
<pb n="0448B"/>
deposita vetere tunica, senectutem deponere atque in
juventam redire perhibeantur.</p>
<p>47. Tunicae serpentum <hi>exuviae</hi> nuncupantur, eo
quod iis quando senescunt, sese exuunt, quibus exuti
in juventam redeunt. Dicuntur autem <hi>exuviae</hi> et <hi>induviae,</hi> 
quia <hi>exuuntur</hi> et <hi>induuntur.</hi> </p>
<p>48. Pythagoras dicit de medulla hominis mortui,
quae in spina est, serpentem creari, quod etiam Ovidius
in Metamorphosis libris commemorat, dicens:
<l>Sunt qui cum clauso putrefacta est spina sepulcro,</l>
<l>Mutari credant humanas angue medullas.</l>
          </p>
<p>Quod si creditur, merito evenit ut sicut per serpentem
mors hominis, ita per hominis mortem serpens.
 Fertur autem quod serpens hominem nudum
non sit ausus contingere.
</p>
        </div2>

<div2>
          <head>CAPUT V. <hi>De vermibus.</hi> </head>

<pb n="0448C"/>
<p>1. <hi>Vermis</hi> est animal, quod plerumque de carne,
vel de ligno, vel de quacunque re terrena sine
ullo concubitu gignitur, licet, nonnunquam et de ovis
nascantur, ut scorpio. Sunt autem vermes, aut terrae,
aut aquae, aut aeris, aut carnium, aut frondium, aut
lignorum, aut vestimentorum.</p>
<p>2. <hi>Aranea,</hi> vermis aeris, ab aeris nutrimento cognominata, <emph>73</emph> 
 quae exiguo corpore longa fila deducit, et
telae semper intenta nunquam desinit laborare, perpetuum
sustinens in sua arte suspendium.</p>
<p>3. <hi>Sanguisuga,</hi> vermis aquatilis, dicta, quia sanguinem
sugit. Potantibus enim insidiatur, cumque
illabitur faucibus, vel ibi uspiam adhaerescit, sanguinem
haurit; et cum nimio cruore maduerit, id evomit
<pb n="0448D"/>
quod hausit, ut recentiorem denuo sugat.</p>
<p>4. <hi>Scorpio,</hi> vermis terrenus, qui potius vermibus
ascribitur, non serpentibus: animal armatum aculeo,
<pb n="0449A"/>
et ex eo Graece vocatum, quod cauda figat, et
 arcuato vulnere venena diffundat. Proprium autem
est scorpioni, quod manus palmam non feriat.</p>
<p>5. <hi>Cantharis,</hi> vermis terrenus, qui humano corpori
statim ut fuerit applicatus, sui adustione vesicas efficit
plenas humore.</p>
<p>6. <hi>Multipes,</hi> vermis terrenus, ex multitudine pedum
vocatus, qui contactus, in globulum complicatur.
Nascitur sub petris ex humore et terra.</p>
<p>7. <hi>Limax,</hi> vermis limi dictus, quod in limo, vel de
limo nascatur, unde et sordidus semper et immundus
habetur.</p>
<p>8. <hi>Bombyx,</hi> frondium vermis, ex cujus textura
bombycinum conficitur. Appellatur autem hoc nomine,
ab eo quod evacuetur, dum fila generat, et aer
<pb n="0449B"/>
solus in eo remaneat.</p>
<p>9. <hi>Eruca,</hi> frondium vermis, in oleribus, vel pampino
involuta, ab <hi>erodendo</hi> dicta, de qua meminit
 Plautus: <hi>Imitatus nequam bestiam et maleficam
involutam in pampino.</hi> Implicat se eadem, nec
advolat, ut locusta, ut huc illucque discurrens, semipasta
dimittat; sed permanet perituris frugibus, et
tardo lapsu pigrisque morsibus universa consumit. <emph>74</emph>
          </p>
<p>10. <hi>Teredonas</hi> Graeci vocant lignorum vermes,
quod <hi>terendo</hi> edant. Hos nos <hi>termites</hi> dicimus. Ita
enim apud Latinos ligni vermes vocantur, quos tempore
importuno caesae arbores gignunt.</p>
<p>11. <hi>Tinea,</hi> vestimentorum vermis, dicta, quod <hi>teneat,</hi> 
et eousque insideat, quoad erodat. Inde pertinax
eo quod in eamdem rem identidem urgeat.</p>
<p>
            <pb n="0449C"/>
          </p>
<p>12. <hi>Vermes carnium,</hi> hemicraneus, lumbricus, ascaridae,
costi, pediculi, pulices, lendes, tarmus, ricinus,
usia, cimex.</p>
<p>13. <hi>Hemicranius,</hi> vermis capitis vocatur.</p>
<p> <hi>Lumbricus,</hi> vermis intestinorum, dictus, quasi <hi>lubricus,</hi> 
 quia labitur, vel quod in lumbis sit.</p>
<p> <hi>Ascaridae . . . .</hi> </p>
<p> <hi>Costi . . . .</hi> </p>
<p>14. <hi>Pediculi,</hi> vermes cutis, a <hi>pedibus</hi> dicti. Unde
et <hi>pediculos</hi> dicuntur, quibus pediculi in corpore
effervescunt.</p>
<p>
            <pb n="0450A"/>
          </p>
<p>15. <hi>Pulices</hi> vero vocati sunt, quod ex <hi>pulvere</hi> magis
nutriantur.</p>
<p> <hi>Lendes . . . .</hi> </p>
<p> <hi>Tarmus,</hi> vermis est lardi.</p>
<p> <hi>Ricinus,</hi> vermis canis, vocatus eo quod haeret
in auribus canum, <foreign xml:lang="greek">κύων</foreign> enim Graece <hi>canis</hi> est.</p>
<p>16. <hi>Usia,</hi> vermis est porci, appellata quia <hi>urit.</hi> 
Nam ubi momorderit, adeo locus ardet, ut statim ibi
vesicae fiant.</p>
<p>17. <hi>Cimex,</hi> de similitudine cujusdam herbae vocatus,
cujus fetorem habet.</p>
<p>18. Proprie autem vermis in carne putri nascitur,
tinea in vestimentis, <emph>75</emph> eruca in olere, teredo in
ligno, tarmus in lardo.</p>
<p>19. <hi>Vermis,</hi> non, ut serpens, apertis passibus, vel
<pb n="0450B"/>
squammarum nisibus repit, quia non est illi spinae
rigor, ut colubro, sed in directum corpusculi sui partes
gradatim porrigendo contractas, contrahendo
porrectas motum explicat, sicque agitatus perlabitur.</p>
</div2>

<div2>
          <head>CAPUT VI. <hi>De piscibus.</hi> </head>
<p>1. <hi>Pisces</hi> dicti, unde et pecus, a <hi>pascendo,</hi> scilicet.</p>
<p>2. <hi>Reptilia</hi> ideo dicuntur haec quae natant, eo
quod reptandi habeant speciem et naturam; quamvis
se in profundum immergant, tamen in natando
repunt. Unde et ait David: <hi>Hoc mare magnum et 
 spatiosum; illic reptilia, quorum non est numerus.</hi> </p>
<p>3. <hi>Amphibia</hi> sunt quaedam genera piscium, dicta
eo quod ambulandi in terris usum et natandi in aquis
<pb n="0450C"/>
officium habeant. <foreign xml:lang="greek">Ἀμφὶ</foreign> etiam Graece <hi>utrumque</hi> dicitur,
id est, quia in aquis, et in terris vivunt, ut
phocae, crocoditi, hippopotami, hoc est, equi fluviales.</p>
<p>4. Pecoribus autem et bestiis, et volatilibus ante
homines nomina imposuerunt, quam piscibus, quia
prius visa sunt et cognita. Piscium vero postea paulatim,
cognitis generibus, nomina instituta sunt, aut
ex similitudine terrestrium animalium, aut ex specie
propria, sive moribus, seu colore, vel figura, aut sexu.</p>
<p>5. Ex similitudine terrestrium, ut ranae, leones,
<pb n="0451A"/>
et vituli, et nigri merulae, et pavi diverso colore,
collo et dorso picti, et turdi <emph>76</emph> albovarii, et caetera
quae sibi juxta species terrestrium animalium nomina
vindicarunt. Ex moribus terrestrium, ut canes in
mari a terrenis canibus nuncupati, quod mordeant.
Et lupi, quod improba voracitate alios persequantur.</p>
<p>6. A colore, ut umbrae, quia colore umbrae sunt;
et auratae, quia in capite auri colorem habent; et
varii a varietate, quos vulgo tructas vocat. A figura,
ut orbis, quia rotundus est, totusque in capite
constat, ut solea, quod sit instar calciamentorum soliis.
A sexu, ut musculus, quod sit balenae masculus,
ejus enim coitu concipere haec bellua perhibetur.
 Hinc, et musculi cochlearum, quorum lacte concipiunt
ostreae.</p>
<p>
            <pb n="0451B"/>
          </p>
<p>7. <hi>Balenae</hi> autem sunt immensae magnitudinis bestiae,
ab emittendo, et fundendo aquas vocatae. Caeteris
enim bestiis maris altius jaciunt undas: <foreign xml:lang="greek">βάλλειν</foreign>
enim Graece <hi>emittere</hi> dicitur.</p>
<p>8. <hi>Cete</hi> dicta, <foreign xml:lang="greek">τὸ κῆτος, καὶ τὰ κήτη,</foreign> hoc est, ob immanitatem. <emph>77</emph> 
 Sunt enim ingentia genera belluarum,
et aequalia montium corpora, qualis cetus excepit
Jonam, cujus alvus tantae magnitudinis fuit, ut instar
obtineret inferni, dicente propheta: <hi>Exaudivit me de
ventre inferni.</hi> </p>
<p>9. <hi>Equi marini,</hi> quod prima parte equi sunt, postrema
solvuntur in piscem.</p>
<p> <hi>Phocas,</hi> dicunt esse boves marinos, quasi <hi>boacas.</hi> </p>
<p>10. <hi>Caerulei</hi> a colore appellati; nam caeruleum est
viride cum nigro, ut est mare.</p>
<p>11. <hi>Delphines</hi> certum habent vocabulum, quod
<pb n="0451C"/>
voces hominum sequantur, vel quod ad symphoniam
gregatim conveniant: nihil in mari velocius
<pb n="0452A"/>
istis, nam plerumque salientes naves transvolant.
Quando autem praeludunt in fluctibus, et undarum se
molibus saltu praecipiti feriunt, tempestates significare
videntur: hi proprie <hi>Simones</hi> nominantur.
 Est et Delphinum genus in Nilo dorso serrato, qui
crocodilos, tenera ventrium secantes, interimunt.</p>
<p>12. <hi>Porci marini,</hi> qui vulgo vocantur <hi>suilli,</hi> qui
dum escam quaerunt, more suis terram sub aquis fodiunt.
Circa guttur enim habent oris officium, et
nisi rostrum arenis immergant, pastum non colligunt.</p>
<p>13. <hi>Corvi,</hi> a <hi>cordis voce</hi> dicti, quia grunniunt pectore,
suaque voce proditi capiuntur. <emph>78</emph>
          </p>
<p>14. <hi>Thynni</hi> nomen Graecum habent. Hi ingrediuntur
veris tempore: intrant dextro latere, laevo
<pb n="0452B"/>
exeunt. Hoc inde creduntur facere, quod dextris
oculis acutius videant, quam sinistris.</p>
<p>15. <hi>Gladius</hi> dicitur, eo quod rostro mucronato
sit, et ob hoc naves perfossas mergit.</p>
<p>16. <hi>Serra</hi> nuncupata, quia serratam cristam habet,
et subternatans navem secat.</p>
<p>17. <hi>Scorpio</hi> dictus, quia laedit, dum manu tollitur.
 Tradunt decem cancris cum ocimi manipulo alligatis,
omnes qui ibi sunt scorpiones ad eum locum
congregari.</p>
<p>18. <hi>Aranea,</hi> genus piscis, dictus quod aure feriat,
habet enim stimulos, quibus percutit.</p>
<p>19. <hi>Crocodilus,</hi> a <hi>creoceo</hi> colore dictus, gignitur in
Nilo, animal quadrupes in terra, et in aquis valens,
 longitudine plerumque viginti cubitorum,
<pb n="0452C"/>
dentium et unguium immanitate armatum, tantaque
cutis duritia, ut quamvis fortium ictus lapidum
tergo repercussus non sentiat.</p>
<p>
            <pb n="0453A"/>
          </p>
<p>20. Nocte in aquis, die humi quiescit; ova in terra
ovet; masculus et femina vices servant. Hunc,
pisces quidam serratam <emph>79</emph> habentes, cristam tenera
ventrium desecantes, interimunt. Solus ex animalibus
superiorem maxillam movere dicitur.</p>
<p>21. <hi>Hippopotamus</hi> vocatus, quod sit equo similis
dorso, juba et hinnitu, rostro resupinato, aprinis
dentibus, cauda tortuosa (ungulis bifidis). Die
in aquis commoratur; nocte segetes depascitur, et
hunc Nilus gignit.</p>
<p>22. <hi>Pagrum,</hi> quem Graeci <foreign xml:lang="greek">φάγρον</foreign> ideo nuncupant,
quod duros dentes habeat, ita ut ostreis in mari
alatur.</p>
<p>23. <hi>Dentix,</hi> pro multitudine, et granditate dentium
dictus.</p>
<p>
            <pb n="0453B"/> <hi>Lepus,</hi> a similitudine capitis nuncupatus.</p>
<p>24. <hi>Lupum,</hi> ut dictum est, aviditas appellavit,
piscem in captura ingeniosum; denique reti circumdatus
fertur arenas arare cauda, atque ita conditus
transire rete.</p>
<p>25. <hi>Mullus</hi> vocatus, quod <hi>mollis</hi> sit, atque tenerrimus,
cujus cibo tradunt libidinem inhiberi, oculorum
autem aciem hebetari; homines vero, a quibus
saepe pastus est, piscem olent. <hi>Mullus</hi> in vino <emph>80</emph> 
 necatus iis qui inde biberint taedium vini affert.</p>
<p>26. <hi>Mugilis</hi> nomen habet, quod sit <hi>multum agilis;</hi> 
nam ubi dispositas senserit piscatorum insidias, confestim
retrorsum rediens ita transilit rete, ut volare
piscem videas.</p>
<p>27. <hi>Melanurus,</hi> eo quod nigram caudam habeat,
<pb n="0453C"/>
et nigras pennas, et in corpore lineas nigras; <foreign xml:lang="greek">μέλαν</foreign>
enim Graeci <hi>nigrum</hi> vocant.</p>
<p>28. <hi>Glaucus</hi> a colore dictus, eo quod albus sit
 Graeci enim <hi>album</hi> <foreign xml:lang="greek">λευκὸν</foreign> dicunt. Hic aestate raro
apparet, nisi tantum in nubilo.</p>
<p>
            <pb n="0454A"/>
          </p>
<p>29. <hi>Thymallus</hi> ex flore nomen accepit. Thymus
quippe flos appellatur, nam dum sit specie gratus,
et sapore jucundus, tamen sicut flos fragrat, et corpore
odores aspirat.</p>
<p>30. <hi>Scarus</hi> dictus, eo quod solus escam ruminare
perhibetur, denique alii pisces non ruminant.
Tradunt autem hunc ingeniosum esse. Namque inclusum
nassis, non fronte erumpere, nec infestis viminibus
caput inserere, sed aversum caudae ictibus
crebris laxare fores, atque ita retrorsum redire;
quem luctatum ejus si forte alius scarus extrinsecus
videat, apprehensa mordicus cauda, adjuvare nisus
erumpentis.</p>
<p>31. <hi>Sparus</hi> a lancea missili traxit nomen, quod
ejusdem figurae sit. Terrestria enim prius inventa
<pb n="0454B"/>
sunt quam marina; nam <hi>sparus</hi> 
est telum rusticanum
missile, a <hi>spargendo</hi> dictum.</p>
<p>32. <hi>Australis piscis,</hi> sive quia aquarum undam
suo ore suscipit, sive quia tunc hic piscis oritur,
quo tempore tendere in occasum pleiades coeperint. <emph>81</emph>
          </p>
<p>33. <hi>Hamio,</hi> saxatilis, dextra sinistraque lateribus
virgis puniceis perpetuis, aliisque discoloribus,
designatur: dictus <hi>hamio,</hi> quia non capitur nisi <hi>hamo.</hi> </p>
<p>34. <hi>Echeneis,</hi> parvus et semipedalis pisciculus
nomen sumpsit, quod navem adhaerendo retineat.
Ruant licet venti, et saeviant procellae, navis
tamen, quasi radicata in mari stare videtur, nec
moveri, non retinendo, sed tantummodo adhaerendo.
<pb n="0454C"/>
Hunc Latini <hi>remoram</hi> appellaverunt, eo quod cogat
stare navigia.</p>
<p>35. <hi>Uranoscopus</hi> vocatur ab oculo quem in capite
habet, a quo semper supra intendit.</p>
<p>36. <hi>Milvago</hi> nominatus, quia evolat super
<pb n="0455A"/>
aquam; quoties autem cernitur extra aquam volitans,
tempestates mutari (designat).</p>
<p>37. <hi>Squatus</hi> dictus, quod sit <hi>squammis</hi> acutis;
unde et ejus cute lignum politur.</p>
<p>38. Civitas Syriae, quae nunc. Tyrus dicitur,
olim <hi>Sarra</hi> vocabatur a pisce quodam, qui illic abundat,
quem lingua sua <hi>sar</hi> appellant; ex quo derivatum
est hujus similitudinis pisciculos <hi>sardas sardinasque</hi> 
vocari.</p>
<p>39. <hi>Halec,</hi> pisciculus ad liquorem salsamentorum
idoneus, unde et nuncupatus.</p>
<p>40. <hi>Aphorus,</hi> pisciculus, qui propter exiguitatem
hamo capi non potest. <emph>82</emph>
          </p>
<p>41. <hi>Anguillae</hi> similitudo anguis dedit nomen,
origo ejus ex limo. Unde et quando capitur adeo lenis
<pb n="0455B"/>
est, ut quanto fortius presseris, tanto citius elabatur.
 Ferunt autem Orientis fluvium Gangem anguillas
tricenis pedibus gignere. Anguilla vino necata,
qui ex eo biberint, taedium vini habent.</p>
<p>42. <hi>Draco marinus</hi> aculeos in branchiis habet ad
caudam spectantes, qui dum percusserit, quaqua
ferit venenum fundit, unde et vocatus.</p>
<p>43. <hi>Muraenam</hi> Graeci <foreign xml:lang="greek">μύραιναν</foreign> vocant, eo quod
complicet se in circulos. Hanc feminini tantum sexus
esse tradunt, et concipere a serpente, ob id a piscatoribus
tanquam a serpente sibilo evocatur et capitur.
Ictu autem fustis difficulter interimitur, ferula
protinus; animam in cauda habere certum est. Nam
capite percusso vix eam interimi, cauda statim
exanimari.</p>
<p>
            <pb n="0455C"/>
          </p>
<p>44. <hi>Congrus . . . . .</hi> </p>
<p> <hi>Polypus,</hi> id est, multipes; plurimos enim nexus
habet. Iste ingeniosus hamum appetens brachiis
complectitur, non morsu; nec prius dimittit quam
escam circumroserit.</p>
<p>45. <hi>Torpedo</hi> vocata, eo quod corpus <hi>torpescere</hi> 
<pb n="0456A"/>
faciat, si eam quisquam viventem tangat. Narrat
Plinius Secundus,  « ex Indico mari torpedo etiam
procul, et e longinquo, vel si hasta virgaque attingatur,
quamvis praevalidos lacertos torpescere,
quamlibet ad cursum veloces pedes alligari. »  Tanta
enim vis ejus est, ut etiam aura corporis sui afficiat
membra. <emph>83</emph>
          </p>
<p>46. <hi>Sepia</hi> dicitur, quia sepibus interclusa facilius
capitur. In coeundo obscenum genus, ore enim
concipit, sicut vipera. Cujus atramenti tanta vis est,
ut lucernae addito Aethiopes videri, ablato priori
lumine, quidam tradant.</p>
<p>47. <hi>Lulligo,</hi> tradunt in Oceano Mauritaniae non
procul a Lixo flumine tantam multitudinem lulliginum
evolare ex aqua, ut etiam naves demergere
<pb n="0456B"/>
possint.</p>
<p>48. <hi>Conchae,</hi> et <hi>cochleae</hi> hac ex causa vocatae,
quia deficiente luna cavantur, id est, evacuantur.
 Omnium enim clausorum maris animalium atque
concharum incremento lunae membra turgescunt,
defectu evacuantur. Luna enim cum in augmento
fuerit, auget humorem; cum vero in defectum venerit,
humores minuuntur; hoc enim physici dicunt. <hi>Conchae</hi> 
 autem primae positionis nomen, <hi>cochleae</hi> 
vero per diminutionem, quasi <hi>conchulae.</hi> </p>
<p>49. <hi>Concharum</hi> multa genera sunt, inter quas,
et <hi>margaritiferae,</hi> quae <hi>Celae</hi> dicuntur, in quarum
carne pretiosus calculus solidatur. De quibus tradunt
ii qui de animantium scripsere naturis, quod
nocturno tempore littora appetunt, et ex coelesti
<pb n="0456C"/>
rore <emph>84</emph> margaritum concipiunt, unde et <hi>Celae</hi> nominantur.</p>
<p>50. <hi>Murex,</hi> cochlea est maris, dicta ab acumine
et asperitate, quae alio nomine <hi>conchylium</hi> 
nominatur, propter quod circumcisa ferro lachrymas
coloris purpurei emittat, ex quibus purpura
<pb n="0457A"/>
tingitur, et inde <hi>ostrum</hi> appellatum, quod haec
tinctura ex testae humore elicitur.</p>
<p>51. <hi>Cancri</hi> vocantur, quia conchae sunt crura habentes,
 inimica ostreis animalia; eorum enim carnibus
vivunt miro ingenio. Nam quia valida testa
ejus aperiri non potest, explorat quando ostrea
claustra testarum aperiat; tunc cancer latenter lapillum
injicit, atque impedita conclusione ostreae
carnes erodit. Tradunt quidam decem cancris cum
ocimi manipulo alligatis, omnes qui ibi sunt scorpiones
ad eum locum coituros. Duo autem sunt genera
cancrorum, fluviatiles et marini.</p>
<p>52. <hi>Ostrea,</hi> dicta est a <hi>testa,</hi> quibus mollities interior
carnis munitur. Graeci enim <hi>testam</hi> <foreign xml:lang="greek">ὄστρακα</foreign>
vocant. Ostrea autem neutro, carnes ejus feminino
<pb n="0457B"/>
dicuntur genere.</p>
<p>53. <hi>Musculi</hi> sunt, ut praediximus, cochleae, a
 quorum lacte concipiunt ostreae, et dicti <hi>musculi,</hi> 
quasi <hi>masculi.</hi> </p>
<p>54. <hi>Pelorides,</hi> a <hi>Peloro</hi> promontorio Siciliae, ubi
abundant, cognominatae sunt. (Unde Virgilius dicit:)
<l>Ecce autem Boreas angusta ab sede Pelori.</l>
          </p>
<p>55. <hi>Ungues,</hi> a similitudine humanorum unguium
dicti.</p>
<p>56. <hi>Testudo</hi> dictus, eo quod tegmine testae sit
adopertus in camerae modum. <emph>85</emph> Sunt autem quatuor
genera, terrestres, maritimae, lutariae, id est, in
coeno et paludibus viventes. Quartum genus fluviatiles,
quae in dulci aqua vivunt. Tradunt quidam, quod
incredibile est, tardius ire navigia testudinis pedem
<pb n="0457C"/>
dextrum vehentia.</p>
<p>57. <hi>Echinus,</hi> a terrestri echino nomen traxit,
quem vulgus <hi>hericium</hi> vocat. Hujus testula duplex,
spinis aculeata in modum castanearum, quando adhuc
opertae de arboribus cadunt. Caro ejus mollis, et
minio similis. Et is tribus modis dicitur, ut <hi>testudo,</hi> 
<pb n="0458A"/>
ac <hi>peloris</hi> et <hi>conclea;</hi> nam et quod edimus, et ubi caro
inest, utrumque dicitur peloris.</p>
<p>58. <hi>Ranae,</hi> a garrulitate vocatae, eo quod circa
genitales strepunt paludes, et sonos vocis importunis
clamoribus reddunt. Ex iis quaedam aquaticae dicuntur,
quaedam palustres, quaedam rubetae, ob id,
quia in vepribus vivunt grandiores cunctarum. Aliae
calamitae vocantur, quoniam inter arundines, fruticesque
vivunt, minimae omnium, et viridissimae,
 mutae, et sine voce sunt.</p>
<p>59. <hi>Agredulae,</hi> ranae parvae in sicco vel agris morantes,
unde et nuncupatae. Negant quidam canes latrare,
quibus in offa rana viva fuerit data.</p>
<p>60. <hi>Sfungia,</hi> a <hi>fingere,</hi> id est, nitidare et extergere
dicta. Afranius: <emph>86</emph> <hi>Accedo ad te, ut tibi cervicem
<pb n="0458B"/>
fingam linteo,</hi> id est, extergam. Cicero: <hi>Effingebatur
fungiis sanguis,</hi> id est, extergebatur. Animal autem
esse docetur cruore inhaerente petris. Unde, et dum
abscinditur, sanguinem remittit.</p>
<p>61 Nam alia sunt viventia in aquis, et discurrunt,
ut pisces, alia stant fixa, ut ostreae, echini, sfungiae.
Ex his alias mares dici, eo quod tenui sunt fistula,
spissioresque; alias feminas, quae majoribus fistulis
sunt, ac perpetuis: alias duriores, quas Graeci
appellant <foreign xml:lang="greek">τράγους,</foreign> et nos hircosas dicere possumus
ob asperitatem sui.</p>
<p>62. Mollissimum genus earum <hi>pennicilli</hi> vocantur,
eo quod aptae sint ad oculorum tumores, et ad
extergendas lippitudines utiles. Candidae sfungiae cura
fiunt; per aestatem enim ad solem sternuntur, et,
<pb n="0458C"/>
sicut cera Punica, candorem bibunt.</p>
<p>63. Animalium omnium in aquis viventium nomina
CXLIV, Plinius ait, divisa in generibus belluarum,
serpentium communium terrae, et aquae, cancrorum,
concharum, locustarum, peloridum, polyporum,
solearum, lacertorum, et loliginum, et his
<pb n="0459A"/>
similia, ex quibus multa, quodam naturae intellectu,
temporum suorum ordinem agnoscunt, <emph>87</emph> quaedam
vero in suis locis sine mutatione vagantur.</p>
<p>64. In piscibus autem feminis, aliae commistione
masculi concipiunt, et pariunt catulos; aliae ponunt ova
sine masculi commistione suscepta, quae idem insequens
sui seminis jactu perfundit; et quae hoc munere
fuerint afflata, fiunt generabilia; quae vero perfusa
non fuerint, sterilia perseverant, aut putrescunt.</p>
</div2>

<div2>
          <head>CAPUT VII. <hi>De avibus.</hi> </head>
<p>1. Unum nomen avium, sed genus diversum.
Nam sicut specie sibi differunt, ita et naturae diversitate;
nam aliae simplices sunt, ut columbae; aliae
astutae, ut perdix; aliae ad manum se subjiciunt, ut
<pb n="0459B"/>
accipiter; aliae reformidant, ut garamantes; aliae
hominum conversatione delectantur, ut hirundo;
aliae in desertis secretam vitam diligunt, ut turtur:
aliae solo semine reperto pascuntur, ut anser; aliae
carnes edunt, et rapinis intendunt, ut milvus; aliae
enchoriae, quae manent in locis semper, ut struthio;
aliae adventitiae, quae propriis temporibus revertuntur,
ut ciconiae, et hirundines; aliae congregae, id
est, gregatim volantes, ut sturni, et coturnices; aliae
solivagae, id est, solitariae propter insidias depraedandi,
ut aquila, accipiter, et quaecunque ita sunt;
aliae vocibus strepunt, ut hirundo; aliae cantus edunt
dulcissimos, ut cygnus, et merula, aliae verba et voces
hominum imitantur, ut psittacus et pica. <emph>88</emph>
          </p>
<p>2. Sed et alia, sicut genere, ita et moribus innumerabilia.
<pb n="0459C"/>
Nam volucrum quot genera sint, invenire
quisquam non potest. Neque enim omnis Indiae,
et Aethiopiae, aut Scythiae, deserta quis penetrare
potuit, qui earum genus vel differentias nosset.</p>
<p>3. <hi>Aves</hi> dictae, eo quod vias certas non habeant, sed
per <hi>avia</hi> quaeque discurrant.</p>
<p> <hi>Alites,</hi> quod alis alta intendant, et ad sublimia
remigio alarum conscendant.</p>
<p>4. <hi>Volucres</hi> a <hi>volando;</hi> nam unde volare, inde et
ambulare dicimus. <hi>Vola</hi> enim dicitur media pars pedis,
sive manus, et in avibus <hi>vola</hi> pars media alarum,
quarum motu pennae agitantur, inde et volucres.</p>
<p>5. <hi>Pulli,</hi> dicuntur omnium avium nati, sed, et animalium
quadrupedum nati <hi>pulli</hi> dicuntur, et homo
<pb n="0459D"/>
parvus <hi>pullus.</hi> Recentes igitur nati <hi>pulli</hi> dicuntur, eo
<pb n="0460A"/>
quod <hi>polluti</hi> sunt; unde, et vestis nigra <hi>pulla</hi> dicta est.</p>
<p>6. <hi>Alae</hi> sunt, in quibus pennae per ordinem fixae
volandi exhibent usum. Vocatae autem alae, quod iis
aves complexos <hi>alant</hi> et foveant pullos.</p>
<p>7. <hi>Penna</hi> a <hi>pendendo,</hi> id est, a volando, dicta, unde,
et <hi>pendere;</hi> volucres enim pennarum auxilio moventur,
quando se aeri mandant.</p>
<p>8. <hi>Pluma,</hi> quasi <hi>piluma;</hi> nam sicut pili in quadrupedum
corpore, ita pluma in avibus.</p>
<p>9. Avium nomina multa a sono vocis constat esse
composita, ut grus, corvus, cygnus, pavo, milvus,
ulula, cuculus, graculus, etc.; varietas enim vocis
eorum docuit homines quid nominarentur.</p>
<p>10. <hi>Aquila,</hi> ab acumine oculorum vocata. Tanti
enim contuitus esse dicitur, ut cum super maria immobili
<pb n="0460B"/>
penna feratur, nec humanis pateat obtutibus, de
tanta sublimitate pisciculos natare videat, <emph>89</emph> ac formenti
instar descendens raptam praedam pennis ad
littus pertrahat.</p>
<p>11. Nam et contra radium solis fertur obtutum
non flectere, unde et pullos suos ungue suspensos
radiis solis objicit, et quos viderit immobilem tenere
aciem, ut dignos genere conservat, si quos vero
inflectere obtutum, quasi degeneres abjicit.</p>
<p>12. <hi>Vultur,</hi> a volatu tardo nominata putatur. Magnitudine
quippe corporis praepetes volatus non habet:
 harum quasdam dicunt concubitu non misceri,
et sine copula concipere, et generare, natosque
earum pene usque ad centum annos procedere.
 Vultures autem, sicut et aquilae, etiam ultra maria
<pb n="0460C"/>
cadavera sentiunt; altius quippe volantes multa quae
montium obscuritate celantur ex alto illae conspiciunt.</p>
<p>13. <hi>Bradypus</hi> apud Graecos vocatur, <hi>avis</hi> apud
nos <hi>tarda,</hi> eo quod gravi volatu detenta, nequaquam,
ut caeterae volucres, attollitur velocitate pennarum.</p>
<p>14. <hi>Grues</hi> vero nomen de propria voce sumpserunt,
tali enim sono susurrant. Hae autem dum properant,
unam sequuntur ordine litterato. De quibus
Lucanus:
<l>Et turbata perit dispersis littera pennis.</l> 
Excelsa autem petunt, quo facilius videant quas petant
terras.</p>
<p>15. Castigat autem voce quae cogit agmen. At ubi
raucescit, succedit alia; nocte autem excubias dividunt,
et ordinem vigiliarum per vices faciunt,
<pb n="0460D"/>
tenentes lapillos suspensis digitis, quibus somnos arguant,
<pb n="0461A"/>
quod cavendum erit clamor indicat. Aetatem
in illis color prodit, nam senectute nigrescunt.</p>
<p>16. <hi>Ciconiae</hi> vocatae a sono quo crepitant, quasi <hi>cicaniae,</hi> 
 quem sonum oris potius esse (constat)
quam vocis, quia eum quatiente <emph>90</emph> rostro faciunt.
Hae veris nuntiae, societatis comites, serpentium hostes,
maria transvolant, in Asiam collecto agmine
pergunt. Cornices duces eas praecedunt, et ipsae,
quasi exercitus, prosequuntur.</p>
<p>17. Eximia illis circa filios pietas; nam adeo nidos
impensius fovent, ut assiduo incubitu plumas exuant.
Quantum autem tempus impenderint in fetibus educandis,
tantum et ipsae invicem a pullis suis aluntur.</p>
<p>18. <hi>Olor,</hi> avis est quam Graeci <foreign xml:lang="greek">κύκνον</foreign> appellant.
 Olor autem dictus, quod sit totus plumis albus; nullus
<pb n="0461B"/>
enim meminit cygnum nigrum; <foreign xml:lang="greek">ὅλον</foreign> enim Graece <hi>totum</hi> 
 dicitur.</p>
<p> <hi>Cygnus</hi> autem a canendo est appellatus, eo
quod carminis dulcedinem modulatis vocibus fundit.
Ideo autem suaviter eum canere (dicunt), quia collum
longum et inflexum habet, et necesse est eluctantem
vocem per longum et flexuosum iter varias
reddere modulationes.</p>
<p>19. Ferunt in Hyperboreis partibus, praecinentibus
cytharoedis, olores plurimos advolare, apteque admodum
concinere. Olores autem Latinum nomen est;
nam Graece <hi>cygni</hi> dicuntur. Nautae vero sibi hunc
bonam prognosin facere dicunt, sicut ait Aemilius:
<l>Cygnus in auspiciis semper laetissimus ales.</l> 
<l>Hunc optant nautae, quia se non mergit in undas.</l>
          </p>
<p>
            <pb n="0461C"/> <emph>91</emph> 20. <hi>Struthio</hi> Graeco nomine dicitur, quod animal
in similitudine avis pennas habere videtur, tamen
de terra altius non elevatur. Ova sua fovere negligit,
sed projecta tantummodo, fotu pulveris animantur.</p>
<p>21. <hi>Ardea</hi> vocata, quasi <hi>ardua,</hi> id est, propter altos
volatus. Lucanus: <hi>Quodque ausa volare Ardea.</hi> Formidat
enim imbres, et super nubes evolat, ut procellas
nubium sentire non possit; cum autem altius volaverit,
significat tempestatem. Hanc multi <hi>tantalum</hi> nominant.</p>
<p>
            <pb n="0462A"/>
          </p>
<p>22. <hi>Phoenix,</hi> Arabiae avis, dicta, quod colorem
Phoeniceum habeat, vel quod sit toto orbe singularis,
et unica. Nam Arabes singularem, et unicam <hi>Phoenicem</hi> 
 vocant. Haec quingentis et ultra annis vivens,
dum se viderit senuisse, collectis aromatum
virgulis, rogum sibi instruit, et conversa ad radium
solis alarum plausu voluntarium sibi incendium nutrit,
sicque iterum de cineribus suis resurgit.</p>
<p>23. <hi>Cinnamolgus,</hi> et ipsa Arabiae avis, proinde
ita vocata, quod in excelsis nemoribus texit nidos ex
fruticibus cinnami, et quoniam non possunt ibi homines
conscendere propter ramorum altitudinem et fragilitatem,
eosdem nidos plumbatis appetunt jaculis, ae
sic cinnama illa deponunt, et pretiis amplioribus
vendunt, eo quod cinnamum illud magis quam alia
<pb n="0462B"/>
mercatores probent. <emph>92</emph>
          </p>
<p>24. Psittacus, in Indiae littoribus gignitur, colore
viridi, torque puniceo, grandi lingua, et caeteris
avibus latiore. Unde, et articulata verba exprimit,
ita ut si eam non videris, hominem loqui putes. Ex
natura autem salutat dicens, <hi>ave,</hi> vel <foreign xml:lang="greek">Χαῖρε</foreign>, caetera nomina
institutione discit. Hinc est illud:
<l>Psittacus a vobis aliorum nomina discam;</l>
<l rend="indent">Hoc didici per me dicere: Caesar ave.</l>
          </p>
<p>25. <hi>Halcyon,</hi> pelagi volucris dicta, quasi <hi>ales
cyanea,</hi> eo quod hieme in stagnis Oceani nidos facit,
pullosque educit. Qua excubante fertur extento
aequore pelagus silentibus ventis continua septem
dierum tranquillitate mitescere, et ejus fetibus educandis
obsequium ipsam rerum naturam praebere.</p>
<p>
            <pb n="0462C"/>
          </p>
<p>26. <hi>Pellicanus,</hi> avis Aegyptia, habitans in solitudine
Nili fluminis, unde et nomen sumpsit; nam <hi>Canopus</hi> 
 Aegyptus dicitur. Fertur, si verum est,
eam occidere natos suos, eosque per triduum lugere,
deinde seipsam vulnerare, et aspersione sui
sanguinis vivificare filios.</p>
<p>27. <hi>Stymphalidae,</hi> aves a <hi>Stymphadibus</hi> insulis
appellatae, ubi plurimum abundant, <emph>93</emph> adversus
quas Hercules sagittis est usus; sunt enim pelagi volucres
in insulis habitantes.</p>
<p>
            <pb n="0463A"/>
          </p>
<p>28. <hi>Diomedeas</hi> aves a sociis <hi>Diomedis</hi> appellatas,
quos ferunt fabulae in easdem volucres fuisse conversos,
forma fulicae similes, magnitudine cygnorum,
colore candido, duris et grandibus rostris. Sunt
autem circa Apuliam in insula Diomedea inter scopulos
littorum, et saxa volitantes, judicant inter
suos et advenas.</p>
<p>29. Nam si Graecus est proprius accedunt, et blandiuntur;
si alienigena, morsu impugnant, et vulnerant,
lacrymosis quasi vocibus dolentes, vel suam
mutationem, vel regis interitum. Nam Diomedes ab
Illyris interemptus est. Hae aves <hi>diomedeae</hi> vocantur,
Graeci eas <foreign xml:lang="greek">ἡρωδίους</foreign> dicunt.</p>
<p>30. <hi>Memnonides,</hi> aves Aegyptiae, appellatae a loco,
ubi <hi>Memnon</hi> periit. Nam catervatim advolare dicuntur
<pb n="0463B"/>
ex Aegypto ad Ilium juxta <hi>Memnonias</hi> sepulcrum,
et proinde eas Ilienses Memnonias vocant. Quinto
autem anno ad Ilium veniunt, et cum biduo circumvolaverint,
tertia die ineuntes pugnam vicissim se
unguibus, rostrisque dilacerant.</p>
<p>31. <hi>Hercyniae</hi> aves dictae ab <hi>Hercynio</hi> saltu Germaniae
ubi nascuntur, quarum pennae adeo per obscurum
emicant, ut quamvis nox obtenta densis
tenebris sit, ad praesidium itineris dirigendi praejactae
interluceant, cursusque viae pateat indicio plumarum
fulgentium. <emph>94</emph>
          </p>
<p>32. <hi>Onocrotalon</hi> Graeci vocant rostro longo.
Quorum duo genera sunt: aliud aquatile, aliud solitudinis.</p>
<p>33. <hi>Ibis,</hi> avis Nili fluminis, quae semetipsam
<pb n="0463C"/>
purgat, rostro in anum aqua fundens. Haec serpentium
ovis vescitur, ex eis escam gratissimam nidis
suis deportans.</p>
<p>34. <hi>Meropes,</hi> eosdem, et <hi>Gaulos,</hi> qui parentes
suos recondere atque alere dicuntur.</p>
<p> <hi>Coredulus,</hi> genus volatile, quasi <hi>cor edens.</hi> </p>
<p>35. <hi>Monedula,</hi> quasi <hi>monetula,</hi> quae cum aurum
<pb n="0464A"/>
invenit, aufert et occultat. Cic., pro Valer. Flac.: <hi>Non plus aurum tibi, 
 quam monedulae, committendum.</hi> </p>
<p>36. <hi>Vespertilio,</hi> pro tempore nomen accepit; eo
quod, lucem fugiens, crepusculo vespertino circumvolat,
praecipiti motu acta, et tenuissimis brachiotum
membranis suspensa: animal murium simile,
non tam voce resonans, quam stridore; specie quoque
volatilis, simul et quadrupes, quod in aliis avibus
reperiri non solet.</p>
<p>37. <hi>Luscinia</hi> avis inde nomen sumpsit, quod
cantu suo significare solet diei surgentis exortum,
quasi <hi>lucinia.</hi> Eadem et <hi>acredula,</hi> de qua Cicer., in
Prognosticis:
<l> Et matutinos exercet acredula cantus.</l>
          </p>
<p>
            <pb n="0464B"/> <emph>95</emph> 38. <hi>Ulula</hi> avis, <foreign xml:lang="greek">ἀπὸ τοῦ ὀλολύζειν</foreign>, id est, a <hi>planctu</hi> 
 et <hi>luctu</hi> nominata; cum enim clamat, aut
fletu mimitatur, aut gemitum; unde et apud augures,
si lamentatur, tristitiam; tacens, ostendere fertur
prosperitatem.</p>
<p>39. <hi>Bubo,</hi> a sono vocis compositum nomen habet,
avis feralis, onusta quidem plumis, sed gravi semper
detenta pigritie; in sepulcris die noctuque versatur,
et semper commorans in cavernis; de qua Ovidius:
<l>Foedaque fit volucris venturi nuntia luctus,</l>
<l>Ignavus bubo dirum mortalibus omen.</l> 
Denique apud augures malum portendere fertur; nam
cum in urbe visa fuerit, solitudinem significari dicunt.</p>
<p>
            <pb n="0464C"/>
          </p>
<p>40. <hi>Noctua</hi> dicitur, pro eo quod nocte circumvolat,
et per diem non possit videre. Nam exorto
splendore solis visus illius habetatur. Hanc autem
insula Cretensis non habet, et si veniat aliunde statim
moritur. Noctua autem non est bubo, nam bubo
major est.</p>
<p>41. <hi>Nycticorax,</hi> ipsa est noctua, quia noctem
<pb n="0465A"/>
amat; est enim avis lucifuga, et solem videre
non patitur.</p>
<p>42. <hi>Strix,</hi> nocturna avis habens nomen de sono
vocis: quando enim clamat, stridet; de quo Lucanus:
<l>Quod trepidus bubo, quod Strix nocturna queruntur.</l> 
 <emph>96</emph> 
 Haec avis vulgo <hi>amma</hi> dicitur, ab <hi>amando</hi> parvulos,
unde, et lac praebere fertur nascentibus.</p>
<p>43. <hi>Corvus,</hi> sive <hi>corax</hi> nomen a sono gutturis
habet, quod voce coracinet. Fertur haec avis, quod
editis pullis escam plene non praebeat, priusquam in
eis per pennarum nigredinem similitudinem proprii
coloris agnoscat. Postquam vero eos tetros plumis
aspexerit, in toto agnitos abundantius pascit. Hic
prior in cadaveribus oculum petit.</p>
<p>
            <pb n="0465B"/>
          </p>
<p>44. Cornix, annosa avis, apud Latinos Graeco nomine
appellatur, quam aiunt augures hominum curas
 significationibus augere, insidiarum vias monstrare,
futura praedicere. Magnum nefas haec credere,
ut Deus consilia sua cornicibus mandet. Huic inter
multa auspicia tribuunt etiam pluvias portendere vocibus,
unde est illud:
<l>Tunc cornix plena pluviam vocat improba voce.</l>
          </p>
<p>45. <hi>Graculus,</hi> a garrulitate nuncupatus, non, ut
quidam voluit, pro eo quod gregatim volent, cum sit
manifestum ex voce eum nuncupari. Est enim loquacissimum
genus et vocibus importunum.</p>
<p>46. <hi>Picae,</hi> quasi <hi>poetricae,</hi> quod verba in discrimine
vocis exprimant, ut homo. <emph>97</emph> Per ramos enim
<pb n="0465C"/>
arborum pendulae importuna garrulitate sonantes,
etsi linguas in sermone nequeunt explicare, sonum
tamen humanae vocis imitantur, de qua congrue quidam
ait:
<l> Pica loquax certa dominum te voce saluto.</l> 
<l>Si me non videas, esse negabis avem.</l>
          </p>
<p>47. <hi>Picus,</hi> a <hi>Pico</hi> Saturni filio nomen sumpsit, eo
quod ea in auspiciis utebatur. Nam ferunt hanc avem
quiddam habere divinum, illo indicio, quod in quacunque
arbore nidificaverit, clavus, vel quidquid
aliud fixum fuerit, diu haerere non possit, quin statim
<pb n="0466A"/>
excidat ubi ea insederit. Iste est <hi>picus Martius,</hi> 
nam alia est pica.</p>
<p>48. <hi>Pavo,</hi> nomen de sono vocis habet, cujus caro
tam dura est, ut putredinem vix sentiat, nec facile
coquatur; de quo quidam sic ait:
<l>Miraris quoties gemmantes explicat alas,</l>
<l rend="indent">Et potes hunc saevo tradere, dure, coco.</l>
          </p>
<p>49. <hi>Phasianus,</hi> a Phaside insula Graeciae, unde
primum asportatus est, appellatur. Testatur id vetus
distichon illud:
<l>Argiva primo sum transportata carina.</l> 
<l rend="indent">Ante mihi notum, nil nisi Phasis erat.</l>
          </p>
<p>50. <hi>Gallus</hi> a castratione vocatus. Inter caeteras
enim aves huic soli testiculi adimuntur. Veteres enim <hi>abscisos</hi> 
 gallos vocabant; sicut autem a leone leaena,
<pb n="0466B"/>
et a dracone dracaena, ita a gallo gallina. Cujus membra,
ferunt quidam, si auro liquescenti misceantur,
 consumi.</p>
<p>51. <hi>Anas,</hi> ab assiduitate natandi aptum nomen
accepit. Ex quo genere quaedam <hi>germanae</hi> dicuntur,
quod plus caeteris nutriant. <emph>98</emph>
          </p>
<p>52. <hi>Anseri</hi> nomen anas dedit per derivationem,
vel a similitudine, vel quod et ipse natandi frequentiam
habeat. Iste vigilias noctis assiduitate
clangoris testatur. Nullum autem animal ita odorem
hominis sentit, ut anser, unde et clangore ejus
Gallorum ascensus in Capitolio deprehensus est.</p>
<p>53. <hi>Fulica</hi> dicta, quod caro ejus leporinam sapiat. <hi>Lagos</hi> 
 enim <hi>lepus</hi> dicitur, unde et apud Graecos <hi>lagois</hi> 
dicitur. Est enim avis stagnensis, habens nidum in
<pb n="0466C"/>
medio aquae, vel in petris, quas aquae circumdant,
 maritimoque semper delectatur profundo. Quae dum
tempestatem persenserit, fugiens in vado ludit.</p>
<p>54. <hi>Mergis</hi> ab assiduitate mergendi nomen hoc
haesit. Saepe autem demisso in profundum capite
aurarum signa sub fluctibus colligunt, et praevidentes
aequoris tempestatem cum clamore ad littora tendunt.
Nam in pelago jam gravissimam esse tempestatem
(constat), cum ad littora mergi confugerint.</p>
<p>55. <hi>Accipiter,</hi> avis animo plus armata, quam ungulis,
virtutem majorem in minore corpore gestans. Hic
<pb n="0467A"/>
ab <hi>accipiendo,</hi> id est, a <hi>capiendo</hi> nomen sumpsit. Est
enim avis rapiendis aliis avibus avida, ideoque vocatur <hi>accipiter,</hi> 
 hoc est, raptor; unde et Paulus Apostolus: <hi>Sustinetis enim si quis 
 vos accipit,</hi> ut enim
diceret <hi>si quis rapit,</hi> dixit <hi>si quis accipit.</hi> <emph>99</emph>
          </p>
<p>56. Fertur autem accipitres circa pullos suos
impios esse. Nam dum viderint eos posse tentare
volatus, nullas eis praebent escas, sed verberant pennis,
et a nido praecipitant, atque a tenero compellunt
ad praedam, ne forte adulti pigrescant.</p>
<p>57. <hi>Capys</hi> Itala lingua dicitur a <hi>capiendo.</hi> Hunc
nostri <hi>falconem</hi> vocant, eo quod incurvis digitis sit.</p>
<p>58. <hi>Milvus,</hi> mollis viribus et volatu, quasi <hi>mollis
avis,</hi> unde et nuncupatur, rapacissimus tamen, et
semper domesticis avibus insidiatur.</p>
<p>
            <pb n="0467B"/>
          </p>
<p>59. <hi>Ossifragus</hi> vulgo appellatur avis quae ossa ab
alto dimittit, et frangit. Unde et a <hi>frangendo ossa</hi> nomen
accepit.</p>
<p>60. <hi>Turtur</hi> de voce vocatur, avis pudica, et semper
in montium jugis, et in desertis solitudinibus
commorans. Tecta enim hominum, et conversationem
fugit, et commoratur in silvis. Quae etiam hieme deplumata
in truncis arborum concavis habitare perhibetur.
Cujus e contrario columba hospitia humana
diligit semper domorum blanda habitatrix.</p>
<p>61. <hi>Columbae</hi> dictae, quod earum colla ad singulas
conversiones colores mutent, aves mansuetae, et in
hominum multitudine conversantes, ac sine felle,
quas antiqui <hi>venerias</hi> nuncupabant, eo quod nidos
frequentent, et osculo amorem concipiant.</p>
<p>
            <pb n="0467C"/>
          </p>
<p>62. <hi>Palumbes,</hi> eo quod sint fartae a pabulo, quas
vulgus <hi>titos</hi> vocant, <emph>100</emph> avis casta ex moribus
appellatur, quod comes sit castitatis. Nam dicitur
quod amisso corporali consortio solitaria incedat, nec
carnalem copulam ultra requirat.</p>
<p>63. <hi>Perdix,</hi> de voce nomen habet, avis dolosa
atque immunda. Nam masculus in masculum insurgit,
et obliviscitur sexum libido praeceps. Adeo autem
fraudulenta, ut alteri ova diripiens foveat, sed fraus
fructum non habet; denique dum pulli propriae vocem
genitricis audierint, naturali quodam instinctu
hanc quae fovit relinquunt, et ad eamdem quae genuit
revertuntur.</p>
<p>
            <pb n="0468A"/>
          </p>
<p>64. <hi>Coturnices,</hi> a sono vocis dictae, quas Graeci <foreign xml:lang="greek">ὄρτυγας</foreign>
 vocant, eo quod primum visae fuerint in Ortygia
insula. Hae adveniendi habent tempora. Nam
aestate depulsa, maria transmeant.</p>
<p>65. <hi>Ortygometra</hi> dicitur, quae gregem ducit, eam
terrae propinquantem accipiter videns rapit, ac propterea
cura est universis ducem sollicitare externi
generis, per quam caveant prima discrimina. Cibos
gratissimos habent semina venenorum, quam ob
causam iis veteres vesci interdixerunt. Solum enim
hoc animal, sicut et homo, caducum patitur morbum.</p>
<p>66. <hi>Upupam</hi> Graeci appellant, eo quod stercora
humana consideret, et fetenti pascatur fimo, avis
spurcissima, cristis exstantibus galeata, semper in sepulcris
et humano stercore commorans. Cujus sanguine
<pb n="0468B"/>
quisquis se inunxerit, dormitum pergens daemones
suffocantes se videbit.</p>
<p>67. <hi>Tucos,</hi> quos Hispani <hi>cuculos</hi> vocant, a propria
voce constat nominatos. Hi veniendi tempus habent,
milvorum scapulis suscepti, <emph>101</emph> propter breves et
parvos volatus, ne per longa aeris spatia fatigati deficiant.
Horum salivae cicadas gignunt, ova passeris
nido reperta comedit et sua objicit quae ille suscepta
et fovet et nutrit.</p>
<p>68. <hi>Passeres</hi> vero sunt minuta volatilia, a parvitate
vocata, unde, et pusilli et parvi.</p>
<p>69. <hi>Merula</hi> antiquitus <hi>medula</hi> vocabatur, eo quod
moduletur. Alii merulam vocatam aiunt, quia sola
volat, quasi <hi>mera volans.</hi> Haec cum in omnibus locis
nigra sit, in Achaia candida est.</p>
<p>
            <pb n="0468C"/>
          </p>
<p>70. <hi>Hirundo</hi> dicta, quod cibos non sumat residens,
sed in aere capiat escas, et edat, garrula avis, et per
tortuosos orbes et flexuosos circuitus pervolans, et
in nidis construendis educandisque fetibus solertissima,
habens etiam quiddam praescium, quod lapsura
deserat nec appetat culmina, a diris quoque avibus
non impetitur, nec unquam praeda est, maria transvolat,
ibique hieme commoratur.</p>
<p>71. <hi>Turdi</hi> a tarditate dicti, hiemis enimv confinio
se referunt.</p>
<p> <hi>Turdela,</hi> quasi major turdus, cujus stercore viscum
generari putatur. Unde, et proverbium apud antiquos
erat: <hi>Malum sibi avem cacare.</hi> </p>
<p>
            <pb n="0469A"/>
          </p>
<p>72. <hi>Furfurio</hi> vocatus, quod prius farre in farinam
redacto pasceretur. <emph>102</emph>
          </p>
<p>73. <hi>Ficedulae</hi> dictae, quod ficos magis edant.
Quod panditur versiculo veteri illo:
<l>Cum me ficus alat, cum pascar dulcibus uvis:</l>
<l rend="indent">Cur potius nomen non dedit uva mihi?</l>
          </p>
<p>74. <hi>Carduelis,</hi> quod spinis, et carduis pascitur,
unde etiam apud Graecos <foreign xml:lang="greek">ἀκανθὶς</foreign> dicta est ab <foreign xml:lang="greek">ἀκάνθαις,</foreign>
id est, spinis quibus alitur.</p>
<p>75. <hi>Augures</hi> autem dicunt, et in gestu, et in motu,
et in volatu, et in voce avium signa esse constituta.</p>
<p>76. <hi>Oscines,</hi> aves vocant, quae ore cantuque auspicium
faciunt, ut corvus, cornix, picus.</p>
<p>77. <hi>Alites,</hi> quae volatu ostendere futura videntur:
 quae si adversae sunt, <hi>inebrae</hi> dicuntur, quod inhibeant,
id est, vetent; si prosperae, <hi>praepetes;</hi> et
<pb n="0469B"/>
ideo <hi>praepetes,</hi> quia omnes aves priora petunt volantes.</p>
<p>78. Tertiam faciunt speciem auguriorum in avibus,
quam <hi>communem</hi> vocant, ex utroque permistam, id
est, cum aves ex ore et volatu auguriantur, sed
fidem non habet.</p>
<p>79. Omnium autem genera volucrum bis nascuntur.
Primum enim ova gignuntur, inde calore materni
corporis formantur et animantur.</p>
<p>80. <hi>Ova</hi> autem dicta, ab eo, quod sint <hi>uvida.</hi> Unde
et <hi>uva</hi> eo quod intrinsecus humore sit plena. Nam
humidum est quod exterius humorem habet, uvidum
quod interius. Quidam autem putant <emph>103</emph> ovum Graecam
habere originem nominis. Isti autem dicunt <foreign xml:lang="greek">ὦα,</foreign> <hi>v</hi> 
 littera ablata.</p>
<p>81. Ova autem quaedam inani vento concipiuntur,
<pb n="0469C"/>
sed non sunt generabilia, nisi quae fuerint concubitu
masculino concepta, et seminali spiritu penetrata.
 Ovorum vim tantam dicunt, ut lignum perfusum ovo
non ardeat, ac ne vestis quidem contacta aduratur.
Admista quoque calce glutinare fertur vitri fragmenta.</p>
</div2>

<div2>
          <head>CAPUT VIII. <hi>De minutis volatilibus.</hi> </head>
<p>1. <hi>Apes</hi> dictae, vel quod se pedibus invicem alligent,
<pb n="0470A"/>
vel pro eo quod sine pedibus nascantur. Nam
postea, et pedes, et pennas accipiunt. Hae sotertes in
 generandi mellis officio, assignatas incolunt sedes,
domicilia inenarrabili arte componunt, ex variis floribus
favum condunt, textisque ceris innumera prole
castra replent, exercitum, et reges habent, praelia
movent, fumum fugiunt, tumultu exasperantur.</p>
<p>2. Has plerique experti sunt nasci de boum cadaveribus.
 Nam pro his creandis, vitulorum occisorum
carnes verberantur, ut ex putrefacto cruore
vermes creentur, qui postea efficiuntur apes. Proprie
autem apes vocantur ortae de bobus, sicut crabrones
de equis, fuci de mulis, vespae de asinis.</p>
<p>3. <hi>Costros</hi> Graeci appellant, qui in extremis partibus
favorum majores creantur, quos aliqui reges
<pb n="0470B"/>
putant (dicti quod <hi>castra</hi> ducant). <emph>104</emph> </p>
<p> <hi>Fucus</hi> est major ape, crabrone minor. Dictus
autem fucus, quod alienos labores edat, quasi fagus.
Depascitur enim quod non laboravit; de quo Virgilius:
<l>Ignavum fucos pecus a praesepibus arcent.</l>
          </p>
<p>4. <hi>Vespae . . . .</hi> </p>
<p> <hi>Crabrones</hi> vocati a <hi>cabo,</hi> id est, <hi>caballo,</hi> quod ex
his creentur, sicut autem crabrones nascuntur de
equorum carnibus putridis, ita ex eis iterum saepe
nascuntur scarabaei, unde et cognominati sunt.</p>
<p>5. <hi>Tauri</hi> vocantur scarabaei terrestres ricino similes.</p>
<p> <hi>Buprestis,</hi> animal est in Italia parvum, simillimum
scarabaeo, longipedi. Fallit inter herbas bovem
<pb n="0470C"/>
maxime, unde et nomen habet, devoratumque
tacto felle ita inflammat, ut rumpat</p>
<p>6. <hi>Cicendela,</hi> scarabaeorum genus est, eo quod
gradiens, vel volans, lucet.</p>
<p>7. <hi>Blattae,</hi> a colore nuncupatae, siquidem et comprehensae
manum tingunt, unde et <hi>blatteum</hi> colorem
dicunt. Hoc autem animal lucem videre non patitur,
contrarium muscae; nam musca lucipeta, et blatta lucifuga
est, per noctem enim tantum ambulat.</p>
<p>
            <pb n="0471A"/>
          </p>
<p>8. <hi>Papiliones,</hi> aviculae sunt, quae maxime abundant
florentibus malvis, quique vermiculos stercore
suo faciunt nasci.</p>
<p>9. <hi>Locusta,</hi> quod pedibus sit longis, veluti hasta,
unde et eam Graeci, <emph>105</emph> tam maritimam, quam
terrestrem, <hi>astacon</hi> appellant.</p>
<p>10. <hi>Gicadae,</hi> ex cuculorum nascuntur sputo, hae
in Italia apud Rheginos multae sunt, nec usquam
alibi.</p>
<p>11. <hi>Musca</hi> ex Graeco venit, sicut et mus: hae, sicut
et apes, necatae in aqua, aliquoties post unius horae
spatium reviviscunt.</p>
<p>12. <hi>Cynomyia</hi> Graece vocatur, id est, <hi>musca canina.</hi> 
Nam <foreign xml:lang="greek">κύων</foreign> Graece <hi>canis</hi> vocatur.</p>
<p>13. <hi>Culex</hi> ab aculeo dictus, quod sanguinem sugat;
<pb n="0472A"/>
habet enim in ore fistulam in modum stimuli,
qua carnem terebrat, ut sanguinem bibat.</p>
<p>14. <hi>Cyniphes,</hi> muscae minutissimae sunt, sed aculeis
permolestae; qua tertia plaga superbus populus
Aegyptiorum caesus est.</p>
<p>15. <hi>Oestrus,</hi> animal armentis aculeis permolestum.
Oestrum autem Graecum est, quod Latine <hi>asilus,</hi> 
vulgo <hi>tabanus</hi> vocatur.</p>
<p>16. <hi>Bibiones</hi> sunt qui in vino nascuntur, quos
vulgo <hi>mustiones</hi> a <hi>musto</hi> appellant, unde et Afranius: <hi>Ad me cum spectas, fabularique incipis, ex ore in oculos
tuos bibiones involant.</hi> </p>
<p>17. <hi>Gurgulio</hi> dicitur, quia pene nihil aliud est,
nisi <hi>guttur.</hi> </p>
</div2>
      </div1>

<div1>
        <head>LIBER DECIMUS TERTIUS. DE MUNDO ET PARTIBUS <emph>106</emph> Praefatio.</head>

<pb n="0471"/>
<p>In hoc libello, quasi in quadam brevi tabella, quasdam coeli causas, situsque terrarum, et maris spatia
annotavimus, ut in modico lector ea percurrat, et compendiosa brevitate etymologias eorum causasque
cognoscat.</p>


<div2>
          <head>CAPUT PRIMUM. <hi>De mundo.</hi> </head>

<pb n="0471C"/>
<p>1. <hi>Mundus</hi> est coelum, terra, mare, et quae in
eis opera Dei, de quo dicitur: <hi>Et mundus per eum
factus est. Mundus</hi> Latine a philosophis dicitur, quod
in sempiterno <hi>motu</hi> sit, ut coelum, sol, luna, aer,
maria. Nulla enim requies ejus elementis concessa
est, ideoque semper in motu est.</p>
<p>2. Unde et animalia Varroni videntur elementa,
quoniam per semetipsa, inquit, moventur. Graeci vero
nomen mundo de ornamento accommodaverunt propter
diversitatem elementorum, et pulchritudinem
siderum. Appellatur enim apud eos <foreign xml:lang="greek">κόσμος</foreign>, quod
significat <hi>ornamentum.</hi> Nihil enim mundo pulchrius
oculis carnis aspicimus.</p>
<p>
            <pb n="0471D"/> <emph>107</emph> 3. Quatuor autem esse (constat) climata
mundi, id est, plagas: Orientem, Occidentem, Septentrionem
et Meridiem.</p>
<p>
            <pb n="0472C"/>
          </p>
<p>4. <hi>Oriens,</hi> ab exortu solis est nuncupatus. <hi>Occidens,</hi> 
quod diem faciat occidere, atque interire. Abscondit
enim lumen mundo, et tenebras superinducit.</p>
<p>5. <hi>Septentrio</hi> autem a septem stellis axis vocatur,
quae in ipso revolutae rotantur. Hic proprie et <hi>vertex</hi> 
dicitur, eo quod <hi>vertitur,</hi> sicut poeta ait: <hi>Vertitur
interea coelum.</hi> </p>
<p>6. <hi>Meridies,</hi> vel quia ibi sol faciat medium diem,
quasi <hi>medidies,</hi> vel quia tunc purius micat aether. <hi>Merum</hi> 
 enim <hi>purum</hi> dicitur.</p>
<p>7. <hi>Januae coeli</hi> duae sunt, Oriens et Occasus; nam
una porta sol procedit, alia se recipit.</p>
<p>8. <hi>Cardines</hi> autem mundi duo, Septentrio et Meridies,
in ipsis enim volvitur coelum.</p>
</div2>

<div2>
          <head>CAPUT II. <hi>De atomis.</hi> </head>

<pb n="0472D"/>
<p>1. <hi>Atomos</hi> philosophi vocant quasdam in mundo
corporum partes tam minutissimas, ut nec visui pateant,
<pb n="0473A"/>
nec <foreign xml:lang="greek">τομὴν</foreign>, id est, <hi>sectionem</hi> recipiant, unde et <foreign xml:lang="greek">ἄτομοι</foreign>
 dicti sunt. Hi per inane totius mundi irrequietis
motibus volitare, et huc atque illuc ferri dicuntur,
sicut tenuissimi pulveres, qui infusis per fenestras
radiis solis videntur, ex iis arbores, et herbas,
et fruges omnes oriri, et ex iis ignem, et aquam,
et universa gigni, atque constare quidam philosophi
gentium putaverunt.</p>
<p>2. Sunt autem atomi, aut in corpore, aut in tempore,
aut in numero (aut in littera). In corpore, ut lapis. Dividis
eum in partes, et partes ipsas dividis in grana,
veluti sunt arenae, rursumque ipsa arenae <emph>108</emph> grana
divide in minutissimum pulverem, donec, si possis,
pervenias ad aliquam minutiam, quae jam non sit, quae
dividi vel secari possit. Haec est atomus in corporibus.</p>
<p>
            <pb n="0473B"/>
          </p>
<p>3. In tempore vero, sic intelligitur atomus: annum,
verbi gratia, dividis in menses, menses in dies,
dies in horas; adhuc partes horarum admittunt divisionem,
quousque venias ad tantum temporis punctum,
et quamdam momenti stillam, ut per nullam morulam
produci possit, et ideo jam dividi non potest.
Haec est atomus temporis.</p>
<p>4. In numeris, ut puta octo dividuntur in quatuor,
rursum quatuor in duo, deinde duo in unum.
Unus autem atomus est, quia insecabilis est. Sic et
in littera; nam orationem dividis in verba, verba
autem in syllabas, syllabam autem in litteras. Littera
pars minima atomus est, nec dividi potest. Atomus
ergo est, quod dividi non potest, ut punctus in Geometria.
Nam <foreign xml:lang="greek">τομὴ</foreign> Graece <hi>sectio</hi> dicitur <foreign xml:lang="greek">ἄτομος</foreign> <hi>indivisio.</hi> </p>
</div2>

<div2>
          <head>CAPUT III. <hi>De elementis.</hi> </head>

<pb n="0473C"/>
<p>1. <hi>Hylen</hi> Graeci rerum quamdam primam materiam
dicunt, nullo prorsus modo formatam, sed omnium
corporalium formarum capacem, ex qua visibilia
haec elementa formata sunt; unde, et ex ejus
derivatione vocabulum acceperunt. Hanc hylen Latini <hi>materiam</hi> 
 appellaverunt, ideo quia omne informe,
unde aliquid faciendum est, semper materia nuncupatur.
Proinde et eam poetae <hi>silvam</hi> nominaverunt.
Nec incongrue, quia materiae silvarum sunt. <emph>109</emph>
          </p>
<p>2. Graeci autem <hi>elementa</hi> <foreign xml:lang="greek">στοιχεῖα</foreign> nuncupant
(eo quod sibi societatis concordia et communione quadam
conveniant, nam sic ea inter se naturali quadam
ratione juncta dicuntur), modo originem ab igne repetentes
<pb n="0473D"/>
usque ad terram, modo a terra usque ad ignem,
ut ignis quidem in aera desinat, aer in aquam densetur,
<pb n="0474A"/>
aqua in terram crassescat, rursusque terra diluatur
in aquam, aqua rarescat in aerem, aer in
ignem extenuetur.</p>
<p>3. Quapropter omnia elementa omnibus inesse,
sed unumquodque eorum ex eo quod amplius habet
accepisse vocabulum. Sunt autem divina Providentia
propriis animantibus distributa, nam coelum angelis;
aerem volucribus, mare piscibus, terram hominibus,
caeterisque animantibus Creator ipse implevit.</p>
</div2>

<div2>
          <head>CAPUT IV. <hi>De coelo.</hi> </head>
<p>1. <hi>Coelum</hi> vocatum, eo quod tanquam caelatum
vas impressa lumina habeat stellarum veluti signa.
Nam caelatum dicitur vas quod signis eminentioribus
refulget. Distinxit enim coelum Deus claris luminibus,
<pb n="0474B"/>
et implevit, solis scilicet, et lunae orbe fulgenti,
et astrorum micantium splendentibus signis adornavit.
 Alias autem a superiora <hi>celando.</hi> </p>
<p>2. Hoc autem Graece <foreign xml:lang="greek">οὐρανὸς ἀπὸ τοῦ ὀρᾶσθαι</foreign>, id
est, <hi>a videndo,</hi> eo quod aer perspicuus sit, et ad speculandum
purior. Coelum autem in Scripturis sanctis
ideo <hi>firmamentum</hi> vocatur, quod sit cursu siderum,
et ratis legibus, fixisque <hi>firmatum.</hi> <emph>110</emph>
          </p>
<p>3. Interdum et coelum pro aere accipitur,
ubi venti et nubes, procellae et turbines fiunt. Lucretius: <hi>Coelo, qui dicitur aer.</hi> 
 Et psalmus <hi>volucres
coeli</hi> appellat, cum manifestum sit aves in aere volare;
 et nos in consuetudine hunc aerem <hi>coelum</hi> 
appellamus; nam cum de sereno vel nubilo quaerimus,
aliquando dicimus: <hi>Qualis est aer?</hi> Aliquando:
<pb n="0474C"/> <hi>Quale est coelum?</hi> 
</p>
        </div2>

<div2>
          <head>CAPUT V. <hi>De partibus coeli.</hi> </head>
<p>1. <hi>Aether</hi> locus est in quo sidera sunt, et significat
eum ignem qui a toto mundo in altum separatus
est. Sane aether est ipsum elementum; aethra vero
splendor aetheris, et est sermo Graecus.</p>
<p>2. <hi>Sphaera</hi> coeli dicta, eo quod species ejus in rotundum
formata est, sed et quidquid tale est, a volubilitate
sphaera a Graecis dicitur, sicut et pilae, quibus
ludunt infantes. Nam philosophi dicunt coelum
in <hi>sphaera</hi> figuram undique esse convexum, omnibus
partibus aequale, concludens terram in media mundi
mole libratam. Hoc moveri dicunt, et cum mora ejus
sidera in eo fixa ab Oriente usque ad Occidentem
<pb n="0474D"/>
circuire, Septentrionibus breviores gyros juxta cardinem
peragentibus.</p>
<p>
            <pb n="0475A"/>
          </p>
<p>3. <hi>Axis</hi> est Septentrionis linea recta, quae per mediam
pilam sphaerae tendit, et dictus axis, quod in
ea sphaera, ut rota volvitur, vel quia ibi plaustrum est.</p>
<p>4. <hi>Cardines,</hi> extremae partes sunt axis, et dicti
cardines, eo quod per eos vertitur coelum. <emph>111</emph>
          </p>
<p>5. <hi>Poli</hi> sunt circuli qui currunt per axem.
 Horum alter est septentrionalis, qui nunquam occidit,
appellaturque <hi>Boreus;</hi> alter australis, qui nunquam
videtur, et <hi>Austronotius</hi> dicitur. Et dicti <hi>poli,</hi> 
quod sint axium cycli ex usu plaustrorum, a <hi>poliendo,</hi> 
scilicet nominati, sed polus Boreus semper videtur,
Austronotius nunquam, quia dextra coeli altiora sunt,
pressa Austri.</p>
<p>6. <hi>Convexa,</hi> extrema coeli sunt, a <hi>curvitate</hi> dicta;
nam convexum <hi>curvum</hi> est, et inclinatum, et in modum
<pb n="0475B"/>
circuli flexum.</p>
<p>7. <hi>Lacteus circulus,</hi> via est quae in sphaera videtur,
a candore dicta, quia alba est, quam aliqui dicunt
viam esse qua circuit sol, et ex splendoris ipsius
transitu ita lucere.</p>
</div2>

<div2>
          <head>CAPUT VI. <hi>De circulis coeli.</hi> </head>
<p>1. Habitatio ista coeli circulorum distincta zonis,
quasdam partes temperie sua incolere permisit, quasdam
negavit, enormitate frigoris, aut caloris. Zonae
autem ipsae quinque sunt: quae ideo <hi>zonae,</hi> vel <hi>circuli</hi> 
appellantur, quod in circumductione sphaerae existunt.</p>
<p>2. Quorum primus circulus ideo <hi>Arcticus</hi> appellatur,
 eo quod intra eum <hi>Arctorum</hi> signa inclusa
perspiciuntur, quae a nostris, in ursarum speciem
<pb n="0475C"/>
ficta, Septentriones appellantur.</p>
<p>3. Secundus circulus ex eo <foreign xml:lang="greek">τροπικὸς θερινὸς</foreign> dicitur,
quia in eo circulo sol Aquilonis finibus aestatem faciens,
ultra eum circulum non transit, sed statim revertitur,
et inde <hi>Tropicus</hi> appellatur.</p>
<p>4. Tertius circulus <foreign xml:lang="greek">ἰσημερινὸς</foreign>, qui a Latinis ideo <hi>Aequinoctialis</hi> 
 appellatur, eo quod solcum ad eum
orbem pervenerit, <hi>aequinoctium</hi> facit, <emph>112</emph> <foreign xml:lang="greek">ἰσημερινὸς</foreign>
enim Latine <hi>dies</hi> dicitur <hi>aequinox,</hi> quo circulo
dimidia sphaerae pars constituta perspicitur.</p>
<p>5. Quartus circulus <hi>Antarcticus</hi> vocatur, eo quod
contrarius sit circulo quem <hi>Arcticum</hi> nominamus.</p>
<p>
            <pb n="0476A"/>
          </p>
<p>6. Quintus circulus <foreign xml:lang="greek">χειμερινὸς τροπικὸς</foreign>, qui a Latinis <hi>Hiemalis,</hi> 
 sive <hi>Brumalis</hi> appellatur, ideo quia sol,
cum ad eum circulum pervenit, hiemem iis qui ad
Aquilonem sunt facit, aestatem autem iis qui in Austri
partibus commorantur.</p>
<p>7. <hi>Zodiacus</hi> autem circulus est (qui duodecim
continet signa, <foreign xml:lang="greek">ἀπὸ τῶν ζώων</foreign>, id est, <hi>animalibus,</hi> ita
dictus).</p>
</div2>

<div2>
          <head>CAPUT VII. <hi>De aere et nube.</hi> </head>
<p>1. <hi>Aer</hi> est inanitas plurimum habens admistum raritatis,
 quam caetera elementa. De quo Virgilius:
 <hi>Longum per inane secutus. Aer</hi> dictus <foreign xml:lang="greek">ἀπὸ τοῦ αἵρειν</foreign>,
ab eo quod ferat terram, vel ab eo quod feratur.
Hic autem partim ad coelestem, partim ad terrenam
<pb n="0476B"/>
materiam pertinet; nam ille subtilis, ubi ventosi ac
procellosi motus non possunt existere, ad coelestem
pertinet partem; iste vero turbulentior, qui exhalationibus
humidis corporescit, terrae deputatur,
quique ex se multas species reddit: nam commotus
ventos facit; vehementius concitatus, ignes et
tonitrua; contractus, nubila; conspissatus, pluviam;
congelantibus nubilis, nivem; turbulentius congelantibus
densioribus nubilis, grandinem; distentus, serenum
efficit; <emph>113</emph> nam aerem densum nubem esse
constat, nubem rarefactam et solutam aerem.</p>
<p>2. <hi>Nubes</hi> dictae ab <hi>obnubendo,</hi> id est, operiendo
coelum, unde, et <hi>nuptae,</hi> quod vultus suos velent,
 unde et <hi>Neptunus,</hi> quod nubat, id est, mare terram
tegat. Nubes autem aeris densitas facit. Venti enim
<pb n="0476C"/>
aerem conglobant, nubemque faciunt, unde est illud:
Atque in nubem cogitur aer.</p>
</div2>

<div2>
          <head>CAPUT VIII. <hi>De tonitruo.</hi> </head>
<p>1. <hi>Tonitruum</hi> dictum, quod <hi>sonus</hi> ejus <hi>terreat,</hi> nam
TONUS, <hi>sonus.</hi> Qui ideo interdum tam graviter concutit
omnia, ita ut coelum discidisse videatur, quia
cum procella vehementissimi venti nubibus se repente
immiserit, turbine invalescente, exitumque
quaerente, nubem quam excavavit impetu magno
perscindit, ac sic cum horrendo fragore defertur ad
aures.</p>
<p>
            <pb n="0477A"/>
          </p>
<p>2. Quod mirari quis non debet, cum vesicula,
quamvis parva, magnum tamen sonitum displosa
emittat. Cum tonitruo autem simul et fulgura exprimit,
sed illud celerius videtur, quia clarum est, hoc
autem ad aures tardius pervenit. Lux autem quae
apparet ante tonitruum, <hi>fulgetra</hi> vocatur. Quae, ut
diximus, ideo ante videtur, <emph>114</emph> quia clarum est
lumen, tonitruum autem ad aures tardius pervenit.</p>
</div2>

<div2>
          <head>CAPUT IX. <hi>De fulminibus.</hi> </head>
<p>1. <hi>Fulgur,</hi> et <hi>fulmen,</hi> ictus coelestis jaculi, a <hi>feriendo</hi> 
dicti; <hi>fulgere</hi> enim <hi>ferire</hi> est, ac percutere.
 Fulmina autem collisa nubila faciunt; nam omnium
rerum collisio ignem creat, ut in lapidibus
cernimus, vel attritu rotarum, vel in silvis arborum.
<pb n="0477B"/>
Simili modo in nubibus ignis; unde et prius nubila
sunt, deinde ignes.</p>
<p>2. Ex vento autem et igne fulmina (certum est)
in nubibus fieri, et impulsu ventorum emitti; ideo
autem fulminis ignem vim habere majorem ad
penetrandum, quia subtilioribus elementis factus
est, quam noster, id est, qui nobis in usu est. Tria
sunt autem ejus nomina, <hi>fulgur, fulgor,</hi> et <hi>fulmen.</hi> 
Fulgur, quia tangit; fulgor, quia incendit et urit;
fulmen, quia findit; ideo et cum ternis radiis finguntur.</p>
</div2>

<div2>
          <head>CAPUT X. <hi>De arcu et nubium effectibus.</hi> </head>
<p>1. <hi>Arcus coelestis</hi> dictus a similitudine curvati arcus.
<pb n="0477C"/> <hi>Iris</hi> 
 huic proprium nomen est. Et dicitur <hi>Iris,</hi> 
 quasi <hi>aeris,</hi> id est, quod per aerem ad terras descendit. <emph>115</emph> 
 Hic autem a sole resplendet, dum cavae
nubes ex adverso radium solis accipiunt, et arcus
speciem fingunt, cui varios colores illa dat res, quia
aqua tenuis, aer lucidus, et nubes caligans irradiata,
ista varios creant colores.</p>
<p>2. <hi>Pluviae</hi> dictae, quod fluant, quasi <hi>fluviae.</hi> Nascuntur
enim de terrae et maris anhelitu, quae cum
altius elevatae fuerint, aut solis calore resolutae,
aut vie ventorum compressae stillantur in terris.</p>
<p>
            <pb n="0478A"/>
          </p>
<p>3. <hi>Nimbus</hi> est densitas nubis intempesta, et obscura,
et inde <hi>nimbus</hi> a <hi>nube.</hi> Sunt autem nimbi
repentinae et praecipites pluviae; nam pluvias vocamus
lentas, et juges, quasi fluvias, vel quasi
fluentes.</p>
<p>4. <hi>Imbres</hi> autem, et ad nubes, et ad pluvias pertinent,
 dicti a Graeco vocabulo, quod terram <hi>inebrient</hi> 
ad germinandum. Ex his enim cuncta creantur,
 unde, et Lucretius:
<l>Ex igni terra, atque anima nascuntur et imbri.</l> 
Est autem nomen Graecum.</p>
<p>5. <hi>Grando</hi> appellata, quod forma ejus granorum
similitudinem habeat. Haec autem ventorum rigore
durantur in nube, ac solidantur in nivem, ruptoque
aere solvuntur.</p>
<p>
            <pb n="0478B"/>
          </p>
<p>6. <hi>Nix,</hi> a <hi>nube</hi> unde venit.</p>
<p> <hi>Glacies,</hi> a <hi>gelu,</hi> et <hi>aqua,</hi> quasi <hi>gelaquies,</hi> id est, <hi>gelata
aqua.</hi> </p>
<p>7. <hi>Gelu</hi> autem, quod eo stringatur tellus, <foreign xml:lang="greek">γῆ</foreign>
quippe <hi>terra</hi> dicitur. Tunc autem majori gelu stringitur
terra, cum fuerit nox serena.</p>
<p>8. <hi>Pruina,</hi> est matutini temporis frigus; quod
inde pruinae nomen accepit, <emph>116</emph> quia sicut ignis
urit; <foreign xml:lang="greek">πῦρ</foreign> enim <hi>ignis,</hi> urere vero et ad solem et ad
frigus pertinet. Nam uno sermone duo diversa significantur,
pro eo quod unum effectum habent. Similis
enim vis est caloris et frigoris, unde et utraque saxa
rumpunt. Nam calor urit, ut est: <hi>Uritur infelix Dido.</hi> 
Item frigus urit, ut est: <hi>aut Boreae penetrabile frigus
adurat.</hi> </p>
<p>
            <pb n="0478C"/>
          </p>
<p>9. <hi>Ros,</hi> Graecum est, quod illi <foreign xml:lang="greek">δρόσος,</foreign> dicunt. Alii
ros putant dictum, quia rarus est, non spissus, ut
pluvia.</p>
<p>10. <hi>Nebula</hi> inde dicta unde et <hi>nubila,</hi> ab <hi>obnubendo</hi> 
scilicet, hoc est, operiendo terram, sive quod
nubes volans faciat. Exhalant enim valles humidae
nebulas, et fiunt nubes, inde <hi>nubilum,</hi> inde <hi>nives.</hi> Nebulae
autem ima petunt cum serenitas est, summa
cum nubilum.</p>
<p>11. <hi>Caligo,</hi> umbra est de spissitudine aeris effecta.
Et dicta <hi>caligo,</hi> quod maxime aeris calore gignatur.</p>
<p>
            <pb n="0479A"/>
          </p>
<p>12. <hi>Tenebrae</hi> dicuntur, quod teneant umbras. Nihil
autem sunt tenebrae, sed ipsa lucis absentia <hi>tenebrae</hi> 
dicuntur; sicut silentium non aliqua res est, sed
ubi sonus non est silentium dicitur; sic tenebrae non
aliquid sunt, sed ubi lux non est <hi>tenebrae</hi> dicuntur.</p>
<p>13. <hi>Umbra</hi> est aer carens sole, dicta autem, quod
fiat cum solis objicimur radiis. Est autem mobilis,
et incerta, et ex solis circuitu, et ex motu ventorum.
Namque quoties movetur in sole, nobiscum
moveri videtur, quia ubi quoquo loco a radiis solis
obstitimus, perinde illi lumen auferimus; sicque
ingredi nobiscum umbra, et gestus nostros videtur
imitari.</p>
<p>14. <hi>Lux,</hi> ipsa substantia; <hi>lumen,</hi> quod a luce
manat, id est, candor lucis. Sed hoc confundunt
<pb n="0479B"/>
auctores.
<emph>117</emph> </p>
        </div2>

<div2>
          <head>CAPUT XI. <hi>De ventis.</hi> </head>
<p>1. <hi>Ventus</hi> est aer commotus et agitatus, et pro
diversis partibus coeli nomina diversa sortitur; dicitur
autem ventus quod sit vehemens, et violentus.
Vis enim ejus tanta est, ut non solum saxa et arbores
evellat, sed etiam coelum terramque conturbet,
maria commoveat.</p>
<p>2. Ventorum quatuor principales spiritus sunt.
Quorum primus ab Oriente <hi>Subsolanus,</hi> a Meridie <hi>Auster,</hi> 
 ab Occidente <hi>Favonius,</hi> a Septentrione ejusdem
nominis ventus aspirat, habentes geminos hinc
inde ventorum spiritus.</p>
<p>3. Subsolanus a latere dextro <hi>Vulturnum</hi> habet,
a laevo <hi>Eurum;</hi> Auster a dextris <hi>Euroaustrum,</hi> a sinistris
<pb n="0479C"/> <hi>Austroafricum;</hi> 
 Favonius a parte dextra <hi>Africum,</hi> 
a laeva <hi>Corum.</hi> Porro Septentrio a dextris <hi>Circium,</hi> 
a sinistris <hi>Aquilonem.</hi> Hi duodecim venti mundi
globum flatibus circumagunt.</p>
<p>4. Quorum nomina propriis ex causis signata
sunt. Nam <hi>Subsolanus</hi> vocatus, eo quod <hi>sub ortu solis</hi> 
nascatur. <hi>Eurus,</hi> eo quod ab <hi>Eoo</hi> flat, id est, ab
Oriente. Est enim conjunctus Subsolano.</p>
<p>5. <hi>Vulturnus,</hi> quod alte tonat; de quo Lucretius:
<l>Altitonans Vulturnus, et Auster fulmine pollens.</l>
          </p>
<p>6. <hi>Auster,</hi> ab <hi>hauriendo</hi> aquas vocatus, unde et
crassum aerem facit, <emph>118</emph> et nubila nutrit. Hic Graece <foreign xml:lang="greek">νότος</foreign>
 appellatur, propter quod interdum corrumpat
<pb n="0480A"/>
aerem. Nam pestilentiam quae ex corrupto aere nascitur,
Auster flans in reliquas regiones transmittit;
sed sicut Auster pestilentiam gignit, sic Aquilo repellit.
Euroauster dictus, quod ex una parte habeat Eurum
ex altera Austrum.</p>
<p>7. <hi>Austroafricus,</hi> quod junctus sit hinc inde Austro
et Africo. Ipse, et Libonotus, quod sit ei Libs hinc,
et inde Notus.</p>
<p>8. <hi>Zephyrus,</hi> Graeco nomine appellatus, eo quod
flores, et germina ejus flatu vivificentur. Hic Latine <hi>Favonius</hi> 
 dicitur, propter quod <hi>foveat</hi> quae nascuntur.
Austro autem flores solvuntur, Zephyro fiunt.</p>
<p>9. <hi>Africus,</hi> a propria regione vocatus. In Africa
enim initium flandi sumit.</p>
<p>10. <hi>Corus</hi> est, qui ab Occidente aestivo flat, et vocatus
<pb n="0480B"/> <hi>Corus,</hi> 
 quod ipse ventorum circulum claudat, et quasi
chorum faciat. Hic antea <hi>Caurus</hi> dictus, quem plerique <hi>Argesten</hi> 
 dicunt, non ut imprudens vulgus <hi>Agrestem.</hi> </p>
<p>11. <hi>Septentrio</hi> dictus, eo quod a circulo <hi>septem</hi> stellarum
consurgit, quae vertente se mundo resupinato
capite ferri videntur.</p>
<p>12. <hi>Circius</hi> dictus, eo quod <hi>Coro</hi> sit junctus. Hunc
Hispani <hi>Gallecum</hi> vocant, propter quod eis a parte <hi>Galleciae</hi> 
 flat. <emph>119</emph>
          </p>
<p>13. <hi>Aquilo</hi> dictus, eo quod <hi>aquas</hi> stringat et
nubes dissipet. Est enim gelidus ventus, et siccus.
Idem et <hi>Boreas,</hi> quia ab Hyperboreis montibus flat.
Inde enim origo ejusdem venti est, unde et frigidus est.
Natura namque omnium septentrionalium ventorum
frigida et sicca est, australium humida et calida.</p>
<p>
            <pb n="0480C"/>
          </p>
<p>14. Ex omnibus autem ventis duo cardinales sunt: <hi>Septentrio,</hi> 
 et <hi>Auster.</hi> </p>
<p>15. <hi>Etesiae</hi> autem, flabra Aquilonis sunt, quibus
nomen inditum est, quod certo anni tempore flatus
agere incipiunt, <foreign xml:lang="greek">ἐνιαυτὸς</foreign> enim Graece, <hi>annus</hi> Latine
dicitur. Hae autem cursum rectum a Borea in Aegyptum
ferunt, quibus Auster contrarius est.</p>
<p>16. Duo sunt autem extra hos ubique spiritus magis
quam venti, Aura et Altanus.</p>
<p>17. <hi>Aura</hi> ab <hi>aere</hi> dicta, quasi <hi>aerea,</hi> quod lenis sit
motus aeris. Agitatus enim aer auram facit, unde et
 Lucretius: <hi>Aereas auras.</hi> </p>
<p>18. <hi>Altanus,</hi> qui in pelago est per derivationem ab
<pb n="0481A"/> <hi>alto,</hi> 
 id est mari, vocatus. Nam alter est flatus in ripis,
quem diximus <hi>Auram.</hi> Nam Aura terrae est.</p>
<p>19. <hi>Turbo</hi> est volubilitas ventorum, et turbo dictus
a terra quoties ventus consurgit, et terram in circuitum
mittit.</p>
<p>20. <hi>Tempestas</hi> autem pro <hi>tempore</hi> dicitur, sicut ubique
historiographi solent, dum dicunt <hi>ea tempestate;</hi> 
aut ab statu coeli, quia magnitudine sua multis diebus
oritur. Verno autem, et autumnali tempore, <emph>120</emph> 
quam maximae fiunt tempestates, quando nec plena est
aestas, nec plena hiems, unde medium et confine
utriusque temporis ex conjunctione aerum contrariorum
efficiunt tempestates.</p>
<p>21. <hi>Fragor,</hi> a <hi>fractarum</hi> rerum nominatus est sonitu,
quem sicca quaeque et arida cum franguntur faciunt.</p>
<p>
            <pb n="0481B"/>
          </p>
<p>22. <hi>Procella,</hi> ab eo quod <hi>percellat,</hi> id est, percutiat,
et evellat. Est enim vis ventorum cum pluvia.
 Procellae enim aut de fulminibus, aut de ventis fiunt.
Nihil autem velocius ventis, unde et propter celeritatem,
tam ventos quam fulmina alata fingunt poetae,
 ut: <hi>alitis Austri.</hi> </p>
</div2>

<div2>
          <head>CAPUT XII <hi>De aquis.</hi> </head>
<p>1. <hi>Aqua</hi> dicta, quod superficies ejus <hi>aequalis</hi> sit.
Hinc, et <hi>aequor</hi> appellatum, quia <hi>aequaliter</hi> sursum est.</p>
<p>2. Duo autem (sunt) validissima vitae humanae elementa,
ignis et aqua, unde graviter damnantur, quibus
ignis et aqua interdicitur.</p>
<p>3. Aquarum elementum caeteris omnibus imperat.
<pb n="0481C"/>
Aquae enim coelum temperant, terram fecundant, aerem
exhalationibus suis incorporant, scandunt in
sublime, et coelum sibi vendicant; quid enim mirabilius
aquis in coelo stantibus?</p>
<p>4. Parum sit in tantam pervenisse altitudinem, rapiunt
eo secum piscium examina; effusae, omnium in
terra nascentium causa fiunt. Fruges gignunt, arbores
<pb n="0482A"/>
frutices, herbasque producunt, sordes detergunt,
 peccata abluunt, potum cunctis animantibus tribuunt.
<emph>121</emph> </p>
        </div2>

<div2>
          <head>CAPUT XIII. <hi>De diversitate aquarum.</hi> </head>
<p>1. Aquarum naturae multa est diversitas; aliae enim
salis, aliae nitri, aliae aluminis, aliae sulphuris, aliae
bituminis, aliae curam morborum adhibentes; nam
juxta Romam <hi>Albulae</hi> aquae vulneribus medentur.</p>
<p>2. In Italia fons <hi>Ciceronis</hi> oculorum vulnera curat.
In Aethiopia lacus est quo perfusa corpora velut
oleo nitescunt. <hi>Zamae</hi> fons in Africa canoras voces
facit. Ex <hi>Clitorio</hi> lacu Italiae, qui biberint, vini taedium
habent.</p>
<p>3. In Chio insula fontem esse, (dicunt) quo
hebetes fiunt. In Boeotia duo fontes: alter memoriam,
<pb n="0482B"/>
alter oblivionem affert. <hi>Cyzici</hi> fons amorem
Veneris tollit.</p>
<p>4. Boeotiae lacus furialis est, de quo qui biberit,
ardore libidinis exardescit. In Campania sunt aquae,
quae sterilitatem feminarum, et virorum insaniam
abolere dicuntur. In Aethiopiae fonte rubro, qui biberit,
lymphaticus fit.</p>
<p>5. <hi>Linus,</hi> fons Arcadiae abortus fieri non patitur.
 In Sicilia fontes sunt duo, quorum unus sterilem
fecundat, alter fecundam sterilem facit. In
Thessalia duo sunt flumina: ex uno bibentes oves <emph>122</emph> 
 nigras fieri ferunt; ex altero albas, ex utroque
varias.</p>
<p>6. <hi>Clitumnus,</hi> lacus in Umbria, maximos boves
gignit. <hi>Reatinis</hi> paludibus jumentorum ungulas indurari
<pb n="0482C"/>
dicunt. In <hi>Asphaltide</hi> lacu Judaeae nihil mergi
potest, quidquid animam habet.</p>
<p>7. In Indiis <hi>Siden</hi> vocatur stagnum, in quo nihil
innatat, sed omnia merguntur. At contra in Africae
lacu <hi>Apuscidamo</hi> omnia fluitant, nihil mergitur. <hi>Marsidae</hi> 
fons in Phrygia saxa egerit. In Achaia aqua profluit
e saxis, <hi>Styx</hi> appellata, quod illico potata interficit.</p>
<p>
            <pb n="0483A"/>
          </p>
<p>8. <hi>Gelonium</hi> stagnum Siciliae tetro odore abigit
proximantes. Fons est in Africa circa templum Ammonis,
qui humoris nexibus humum stringit. Favillas
etiam in cespitem solidat. Fons <hi>Job</hi> in Idumaea, quater
in anno colorem mutare dicitur, id est pulverulentum,
sanguineum, viridem, et limpidum, ternis
mensibus in anno tenens ex his unum colorem.</p>
<p>9. In Troglodytis lacus est, ter in die <hi>fit</hi> amarus,
et deinde toties dulcis. Fons <hi>Siloa</hi> ad radicem
montis Sion, non jugibus aquis, sed in certis horis,
diebusque ebullit. In Judaea quondam rivus Sabbatis
omnibus siccabatur.</p>
<p>10. In Sardinia fontes calidi oculis medentur,
fures arguunt, nam caecitate detegitur eorum facinus,
 In Epiro esse (ferunt) fontem, in quo faces exstinguuntur
<pb n="0483B"/>
accensae, et accenduntur exstinctae. <emph>123</emph> 
 Apud Garamantas fontem esse, (aiunt) ita algentem
die, ut non bibatur; ita ardentem nocte, ut non tangatur.</p>
<p>11. Jam vero in multis locis aquae manant perpetim
ferventes, tanta vi, ut balnea calefaciant. Quaedam
enim terrae sunt, quae multum sulphuris et aluminis
habent; itaque cum per venas calentes aqua frigida
venit, vicino sulphuris calore contacta excandescit;
nec talis ab origine effluit, sed permutatur dum venit.
Sulphur enim, alumenque secum ferunt aquae,
utramque materiam igne plenam, minimisque motibus
incalescentem.</p>
</div2>

<div2>
          <head>CAPUT XIV. <hi>De mari.</hi> </head>
<p>
            <pb n="0483C"/>
          </p>
<p>1. <hi>Mare</hi> est aquarum generalis collectio. Omnis
enim congregatio aquarum, sive salsae sint, sive dulces,
abusive <hi>maria</hi> nuncupantur, juxta illud: <hi>Et congregationes
aquarum vocavit maria.</hi> Proprie autem <hi>mare</hi> 
 appellatum, eo quod aquae ejus <hi>amarae</hi> sint.</p>
<p>2. <hi>Aequor</hi> autem vocatum, quia <hi>aequaliter</hi> sursum
est, et quamvis aquae fluctuantes velut montes erigantur,
sedatis rursus tempestatibus adaequantur. Altitudo
enim maris diversa est, indiscreta tamen dorsi
ejus <hi>aequalitas.</hi> </p>
<p>3. Ideo autem mare incrementum non capere, cum
omnia flumina, et omnes fontes recipiat, haec causa
est: partim, quod influentes undas ipsa magnitudo
ejus non sentiat; deinde quod amara aqua dulce
fluentum consumat, vel quod ipsae nubes multum
<pb n="0483D"/>
aquarum ad se attrahant, sive quod illam partim venit
auferant, partim sol exsiccet, postremum, quod per
<pb n="0484A"/>
occulta quaedam terrae foramina percolatur, et ad caput
amnium, fontesque revolutum recurrat.</p>
<p>4. Maris autem certum non esse colorem, sed
pro qualitate ventorum mutari; <emph>124</emph> nam modo flavum
est, modo luculentum, modo atrum.</p>
</div2>

<div2>
          <head>CAPUT XV. <hi>De oceano.</hi> </head>
<p>1. <hi>Oceanum,</hi> et Graeci, et Latini ideo nominant,
quod in circuli modo ambiat orbem: sive a celeritate,
eo quod <hi>ocius</hi> currat; item quia, ut coelum, purpureo
colore nitet. <hi>Oceanus,</hi> quasi <foreign xml:lang="greek">κυάνεος</foreign>: iste est
qui oras terrarum amplectitur, alternisque aestibus
accedit, atque recedit. Respirantibus enim in profundum
ventis, aut removet maria, aut resorbet.</p>
<p>2. Quique a proximis regionibus diversa vocabula
<pb n="0484B"/>
sumpsit; ut <hi>Gallicus, Germanicus, Scythicus, Caspius,
Hyrcanus, Atlanticus, Gaditanus.</hi> Nam <hi>Gaditanum</hi> fretum
a <hi>Gadibus</hi> dictum, ubi primo ab Oceano maris
Magni limen aperitur. Unde, et Hercules cum <hi>Gadibus</hi> 
pervenisset, columnas ibi posuit, sperans illic esse
orbis terrarum finem.</p>
</div2>

<div2>
          <head>CAPUT XVI. <hi>De Mediterraneo mari.</hi> </head>
<p>1. Mare Magnum est, quod ab Occasu ex Oceano
fluit, et in Meridiem vergit, deinde ad Septentrionem
tendit. Quod inde <hi>Magnum</hi> appellatur, quia caetera
maria in comparatione ejus minora sunt. Istud est,
et <hi>Mediterraneum,</hi> quia per <hi>mediam terram</hi> usque ad
Orientem perfunditur, Europam, et Africam, Asiamque
disterminans.</p>
<p>
            <pb n="0484C"/> <emph>125</emph> 2. Cujus primae partis sinus, qui in Hispaniis
perfunditur, <hi>Ibericus,</hi> et <hi>Balearicus</hi> appellatur.
Deinde <hi>Gallicus,</hi> qui Narbonensem provinciam alluit.
Mox <hi>Ligusticus,</hi> qui juxta Genuam urbem est
proximus. Post haec <hi>Tyrrhenus,</hi> qui Italiam attingit,
quem Graeci <hi>Ionium,</hi> Itali <hi>Inferum</hi> vocant. Inde <hi>Siculus,</hi> 
qui a <hi>Sicilia</hi> usque ad Cretam vadit. Deinde <hi>Creticus,</hi> 
 qui in Pamphyliam et Aegyptum pertendit.</p>
<p>3. Inde <hi>Hellespontus,</hi> qui in Septentrionem retorquens,
anfractibus magnis juxta Graecias, et Illyricum
in angustias septem stadiorum stringitur, quo Xerxes,
ponte navibus facto, in Graeciam commeavit, ibi est
Abydos. Inde diffusus aequore patente, rursus stringitur,
et facit <hi>Propontidem,</hi> qui mox in quingentos
<pb n="0484D"/>
passus coarctatur, fitque <hi>Bosphorus Thracius,</hi> quo
Darius copias transportavit.</p>
<p>4. Inde <hi>Ponticus</hi> sinus amplissimus a tergo Maeotidis
<pb n="0485A"/>
paludis, quod mare ex multitudine fluminum
dulcius quam caetera, nebulosumque, et brevius est,
 unde, et <hi>Ponticum</hi> vocatur, quod sit brevius, atque
praeter phocas, et thynnos, atque delphinos, alias
belluas majores non patitur.</p>
<p>5. Sicut autem terra, dum una sit, pro diversis
locis variis appellatur vocabulis, ita et pro regionibus
hoc mare magnum diversis nominibus nuncupatur:
 nam <hi>Ibericum</hi> et <hi>Asiaticum</hi> a provinciis dictum: ab
insulis, <hi>Balearicum, Siculum, Creticum, Cyprium,
Aegeum, Carpathium:</hi> <emph>126</emph> nam inter Tenedum, et
Chium, saxum est in mari potius quam insula, quod
visentibus procul caprae simile creditur, quam <foreign xml:lang="greek">αἷγα</foreign>
nuncupant, unde, et <hi>Aegeum</hi> mare est dictum, sic et <hi>Carpathium</hi> 
 mare inter Aegyptum, et Rhodum ab insula
<pb n="0485B"/> <hi>Carpatho</hi> 
 illic posita.</p>
<p>6. A gentibus, <hi>Gallicum, Ausonium, Dalmaticum,
Ligusticum.</hi> Ab oppidis, <hi>Argolicum, Corinthium, Tyrium,
Adriaticum.</hi> Nam Adria quaedam civitas Illyrico
mari proxima fuit, quae Adriatico mari nomen dedit.</p>
<p>7. A positione coeli, ut <hi>Superum,</hi> et <hi>Inferum,</hi> quod
sit Oriens superior, Occidens inferior, est autem <hi>Thuscum,</hi> 
et <hi>Adriaticum.</hi> A memoria regis, ut <hi>Ionium.</hi> Ion
quippe rex fuit Graeciae, unde iones Athenienses. Hoc
mare, et <hi>Tyrrhenum</hi> dictum; sive quod Thusciam alluit,
id est <hi>Tyrrheniam,</hi> sive a <hi>Tyrrhenis</hi> nautis, qui se in hoc
mare praecipitaverunt. Et sciendum <hi>Ionium</hi> sinum
esse immensum, ab <hi>Ionia</hi> usque ad Siciliam, et hujus
partes esse <hi>Adriaticum, Achaicum</hi> et <hi>Epiroticum.</hi> A
moribus accolarum <hi>Euxinus,</hi> AXENOS antea appellatus.</p>
<p>
            <pb n="0485C"/>
          </p>
<p>8. A casibus hominum qui ceciderunt in mare,
ut <hi>Hellesponticum, Icarium, Myrtoum:</hi> nam <hi>Myrtoum</hi> 
mare dictum a <hi>Myrtili</hi> lapsu, quod illic ab
Oenomao praecipitatus sit. <hi>Icarus</hi> vero Cretensis, ut
fabulae ferunt, altiora petens, pennis solis calore solutis,
mari, in quo cecidit, nomen imposuit. <hi>Phrixus</hi> 
quoque cum <hi>Helle</hi> sorore sua fugiens insidias novercales,
conscendit navem signum arietis habentem,
qua liberatus est. <hi>Helles</hi> autem soror ejus perpessa
naufragium decidit in mari, et mortua <hi>Hellesponto</hi> 
mari dedit nomen.</p>
<p>
            <pb n="0486A"/>
          </p>
<p>9. Ab ordine fluenti, <hi>Propontis:</hi> nam dicta <hi>Propontis,</hi> 
quia pontum praevenit. Item et a transitu, vel angustis
meatibus boum, <hi>Bosphorus. Aegyptium</hi> autem
pelagus Asiae datur, <hi>Gallicum</hi> Europae, <emph>127</emph> <hi>Africum</hi> 
 Libyae; his, ut quaeque proxima sunt, venerunt
in partes partium.</p>
<p>10. <hi>Pelagus</hi> autem est latitudo, mare sine littore,
et portu. Graeco nomine <foreign xml:lang="greek">ἀπὸ τοῦ πλαγίου</foreign>, hoc est a <hi>latitudine</hi> 
 dictum, unde et <hi>plagia,</hi> eo quod sint
importuosa.</p>
</div2>

<div2>
          <head>CAPUT XVII. <hi>De sinibus maris.</hi> </head>
<p>1. <hi>Sinus</hi> dicuntur majores recessus maris, ut in
mari Magno <hi>Junius,</hi> in Oceano, <hi>Caspius, Indicus,
Persicus, Arabicus,</hi> qui et mare Rubrum, qui Oceano
<pb n="0486B"/>
ascribitur.</p>
<p>2. <hi>Rubrum</hi> autem mare vocatum, eo quod sit roseis
undis infectum, non tamen talem naturam habet,
qualem videtur ostendere, sed vicinis littoribus vitiatur
gurges, atque inficitur, quia omnis terra quae
 circumstat pelago, rubra est, et sanguineo colori
proxima; ideoque inde minium acutissimum excernitur,
et alii colores, quibus pictura variatur.</p>
<p>3. Ergo cum terra hanc habeat naturam, fluctibus
subinde diluitur, et quidquid adesum est, in colorem
cadit; ob hoc etiam in iis littoribus gemmae
rubrae inveniuntur. Lapillus enim hujusmodi humo
involutus, cum inter arenas attritus est, et terrae colorem
habet et maris. <emph>128</emph>
          </p>
<p>4. Hoc mare in duos scinditur sinus: ex iis,
<pb n="0486C"/>
qui ab Oriente est, <hi>Persicus</hi> appellatur, quia oram illius <hi>Persae</hi> 
 inhabitant. Alter vero <hi>Arabicus</hi> dicitur, quod
sit circa <hi>Arabiam.</hi> 
</p>
        </div2>

<div2>
          <head>CAPUT XVIII. <hi>De aestibus, et fretis.</hi> </head>
<p>1. <hi>Aestus</hi> ad Oceanum pertinet, <hi>Fretum</hi> ad utrumque
mare; nam <hi>Aestus</hi> est maris accessus, vel recessus,
id est, inquietudo, unde et <hi>aestuaria,</hi> per quae
mare vicissim tam accedit quam recedit.</p>
<p>2. <hi>Fretum</hi> autem appellatum, quod ibi semper mare
ferveat; nam fretum est angustum, et quasi fervens
<pb n="0487A"/>
mare, ab undarum fervore nominatum, ut <hi>Gaditanum,</hi> 
vel <hi>Siculum;</hi> nam <hi>freta</hi> dicta Varro ait, quasi <hi>fervida,</hi> 
id est, ferventia, et motum fervoris habentia.</p>
<p>3. Fretum Siciliae, quod <hi>Rhegium</hi> dicitur, Sallustius
ex tali causa vocari scribit, dicens Italiae
olim Siciliam conjunctam fuisse, et dum esset una
tellus, medium spatium, aut per humilitatem abruptum
est aquis, aut per angustiam scissum. Et inde <foreign xml:lang="greek">ῥήγιον</foreign>
 nominatum, quia Graece <hi>abruptum</hi> hoc nomine
nuncupatur. Est autem arctissimum, trium millium
spatio Siciliam ab Italia dividens, fabulosis infame
monstris, quibus hinc inde Scylla et Charybdis
ostenditur.</p>
<p>4. <hi>Scyllam,</hi> accolae saxum mari imminens appellant
simile celebratae formae procul visentibus. Unde
<pb n="0487B"/>
et monstrosam speciem fabulae illi dederunt, quasi
formam hominis capitibus succinctam caninis, quia
collisi ibi fluctus latratus videntur exprimere.</p>
<p>5. <hi>Charybdis</hi> dicta quod gurgitibus occultis naves
absorbeat. Est enim mare verticosum, et inde ibi
laniata naufragia profundo emergunt. <emph>129</emph> Ter autem
in die erigit fluctus, et ter absorbet; nam
accipit aquas, ut vomat; vomit, ut rursus accipiat.</p>
<p>6. <hi>Syrtes</hi> autem sunt arenosa in mari loca. Syrtes
autem Sallustius a <hi>tractu</hi> vocari dicit, quod
omnia ad se trahant, et appropinquanti vadoso
mari haereant. Hae autem ad mare Aegyptium vicinae
sunt, et pariter admiscentur. <hi>Vada</hi> vero sunt, per
quae in mari, vel in fluminibus homines, vel animalia
pedibus <hi>vadunt;</hi> quae Virgilius <hi>brevia</hi> appellat,
Graeci <foreign xml:lang="greek">βραχεῖα</foreign>.</p>
</div2>

<div2>
          <head>CAPUT XIX. <hi>De lacis et stagnis.</hi> </head>

<pb n="0487C"/>
<p>1. Sunt et quaedam maria, quae non miscentur
Oceani fluctibus, aut mari Magno, et dicuntur lacus
et stagna.</p>
<p>2. <hi>Lacus</hi> est receptaculum in quo aqua retinetur,
nec miscetur fluctibus, ut lacus Asphalti, lacus Benacus,
et Larius, et caeteri quos Graeci <foreign xml:lang="greek">λιμένας</foreign>, id
est, <hi>stagna</hi> vocant. Nam fontes labuntur in fluviis,
<pb n="0488A"/>
flumina in freta discurrunt. Lacus stat in loco, nec
profluit; et dictus <hi>lacus,</hi> quasi <hi>aquae locus.</hi> </p>
<p>3. Lacus <hi>Asphalti</hi> idem et <hi>mare Mortuum</hi> vocatum,
propter quod nihil gignit vivum, nihil recipit
ex genere viventium. Nam neque pisces habet, neque
assuetas aquis et laetas mergendi usu patitur
aves; sed et quaecunque viventia mergenda tentaveris,
quacunque <emph>130</emph> arte demersa statim resiliunt,
et quamvis vehementer illisa confestim excutiuntur;
sed neque ventis movetur, resistente turbinibus bitumine,
quo aqua omnis stagnatur; neque navigationis
patiens est, quia omnia vita carentia in profundum
merguntur, nec materiam ullam sustinet,
 nisi quae bitumine illustratur.</p>
<p>4. Lucernam accensam ferunt supernatare, exstincto
<pb n="0488B"/>
lumine demergi. Hoc et <hi>mare Salinarum</hi> dicitur,
sive <hi>lacus Asphalti,</hi> id est, <hi>bituminis;</hi> et est in
Judaea inter Jericho et Zoaran. Longitudo ejus,
usque ad Zoaras Arabiae, dirigitur stadiis quingentis
octoginta; latitudo stadiis centum quinquaginta, usque
ad vicina Sodomorum . . .</p>
<p>5. Lacus <hi>Tiberiadis</hi> ab oppido <hi>Tiberiade</hi> vocatus,
quod quondam Herodes in honorem Tiberii Caesaris
condidit. Est autem in Judaea omnibus lacis salubrior,
et ad sanitatem corporum quodammodo efficacior.
Circuit stadia . . .</p>
<p>6. <hi>Genesar,</hi> lacus amplissimus in Judaea longitudine
centum quadraginta extenditur stadiis; latitudine
quadraginta diffunditur, crispantibus aquis,
 auram non ventis, sed de seipso sibi excreans. Unde
<pb n="0488C"/>
et <hi>Genesar</hi> dicitur Graeco vocabulo, quasi <hi>generans</hi> 
sibi auram; denique per diffusiora spatia lacus frequentibus
auris spirantibus agitatur; <emph>131</emph> unde et
purior haustus ejus, et ad potandum dulcis et habilis.</p>
<p>7. <hi>Benacus,</hi> lacus Italiae in Venetia, de quo fluvius
nascitur Mincius, qui lacus magnitudine sua
tempestates imitatur marinas.</p>
<p>8. <hi>Lucrinus,</hi> et <hi>Avernus</hi> lacus Campaniae sunt. Lucrinus
autem dictus, quia olim propter copiam piscium
<pb n="0489A"/>
vectigalia magna praestabat. <hi>Avernus</hi> autem
lacus vocatus, quia aves ibi supervolare non possent.
Nam antea silvarum densitate sic ambiebatur, ut
exhalantis inde per angustias aquae sulphureae fetor
gravissimus supervolantes aves halitu suo necaret.
Quam rem Augustus Caesar intelligens, dejectis
silvis, ex pestilentibus amoena reddidit loca.</p>
<p>9. Lacus autem, idem et stagnum, ubi immensa
aqua convenit; nam dictum est <hi>stagnum</hi> ab eo quod
illic aqua <hi>stet,</hi> nec decurrat.</p>
</div2>

<div2>
          <head>CAPUT XX. <hi>De abysso.</hi> </head>
<p>1. <hi>Abyssus,</hi> profunditas aquarum impenetrabilis:
sive speluncae aquarum latentium, e quibus fontes
et flumina procedunt; vel quae occulte subter erunt,
<pb n="0489B"/>
unde et <hi>Abyssus</hi> dictus. Nam omnes aquae, sive
torrentes per occultas venas ad matricem abyssum
revertuntur.</p>
<p>2. <hi>Fluctus</hi> dicti, quod flatibus fiant. Ventorum
enim impulsu agitatae <emph>132</emph> aquae fluctuant.</p>
<p> <hi>Aqua</hi> est stativa, et sine motu aequalis.</p>
<p>3. <hi>Unda</hi> vero, eminens liquor, qui semper in motu
est. Lucretius: <hi>Aerias undas,</hi> id est, motus, et
corpus illud quod refluctuat. Nam nec unda per se
aqua est, sed aqua in motu quodam et agitatione,
quasi ab eundo, et redeundo <hi>unda</hi> vocata.</p>
<p>4. <hi>Latex,</hi> proprie liquor fontis est. Et dictus <hi>latex,</hi> 
 quod in venis terrae lateat.</p>
<p>5. <hi>Gutta</hi> est quae stat, <hi>stilla,</hi> quae cadit. Hinc
et <hi>stillicidium,</hi> quasi <hi>stilla cadens; Stiria</hi> enim Graecum
<pb n="0489C"/>
est, id est, <hi>gutta;</hi> inde fit diminutivum, ut dicamus <hi>stilla;</hi> 
 dum autem stat, aut pendet de tectis,
vel arboribus, quasi glutinosa, <hi>gutta</hi> est; dum ceciderit, <hi>stilla</hi> 
 est.</p>
<p>6. <hi>Spuma</hi> dicta, eo quod <hi>spuatur,</hi> sordes enim
sunt undarum; unde et mustum et ea quae coquuntur
spuma purgantur. Hinc et <hi>sputum.</hi> </p>
</div2>

<div2>
          <head>CAPUT XXI. <hi>De fluminibus.</hi> </head>
<p>1. <hi>Fluvius</hi> est perennis aquarum decursus, a <hi>fluendo</hi> 
<pb n="0490A"/>
perpetim dictus. Proprie autem <hi>flumen</hi> ipsa aqua, <hi>fluvius</hi> 
 cursus aquae. Prius autem flumen quam fluvius,
id est, prior aqua quam decursus. Duo sunt fluminum
genera: unum torrens, alterum vivum, de
quo Virgilius: <hi>Donec me flumine vivo, abluero.</hi> </p>
<p>2. <hi>Torrens</hi> est aqua veniens cum impetu. Dictus
autem <hi>torrens,</hi> <emph>133</emph> quia pluvia crescit, siccitate <hi>torrescit</hi> 
id est, arescit. De quo Pacuvius: <hi>Flammeo
vapore torrens terrae fetum exusserit.</hi> Cui Graeci ab
hieme nomen dederunt, nos ab aestate; illi a tempore
quo succressit, nos a tempore quo siccatur.</p>
<p>3. <hi>Amnis,</hi> fluvius est nemore ac frondibus redimitus,
et ex ipsa <hi>amoenitate</hi> AMNIS vocatur.</p>
<p>4. <hi>Decursus,</hi> proprie <hi>finis cursus,</hi> sive aquarum sit,
seu quarumlibet rerum.</p>
<p>
            <pb n="0490B"/> <hi>Rivi</hi> dicti, quod <hi>deriventur</hi> ad irrigandum, id est,
inducendum aquas in agros. Nam irrigare inducere
est.</p>
<p> <hi>Gurges,</hi> proprie locus altus in flumine.</p>
<p>5. <hi>Puteus</hi> est locus defossus, ex quo hauritura
qua, a <hi>potatione</hi> dictus.</p>
<p> <hi>Fons,</hi> caput aquae est nascentis, quasi <hi>fundens</hi> 
aquas.</p>
<p>6. Quidam autem fluviorum propriis ex causis nomina
acceperunt, ex quibus nonnulli notandi sunt,
qui in historiis celebres memorantur.</p>
<p>7. <hi>Geon,</hi> fluvius de paradiso exiens, atque universam
Aethiopiam cingens, vocatus hoc nomine, quod
incremento suae inundationis terram Aegypti irriget: <foreign xml:lang="greek">γῆ</foreign>
 enim Graece, Latine <hi>terram</hi> significat. <emph>134</emph> Hic
<pb n="0490C"/>
apud Aegyptios Nilus vocatur propter limum quem
trahit, qui efficit fecunditatem. Unde et <hi>Nilus</hi> dictus
est, quasi <foreign xml:lang="greek">νέαν ὕλην</foreign> trahens. Nam antea Nilus
Latine <hi>Melo</hi> dicebatur. Apparet autem in <hi>Nilide</hi> lacu,
 de quo in Meridiem versus excipitur Aegypto, ubi
Aquilonis flatibus repercussus aquis retroluctantibus
intumescit, et inundationem Aegypti facit.</p>
<p>8. <hi>Ganges</hi> fluvius, quem <hi>Phison</hi> Scriptura sacra
cognominat, exiens de paradiso pergit ad Indiae regiones.
Dictus autem <hi>Phison,</hi> id est, <hi>caterva,</hi> quia
<pb n="0491A"/>
quindecim fluminibus magnis sibi adjunctis impletur,
et efficitur unus. <hi>Ganges</hi> autem vocatus a <hi>Gange</hi> rege
Indiae. Fertur autem Nili modo exaltari, et super
Orientis terras erumpere.</p>
<p>9. <hi>Tigris</hi> fluvius Mesopotamiae, de paradiso exsurgens,
et pergens contra Assyrios, et post multos circuitus
in mare Mortuum influens. <emph>135</emph> Vocatur autem
hoc nomine propter velocitatem, instar bestiae nimia
pernicitate currentis.</p>
<p>10. <hi>Euphrates</hi> fluvius Mesopotamiae, de paradiso
exoriens; copiosissimus gemmis, qui per mediam
Babyloniam influit; hic a <hi>frugibus,</hi> vel ab ubertate
nomen accepit. Nam Hebraice EPHRATA <hi>fertilitas</hi> 
interpretatur; Mesopotamiam enim in quibusdam locis
ita irrigat, sicut Nilus Alexandriam. Sallustius autem
<pb n="0491B"/>
auctor certissimus asserit Tigrim et Euphratem
uno fonte manare in Armenia, qui per diversa euntes
longius dividuntur, spatio medio relicto multorum
millium, quae tamen terra, quae ab ipsis ambitur,
Mesopotamia dicitur. Ex quo Hieronymus animadvertit
aliter de paradisi fluminibus intelligendum.</p>
<p>11. <hi>Indus,</hi> fluvius Orientis, qui Rubro mari accipitur.</p>
<p>12. <hi>Hydaspes</hi> fuit Medorum rex antiquissimus, ex
quo amnis Orientis nomen accepit, qui nunc <hi>Hydaspes</hi> 
dicitur, de quo Lucanus:
<l>Vastis Indus aquis mistum non sentit Hydaspen.</l> 
Et,
<l>qua Medus Hydaspes</l>
 <emph>136</emph> 
 Accedit Pelago, Phoebi surgentis ab igne.
<pb n="0491C"/>
 Qui dum sit fluvius Persarum, dicitur tamen contra
Orientem decurrere.</p>
<p>13. <hi>Araris</hi> fluvius Germaniae. De quo Virgilius:
<l>Aut Ararim Parthus bibet, aut Germania Tigrim.</l>
          </p>
<p>14. <hi>Bactrus</hi> fluvius Orientis, a rege <hi>Bactro</hi> vocatus
fertur, a quo et <hi>Bactriani,</hi> et urbs eorum.</p>
<p>15. <hi>Choaspis</hi> Persarum fluvius, vocatus eorum
lingua, quod miram aquae dulcedinem habeat, adeo
ut Persici reges, quandiu inter ripas Persidis fluit,
<pb n="0492A"/>
sibi ex eo pocula vendicarint. Ex hoc amne quidam <hi>Cydnum</hi> 
 Ciliciae fluvium derivari existimant.</p>
<p>16. <hi>Araxis</hi> amnis Armeniae, qui ab uno monte cum
Euphrate diversa specie oritur, dictus quod rapacitate
cuncta prosternat. Unde et cum Alexander
eum transgredi vellet, ponte fabricato, tanta vi
inundavit, ut pontem dirueret. Hic brevibus intervallis
ab Euphratis ortu caput tollit, ac deinde
Caspium fertur in mare.</p>
<p>17. Fluvius Syriae, qui vocatur <hi>Orontes,</hi> juxta
Antiochiae muros decurrens, qui a solis ortu oriens non
longe ab urbe mari conditur, quem de originis suae
tractu <hi>Orontem</hi> veteres Latine appellaverunt, cujus
fluentis ex ipso impetu frigidioribus, et Zephyris
assidue <emph>137</emph> ibi spirantibus, tota civitas momentis
<pb n="0492B"/>
prope omnibus refrigeratur.</p>
<p>18. <hi>Jordanis</hi> Judae fluvius, a duobus fontibus
nominatus, quorum alter vocatur <hi>Jor,</hi> alter <hi>Dan.</hi> 
His igitur procul a se distantibus in unum alveum
foederatis, <hi>Jordanis</hi> deinceps appellatur. Nascitur
autem sub Libano monte, et dividit Judaeam et Arabiam,
qui per multos circuitus juxta Jericho in mare
Mortuum influit.</p>
<p>19. <hi>Phasis</hi> Caucaseis montibus fusus, cum pluribus
aliis in Euxinum se praecipitat mare. Unde et
nuncupatur.</p>
<p>20. <hi>Cydnus</hi> amnis Ciliciae, a Tauro monte progrediens,
miram aquarum habens suavitatem, et
quidquid candidum est <hi>cydnum</hi> gentili lingua Syri
<pb n="0492C"/>
dicunt. Unde amni huic nomen datum, quia tumel
aestate quando nives solvuntur; reliquis anni temporibus
tenuis est, et quietus.</p>
<p>21. <hi>Hylas</hi> fluvius Asiae.</p>
<p> <hi>Pactolus</hi> fluvius Asiae, arenas aureas trahens.
De quo Virgilius: <hi>Pactolusque irrigat auro:</hi> quem
pro aurato fluore alii <hi>Chrysorhoam</hi> vocant.</p>
<p>22. <hi>Hermus</hi> fluvius Asiae, qui Smyrneos secat
<pb n="0493A"/>
campos, et ipse fluctibus aureis et arenis plenus,
 a quo Smyrna vocata est.</p>
<p>23. <hi>Maeander</hi> amnis Asiae flexuosus, qui, recurrentibus
ripis <emph>138</emph> inter Cariam et Ioniam, praecipitatur
in sinum qui Miletum dividit et Prienen. <hi>Maeander</hi> 
autem vocatus, quod sit flexuosus et nunquam currat
rectus. De quo Ovidius:
<l>Quique recurvatus ludit Maeander in undis.</l>
          </p>
<p>24. <hi>Tanus</hi> fuit rex Scytharum primus, a quo <hi>Tanais</hi> 
 fertur fluvius nuncupatus, qui ex Riphaeis
silvis veniens, dirimit Europam ab Asia, inter
duas mundi partes medius currens, atque in Pontum
fluens.</p>
<p>25. <hi>Inachus</hi> Achaiae amnis, Argolicos irrigans
campos, quem rex <hi>Inachus</hi> a se nominavit, qui exordium
<pb n="0493B"/>
Argivae genti primus dedit. Ibi est et <hi>Erimanthus</hi> 
ab <hi>Erimantho</hi> monte demissus.</p>
<p>26. <hi>Padus</hi> Italiae fluvius, a jugis Alpium fusus, ex
tribus fontibus oritur, ex quibus uni vocabulum est <hi>Padus,</hi> 
 qui diffusus in modum stagni, amnem sinu
dirigit, a quo et <hi>Padus</hi> est nuncupatus. Hic a Graecis <hi>Eridanus</hi> 
 cognominatur, ab <hi>Eridano</hi> Solis filio,
quem Phaetontem dicunt, qui fulmine percussus, in
eodem fluvio dejectus est, et exstinctus. Augetur
autem exortu Canis, liquescentibus nivibus, et cum
accessione triginta fluminum circa Ravennam in
Adriaticum mare defertur.</p>
<p>27. <hi>Tiberis</hi> Italiae fluvius, a <hi>Tiberino</hi> rege Albanorum
dicitur appellatus, qui in hunc fluvium cecidit,
et de exitu suo nomen dedit. Nam antea <hi>Albula</hi> antiquum
<pb n="0493C"/>
nomen a colore habuit, quod nivibus <hi>albus</hi> 
sit. Ipse est autem <hi>Tibris,</hi> qui et <hi>Tiberis,</hi> sed <hi>Tiberis</hi> 
in quotidiano sermone, <hi>Tibris</hi> in versu dicitur.</p>
<p>28. <hi>Danubius</hi> Germaniae fluvius, vocari fertur a
nivium copia, <emph>139</emph> quibus magis augetur. Iste est, qui
in Europa plus omnibus habet famam. Idem et <hi>Ister,</hi> 
quia dum per innumeras vadit gentes, mutat et nomen,
et majores sibi ambiendo colligit vires. Oritur
a Germanicis jugis, et occidentalibus partibus Barbarorum,
pergens contra Orientem, sexaginta in se
fluvios recipit, septem ostiis in Pontum influit.</p>
<p>29. <hi>Rhodanus</hi> Galliae fluvius ab oppido <hi>Rhodo</hi> cognominatus,
quem coloni Rhodiorum locaverunt,
<pb n="0494A"/>
 qui rapido concitus cursu, Tyrrheni aequoris freta
scindens, non modicum saepe navigantium facit periculum,
dum inter se maris fluctus et amnis fluenta
decertant.</p>
<p>30. <hi>Rhenus</hi> a <hi>Rhodani</hi> societate fertur vocatus,
quoniam cum eodem ex una provincia oritur. Est
autem Germaniae fluvius, inter tres Europae maximos
fluvios computatus, qui a jugo Alpium usque in
Oceani profunda cursus suos dirigit.</p>
<p>31. <hi>Iberus</hi> amnis, qui quondam toti Hispaniae nomen
dedit.</p>
<p>32. <hi>Minius</hi> fluvius Galliciae nomen a colore pigmenti
sumpsit, qui in eo plurimus invenitur.</p>
<p>33. <hi>Durius</hi> a Graecis, quasi <hi>Doricus.</hi> </p>
<p> <hi>Tagum</hi> fluvium Carthago Hispaniae nuncupavit,
<pb n="0494B"/>
ex qua ortus procedit, fluvius arenis auriferis copiosus,
et ob hoc caeteris fluviis Hispaniarum praelatus.</p>
<p>34. <hi>Baetis</hi> fluvius, qui et <hi>Baeticae</hi> provinciae nomen
dedit, de quo Martialis: <emph>140</emph> 
<l>Baetis olivifera crinem redimite corona</l>
<l rend="indent">Aurea, qui nitidis vellera tingis aquis.</l> 
 eo quod ibi lanae pulchro colore tinguntur. <hi>Baetis</hi> 
autem dictus, eo quod <hi>humili</hi> solo decurrat. <foreign xml:lang="greek">βαθὺ</foreign>
 enim Graeci <hi>humile,</hi> vel mersum vocant.</p>
<p>35. Quaedam autem flumina in diluvio soluta, mole
terrarum praeclusa sunt; quaedam vero, quae non
erant, abyssi tunc ruptis meatibus eruperunt.</p>
</div2>

<div2>
          <head>CAPUT XXII. <hi>De diluviis.</hi> </head>
<p>
            <pb n="0494C"/>
          </p>
<p>1. <hi>Diluvium</hi> dictum, quod aquarum clade omnia
quae inundaverit deleat.</p>
<p>2. Primum diluvium exstitit sub Noe, quando hominum
sceleribus offensus Omnipotens, toto orbe
contecto, deletis cunctis, unum spatium coeli fuit, ac
pelagi; cujus hactenus indicium videmus in lapidibus,
quos, in remotis montibus, conchis et ostreis concretos,
saepe etiam cavatos aquis, visere solemus.</p>
<p>3. Secundum diluvium fuit in Achaia, Jacob patriarchae
et Ogygi temporibus, qui Eleusinae conditor
et rex fuit, nomenque loco et tempori dedit.</p>
<p>4. Tertium diluvium in Thessalia, Moysi, vel Amphictyonis
temporibus, qui tertius post Cecropem
<pb n="0495A"/>
regnavit. Cujus temporibus aquarum ingluvies majorem
partem populorum Thessaliae absumpsit, paucis
per refugia montium liberatis, maxime in monte Parnaso,
in cujus circuitu Deucalion tunc regno potiebatur;
qui tunc <emph>141</emph> ad se ratibus confugientes susceptos
per gemina Parnasi juga fovit et aluit. A quo propterea
genus humanum Graecorum fabulae ex lapidibus reparatum
<pb n="0496A"/>
ferunt, propter hominum insitam cordis duritiam.</p>
<p>5. Sed et flumina cum insolitis aucta imbribus ultra
consuetudinem, vel diuturnitatem, vel magnitudinem
redundant, multaque prosternunt, et ipsa diluvium
dicuntur. Sciendum autem flumina, cum supramodum
crescunt, non tantum ad praesens inferre
damna, sed etiam et aliqua significare futura.</p>
</div2>
      </div1>

<div1>
        <head>LIBER DECIMUS QUARTUS, DE TERRA ET PARTIBUS</head>
<div2>
          <head>CAPUT PRIMUM. <hi>De terra.</hi> </head>
<pb n="0495B"/>
<p>1. Terra est in media mundi regione posita, omnibus
partibus coeli in modum centri aequali intervallo
consistens; quae singulari numero totum orbem
significat; plurali vero singulas partes; cujus
nomina diversa dat ratio: nam <hi>terra</hi> dicta a superiori
parte, qua <hi>teritur; humus</hi> ab inferiore, velut <hi>humida,</hi> 
ut sub mari; <hi>tellus</hi> autem, quia fructus ejus <hi>tollimus:</hi> 
haec, et <hi>ops</hi> dicta, eo quod <hi>opem</hi> fert frugibus. Eadem
et <hi>arva,</hi> ab <hi>arando,</hi> et colendo vocata.</p>
<p>2. Proprie autem terra, ad distinctionem aquae, <hi>arida</hi> 
 nuncupatur, sicut <emph>142</emph> Scriptura ait quod vocaverit
Deus terram <hi>aridam.</hi> Naturalis enim proprietas
siccitas est terrae; nam ut humida sit, hoc aquarum
<pb n="0495C"/>
affinitate sortitur. Cujus motum alii dicunt ventum
esse in concavis ejus, qui motus eam movet. Sallustius: <hi>Venti per cava terrae praecipitati rupti aliquot
montes tumulique sedere.</hi> </p>
<p>3. Alii aquam dicunt genitalem in terris moveri, et
 eas simul concutere, sicut vas, ut dicit Lucretius.
Alii <foreign xml:lang="greek">σφογγοειδῆ</foreign> terram volunt, cujus plerumque latentes
ruinae superposita cuncta concutiunt. Terrae
quoque hiatus, aut motu aquae inferioris fit, aut crebris
tonitruis, aut de concavis terrae erumpentibus ventis.</p>
</div2>

<div2>
          <head>CAPUT II. <hi>De orbe.</hi> </head>
<p>1. <hi>Orbis</hi> a <hi>rotunditate</hi> circuli dictus, quia sicut rota
est; unde brevis etiam rotella <hi>orbiculus</hi> appellatur.
<pb n="0495D"/>
Undique enim Oceanus circumfluens ejus in circulo
ambit fines. Divisus est autem trifarie: ex quibus una
pars Asia, altera Europa, tertia Africa nuncupatur.</p>
<p>2. Quas tres partes orbis veteres non aequaliter
diviserunt; nam Asia a Meridie per Orientem usque
ad Septentrionem pervenit. Europa vero a Septentrione
<pb n="0496B"/>
usque ad Occidentem, atque inde Africa ab Occidente
usque ad Meridiem.</p>
<p>3. Unde evidenter orbem dimidium duae tenent Europa
et Africa, <emph>143</emph> alium vero dimidium sola Asia.
Sed ideo istae duae partes factae sunt, quia inter
utramque ab Oceano mare Magnum ingreditur, quod
eas intersecat. Quapropter, si in duas partes Orientis
et Occidentis orbem dividas, Asia erit in una, in
altera vero Europa et Africa.</p>
</div2>

<div2>
          <head>CAPUT III. <hi>De Asia.</hi> </head>
<p>1. <hi>Asia</hi> ex nomine cujusdam mulieris est appellata,
quae apud antiquos imperium tenuit Orientis. Haec
in tertia orbis parte disposita, ab Oriente ortu solis,
a Meridie Oceano, ab occiduo nostro mari finitur, a
<pb n="0496C"/>
Septentrione Maeotide lacu et Tanai fluvio terminatur.
Habet autem provincias multas et regiones, quarum
breviter nomina, et situs expediam, sumpto initio
a Paradiso.</p>
<p>2. <hi>Paradisus</hi> est locus in Orientis partibus constitutus,
cujus vocabulum ex Graeco in Latinum vertitur <hi>hortus;</hi> 
 porro Hebraice <hi>Eden</hi> dicitur, quod in nostra lingua <hi>deliciae</hi> 
 interpretatur. Quod utrumque junctum facit <hi>hortum deliciarum;</hi> 
 est enim omni genere ligni et pomiterarum
arborum consitus, habens etiam lignum vitae:
non ibi frigus, non aestus, sed perpetua veris temperies.</p>
<p>3. E cujus medio fons prorumpens totum nemus irrigat,
dividiturque in quatuor nascentia flumina, cujus
loci post peccatum homini aditus interclusus est. Septus
<pb n="0496D"/>
est enim undique romphaea flamma, id est, muro
igneo accinctus, ita ut ejus cum coelo pene jungatur
incendium. <emph>144</emph>
          </p>
<p>4. Cherubin quoque, id est, angelorum praesidium
arcendis spiritibus malis super romphaeae flagrantiam
ordinatum est, ut homines flammae, angelos vero
<pb n="0497A"/>
malos angeli (boni) submoveant, ne cui carni, vel
spiritui transgressionis aditus Paradisi pateat.</p>
<p>5. <hi>India</hi> vocata ab <hi>Indo</hi> flumine, quo ex parte occidentali
clauditur: haec a Meridiano mari porrecta
usque ad ortum solis, et a Septentrione usque ad
montem Caucasum pervenit, habens gentes multas,
et oppida, insulam quoque <hi>Taprobanam</hi> elephantis
refertam, <hi>Chrysen</hi> et <hi>Argyram</hi> auro, argentoque fecundas,
 <hi>Tylen</hi> quoque arborum foliis nunquam carentem.</p>
<p>6. Habet et fluvios <hi>Gangen,</hi> et <hi>Indum,</hi> et <hi>Hypasin</hi> 
illustrantes Indos. Terra Indiae Favonii spiritu
saluberrima, in anno bis metit fruges; vice hiemis
 Etesiis potitur. Gignit autem tincti coloris homines,
elephantes ingentes, monoceron bestiam, psittacum
avem, ebenum quoque lignum, et cinnamum, et piper,
<pb n="0497B"/>
et calamum aromaticum.</p>
<p>7. Mittit et ebur, lapides quoque pretiosos, berrillos,
chrysoprasos, et adamantem, carbunculos,
lychnites, margaritas, et uniones, quibus nobilium
feminarum ardet ambitio. Ibi sunt et montes aurei,
quos adire propter dracones, et gryphas, et immensorum
hominum monstra impossibile est.</p>
<p>8. <hi>Parthia</hi> ab Indiae finibus usque ad Mesopotamiam
generaliter nominatur. <emph>145</emph> Propter invictam
enim virtutem Parthorum et Assyria et reliquae proximae
regiones in ejus nomen transierunt. Sunt
enim in ea <hi>Arachosia, Parthia, Assyria, Media</hi> et <hi>Persia:</hi> 
 quae regiones invicem sibi conjunctae initium
ab Indo flumine sumunt, Tigri clauduntur, locis
montuosis et asperioribus sitae, habentes fluvios
<pb n="0497C"/> <hi>Hydaspen,</hi> 
 et <hi>Arbem;</hi> sunt enim inter se finibus suis
discretae, nomina a propriis auctoribus ita trahentes.</p>
<p>9. <hi>Arachosia</hi> ab oppido suo nuncupata.</p>
<p> <hi>Parthiam</hi> Parthi a Scythia venientes occupaverunt,
eamque ex suo nomine vocaverunt. Hujus
a Meridie Rubrum mare est, a Septentrione Hyrcanum
salum, ab occidua solis plaga Media. Regna in
ea octodecim sunt, porrecta a Caspio littore usque
ad terras Scytharum.</p>
<p>10. <hi>Assyria</hi> vocata ab <hi>Assur</hi> filio Sem, qui eam regionem
post diluvium primus incoluit: haec ab Ortu
Indiam, a Meridie Mediam tangit, ab Occiduo Tigrim,
a Septentrione montem Caucasum, ubi portae
Caspiae sunt. In hac regione primus inventus est
usus purpurae, inde primum crinium, et corporum
<pb n="0497D"/>
unguenta venerunt, ac odores quibus Romanorum
atque Graecorum effluxit luxuria.</p>
<p>
            <pb n="0498A"/>
          </p>
<p>11. <hi>Media,</hi> et <hi>Persis,</hi> a regibus <hi>Medo</hi> et <hi>Perso</hi> cognominatae,
qui easdem provincias bellando aggressi
sunt. Ex quibus Media ab Occasu transversa Parthia
regna amplectitur; a septentrione Armenia circumdatur,
ab Ortu Caspios videt, a Meridie Persiam.
Hujus terra medicam arborem gignit, quam
alia regio minime parturit. Sunt autem Mediae duae
major et minor. <emph>146</emph>
          </p>
<p>12. <hi>Persis</hi> tendens ab Ortu usque ad Indos; ab
Occasu Rubrum mare habet, ab Aquilone vero Mediam
tangit, ab Austro Carmaniam, quae Persidi annectitur,
quibus est Susa oppidum nobilissimum. In Persia
primum orta est ars magica, ad quam Nemroth
Gigas post confusionem linguarum abiit, ibique Persas
ignem colere docuit; nam omnes in illis partibus
<pb n="0498B"/> <hi>Solem</hi> 
 colunt, qui ipsorum lingua <hi>El</hi> dicitur.</p>
<p>13. <hi>Mesopotamia</hi> Graecam etymologiam possidet,
quod duobus fluviis ambiatur. Nam ab Oriente Tigrim
habet, ab Occiduo Euphratem; incipit autem
a Septentrione inter montem Taurum et Caucasum,
cujus a Meridie sequitur Babylonia, deinde Chaldea,
novissime Arabia <foreign xml:lang="greek">εὐδαίμων</foreign>.</p>
<p>14. <hi>Babyloniae</hi> regionis caput <hi>Babylon</hi> urbs est, a
qua nuncupata, tam nobilis, ut Chaldaea, et Assyria,
et Mesopotamia in ejus nomen aliquando transierint.</p>
<p>15. <hi>Arabia</hi> appellata, id est, <hi>sacra.</hi> Hoc enim
significare interpretatur, eo quod sit regio thurifera,
odores creans. Hinc eam Graeci <foreign xml:lang="greek">εὐδαίμονα</foreign>, nostri <hi>beatam</hi> 
 nominaverunt, in cujus saltibus et myrrha
et cynnamum provenit; ibi nascitur avis phoenix;
<pb n="0498C"/>
sardonix gemma, iris, malochites, et paederotes
ibi inveniuntur. Ipsa est, et <hi>Saba</hi> appellata, a
filio Chus, qui nuncupatus est Saba. Haec autem
angusto terrae tractu ad Orientem versus Persicum
sinum extenditur, cujus Septentrionalia Chaldaea
claudit, Occasum sinus Arabicus. <emph>147</emph>
          </p>
<p>16. <hi>Syriam</hi> Syrus quidam perhibetur indigena a
suo vocabulo nuncupasse. Haec ab Oriente, fluvio
Euphrate; ab Occasu, mari nostro et Aegypto terminatur:
tangens a septentrione Armeniam et Cappadociam,
a Meridie sinum Arabicum. Situs ejus porrectus
in immensam longitudinem, in lato angustior.</p>
<p>17. Habet autem in se provincias <hi>Commagenam,
Phoeniciam,</hi> et <hi>Palaestinam,</hi> cujus pars est Judaea
absque Sarracenis, et Nabathaeis. <hi>Commagena</hi> prima
<pb n="0498D"/>
provincia Syriae a vocabulo <hi>Commagenae</hi> urbis nuncupata,
quae quondam ibi metropolis habebatur.
<pb n="0499A"/>
Hujus est a Septentrione Armenia, ab ortu Mesopotamia,
a Meridie Syria, ab Occasu mare Magnum.</p>
<p>18. Phoenix Cadmi frater de Thebis Aegyptiorum in
Syriam profectus, apud Sidonem regnavit, eamque provinciam
ex nomine suo Phoeniciam appellavit. Ipsa
est ubi Tyrus est, ad quam Isaias loquitur. Habet
autem ad Orientem Arabiam, a Meridie mare Rubrum.</p>
<p>19. <hi>Palaestina</hi> provincia Philistin urbem metropolim
habuit, quae nunc dicitur Ascalon, ex qua civitate
omnis circa eam regio <hi>Palaestina</hi> est nuncupata.
Hujus ab Oriente mare Rubrum occurrit, a Meridiano
latere Judaea excipitur, a septentrionali plaga Tyriorum
finibus clauditur, ab Occasu Aegyptio limite
terminatur.</p>
<p>
            <pb n="0499B"/>
          </p>
<p>20. <hi>Judaea</hi> regio Palaestinae ex nomine Judae
appellata, ex cujus tribu reges habuit. Haec prius <hi>Chanaan</hi> 
 dicta, a filio Cham, sive a decem Chananaeorum
gentibus, quibus expulsis, eamdem terram
Judaei possederunt. Initium longitudinis ejus a vico
Arfa usque ad vicum Juliadem porrigitur, in quo
Judaeorum pariter, et Tyriorum communis habitatio
est. Latitudo autem ejus a monte Libani <emph>148</emph> usque
ad Tiberiadis lacum extenditur.</p>
<p>21. In medio autem Judaeae civitas Hierosolyma est,
quasi umbilicus regionis totius. Terra variarum opum
dives, frugibus fertilis, aquis illustris, opima balsamis.
 Unde secundum elementorum gratiam existimaverunt
Judaei eam promissam patribus, terram fluentem
lacte et melle, cum hinc illis Deus resurrectionis
<pb n="0499C"/>
praerogativam polliceretur.</p>
<p>22. <hi>Samaria</hi> regio Palaestinae ab oppido quodam
nomen accepit, quod vocabatur <hi>Samaria,</hi> civitas
quondam regalis in Israel, quae nunc ab Augusti nomine <hi>Sebastia</hi> 
 nuncupatur. Haec regio inter Judaeam,
et Galilaeam media jacet, incipiens a vico, cui nomen
est <hi>Eleas,</hi> deficiens in terra <hi>Agrabat.</hi> Situs ejus
natura consimili, nec ullo differens a Judaea.</p>
<p>23. <hi>Galilaea</hi> regio Palaestinae vocata, quod gignat
candidiores homines quam Palaestina. Haec autem
duplex est, superior et inferior, sibi tamen connexae,
Syriae et Phoeniciae adhaerentes. Terra earum opima,
et ferax, et fructibus satis fecunda.</p>
<p>24. <hi>Pentapolis</hi> regio in confinio Arabiae et Palaestinae
sita. Dicta a quinque civitatibus impiorum,
<pb n="0499D"/>
quae coelesti igne consumptae sunt: terra amplius
<pb n="0500A"/>
olim a Hierosolymis uberrima, nunc autem deserta
atque exusta. <emph>149</emph> Nam pro scelere incolarum de coelo
descendit ignis, qui regionem illam in cineres aeternos
dissolvit.</p>
<p>25. Cujus umbra quaedam, et species in favillis,
et arboribus ipsis etiam adhuc videtur. Nascuntur
enim ibi poma virentia sub tanta specie maturitatis,
ut edendi desiderium gignant. Si carpas,
fatiscunt, ac resolvuntur in cinerem, fumumque
exhalant, quasi adhuc ardeant.</p>
<p>26. <hi>Nabathaea</hi> regio, a Nabath filio Ismael nuncupata.
Jacet autem inter Judaeam et Arabiam, et
surgens ab Euphrate in mare Rubrum porrigitur, et
est pars Arabiae.</p>
<p>27. <hi>Aegyptus,</hi> quae prius Aeria dicebatur, ab
<pb n="0500B"/>
Aegypto Danai fratre, postea ibi regnante, nomen
accepit. Haec ab Oriente Syriae, ac Rubro mari
conjuncta, ab Occasu Libyam habet, a Septentrione
mare Magnum, a Meridie vero introrsus recedit,
pertendens usque ad Aethiopes; regio coeli imbribus
insueta, et pluviarum ignara.</p>
<p>28. Nilus solus eam circumfluens irrigat, et inundatione
sua fecundat, unde et ferax frugibus, multam
partem terrarum frumento alit, caeterorum
quoque negotiorum adeo copiosa, ut impleat necessariis
mercibus etiam orbem terrarum. Finis Aegypti <hi>Canopaea</hi> 
 a <hi>Canope</hi> Menelai gubernatore sepulto in
ea insula, quae Libyae principium et ostium Nili
facit. <emph>150</emph>
          </p>
<p>29. <hi>Seres</hi> oppidum Orientis, a quo, et genus
<pb n="0500C"/>
Sericum, et regio nuncupata est. Haec a Scythico
Oceano, et mari Caspio ad Oceanum Orientalem inflectitur;
nobilibus fertilis frondibus, a quibus vellera
decerpuntur, quae caeterarum gentium commercia
abnuentes Seres, ad usum vestium vendunt.</p>
<p>30. <hi>Bactriae</hi> regioni proprius amnis Bactrus vocabulum
dedit. Partes ejus quae pone sunt, Paropamisi
jugis ambiuntur; quae adversae sunt, Indi fluvii
fontibus terminantur. Reliqua includit Ochus fluvius.
Mittit Bactria fortissimos Camelos nunquam atterentes
pedes.</p>
<p>31. <hi>Scythia</hi> sicut et <hi>Gothia</hi> a Magog filio Japhet
fertur cognominata; cujus terra olim ingens fuit,
nam ab Oriente India, a Septentrione per paludes
Moeotides inter Danubium, et Oceanum, usque ad
<pb n="0500D"/>
Germaniae fines porrigebatur. Postea vero minor
<pb n="0501A"/>
effecta, a dextra Orientis parte, qua oceanus Sericus
tenditur usque ad mare Caspium, quod est ad
Occasum; dehinc a Meridie usque ad Caucasi jugum
deducta est; cui subjacet Hyrcania, ab Occasu
habens pariter gentes multas propter terrarum infecunditatem
late vagantes.</p>
<p>32. Ex quibus quaedam agros incolunt, quaedam
portentosae ac truces carnibus humanis et eorum
sanguine vivunt. Scythiae plures terrae sunt locupletes;
inhabitabiles tamen plures, nam dum in
plerisque locis auro et gemmis affluant, gryphorum
immanitate accessus <emph>151</emph> hominum rarus est.
Smaragdis autem optimis haec patria est. Cyaneus
quoque lapis et crystallus purissimus Scythiae est.
Habet et flumina magna <hi>Moschorum, Phasiden,</hi> 
<pb n="0501B"/>
atque <hi>Araxen.</hi> </p>
<p>33. <hi>Hyrcania</hi> dicta a silva <hi>Hircana,</hi> quae Scythiae
subjacet, habens ab Oriente mare Caspium, a
Meridie Armeniam, a Septentrione Albaniam, ab Occasu
Iberiam. Est autem silvis aspera, copiosa immanibus
feris, tigribus, pantherisque, ac pardis; de
qua Virgil.: <hi>Hyrcanaeque admorunt ubera tigres.</hi> </p>
<p>34. <hi>Albania</hi> a colore populi nuncupata, eo quod <hi>albo</hi> 
 crine nascantur: haec ab Oriente sub mare
Caspium surgens, per oram oceani Septentrionalis
 usque ad Maeotides paludes per deserta et inculta extenditur.
Huic terrae canes ingentes sunt, tantaeque
feritatis, ut tauros premant, leones perimant.</p>
<p>35. <hi>Armenia</hi> nuncupata ab <hi>Armeno,</hi> Jasonis Thessali
comite, qui amisso rege Jasone, collecta multitudine
<pb n="0501C"/>
ejus, quae passim vagabatur, Armeniam condidit,
et ex suo nomine nuncupavit. Sita est inter
Taurum et Caucasum, a Cappadocia usque ad Caspium
mare protensa, habens a Septentrione Ceraunios
montes, ex cujus collibus <emph>152</emph> <hi>Tigris</hi> fluvius nascitur;
et in cujus montibus arca post diluvium sedisse
perhibetur. Duplex est autem Armenia, superior et
inferior, sicut duae Pannoniae.</p>
<p>36. <hi>Hiberia</hi> regio Asiae est, prope Pontum Armeniae
juncta; in hac herbae tincturae utiles nascuntur.</p>
<p>
            <pb n="0502A"/>
          </p>
<p>37. <hi>Cappadociam</hi> urbs propria nominavit. Haec
in capite Syriae sita; ab Oriente Armeniam tangit,
ab Occasu Asiam minorem, ab Aquilone mare Cimmericum,
et Themiscirios campos, quos habuere
Amazones, a Meridie vero Taurum montem, cui
subjacet Cilicia et Isauria usque ad Cilicum sinum,
qui spectat contra insulam Cyprum. Terra ejus
ante alias nutrix equorum. <hi>Halys</hi> amnis per eam
fluit, qui quondam Lydiae regna disjunxit a Persis.</p>
<p>38. <hi>Asia minor</hi> ab Oriente Cappadocia attingitur,
ab aliis partibus, undique mari circumdatur. Nam a
Septentrione Pontum Euxinum habet, ab Occasu
Propontidem, a Meridie Aegyptium mare. Habet
provincias <hi>Bithyniam, Phrygiam, Galatiam, Lydiam,
Cariam, Pamphiliam, Isauriam, Lyciam,</hi> atque
<pb n="0502B"/> <hi>Ciliciam.</hi> </p>
<p>39. Prima Asiae minoris <hi>Bithynia</hi> in Ponti exordio
ad solis orientis partem, adversa Thraciae jacet, multis
antea nominibus appellata. Nam prius <hi>Bebrycia</hi> 
dicta, deinde <hi>Mygdonia,</hi> mox a <hi>Bithyno</hi> rege <hi>Bithynia</hi> 
nuncupata, ipsa est et <hi>major Phrygia. Nicomedia</hi> 
urbs in ea est, <emph>153</emph> ubi Annibal fugiens veneni
haustu animam expiravit.</p>
<p>40. <hi>Galatia</hi> dicta a priscis <hi>Gallorum</hi> gentibus, a
quibus exstitit occupata. Nam Galli in auxilium a
rege Bithyniae evocati, regnum cum eo, pacta victoria,
diviserunt; sicque deinde Graecis admisti, primum <hi>Gallo-graeci,</hi> 
 nunc ex antiquo <hi>Gallorum</hi> nomine <hi>Galatae</hi> 
dicuntur, et eorum regio <hi>Galatia</hi> nuncupatur.</p>
<p>41. <hi>Phrygia</hi> dicta a <hi>Phrygia</hi> Aesopi filia. Haec
<pb n="0502C"/> <hi>Dardania</hi> 
 a <hi>Dardano</hi> Jovis filio dicta. De quo Homerus
ait:
<l>Quem primum genuit coelesti Jupiter arce.</l> 
 Hic enim profectus de Corito civitate primus venit
in Phrygiam. Est autem regio Troadi superjecta ab
Aquilonis parte Galatiae, a Meridiana vicina est Lycaoniae,
ab Oriente Lydiae adhaeret, ab Occidente
Hellesponto mari terminatur. Hujus regio <hi>Troja</hi> 
est, quam ex suo nomine appellavit <hi>Tros,</hi> Trojanorum
rex, Ganymedis pater. Duae sunt autem
<pb n="0503A"/>
Phrygiae, major et minor. Major Phrygia <hi>Smyrnam</hi> 
habet; Minor vero <hi>Ilium.</hi> </p>
<p>42. <hi>Lycaonia . . . .</hi> </p>
<p> <hi>Cariam</hi> Hermus fluvius discernit a Phrygia.</p>
<p>43. <hi>Lydia</hi> sedes antiqua regum, quam Pactoli unda
extulit in divitias, torrentibus aureis: haec antea <hi>Maeonia</hi> 
 dicebatur, quae dum pro brevitate duos fratres
reges Lydum et Tyrrhenum ferre non posset, <emph>154</emph> ex
sorte Tyrrhenus cum ingenti multitudine profectus,
loca Italiae occupavit, et <hi>Tyrrheniam</hi> nuncupavit. <hi>Lydia</hi> 
 autem a <hi>Lydo</hi> regis fratre, qui in provincia
remanserat, cognominata est. Conjungitur ab Occidente
minori Phrygiae, ab Ortu Smyrnam urbem habet,
quam Meles fluvius cingit, cujus campos <hi>Pactolus</hi> 
et <hi>Hermus</hi> circumfluunt, arenis aureis ditissimi.</p>
<p>
            <pb n="0503B"/>
          </p>
<p>44. <hi>Pamphylia . . . .</hi> </p>
<p> <hi>Isauria</hi> ex situ loci perhibetur cognominata,
quod undique <hi>aurarum</hi> aperta flatibus pateat. Metropolim
urbem <hi>Seleuciam</hi> habet.</p>
<p>45. <hi>Cilicia</hi> a <hi>Cilice</hi> quodam nomen traxit, quem
ortum Phoenice dicunt, et antiquiorem Jove fuisse
asserunt. Plurima jacet campis, recipiens ab Occiduo
Lyciam, a Meridie mare Issicum, a tergo montis
Tauri juga. Hanc <hi>Cydnus</hi> amnis intersecat, matrem
urbium habet <hi>Tarsum.</hi> In ea et <hi>Corycus</hi> oppidum
est, unde crocum plurimum et optimum venit,
spiramine fragrantius, et colore plus aureo.</p>
<p>46. <hi>Lycia</hi> nuncupata, quod ab Oriente adjuncta <hi>Ciliciae</hi> 
 sit. Nam habet ab Ortu Ciliciam, ab Occasu et
Meridie mare, a Septentrione Cariam. Ibi est mons
<pb n="0503C"/> <hi>Chimaera,</hi> 
 qui nocturnis aestibus ignem exhalat, sicut
in Sicilia Aetna, et Vesuvius in Campania.
<emph>155</emph> </p>
        </div2>

<div2>
          <head>CAPUT IV. <hi>De Europa.</hi> </head>
<p>1. Post Asiam ad <hi>Europam</hi> stylum vertimus. <hi>Europa</hi> 
quippe Agenoris regis Libyae filia fuit, quam
Jovis ab Africa raptam Cretam advexit, et tertiam
<pb n="0504A"/>
partem orbis ex ejus nomine appellavit. Iste autem
est Agenor Libyae filius, ex qua, et Libya, id est
Africa fertur cognominata. Unde apparet prius Libyam
accepisse vocabulum, postea Europam.</p>
<p>2. Europa autem in tertiam partem orbis divisa, incipit
a flumine Tanai, descendens ad Occasum per Septentrionalem
oceanum usque ad fines Hispaniae, cujus
pars Orientalis et Meridiana a Ponto consurgens, tota
 mari Magno conjungitur, et in insula Gadibus finitur.</p>
<p>3. Prima Europae regio <hi>Scythia</hi> inferior, quae a
Maeotidis paludibus incipiens, inter Danubium et
oceanum Septentrionalem usque ad Germaniam porrigitur;
quae terra generaliter propter barbaras gentes,
quibus inhabitatur, <hi>Barbaria</hi> dicitur. Hujus pars
prima <hi>Alania</hi> est, quae ad Maeotidas paludes pertingit.
Post hanc <hi>Dacia,</hi> ubi et <hi>Gothia;</hi> deinde <hi>Germania,</hi> 
<pb n="0504B"/>
ubi plurimam partem Suevi incoluerunt.</p>
<p>4. <hi>Germania,</hi> post Scythiam inferiorem a Danubio
inter Rhenum fluvium, Oceanumque conclusa, cingitur
a Septentrione et Occasu Oceano, ab Ortu vero Danubio,
a Meridie Rheno flumine dirimitur; terra dives virorum
ac populis numerosis, et immanibus frequens. <emph>156</emph> 
 Unde et propter fecunditatem gignendorum
populorum <hi>Germania</hi> dicta est; gignit aves Hercynia
sylva quarum pennae noctu perlucent. Bisontes
quoque feras, et uros atque alces parturit. Mittit et
gemmas, crystallum et succinum. Callaicum quoque
viridem, et ceraunium candidum. Duae sunt autem
Germaniae, Superior juxta septentrionalem oceanum,
inferior circa Rhenum.</p>
<p>
            <pb n="0504C"/>
          </p>
<p>5. Provinciarum autem, quas Danubius a Barbarico
ad Mediterraneum mare seclusit, prima est <hi>Maesia,</hi> 
 a <hi>messium</hi> proventu vocata. Unde eam
veteres Cereris horreum nuncupabant. Haec autem
ab Oriente ostiis Danubii jungitur; ab Euro vero
Thraciae, a Meridie Macedoniae, ab Occasu Histriae
copulatur. Post Moesiam autem <hi>Pannonia</hi> est. Inde
<pb n="0505A"/> <hi>Noricus</hi> 
 ager frigidus, et parcius fructuosus. Post
quae <hi>Rheticus</hi> ferax frugibus, qui excipit <hi>Galliam
Belgicam.</hi> </p>
<p>6. <hi>Thraciae</hi> Thiras Japhet filius veniens nomen dedisse
perhibetur. Alii a saevitia incolarum Thraciam
appellatam dixerunt. Huic ab Oriente Propontis,
et urbs Constantinopolis opposita est, a Septentrione
vero Ister obtenditur, a Meridie vero Aegaeo mari
adhaeret, ab Occasu Macedonia illi subjacet. Cujus regionem
olim <hi>Bessorum</hi> populus, <emph>157</emph> <hi>Massagetae, Sarmatae,
Scythae,</hi> et aliae plurimae nationes incoluerunt.
Ampla est enim, ideoque plurimas continuit gentes,
Hebrum fluvium Thracia fundit, qui etiam gentes
barbarorum plurimas tangit.</p>
<p>7. <hi>Graecia</hi> a Graeco rege vocata, qui cunctam eam
<pb n="0505B"/>
regionem regno incoluit. Sunt autem provinciae Graeciae
septem: quarum prima ab Occidente <hi>Dalmatia,</hi> 
inde <hi>Epirus,</hi> inde <hi>Hellas,</hi> inde <hi>Thessalia,</hi> inde <hi>Macedonia,</hi> 
inde <hi>Achaia,</hi> et duae in mari, <hi>Creta</hi> et <hi>Cyclades.
Illyricum</hi> autem generaliter omnis Graecia est.</p>
<p>8. <hi>Dalmatiam</hi> a <hi>Delmi</hi> maxima ejusdem provinciae
civitate, traxisse nomen existimatur. Adhaeret ab
Oriente Macedoniae, a Septentrione Moesiae, ab Occasu
Istria terminatur, a Meridie vero Adriatico sinu
clauditur.</p>
<p>9. <hi>Epirus</hi> a <hi>Pyrrho</hi> Achillis filio cognominata,
cujus pars <hi>Chaonia,</hi> quae ante <hi>Molossia</hi> dicta est, a <hi>Molosso</hi> 
 filio Pyrrhi, quem de Andromacha habuit.
Sed postquam occisus est Pyrrhus Orestis insidiis,
Andromacham Helenus suscepit, tenuitque regnum
<pb n="0505C"/>
privigni, <emph>158</emph> qui successerat patri, a quo <hi>Molossia</hi> 
dicta pars Epiri, quam Helenus postea a fratre <hi>Chaone,</hi> 
quem in venatu per ignorantiam dicitur occidisse, <hi>Chaoniam</hi> 
 nominavit, quasi ad solatium fratris exstincti.</p>
<p>10. <hi>Hellas</hi> dicta a rege <hi>Hellene,</hi> Deucalionis et
Pyrrhae filio, a quo et prius Graeci <hi>Hellenes</hi> nuncupati
sunt. Ipsa est, et <hi>Attica</hi> terra, <hi>Acte</hi> prius dicta.
 Nam Cranaus quidam Graeciae indigena fuit, ex
cujus filia <hi>Attis</hi> nomine <hi>Attica</hi> terra vocata est. Haec
inter Macedoniam, et Achaiam media jacet, Arcadiae
à Septentrionali parte conjuncta. Ipsa est et vera
Graecia, ubi fuit <hi>Athenae</hi> civitas mater liberalium
litterarum, et philosophorum nutrix, qua nihil habuit
<pb n="0506A"/>
Graecia clarius atque nobilius. In ea est et <hi>Maráthonius</hi> 
campus opinione quondam praelii cruentissimus.</p>
<p>11. Helladis autem duae sunt provinciae, <hi>Boeotia et
Peloponnesus.</hi> </p>
<p> <hi>Boeotia</hi> autem dicta hac ex causa. Dum Cadmus
Agenoris filius <emph>159</emph> Europam sororem a Jove raptam
ex praecepto genitoris quaereret, nec reperiret, patris
iram formidans, confirmato animo, elegit exsilium.
Nam bovis forte conspectae secutus vestigia, amplexus
est sedem ubi illa recubuerat, sicque locum de nomine <hi>bovis</hi> 
 BOEOTIAM nominavit: ubi et <hi>Thebas</hi> urbem
construxit, in qua olim civilia bella detonuerunt, et
 ubi nati sunt Apollo et Hercules major ille Thebanus.
Eadem est <hi>Aonia</hi> vocata, a fonte quodam
<pb n="0506B"/>
Apollini et Musis consecrato, qui in eadem Boeotia
est.</p>
<p> <hi>Peloponnesus</hi> secunda pars Helladis, a <hi>Pelope</hi> 
regnata atque vocata.</p>
<p>12. <hi>Thessalia</hi> a <hi>Thessalo</hi> rege cognominata, quae
a meridiana plaga Macedoniae conjuncta est, cujus
a tergo Pieria est. Multa in Thessalia flumina, et
oppida, inter quae praecipue <hi>Thessalonica,</hi> et <hi>Thebae.</hi> 
Ibi est mons <hi>Parnassus</hi> quondam Apollini consecratus. <emph>160</emph> 
 Thessalia patria Achillis, et origo Lapitharum
fuit, de quibus fertur quod hi primo equos frenis
domuerint; unde et <hi>Centauri</hi> dicti sunt. In Thessalia
primum solidi aurei facti sunt, domandorum quoque
equorum usus primum repertus est.</p>
<p>13. <hi>Macedoniae</hi> in exordio ab <hi>Emutio</hi> rege <hi>Emathiae</hi> 
<pb n="0506C"/>
nomen erat, sed <hi>Macedo</hi> Deucalionis maternus
nepos, postquam ibi accepit principatum, mutavit
vocabulum, <hi>Macedoniamque</hi> a suo nomine dixit.
 Est autem confinis ab Oriente Aegaeo mari, a Meridie
Achaiae, ab Occasu Dalmatiae, a Septentrione
Moesiae. Patria Alexandri Magni, et regio aureis
venis argenteisque opima. Lapidem quem paeantidem
vocant ista gignit. Mons <hi>Olympus</hi> in ea est,
 qui excellenti vertice tantus attollitur, ut in cacumine
ejus, nec nubes, nec venti sentiantur.</p>
<p>14. <hi>Achaia</hi> ab <hi>Achaeo</hi> rege, et urbs et provincia
appellata. Haec pene insula est. Nam absque Septentrionali
parte, qua Macedoniae jungitur, undique
septa est mari. Ab Oriente enim habet Myrteum
<pb n="0507A"/>
mare, ab Euro Creticum, a Meridie Ionium: ab
Africo et Occasu Cephaloniam, et Cassiopam insulas,
a sola Septentrionali parte Macedoniae, vel Atticae
terrae adjungitur, hujus caput est urbs <hi>Corinthus</hi> 
Graeciae decus. <hi>Inachus</hi> est Achaiae fluvius. <emph>161</emph>
          </p>
<p>15. <hi>Arcadia</hi> sinus Achaiae est, ut platani
folium, inter Ionium et Aegaeum mare exposita,
 quam <hi>Arcas</hi> Jovis et Calistae filius, Pelasgis in ditionem
redactis, ex suo nomine <hi>Arcadiam</hi> nuncupavit.
Ipsa est et <hi>Sicyonia</hi> a <hi>Sicyone</hi> rege, a quo et regnum <hi>Sicyoniorum</hi> 
 est dictum. Habet autem Arcadia fluvium
magnum <hi>Erimanthum;</hi> asbeston quoque lapidem,
qui semel accensus nunquam exstinguitur.
Candidissimae etiam merulae ibi nascuntur.</p>
<p>16. <hi>Lacedemonia . . . . .</hi> </p>
<p>
            <pb n="0507B"/> <hi>Pannonia</hi> ab Alpibus <hi>Poeninis</hi> est nuncupata,
quibus ab Italia secernitur: regio viro fortis, et
solo laeta, duobus satis acribus fluviis <hi>Drabo, Saboque</hi> 
vallata. Conjungitur autem cum Norico et Rhetia,
habens ab Oriente Moesiam, ab Euro Istriam,
ab Africo vero Alpes Appenninas, ab Occasu Galliam
Belgicam, a Septentrione Danubii fontem, vel limitem,
qui Germaniam, Galliamque secernit.</p>
<p>17. <hi>Istriam</hi> Ister amnis vocavit, qui ejus terram
influit, ipse est <hi>Danubius.</hi> Habet autem Istria a
Septentrione Pannoniam.</p>
<p>18. <hi>Italia</hi> olim a Graecis populis occupata, <hi>magna
Graecia</hi> appellata est; deinde a regis nomine <hi>Saturnia,</hi> 
mox et <hi>Latium</hi> dicta, eo quod, idem Saturnus, a Jove
<pb n="0507C"/>
sedibus suis pulsus, ibi <hi>latuerit;</hi> postremo ab <hi>Italo,</hi> <emph>162</emph> 
 Siculorum rege, ibi regnante, <hi>Italia</hi> nuncupata
est. Cujus situs longitudine amplius quam latitudine
 a Circio in Eurum extenditur, a Meridie Tyrrheno
mari, ab Aquilone Adriatico clauditur, ab Occiduo
Alpium jugis finitur: terra in rebus omnibus pulcherrima,
Soli fertilitate, pabuli ubertate gratissima.</p>
<p>19. Habet lacus <hi>Benacum, Avernum,</hi> atque <hi>Lucrinum;</hi> 
fluvios <hi>Eridanum,</hi> et <hi>Tiberim,</hi> et tepentes
fontibus <hi>Baias.</hi> Gignit gemmas syrtitem, lyncurium,
et corallium; boam quoque serpentem, lyncem feram,
et Diomedeas aves. <hi>Italia</hi> autem et <hi>Hispania</hi> 
idcirco <hi>Hesperiae</hi> dictae, quod Graeci <hi>Hespero</hi> stella
navigent, et in Italia et in Hispania, quae hac ratione
discernuntur; aut enim <hi>Hesperiam</hi> solam dicis,
<pb n="0508A"/>
et significas <hi>Italiam:</hi> aut addis <hi>ultimam,</hi> et significas <hi>Hispaniam,</hi> 
 quia in Occidentis est fine.</p>
<p>20. <hi>Tuscia</hi> pars Italiae, <hi>Umbria</hi> vero pars Tusciae. <hi>Tuscia</hi> 
 autem a frequentia sacrorum et <hi>thuris</hi> vocata, <foreign xml:lang="greek">ἀπὸ τοῦ θύειν</foreign>
.</p>
<p>21. <hi>Umbriam</hi> vero historiae narrant, eo quod tempore
aquosae cladis imbribus superfuerit, ob hoc <hi>Umbriam</hi> 
 Graece cognominatam. Est enim in jugis
Appennini montis sita, in parte Italiae juxta Meridiem.</p>
<p>22. <hi>Etruria</hi> pars Italiae dicta, quod ejus fines
tendebantur usque ad ripam Tiberis, quasi <foreign xml:lang="greek">ἕτερος
ὅρος</foreign>. Nam <foreign xml:lang="greek">ἕτερος</foreign> <hi>alter,</hi> <foreign xml:lang="greek">ὅρος</foreign> <hi>finis</hi> vocatur. <emph>163</emph> Romae
enim fines antea unam tantum Tiberis ripam tenebant.
Alii Etruriam ab Etrusco principe putant.
<pb n="0508B"/>
Item et <hi>Tyrrhenia</hi> a <hi>Tyrrheno</hi> Lydii fratre, qui ex
sorte cum populi parte de Maeonia venit ad Italiam.
Haec est et Tuscia, sed <hi>Tusciam</hi> dicere non
debemus, quia nusquam legimus. <hi>Tuscia</hi> autem,
a frequentia sacrificii et thuris, dicta est <foreign xml:lang="greek">ἀπὸ τοῦ
θὺειν</foreign>: illic et aruspicinam dicunt esse repertam.</p>
<p>23. <hi>Apulia,</hi> ubi <hi>Brundisium</hi> situm est, quam
Aetoli secuti Diomedem ducem condiderunt.</p>
<p>24. <hi>Campania</hi> habet terras hyeme atque aestate
vernantes. Sol ibi mitis, grata temperies, aer purus
et blandus.</p>
<p>25. <hi>Gallia</hi> a candore populi nuncupata est, <foreign xml:lang="greek">γάλα</foreign>
enim Graece lac dicitur. Montes enim et rigor coeli ab
ea parte solis ardorem excludunt, quo fit ut candor
corporum non coloretur. Hanc ab Oriente <hi>Alpium</hi> 
<pb n="0508C"/>
juga tuentur, ab Occasu Oceanus includit, a Meridie
praerupta <hi>Pyrenaei,</hi> a Septentrione Rheni fluenta,
atque Germania, cujus initium Belgica, finis Aquitania
est; regio gleba uberi, ac pabulosa ad usum animantium
apta, fluminibus quoque, et fontibus irrigua,
perfusa duobus magnis Rheno, et Rhodano
fluviis.</p>
<p>26. <hi>Belgis</hi> autem civitas est Galliae, a qua <hi>Belgica</hi> 
provincia dicta est.</p>
<p> <hi>Cisalpina,</hi> quia citra Alpes.</p>
<p> <hi>Transalpina,</hi> id est trans Alpes, contra Septentrionem.</p>
<p> <hi>Rhetia</hi> vero, quod sint juxta Rhenum.</p>
<p>27. <hi>Aquitania</hi> autem ab obliquis aquis <hi>Ligeri</hi> 
<pb n="0509A"/>
fluminis appellata, quia ex plurima parte terminus
ejus est, eamque pene in orbem cingit.</p>
<p>28. <hi>Hispania</hi> prius ab <hi>Ibero</hi> amne <hi>Iberia</hi> nuncupata.
Postea ab <hi>Hispalo</hi> HISPANIA cognominata est.
 Ipsa est, et vere <hi>Hesperia,</hi> ab <hi>Hespero</hi> <emph>164</emph> stella
Occidentali dicta. Sita est autem inter Africam, et
Galliam, a Septentrione Pyrenaeis montibus clausa, a
reliquis partibus undique mari conclusa, salubritate
coeli aequalis, omnium frugum generibus fecunda,
gemmarum, metallorumque copiis ditissima.</p>
<p>29. Interfluunt eam flumina magna, <hi>Baetis, Minius,
Iberus</hi> et <hi>Tagus</hi> aurum trahens, ut <hi>Pactolus.</hi> Habet provincias
sex: <hi>Tarraconensem, Carthaginensem, Lusitaniam,
Galleciam, Baeticam,</hi> et transfreta in regione Africae <hi>Tingitaniam.</hi> </p>
<p>
            <pb n="0509B"/>
          </p>
<p>30. Duae sunt autem Hispaniae, <hi>Citerior,</hi> quae
in Septentrionis plaga a Pyrenaeo usque ad Carthaginem
porrigitur: <hi>Ulterior,</hi> quae in Meridiem a
Celtiberis usque ad Gaditanum fretum extenditur. <hi>Citerior</hi> 
 autem et <hi>Ulterior</hi> dicta, quasi <hi>citra</hi> et <hi>ultra;</hi> 
sed <hi>citra,</hi> quasi <hi>circa</hi> terras, et <hi>ultra,</hi> vel quod <hi>ultima,</hi> 
vel quod non sit post hanc ulla, hoc est, alia terra.</p>
</div2>

<div2>
          <head>CAPUT V. <hi>De Lybia.</hi> </head>
<p>1. <hi>Libya</hi> dicta, quod inde <hi>Libs</hi> flat, hoc est,
Africus. Alii aiunt Epaphum Jovis filium, qui Memphim
in Aegypto condidit, ex Cassiopa uxore procreasse
filiam <hi>Lybiam,</hi> quae postea in Africa regnum
possedit, cujus ex nomine terra <hi>Lybia</hi> est appellata.</p>
<p>2. <hi>Africam</hi> autem nominatam quidam inde existimant,
<pb n="0509C"/>
quasi <hi>apricam,</hi> quod sit aperta coelo, vel soli,
et sine horrore frigoris. <emph>165</emph> Alii dicunt <hi>Africam</hi> 
appellari ab uno ex posteris Abrahae de Cethura, qui
vocatus est <hi>Afer,</hi> de quo supra meminimus.</p>
<p>3. Incipit autem a finibus Aegypti, pergens juxta Meridiem
per Aethiopiam usque ad <hi>Atlantem</hi> montem. A
Septentrionali vero parte, Mediterraneo mari conjuncta
clauditur, et in Gaditano freto finitur, habens
provincias <hi>Libyam Cyrenensem, Pentapolim, Tripolim,</hi> 
<pb n="0510A"/>
 <hi>Bizacium, Carthaginem, Numidiam, Mauritaniam
Sitifensem, Mauritaniam Tingitanam,</hi> et circa solis
ardorem <hi>Aethiopiam.</hi> </p>
<p>4. <hi>Lybia Cirenensis</hi> in parte Africae prima est, a <hi>Cyrene</hi> 
 urbe metropoli, quae est in ejus finibus,
nuncupata. Huic ab Oriente Aegyptus est, ab Occasu
Syrtes majores, et Troglodytae, a Septentrione mare
Libycum: a Meridie Aethiopia, et barbarorum variae
nationes, et solitudines inaccessibiles, quae etiam basiliscos
serpentes creant.</p>
<p>5. <hi>Pentapolis</hi> Graeca lingua a quinque urbibus
nuncupata, id est, <hi>Cyrene, Berenice, Theuchira,
Apollonia, Ptolemaide.</hi> Ex quibus <hi>Ptolemais</hi> et <hi>Berenice</hi> 
a regibus nominatae sunt. Est autem Pentapolis
Libyae Cirenensi adjuncta, et in ejus finibus deputata.</p>
<p>
            <pb n="0510B"/>
          </p>
<p>6. <hi>Tripolitanam</hi> quoque provinciam Graeci lingua
sua signant de numero trium magnarum urbium:
 <hi>Oea, Sabratae, Leptis magnae;</hi> haec habet ab
Oriente Syrtes majores, et Troglodytas, a Septentrione <emph>166</emph> 
 mare Adriaticum, ab Occasu Bizantium, a
Meridie Getulos et Garamantes usque ad Oceanum
Aethiopicum pertendentes.</p>
<p>7. Byzacena regio ex duobus nobilissimis oppidis
nomen sortita est, ex quibus unum <hi>Adrumetus</hi> vocatur
(alterum <hi>Byzacium</hi> ). Haec sub Tripoli est, patens
passuum ducenta, vel amplius millia, fecunda oleis,
et glebis ita praepinguis, ut jacta ibi semina, incremento
pene centesimo frugis renascantur.</p>
<p>8. <hi>Zeugis,</hi> ubi <hi>Carthago</hi> magna, ipsa est et vera
Africa inter Byzacium, et Numidiam sita, a Septentrione
<pb n="0510C"/>
mari Siculo juncta, et a Meridie usque ad Getulorum
regionem porrecta, cujus proxima quaeque
frugifera sunt, ulteriora autem bestiis et serpentibus
plena, atque onagris magnis in deserto vagantibus.</p>
<p> <hi>Getulia</hi> autem Africae pars mediterranea est.</p>
<p>9. Numidia ab incolis passim vagantibus sic
vocata, quod nullam certam haberent sedem. Nam
lingua eorum incertae sedes et vagae <hi>Numidia</hi> dicuntur.
Incipit autem a flumine <hi>Ampsaga,</hi> in Zeugitanum
<pb n="0511A"/>
limitem desinit, habens ab Ortu Syrtes minores, a
Septentrione mare quod intendit Sardiniam, ab Occasu
Mauritaniam Sitifensem, a Meridie Aethiopum
gentes, regio campis praepinguis. Ubi autem sylvestris
est, feras educat; ubi jugis ardua, equos et onagros
procreat; <emph>167</emph> eximio etiam marmore praedicatur,
quod <hi>Numidicum</hi> dicitur. Habet autem urbes praecipuas
 <hi>Hipponem, Rhegium, et Rusicadam.</hi> </p>
<p>10. <hi>Mauritania</hi> vocata a colore populorum. Graeci
enim nigrum <foreign xml:lang="greek">μἇυρον</foreign> vocant. Sicut enim Gallia a candore
populi, ita Mauritania a nigredine nomen sortita
est. Cujus prima provincia <hi>Mauritania Sitifensis</hi> 
est, quae <hi>Sitifi</hi> habet oppidum, a quo et vocabulum
traxisse regio perhibetur.</p>
<p>11. <hi>Mauritania</hi> vero <hi>Caesariensis Colonia, Caesaria</hi> 
<pb n="0511B"/>
civitas fuit, et nomen provinciae ex ea datum. Utraeque
igitur sibi conjunctae ab Oriente Numidiam habent,
a septentrione mare Magnum, ab Occasu flumen
Malvam, a Meridie montem <hi>Astrixim,</hi> qui
discernit inter fecundam terram, et arenas jacentes
usque ad Oceanum.</p>
<p>12. <hi>Mauritania Tingitana</hi> a <hi>Tingi</hi> metropolitana
hujus provinciae civitate vocata. Haec ultima Africae
exsurgit a montibus septem, habens ab Oriente flumen
Malvam: a Septentrione fretum Gaditanum, ab
Occiduo oceanum Atlanticum, a Meridie Gaulalum
gentes usque ad oceanum Hesperium pererrantes.
Regio gignens feras, simias, dracones, et struthiones,
olim etiam, et elephantis plena fuit, quos sola nunc
India parturit.</p>
<p>
            <pb n="0511C"/> <emph>168</emph> 13. <hi>Garamantis</hi> regionis caput <hi>Garamma</hi> oppidum
fuit. Est autem inter Cyrenensem et Aethiopiam,
ubi est fons qui riget calore diei, et calet
frigore noctis.</p>
<p>14. <hi>Aethiopia</hi> dicta a colore populorum, quos solis
vicinitas torret. Denique vim sideris prodit hominum
color, est enim ibi jugis aestus. Nam quidquid
ejus est, sub Meridiano cardine est. Circa Occiduum
autem montuosa est, arenosa in medio, ad Orientalem
vero plagam deserta; cujus situs ab Occiduo <hi>Atlantis</hi> 
 montis ad Orientem usque in Aegyptii fines
porrigitur; a Meridie Oceano, a Septentrione <hi>Nilo</hi> 
flumine clauditur, plurimas habens gentes, diverso
vultu, et monstrosa specie horribiles.</p>
<p>15. Ferarum quoque, et serpentium referta est multudine.
<pb n="0511D"/>
Illic quippe Rhinoceros bestia, et camelopardalis,
basiliscus, dracones ingentes, ex quorum cerebro
gemmae extrahuntur, hiacynthus quoque, et crysoprasus
<pb n="0512A"/>
ibi reperiuntur. Cinnamomum ibi colligitur.</p>
<p>16. Duae sunt autem <hi>Aethiopiae,</hi> una circa solis
Ortum, altera circa Occasum in Mauritania.</p>
<p>17. Extra tres autem partes orbis, quarta pars
trans Oceanum interior est in Meridie, quae solis ardore
nobis incognita est, in cujus finibus Antipodes
fabulose inhabitare produntur. Proxima autem
Hispaniae <hi>Mauritania</hi> est, deinde <hi>Numidia,</hi> inde regio <hi>Carthaginensis,</hi> 
 post quae <hi>Getuliam</hi> accepimus,
postea <hi>Aethiopiam,</hi> inde loca exusta solis ardoribus.</p>
<p>18. Sciendum sane, quod quaedam provinciae primum
de nomine auctoris appellatae sunt, postea a
provincia gentis nomen est factum; nam ab <hi>Italo</hi> 
ITALIA, et rursus ab <hi>Italia</hi> ITALUS, et sic utimur ipso
nomine gentis, quomodo fuit ipsum nomen auctoris,
<pb n="0512B"/>
unde derivatum est nomen provinciae. Ex quo accidit
ex uno homine <emph>169</emph> nominari, et civitatem, et
regionem, et gentem.</p>
<p>19. Provinciae autem ex causa vocabulum acceperunt.
Principatus namque gentium, qui ad reges
alios pertinebant, cum in jus suum Romani vincendo
redigerent, procul positas regiones <hi>provincias</hi> appellaverunt. <hi>Patria</hi> 
 autem vocata, quod communis sit
omnium qui in ea nati sunt.</p>
<p>20. <hi>Terram</hi> autem significare praediximus elementum; <hi>terras</hi> 
 vero singulas partes, ut <hi>Africa, Italia;</hi> eadem
et <hi>loca.</hi> Nam loca, et terrae spatia in orbe terrarum,
multas in se continent provincias, sicut in corpore locus
est, pars una multa in se continens membra, sicut
et domus multa in se habens cubicula; sic <hi>terrae</hi> et
<pb n="0512C"/> <hi>loca</hi> 
 dicuntur terrarum spatia, quorum partes sunt
provinciae; sicut in Asia, <hi>Phrygia,</hi> in Gallia <hi>Rhetia,</hi> 
in Hispana, <hi>Baetica.</hi> </p>
<p>21. Nam Asia locus est, provincia Asiae <hi>Phrygia,
Troja</hi> regio <hi>Phrygiae, Ilium</hi> civitas <hi>Trojae.</hi> Item
regiones partes sunt provinciarum quas vulgus <hi>conventus</hi> 
 vocat; sicut in <hi>Phrygia Troja,</hi> sicut
in <hi>Gallicia Cantabria, Asturia.</hi> A rectoribus autem <hi>regio</hi> 
 nuncupata est, cujus partes territoria
sunt.</p>
<p>22. <hi>Territorium</hi> autem vocatum, quasi <hi>tauritorium,</hi> 
tritum bobus, et aratro. Antiqui enim sulco ducto, et
possessionum, et territoriorum limites designabant.
<emph>170</emph> </p>
        </div2>

<div2>
          <head>CAPUT VI. <hi>De insulis.</hi> </head>
<p>
            <pb n="0512D"/>
          </p>
<p>1. <hi>Insulae</hi> dictae, quod in <hi>salo</hi> sint, id est, in mari.
Ex iis quoque notissimae et maximae, quas plurimi
veterum solerti studio indagaverunt, notandae sunt.</p>
<p>
            <pb n="0513A"/>
          </p>
<p>2. <hi>Britannia,</hi> Oceani insula, interfuso mari toto
orbe divisa, a vocabulo suae gentis cognominata. Haec
in aversa Galliarum parte ad prospectum Hispaniae
sita est; circuitus ejus quadragies octies septuaginta
quinque millia; multa et magna flumina in ea,
fontes calidi, metallorum larga et varia copia. Gagates
lapis ibi plurimus, et margaritae.</p>
<p>3. <hi>Thanatos,</hi> insula Oceani, freto Gallico a
Britannia aestuario tenui separata, frumentariis
campis, et gleba uberi. Dicta autem <hi>Thanatos</hi> a morte
serpentum, quos dum ipsa nesciat, asportata inde
terra quoquo gentium vecta sit, angues illico perimit.</p>
<p>4. <hi>Thyle</hi> ultima insula Oceani inter septentrionalem,
et occidentalem plagam ultra Britanniam, a sole
<pb n="0513B"/>
nomen habens, quia in ea aestivum <emph>171</emph> solstitium
sol facit, et nullus ultra eam dies est; unde et pigrum,
et concretum est ejus mare.</p>
<p>5. <hi>Orchades,</hi> insulae Oceani, ultra Britanniam positae
numero triginta tres, quarum viginti desertae
sunt, tredecim coluntur.</p>
<p>6. <hi>Scotia,</hi> eadem et <hi>Hibernia</hi> proxima Britanniae
insula, spatio terrarum angustior, sed situ fecundior:
haec ab Africo in Boream porrigitur, cujus partes
priores Iberiam, et Cantabricum oceanum intendunt.
Unde et <hi>Hibernia</hi> dicta. <hi>Scotia</hi> autem, quod a <hi>Scotorum</hi> 
gentibus colitur, appellata. Illic nullus anguis,
avis rara, apis nulla; adeo ut advectos inde pulveres,
seu lapillos, si quis alibi sparserit inter alvearia,
examina favos deserant.</p>
<p>
            <pb n="0513C"/>
          </p>
<p>7. <hi>Gades,</hi> insula in fine Baeticae provinciae sita, quae
dirimit Europam ab Africa, in qua Herculis columnae
visuntur, et unde Tyrrheni maris faucibus Oceani
aestus immittitur. Est autem a continenti terra
centum viginti passibus divisa. Quam Tyrii a rubro
profecti mare occupantes, lingua sua <hi>Gadir,</hi> id est, <hi>sepem,</hi> 
 nominaverunt, <emph>172</emph> pro eo quod circumsepta
<pb n="0514A"/>
sit mari. Nascitur in ea arbor similis palmae, cujus
gummi infectum vitrum Ceraunium gemmam reddit.</p>
<p>8. <hi>Fortunatae</hi> insulae vocabulo suo significant omnia
ferre bona, quasi felices, et beatae fructuum ubertate.
Suapte enim natura pretiosarum poma silvarum
parturiunt. Fortuitis vitibus juga collium vestiuntur,
ad herbarum vicem messis et olus vulgo est; unde
gentilium error, et saecularium carmina poetarum,
propter soli foecunditatem, easdem esse Paradisum
putaverunt. Sitae sunt autem in Oceano contra laevam
Mauritaniae, Occiduo proximae, et inter se interjecto
mari discretae</p>
<p>9. <hi>Gorgades,</hi> insulae Oceani, obversae promontorio
quod vocatur <hi>Hesperuceras,</hi> quas incoluerunt <hi>Gorgones</hi> 
feminae aliti pernicitate, hirsuto et aspero corpore;
<pb n="0514B"/>
ex iis insulae cognominatae; distant autem a continenti
terra bidui navigatione.</p>
<p>10. <hi>Hesperidum</hi> insulae vocatae a civitate <hi>Hesperide,</hi> 
quae fuit in fine Mauritaniae; sunt enim ultra
Gorgadas sitae sub Atlanteum littus in intimis maris
sinibus, in quarum hortis fingunt fabulae draconem
pervigilem aurea mala servantem. Fertur ibi esse
maris aestuarium <emph>173</emph> adeo sinuosis lateribus tortuosum,
ut visentibus procul lapsus angueos imitetur.</p>
<p>11. <hi>Chryse</hi> et <hi>Argyre</hi> insulae in Indico Oceano
sitae, adeo fecundae copia metallorum, ut plerique
eas auream superficiem et argenteam habere prodiderint,
unde et vocabula sortitae sunt.</p>
<p>12. <hi>Taprobana</hi> insula Indiae subjacens ad Eurum,
ex qua oceanus Indicus incipit, patens in longitudine
<pb n="0514C"/>
octingentis septuaginta quinque millibus passuum,
in latitudine sexcentis viginti quinque millibus.
Scinditur amne interfluo, tota margaritis repleta
et gemmis. Pars ejus bestiis et Elephantis repleta est,
partem vero homines tenent. In hac insula dicunt
in uno anno duas esse aestates, et duas hiemes, et
his locum vernare floribus.</p>
<p>
            <pb n="0515A"/>
          </p>
<p>13. <hi>Tylos</hi> insula est Indiae, ferens omni tempore
folia; hucusque insulae Oceani.</p>
<p>14. Item insulae, quae ab Hellesponto usque ad
Gades in mari magno sunt constitutae.</p>
<p> <hi>Cyprus</hi> insula a civitate <hi>Cypro,</hi> quae in ea est,
nomen accepit. Ipsa est et <hi>Paphos</hi> Veneri consecrata
in Carpathio mari, vicina Austro, famosa quondam
divitiis, et maxime aeris; ibi enim prima hujus
metalli inventio et utilitas fuit.</p>
<p>15. <hi>Creta</hi> Graeciae pars est ingens contra Peloponnesum:
 haec primum a temperie coeli <hi>Macaronesum</hi> 
appellata est, deinde <hi>Creta</hi> dicta a <hi>Crete</hi> quodam indigena,
quem aiunt unum Curetum fuisse, a <emph>174</emph> quibus
Jupiter ibi absconditus est, et enutritus. Est autem
insula Graeciae inter Ortum, et Occasum longissimo
<pb n="0515B"/>
tractu porrecta, a Septentrione Graeciae aestibus, ab
Austro Aegyptiis undis perfusa. Fuit autem quondam
centum urbibus nobilis, unde et <hi>Hecatompolis</hi> dicta est.</p>
<p>16. Prima etiam remis et sagittis claruit, prima
litteris jura fixit, equestres turmas prima docuit.
Studium musicum ab Idaeis dactylis in ea coeptum;
capris copiosa, cervis eget, lupos et vulpes, aliaque
ferarum noxia, nusquam gignit, serpens ibi nullus,
noctua nulla, et si invehatur, statim moritur. Larga
est autem vitibus et arboribus. Dictamnus herba in
Creta nascitur, et alimus, quae admorsa diurnam
famem prohibet; Phalangos autem venenatos gignit,
et lapidem, qui <hi>Idaeus dactylus</hi> dicitur.</p>
<p>17. <hi>Abydos</hi> insula in Europa super Hellespontum
posita, angusto et periculoso mari separata, et
<pb n="0515C"/> <foreign xml:lang="greek">ἄβυδος</foreign>
 Graece dicta, quod sit introitus Hellesponti
maris, in quo Xerxes pontem ex navibus fecit, et in
Graeciam transiit.</p>
<p>18. <hi>Coos</hi> insula adjacens provinciae Atticae, in
qua <hi>Hippocrates</hi> medicus natus est, quae, ut Varro
testis est, arte lanificii prima in ornamentum feminarum
inclaruit.</p>
<p>
            <pb n="0516A"/> <emph>175</emph> 19. <hi>Cyclades</hi> insulae antiquitus Graeciae fuerunt,
quas inde <hi>Cycladas</hi> autumant dictas, quod licet
spatiis longioribus a <hi>Delo</hi> projectae, in orbem tamen
circa <hi>Delum</hi> sitae sint. Nam orbem <foreign xml:lang="greek">κύκλον</foreign> Graii loquuntur.
 Quidam vero non quod in orbem digestae,
sed propter scopulos qui circa eamdem sunt, dictas
putant <hi>Cyclades.</hi> </p>
<p>20. Hae in Hellesponto inter Aegaeum, et Maleum
mare constitutae circumdantur etiam pelago Myrtoo.
 Sunt autem omnes numero quinquaginta tres,
 tenentes a Septentrione in Meridiem millia quingenta:
ab Oriente in Occasum millia ducenta:
metropolis earum <hi>Rhodus.</hi> </p>
<p>21. <hi>Delos</hi> insula, in medio <hi>Cycladum</hi> sita. Et
dicta <hi>Delos</hi> fertur, quod post diluvium quod Ogygii
<pb n="0516B"/>
temporibus notatur, cum orbem multis mensibus
continua nox inumbrasset, ante omnes terras radiis
solis illuminata est, sortitaque ex eo nomen, quod
prima manifestata fuisset visibus. Nam <foreign xml:lang="greek">δῆλον</foreign> Graeci
manifestum dicunt. Ipsa est et <hi>Ortygia,</hi> eo quod primum
ibi visae sunt <hi>coturnices</hi> aves, quas <emph>176</emph> Graeci <foreign xml:lang="greek">ὄρτυγας</foreign>
 vocant. In hac insula <hi>Latona</hi> enixa est <hi>Apollinem,</hi> 
 et <hi>Dianam. Delos</hi> autem, et civitas dicitur,
et insula.</p>
<p>22. <hi>Rhodos Cycladum</hi> prima ab Oriente, in qua
 rosae capitulum dicitur esse inventum, dum ibi
civitas conderetur, ex quo et urbs, et insula <hi>Rhodos</hi> 
est appellata. In hac urbe solis colossus fuit aereus
septuaginta cubitorum altitudine. Fuerunt et alii
<pb n="0516C"/>
centum numero in eadem insula colossi minores.</p>
<p>23. Tenedos una ex <hi>Cycladibus</hi> ad Septentrionem
sita, in qua olim civitas a <hi>Tene</hi> quodam condita est.
Unde nomen urbis illius, vel potius insulae fuit. Nam <hi>Tenes</hi> 
 iste infamatus, quod cum noverca sua
concubuisset, fugiens hanc insulam vacuam cultoribus
obtinuit; unde et <hi>Tenedos</hi> insula dicta est;
<pb n="0517A"/>
 sic Cicero: <hi>Tenen ipsum, cujus ex nomine Tenedos
nominatur.</hi> </p>
<p>24. <hi>Carpathos</hi> una ex <hi>Cycladibus</hi> a Meridie posita
 contra Aegyptum, a <emph>177</emph> qua <hi>Carpathium</hi> mare appellatum
est, vocata propter celerem fructuum maturitatem.
 Est enim inter Aegyptum et Rhodum. Ex
hac insula dicuntur et <hi>Carpasiae</hi> naves magnae et
spatiosae.</p>
<p>25. <hi>Cythera</hi> insula una ex <hi>Cycladibus</hi> a parte Occidua
sita, cujus <hi>Porphyris</hi> antea nomen fuit. <hi>Cythera</hi> 
autem vocata, quod ibi <hi>Venus</hi> sit orta.</p>
<p>26. <hi>Icaria</hi> insula una de Cycladibus, quae <hi>Icario</hi> 
mari nomen dedit. Haec inter Samum, et Myconum
procurrentibus saxis inhospitalis est, et nullis sinibus
portuosa. Dicitur autem <hi>Icarum</hi> Cretensem ibi
<pb n="0517B"/>
naufragio interiisse, et de exitu hominis impositum
nomen loco.</p>
<p>27. <hi>Naxos</hi> insula ante <hi>Dionysias</hi> dicta, quasi <hi>Dionaxos,</hi> 
 quod fertilitate vitium vincat caeteras; est
autem a Delo XVIII millia passuum separata, ex qua
olim Jovis fertur adversus Titanas fuisse profectus.</p>
<p>28. <hi>Melos</hi> ex numero <hi>Cycladum,</hi> una omnium
insularum rotundissima, unde et nuncupata. <emph>178</emph>
          </p>
<p>29. Historia dicit ex Jasone natum fuisse Philomelum
et Plutum; ex Philomelo <hi>Pareantum</hi> genitum,
qui de suo nomine <hi>Paron</hi> insulam et oppidum appellavit,
prius autem <hi>Minoia,</hi> deinde <hi>Paros</hi> dicta. De
qua Virgilius: <hi>Niveamque Paron.</hi> Gignit enim marmor
candidissimum, quod <hi>Parium</hi> dicunt. Mittit et sardan
lapidem, marmoribus quidem praestantiorem,
<pb n="0517C"/>
sed inter gemmas vilissimum.</p>
<p>30. <hi>Chios</hi> insula Syra lingua appellatur, eo quod
ibi mastix gignitur. Syri enim <hi>Masticem</hi> Chio vocant.</p>
<p>31. <hi>Samos</hi> insula est mari Aegaeo, ubi nata est
Juno; ex qua fuit sibylla Samia, et Pythagoras Samius,
a quo philosophiae nomen inventum est. In
hac insula reperta prius fictilia vasa traduntur. Unde
et vasa <hi>Samia</hi> appellata sunt.</p>
<p>32. <hi>Sicilia</hi> a <hi>Sicano</hi> rege <hi>Sicania</hi> cognominata est,
deinde a <hi>Siculo</hi> Itali fratre <hi>Sicilia.</hi> Prius autem <hi>Trinacria</hi> 
<pb n="0518A"/>
dicta propter tria <foreign xml:lang="greek">ἄκρα</foreign>, id est, promontoria, <hi>Pelorum, Pachynum,</hi> 
 et <hi>Lilybaeum.</hi> Trinacria enim
Graecum est, quod Latine <hi>triquetra</hi> dicitur, quasi in
tres quadras divisa. Haec ab Italia exiguo freto
discreta, Africum mare prospectans, terris frugifera,
auro abundans, cavernis tamen, et fistulis penetrabilis,
ventisque, et sulphure plena. Unde et ibi
Aetnae montis exstant incendia: in cujus freto <hi>Scylla</hi> 
est, et <hi>Charybdis,</hi> quibus navigia aut absorbentur,
aut colliduntur. <emph>179</emph>
          </p>
<p>33. Fuit autem quondam patria <hi>Cyclopum,</hi> 
et postea nutrix tyrannorum, frugum fertilis,
ac primum terris omnibus commissis seminibus aratro
proscissa. Principem urbium <hi>Syracusas</hi> habet:
fontem <hi>Arethusam,</hi> et <hi>Alphaeum</hi> fluvium magnorum
<pb n="0518B"/>
generatorem equorum. In ea insula primum est inventa
comoedia.</p>
<p>34. Achaten lapidem ipsa primum ex Achate flumine
dedit. Parturit et mare ejus coralium; gignit
et sales Agrigentinos in igne solubiles, crepitantes
in aquis. Omnis ambitus ejus clauditur stadiorum
tribus millibus. Sallustius autemdicit Italiae conjunctam
fuisse Siciliam, sed medium spatium impetu
maris divisum, et per angustiamscissum.</p>
<p>35. <hi>Tapsus</hi> insula stadiis decem a Sicilia remota
jacens, et planior, unde et nuncupata. De qua Virgilius:
 <hi>Tapsumque jacentem.</hi> </p>
<p>36. <hi>Aeoliae</hi> insulae Siciliae appellatae ab <hi>Aeolo</hi> 
Hippotae filio, quem poetae finxerunt regem fuisse
ventorum, sed, ut Varro dicit, rector fuit istarum
<pb n="0518C"/>
insularum, et quia ex earum nebulis et fumo futuros
praedicebat flatus ventorum, ab imperitis visus est
ventos sua potestate retinuisse. Eaedem insulae et <hi>Vulcaniae</hi> 
 vocantur, quod et ipsae, sicut Aetna ardeant.</p>
<p>37. Sunt autem novem habentes propria nomina,
quarum primam <hi>Lyparus</hi> quidam <hi>Lyparen</hi> vocavit,
qui eam ante Aeolum rexit. Altera <hi>Hiera</hi> vocatur,
quod sit collibus eminentissimis; reliquae vero, id
est, <hi>Strongyle Didyme Ericusa, Hephaestias,
Phaenicusa, Evonimos, Ericodes, Phaenicodes;</hi> quae
<pb n="0519A"/>
quoniam nocte ardent <hi>Aeoliae,</hi> <emph>180</emph> sive <hi>Vulcaniae</hi> 
dicuntur, ex iis quaedam ab initio non fuerunt, postea
mari editae usque nunc permanent.</p>
<p>38. <hi>Stoechades</hi> insulae Massiliensium sexaginta millium
spatio a Continenti in fronte Narbonensis
provinciae, qua Rhodanus fluvius in mare exit. Dictae
autem Graece <hi>Staechades,</hi> quasi opere in ordinem
sint positae.</p>
<p>39. <hi>Sardus,</hi> Hercule procreatus, cum magna multitudine
a Libya profectus <hi>Sardiniam</hi> occupavit, et
ex suo vocabulo insulae nomen dedit. Haec in Africo
mari facie vestigii humani, in Orientem quam in
Occidentem latior prominet, ferme paribus lateribus,
quae in Meridiem et Septentrionem vertunt, ex quo
ante commercium a navigantibus Graecorum <foreign xml:lang="greek">ἴχνος</foreign>
<pb n="0519B"/>
appellata est.</p>
<p>40. Terra patet in longitudine millia CXL, latitudine
XL. In ea neque serpens gignitur, neque lupus,
sed solifuga tantum animal exiguum hominibus
perniciosum. Venenum quoque ibi non nascitur,
 nisi herba per scriptores plurimos, et poetas
memorata, apiastro similis, quae hominibus rictus
contrahit, et quasi ridentes interimit. Fontes habet
Sardinia calidos, infirmis medelam praebentes, furibus
caecitatem, si sacramento dato oculos aquis tetigerint.</p>
<p>41. <hi>Corsicae</hi> insulae exordium incolae Ligures dederunt,
appellantes <emph>181</emph> eam ex nomine ducis. Nam
quaedam <hi>Corsa</hi> nomine Ligur mulier, cum Taurum
ex grege, quem prope littora regebat transnatare
solitum, atque per intervalla corpore aucto
<pb n="0519C"/>
remeare videret, cupiens scire incognita sibi pabula,
taurum a caeteris digredientem usque ad insulam navigio
prosecuta est. Cujus regressu insulae fertilitatem
cognoscentes Ligures, ratibus ibi profecti sunt, eamque
nomine mulieris auctoris, et ducis appellaverunt.</p>
<p>42. Haec autem insula Graece <foreign xml:lang="greek">κὺρνη</foreign> dicitur, a
Cyrno Herculis filio habitata. De qua Virgilius: <hi>Cyrnaeas taxos.</hi> 
 Dividitur autem a Sardinia XX millium
<pb n="0520A"/>
freto, cincta Ligustici aequoris sinu ad prospectum
Italiae. Est autem multis promontoriis angulosa,
gignens laetissima pabula, et lapidem quem <hi>cathochiten</hi> 
 Graeci vocant.</p>
<p>43. <hi>Ebosus</hi> insula Hispaniae dicta, quod a Zanio
non procul sit, quasi <hi>ebozos.</hi> Nam LXX stadiis ab ea
distat, cujus terram serpentes fugiunt. Huic contraria
est Colubraria, quae referta est anguibus.</p>
<p>44. <hi>Baleares</hi> insulae Hispaniae, duae sunt, Aphrosiade
et Gymnasie, et major et minor. Unde et eas
vulgus <hi>majoricam</hi> et <hi>minoricam</hi> nuncupant. <emph>182</emph> In
iis primum insulis inventa est funda, qua lapides emittuntur,
unde et <hi>Baleares</hi> dictae: <foreign xml:lang="greek">βάλλειν</foreign> enim Graece
mittere dicitur; unde et <hi>ballista,</hi> quasi <hi>missa</hi> et <hi>fundibalum.</hi> 
Virgilius: <hi>Balearis verbere fundae.</hi> </p>
</div2>

<div2>
          <head>CAPUT VII. <hi>De promontoriis.</hi> </head>

<pb n="0520B"/>
<p>1. Commune est insulis, ut <hi>promineant;</hi> inde et
loca earum <hi>promontoria</hi> dicuntur. Sic Sallustius
de Sardinia: <hi>In Orientem latior prominet quam in
Occidentem.</hi> </p>
<p>2. <hi>Sigaeum</hi> promontorium Asiae, ubi Hellespontus
apertius dilatatur. Dictum autem Sigaeum propter
Herculis taciturnitatem, quia prohibitus hospitio a
Laomedonte Trojanorum rege, simulavit abscessum,
et inde contra Trojam cum silentio venit, quod dicitur <foreign xml:lang="greek">σιγὴ.</foreign>
          </p>
<p>3. <hi>Maleum</hi> promontorium Graeciae, quod intrat
mare, et per millia quinquaginta protenditur, ubi
unda ita saeva est, ut persequi navigantes videatur.
<pb n="0520C"/>
Hoc autem promontorium a <hi>Maleo</hi> rege Argivorum
nomen accepit. <emph>183</emph>
          </p>
<p>4. <hi>Pelorum</hi> promontorium Siciliae respiciens
ad Aquilonem, secundum Sallustium dictum a gubernatore
Annibalis illic sepulto.</p>
<p>5. <hi>Pachynum</hi> promontorium Siciliae, Austrum
spectans, ab aeris crassitudine dictum. Nam <foreign xml:lang="greek">παχὺς</foreign>
est pinguis, et crassus, Austro enim perflatur</p>
<p>
            <pb n="0521A"/>
          </p>
<p>6. <hi>Lilybaeum</hi> promontorium Siciliae, solis Occasum
intendens, vocatum ab ejusdem nominis civitate,
quae ibi est sita.</p>
<p>7. <hi>Borion</hi> promontorium Numidiae vocatum, eo
quod Aquilonem intendat. Hoc <hi>Hipponem Rhegium</hi> 
postea dictum, pro eo quod sit aequore interruptum.</p>
<p>8. <hi>Calpe</hi> Hispaniae promontorium.
<emph>184</emph> </p>
        </div2>

<div2>
          <head>CAPUT VIII. <hi>De montibus, caeterisque terrae vocabulis.</hi> </head>
<p>1. Montes sunt tumores terrarum altissimi dicti,
quod sint eminentes. Quidam autem propriis ex causis
vocati sunt, ex quibus notandi sunt, qui opinione
maximi celebrantur.</p>
<p>2. Mons <hi>Caucasus</hi> ab India usque ad Taurum porrectus,
pro gentium ac linguarum varietate, quoquoversum
<pb n="0521B"/>
vadit, diversis nominibus nuncupatur. Ubi
autem ad Orientem in excelsiorem consurgit sublimitatem,
propter nivium candorem <hi>Caucasus</hi> nuncupatur.
Nam Orientali lingua <hi>Caucasum</hi> significat <hi>candidum,</hi> 
id est, nivibus densissimis <hi>candicantem.</hi> Unde
et eum Scythae, qui eidem monti junguntur, <hi>Croacasin</hi> 
vocaverunt. <hi>Casim</hi> enim apud eos <hi>candor,</hi> sive <hi>nix</hi> 
dicitur.</p>
<p>3. Mons <hi>Taurus</hi> a plerisque idem vocatur qui et <hi>Caucasus.</hi> </p>
<p>4. <hi>Libanus</hi> mons Phoenicum altissimus, cujus meminerunt
prophetae: dictus a <hi>thure,</hi> quia ibi colligitur;
cujus ea pars, quae est super eum ad Orientalem
plagam respiciens, <hi>Antilibanus</hi> appellatur, id est, <hi>contra Libanum.</hi> </p>
<p>
            <pb n="0521C"/>
          </p>
<p>5. <hi>Ararath</hi> mons Armeniae, in quo arcam historiae
post diluvium resedisse testantur. Unde et usque hodie
ibidem lignorum ejus videntur vestigia. <emph>185</emph>
          </p>
<p>6. <hi>Acroceraunii</hi> montes propter altitudinem,
et fulminum jactus vocati sunt. Graece enim fulmen <foreign xml:lang="greek">κέραυνος</foreign>
 dicitur. Sunt autem inter Armeniam et Iberiam,
incipientes a portis Caspiis usque ad fontem Tigridis
fluvii.</p>
<p>7. <hi>Hyperborei</hi> montes Scythiae dicti, quod <hi>supra,</hi> id
est, <hi>ultra</hi> eos flat <hi>Boreas.</hi> </p>
<p>8. <hi>Riphaei</hi> montes in capite Germaniae sunt a
perpetuo ventorum flatu nominati. Nam <foreign xml:lang="greek">ῥιφὴ</foreign> Graece
impetus et <foreign xml:lang="greek">ὁρμὴ</foreign> dicitur, <foreign xml:lang="greek">ἀπὸ τοῦ ῥίπτειν.</foreign>
          </p>
<p>9. <hi>Olympus</hi> mons Macedoniae nimium praecelsus,
ita ut sub illo nubes esse dicantur ( De quo Virgilius:
<pb n="0522A"/> <hi>Nubes excessit Olympus</hi> 
). Dictus autem <hi>Olympus,</hi> 
quasi <hi>Ololampus</hi> (id est, quasi <hi>coelum</hi> ). Hic mons
Macedoniam dividit a Thracia.</p>
<p>10. <hi>Athos</hi> mons Macedoniae, et ipse altior nubibus,
tantoque sublimis, ut in Lemnum umbra ejus
pertendat, quae ab eo LXXVI millibus separatur.</p>
<p>11. <hi>Parnassus</hi> mons est Thessaliae juxta Boeotiam,
qui gemino vertice est erectus in coelum. Hic
in duo finditur juga, <hi>Cyrrham</hi> <emph>186</emph> et <hi>Nissam,</hi> unde et
nuncupatus, eo quod in singulis jugis colebantur
Apollo, et Liber. Haec juga a duobus fratribus <hi>Citheron,</hi> 
et <hi>Helicon</hi> appellantur. Nam <hi>Helicon</hi> dictus ab <hi>Helicone</hi> 
 fratre <hi>Citheronis.</hi> </p>
<p>12. Item <hi>Ceraunii</hi> sunt montes Epiri, a crebris dicti
fulminibus. Graece enim fulmen <foreign xml:lang="greek">κέραυνος</foreign> dicitur.</p>
<p>
            <pb n="0522B"/>
          </p>
<p>13. <hi>Apenninus</hi> mons appellatus, quasi <hi>Alpes Paeninae,</hi> 
quia Hannibal veniens ad Italiam easdem Alpes
aperuit, unde et Virgilius: <hi>Alpes immittet apertas.</hi> 
Has enim Hannibal post bella Hispaniae aceto rupit.
Juvenalis: <hi>Et montem rupit aceto.</hi> Et inde loca ipsa
quae rupit <hi>Paeninae Alpes</hi> vocantur.</p>
<p>14. Mons <hi>Aetna</hi> ex igne, et sulphure dictus; unde
et <hi>Gehenna.</hi> Constat autem hunc ab ea parte qua
Eurus, et Africus flat, habere speluncas plenas sulphuris,
et usque ad mare deductas; quae speluncae
recipientes in se fluctus ventum creant, qui agitatus
ignem gignit ex sulphure, unde fit quod videtur incendium.</p>
<p>15. <hi>Pyrenaeus</hi> et ipse a crebris fulminum ignibus
nuncupatus. Graece enim ignis <foreign xml:lang="greek">πῦρ</foreign> vocatur. Iste est,
<pb n="0522C"/>
qui inter Galliam atque Hispaniam, quasi de industria,
munimentum interjacet.</p>
<p>16. <hi>Solorius</hi> a singularitate dicitur, quod omnibus
Hispaniae montibus solus altior videatur, sive
quod, oriente sole, ante radius ejus in eo quam ipse
cernatur.</p>
<p>17. <hi>Calpe</hi> mons in ultimis finibus Oceani, qui dirimit
Europam ab Africa, quem Atlantis finem esse
dicunt. De quo Lucanus:
<l>Hesperiam Calpen, summumque implevit Atlantem.</l> 
Atlas Promethei <emph>187</emph> frater fuit, et rex Africae, a quo
astrologiae artem prius dicunt excogitatam, ideoque
dictus est sustinuisse coelum. Ob eruditionem igitur
ejus disciplinae et scientiam coeli, nomen ejus in montem
Africae derivatum est, qui nunc <hi>Atlas</hi> cognominatur,
<pb n="0523A"/>
qui propter altitudinem suam, quasi coeli machinam
atque astra sustentare videtur.</p>
<p>18. <hi>Alpes</hi> autem proprie montes Galliae sunt, de
quibus Virgilius: <hi>Aerias Alpes.</hi> Et dicendo <hi>aerias;</hi> 
verbum expressit a verbo. Nam Gallorum lingua
Alpes <hi>montes alti</hi> vocantur. Hae sunt enim quae Italiae
murorum exhibent vicem.</p>
<p>19. <hi>Colles</hi> sunt praeminentiora juga montium, quasi <hi>colla.</hi> </p>
<p>20. <hi>Juga</hi> autem montium ex eo appellata sunt, quod
propinquitate sui <hi>jungantur.</hi> </p>
<p>21. <hi>Tumulus</hi> est mons brevis, quasi <hi>tumens tellus.</hi> 
Item tumulus, terra congesta, ubi nulla memoria est.</p>
<p>22. <hi>Valles</hi> sunt humilia loca quasi <hi>vulsa.</hi> Hinc et <hi>convalles,</hi> 
 depressa loca terrarum inter montes.</p>
<p>
            <pb n="0523B"/> <emph>188</emph> 23. <hi>Campus</hi> est terrarum planities. Dictus
autem <hi>campus,</hi> quod brevis sit pedibus, nec erectus ut
montes, sed patens, et spatio suo porrectus, et jacens;
unde et Graece <foreign xml:lang="greek">πεδίον</foreign> dicitur. Sumpsit autem
nomen ex Graeca etymologia; <foreign xml:lang="greek">χαμαὶ</foreign> enim Graeci <hi>breve</hi> 
 dicunt.</p>
<p>24. <hi>Solum</hi> est omne, quod sustinet, a soliditate
dictum scilicet, unde et de mari Virgilius ait: <hi>Subtrahiturque solum.</hi> </p>
<p>25. <hi>Saltus</hi> sunt vasta et silvestria loca, ubi arbores
exsiliunt in altum.</p>
<p>26. <hi>Fauces</hi> sunt angustorum locorum aditus inter
duos montes, loca angusta, et pervia, dicta a <hi>faucium</hi> 
 similitudine, quasi foces.</p>
<p>27. <hi>Confrages,</hi> loca in quae undique venti currunt,
<pb n="0523C"/>
ac sese frangunt, ut Naevius ait: <hi>In montes
ubi venti frangebant locum.</hi> </p>
<p>28. <hi>Scabra</hi> sunt loca situ aspera, unde et <hi>scabies</hi> 
dicitur, a corporis asperitate.</p>
<p>29. <hi>Lustra</hi> obscura latibula ferarum et luporum
<pb n="0524A"/>
cubilia sunt, unde et lupanaria <hi>lustra</hi> dicuntur, per
contrarium videlicet, quia parum illustrantur.</p>
<p>30. <hi>Lucus</hi> est locus densis arboribus septus,
solo lucem detrahens. Potest et a <hi>collucendo</hi> crebris
luminibus dici, quae ibi propter religionem gentilium
cultumque fiebant. <emph>189</emph>
          </p>
<p>31. <hi>Deserta</hi> vocata, quia non seruntur, et ideo
quasi deseruntur, ut sunt loca silvarum et montium,
contraria uberrimarum terrarum, quae sunt uberrimae
glebae.</p>
<p>32. <hi>Devia</hi> sunt loca secreta et abdita, quasi extra
viam; ipsa sunt et <hi>invia.</hi> Inde et <hi>Aviaria</hi> secreta
loca et a via remota, aut tantum adibilia avibus;
unde est illud: <hi>Inculta rubent apiaria baccis.</hi> </p>
<p>33. <hi>Amoena</hi> loca Verrius Flaccus dicta ait, eo
<pb n="0524B"/>
quod solum amorem praestent, et ad se amanda alliciant.
Varro, quod sine munere sunt, nec quidquam
in his officii, quasi amunia, hoc est, sine fructu,
unde et nullus fructus exsolvitur. Inde etiam nihil
praestantes <hi>immunes</hi> vocantur.</p>
<p>34. <hi>Aprica</hi> loca, quae sole gaudent, quasi <foreign xml:lang="greek">ἃνευ
φρίκης,</foreign> id est, <hi>sine frigore,</hi> sive quod sint aperto
coelo.</p>
<p>35. <hi>Opaca</hi> vero <hi>loca,</hi> quasi operta coelo, aprico
contraria.</p>
<p>36. <hi>Lubricum</hi> dici (constat) locum, ab eo quod
ibi quis labitur; et lubricum dicitur, non quod labitur,
sed in quo labitur.</p>
<p>37. <hi>Aestiva</hi> sunt loca umbrosa, in quibus per
aestatem vitant pecora solis ardorem. Statius:
<l>
<pb n="0524C"/>Et umbrosi patuere aestiva Lycaei.</l>
          </p>
<p>38. <hi>Navalia</hi> sunt loca ubi naves fabricantur. Hoc
et <hi>textrinum</hi> vocatur. <emph>190</emph>
          </p>
<p>39. <hi>Statio</hi> est ubi ad tempus stant naves.</p>
<p>
            <pb n="0525A"/> <hi>Portus</hi> ubi hiemant; <hi>importunum</hi> autem ubi nullum
refugium, quasi nullus portus.</p>
<p>40. <hi>Portus</hi> autem locus est ab accessu ventorum
remotus, ubi hiberna opponere solent. Et <hi>portus</hi> 
dictus a <hi>deportandis</hi> commerciis; hunc veteres
a <hi>bajulandis</hi> mercibus <hi>baias</hi> vocabant, illa declinatione
a <hi>baia baias,</hi> ut a <hi>familia familias.</hi> </p>
<p>41. <hi>Littus</hi> est terra aquae et mari vicina. Et
dictum <hi>littus,</hi> quia fluctu <hi>eliditur,</hi> vel quod
aqua <hi>alluitur.</hi> Cicero in Top.: <hi>Littus est qua fluctus
eludit.</hi> </p>
<p>42. <hi>Circumluvium,</hi> locus quem aqua circumluit. <hi>Alluvium</hi> 
 consumptio riparum ex aquis.</p>
<p> <hi>Margo</hi> est pars cujuslibet loci, ut puta maris, unde
et nomen accepit.</p>
<p>
            <pb n="0525B"/> <hi>Maritima,</hi> quasi <hi>maris intima.</hi> </p>
<p>43. <hi>Ostia</hi> ab ingressu et exitu fluminis dicta in
mari.</p>
<p> <hi>Continens,</hi> perpetua terra, nec ullo mari discreta,
quam Graeci <foreign xml:lang="greek">ἤπειρον</foreign> vocant.
<emph>191</emph> </p>
        </div2>

<div2>
          <head>CAPUT IX. <hi>De inferioribus terrae</hi> </head>
<p>1. <hi>Specus</hi> est fossa sub terra, quae perspici potest;
 <foreign xml:lang="greek">σπήλαιον</foreign> Graece <hi>spelunca</hi> Latine.</p>
<p>2. <hi>Spiracula</hi> appellata omnia loca pestiferi spiritus,
 quae Graeci <foreign xml:lang="greek">χαρωνεῖα</foreign> appellant, vel <hi>Acherontea.</hi> 
Etiam Varro <hi>spiraculum</hi> dicit hujuscemodi locum,
et spiracula ex eo dicuntur loca qua terra
spiritum edit.</p>
<p>
            <pb n="0525C"/>
          </p>
<p>3. <hi>Hiatus</hi> praeruptio terrae profunda, quasi itus;
proprie autem hiatus est omnis oris apertio, translata
a feris, quarum aviditas oris adapertione monstratur.</p>
<p>4. <hi>Profundum</hi> proprie, quasi cujus porro sit
fundus; abusive autem profundum, vel sursum vel
deorsum dicitur, ut:
<l>. . .Maria ac terras, Coelumque profundum.</l>
          </p>
<p>
            <pb n="0526A"/>
          </p>
<p>5. <hi>Barathrum</hi> nimiae altitudinis nomen est, et
dictum <hi>barathrum,</hi> quasi vorago atra, scilicet, a
profunditate.</p>
<p>6. <hi>Erebus,</hi> inferorum profunditas atque recessus.</p>
<p> <hi>Styx</hi> <foreign xml:lang="greek">ἀπὸ τοῦ στυγεροῦ,</foreign> id est, a tristitia dicta,
eo quod tristes faciat, vel quod tristitiam gignat.</p>
<p>7. <hi>Cocytus,</hi> locus inferi. Cocytus autem nomen
accepit, Graeca interpretatione, a luctu et gemitu.</p>
<p>8. <hi>Tartarus,</hi> vel quia omnia illic turbata sunt, <foreign xml:lang="greek">ἀπὸ τῆς ταραχῆς,</foreign>
 vel, quod est verius, <foreign xml:lang="greek">ἀπὸ τοῦ ταρταρίζειν,</foreign>
id est, a tremore frigoris, <emph>192</emph> quod est algere,
et rigere, scilicet, quia luce, soleque caret. Nam neque
illic vapores sunt, qui ex solis luce gignuntur,
neque flatus, qui ejusdem motibus incitantur, sed
<pb n="0526B"/>
perpetuus stupor: <foreign xml:lang="greek">ταρταρίζειν</foreign> enim horrere, et tremere
apud Graecos legitur. <hi>Hic</hi> enim <hi>fletus et stridor
dentium.</hi> </p>
<p>9. <hi>Gehenna</hi> est locus ignis, et sulphuris, quem
appellari putant a valle idolis consecrata, quae est
juxta murum Hierusalem, repleta olim cadaveribus
mortuorum. Ibi enim Hebraei filios suos immolabant
daemonibus, et appellabatur locus ipse <hi>Gehennon.</hi> 
Futuri ergo supplicii locus ubi peccatores cruciandi
sunt, hujus loci vocabulo designatur. Duplicem autem
esse gehennam, et ignis, et frigoris (in Job legimus).</p>
<p>10. <hi>Inferus</hi> appellatur, eo quod <hi>infra</hi> sit. Sicut
autem, secundum corpus, si ponderis sui ordinem teneant,
inferiora sunt omnia graviora, ita, secundum
<pb n="0526C"/>
spiritum, inferiora sunt omnia tristiora. Unde et in
Graeca lingua origo nominis, quo appellatur <hi>inferus,</hi> 
ex eo quod nihil suave habeat, resonare perhibetur.</p>
<p>11. Sicut autem cor animalis in medio est, ita et <hi>infernus</hi> 
 in medio terrae esse perhibetur. Unde et in
Evangelio legimus: <hi>In corde terrae.</hi> Philosophi autem
dicunt quod <hi>inferi</hi> pro eo dicantur, quod animae hinc
ibi <hi>ferantur.</hi> </p>
</div2>
      </div1>

<div1>
        <head>LIBER DECIMUS QUINTUS. DE AEDIFICIIS ET AGRIS.</head>

<pb n="0527"/>
<emph>193</emph> 

<div2>
          <head>CAPUT PRIMUM. <hi>De civitatibus.</hi> </head>

<pb n="0527A"/>
<p>1. De auctoribus conditarum urbium plerumque
dissensio invenitur, adeo ut ne urbis quidem Romae
origo possit diligenter agnosci. Nam Sallustius dicit: <hi>Urbem Romam, sicuti ego accepi, condidere, atque
habuere initio Trojani, et cum iis Aborigines.</hi> 
 Alii
dicunt ab Evandro, secundum quod Virgilius:
<l>Tunc rex Evandrus Romanae conditor arcis.</l> 
Alii a Romulo, ut:
<l>En hujus, nate, auspiciis illa inclyta Roma</l>
          </p>
<p>2. Si igitur tantae civitatis certa ratio non apparet,
non mirum si in aliarum opinione dubitatur. Unde nec
historicos, nec commentatores varia dicentes imperitiae
condemnare debemus, quia antiquitas ipsa
<pb n="0527B"/>
creavit errorem. Sane quasdam, de quibus aut sanctae
Scripturae, aut historiae gentium certam originem
referunt, paucis admodum verbis retexere
oportet.</p>
<p>3. Primus ante diluvium Cain civitatem <hi>Enoch</hi> ex
nomine filii sui in Naid condidit; quam urbem sola
multitudine suae posteritatis implevit.</p>
<p>4. Primus post diluvium Nemrod gigas <hi>Babylonem</hi> 
urbem Mesopotamiae <emph>194</emph> fundavit. Hanc Semiramis
regina Assyriorum ampliavit, murumque urbis bitumine,
et cocto latere fecit. Vocabulum autem sumpsit
a confusione, eo quod ibi confusae sint atque
permistae linguae aedificantium turrim.</p>
<p>5. Judaei asserunt Sem filium Noe, quem dicunt
Melchisedech, primum, post diluvium, in Syria condidisse
<pb n="0527C"/>
urbem <hi>Salem,</hi> in qua regnum fuit ejusdem
Melchisedech. Hanc postea tenuerunt <hi>Jebusaei,</hi> ex
quibus, et sortita est vocabulum <hi>Jebus,</hi> sicque duobus
nominibus copulatis, <hi>Jebus</hi> et <hi>Salem,</hi> vocata est <hi>Hierusalem,</hi> 
 quae postea a Salomone <hi>Hierosolyma,</hi> 
quasi <hi>Hierosolomonia</hi> dicta est. Haec et corrupte a
poetis <hi>Solyma</hi> nuncupata est, et postmodum ab Aelio
Adriano <hi>Aelia</hi> vocitata est. Ipsa est <hi>Sion,</hi> quae Hebraice <hi>speculatio</hi> 
 interpretatur, eo quod in sublimi constructa
<pb n="0528A"/>
sit, et de longe venientia contempletur. <hi>Hierusalem</hi> 
autem pacifica in nostro sermone transfertur.</p>
<p> <hi>Oppida nobilia qui, vel quae constituerunt.</hi> </p>
<p>6. Dionysius qui et Liber pater, cum Indiam victor
perambulasset, <hi>Nysam</hi> urbem ex suo nomine
juxta Indum fluvium condidit, et quinquaginta millibus
hominum adimplevit.</p>
<p>7. <hi>Medus</hi> autem Aegaei filius <hi>Mediam</hi> construxit,
unde et regio ejus <hi>Mediae</hi> nomen sortita est.</p>
<p>8. <hi>Persepolim</hi> urbem caput Persici regni <hi>Perseus</hi> 
Danaes <emph>195</emph> filius condidit famosissimam, confertissimamque
opibus, a quo et <hi>Persida</hi> dicta est.</p>
<p>9. <hi>Ctesiphontem</hi> quoque <hi>Parthi</hi> apud <hi>Parthiam</hi> 
condiderunt, in aemulationem Babyloniae urbis.</p>
<p>
            <pb n="0528B"/>
          </p>
<p>10. <hi>Susis</hi> oppidum Persidae aiunt Memnonis patrem
constituisse. Dictum autem <hi>Susis,</hi> quod immineat <hi>Susae</hi> 
 fluvio. Ibi est regia Cyri lapide candido et
vario cum columnis aureis, et lacunaribus gemmisque
distincta, continens etiam simulacrum coeli,
stellis micantibus praesignatum, et caetera humanis
mentibus incredibilia.</p>
<p>11. <hi>Bactrum</hi> oppidum <hi>Bactriani</hi> condiderunt, ex proprio
amne eum cognominantes, qui <hi>Bactrus</hi> vocatur.</p>
<p>12. <hi>Carra</hi> civitas Mesopotamiae trans Edessam
condita a Parthis, ubi quondam Romanus est caesus
exercitus, et Crassus dux captus.</p>
<p>13. <hi>Edessam</hi> urbem Mesopotamiae condidit Nembroth,
filius Chus, <emph>196</emph> postquam de Babylone migravit,
<pb n="0528C"/>
in qua, et regnavit, quae ante <hi>Arach</hi> cognominata
est. Ipse construxit, et <hi>Chalannen,</hi> quae postea
verso nomine a <hi>Seleuco</hi> rege dicta est <hi>Seleucia. Philadelphiam</hi> 
urbem Arabiae condidit Raphaim, gens
antiquissima, quam interfecerunt filii Loth.</p>
<p>14. Seleucus unus ex pueris Alexandri, post mortem
ejusdem Alexandri, occupato regno Orientis, urbem in
Syria condidit, eamque ex <hi>Antiochi</hi> patris sui nomine <hi>Antiochiam</hi> 
 nuncupavit, et Syriae caput instituit. Ipse
<pb n="0529A"/>
quoque <hi>Laodiciam,</hi> et <hi>Seleuciam,</hi> ipse <hi>Apamiam,</hi> et <hi>Edessam</hi> 
 urbes construxit.</p>
<p>15. <hi>Damascus</hi> Syriae, condita et nuncupata a <hi>Damasco</hi> 
dispensatoris Abrahae filio. Haec antea in omni
Syria tenuit principatum. Necdum enim florebant ibi
Antiochia, Laodicia, et Apamia, quas urbes post
Alexandrum constructas esse cognoscimus. Hic est <hi>Damascus,</hi> 
 quem Abraham futurum sibi haeredem
dixerat, antequam esset illi promissus Isaac.</p>
<p>16. <hi>Gazam</hi> oppidum Palaestinae condiderunt Hevaei,
in qua habitaverunt Cappadoces pristinis cultoribus
interfectis. Vocata autem <hi>Gaza,</hi> eo quod ibi
Cambyses rex Persarum thesauros suos posuit, cum
bellum Aegyptiis intulisset. Persarum enim lingua
thesaurus <hi>Gaza</hi> nominatur.</p>
<p>
            <pb n="0529B"/> <emph>197</emph> 17. <hi>Philistim</hi> urbem condiderunt Allophyli;
ipsa est <hi>Ascalon,</hi> de qua superius memoravimus, nuncupata
ex nomine Cesloim, qui fuit nepos Cham, et
filius Mesraim.</p>
<p>18. <hi>Dor</hi> urbs fuit quondam potentissima, et, versa
vice, <hi>Stratonis turris,</hi> postea ab Herode rege Judaeae in
honorem <hi>Caesaris</hi> Augusti <hi>Caesarea</hi> nuncupata. In qua
Cornelii domum Christi vidit Ecclesia, et Philippi
aediculas, et cubiculum quatuor virginum prophetarum.</p>
<p>19. <hi>Joppe</hi> oppidum Palaestinae maritimum, iidem
Palaestini aedificaverunt, ubi saxum ostenditur,
quod vinculorum Andromedae adhuc vestigia retinet,
cujus belluae forma eminentior elephantis fuit.</p>
<p>
            <pb n="0529C"/>
          </p>
<p>20. <hi>Jericho</hi> a Jebusaeis condita traditur, a quibus
et nomen traxisse perhibetur; hanc subvertit Jesus.
Pro qua exstruxit aliam Ozam de Bethel ex tribu
Ephraim. Sed et haec eo tempore, quo Hierusalem
oppugnabatur a Romanis, propter perfidiam civium
capta atque destructa est, pro qua tertia aedificata est
urbs, quae hodie usque permanet.</p>
<p>21. <hi>Sichem</hi> Samariae urbem, quae Latine et Graece <hi>Sichima</hi> 
 vocatur, aedificavit Emor, appellavitque eam
nomine <hi>Sichem</hi> filii sui. <emph>198</emph> Ipsa est nunc Neapolis,
civitas Samaritanorum.</p>
<p>22. <hi>Bethel</hi> urbem Samariae condiderunt Jebusaei,
quae prius vocabatur <hi>Luza;</hi> sed postquam dormiens
ibi Jacob vidit scalam innitentem coelo, et dixit: <hi>Vere hic domus Dei est, et porta coeli;</hi> 
 hac ex causa
<pb n="0529D"/>
nomen locus accepit <hi>Bethel,</hi> id est, domus Dei.
Quando autem ibi ab Jeroboam vituli aurei fabricati
<pb n="0530A"/>
sunt, vocata est <hi>Bethaven,</hi> id est, domus idoli, quae
antea vocabatur domus Dei.</p>
<p>23. <hi>Bethlehem</hi> Juda, civitas David, quae mundi
genuit Salvatorem, a Jebusaeis condita fertur, et vocata
primum <hi>Ephrata.</hi> Quando autem Jacob ibi pecora
sua pavit, eidem loco <hi>Bethlehem</hi> nomen, quodam
vaticinio futuri, imposuit, quod <hi>domus panis</hi> interpretatur,
propter eum panem qui ibi de coelo descendit.</p>
<p>24. <hi>Chebron</hi> civitas Judaeae, quae quondam vocabatur <hi>Arbe,</hi> 
 condita est a gigantibus ante septem
annos quam ab eis <hi>Tanis</hi> urbs Aegypti conderetur.
Ipsa est <hi>Arbe</hi> a numero ita vocata, quod ibi tres patriarchae
sepulti sunt, et quartus Adam. Ipsa est et
Mambre vocata ex uno amico Abrahae.</p>
<p>25. <hi>Samariam,</hi> a qua omnis regio quae circa eam
<pb n="0530B"/>
fuit nomen accepit, Sennacherib rex Assyriorum construxit,
vocavitque <emph>199</emph> <hi>Samariam,</hi> id est, custodiam,
quia quando Israel transtulit, Medos ibi custodes constituit.
Hanc obsidione captam Antiochus solo coaequavit.
Quam postea Herodes a fundamentis instaurans,
in honorem Augusti, <hi>Augustam,</hi> id est, <hi>Sebastiam</hi> 
Graeco sermone vocavit. Ibi siti sunt Elisaeus et Abdias
prophetae, et quo major inter natos mulierum
non fuit, Baptista Joannes.</p>
<p>26. <hi>Tiberiadem</hi> vero Herodes alius in Judaea, in nomine <hi>Tiberii</hi> 
 Caesaris condidit.</p>
<p>27. <hi>Tyrus</hi> urbs Phoenicum condita a Phoenicibus
fuit. Haec est civitas ex qua aurum regi Salomoni deferebatur,
in qua optima purpura tingitur. Unde et
Tyria dicitur <hi>nobilis purpura.</hi> </p>
<p>
            <pb n="0530C"/>
          </p>
<p>28. Phoenices a Rubro profecti mari, <hi>Sidonem</hi> 
urbem opulentissimam condiderunt; quam, a piscium
copia, <hi>Sidon</hi> appellaverunt. Nam piscem Phoenices <hi>sidon</hi> 
 vocant. Ipsi etiam <hi>Tyrum</hi> in Syria; ipsi <hi>Uticam</hi> 
 in Africa, <hi>Hipponem, Leptim,</hi> aliasque urbes
in ora maritima condiderunt.</p>
<p>29. Ipsi <hi>Thebas</hi> in Boeotia, duce Cadmo; ipsi postremo
in ultima orbis tendentes, urbem in Oceano construxerunt,
eamque lingua sua <hi>Gades</hi> nominaverunt. Nam
mos erat antiquus Phoenicum gentis, multos simul,
mercandi causa, a domo proficisci, et cum incolarum
animos, commercio rerum iis ante incognitarum, sibi
conciliassent, loca, quae condendis urbibus idonea
videbantur, capere.</p>
<p>30. Ex iis profecta et Dido in littus Africae urbem
<pb n="0530D"/>
condidit, et <hi>Carthadam</hi> nominavit, quod Phoenicia
lingua exprimit <hi>civitatem novam;</hi> <emph>200</emph> mox sermone
<pb n="0531A"/>
verso <hi>Carthago</hi> est dicta: hanc Scipio delevit. Quae
autem nunc est, postea a Romanis condita est. Carthago
autem antea <hi>Byrsa,</hi> post <hi>Tyrus</hi> dicta est,
deinde <hi>Carthago.</hi> </p>
<p>31. <hi>Memphim</hi> civitatem Aegypti aedificavit Epaphus
Jovis filius, cum in secunda Aegypto regnaret.
Haec est urbs ubi charta nascitur, ubi etiam optimi
mathematici fuerunt. Nam hanc urbem magicis artibus
deditam pristini usque ad praesens tempus vestigia
erroris ostendunt.</p>
<p>32. <hi>Tanis</hi> metropolis Aegypti, ubi Pharao fuit,
et Moyses cuncta signa fecit quae in Exodo scribuntur.
Hanc construxisse perhibentur <hi>Titanes,</hi> id est,
Gigantes, et ex suo nomine nuncupaverunt.</p>
<p>33. <hi>Heliopolis</hi> urbs Aegypti, quae Latine interpretatur
<pb n="0531B"/> <hi>solis civitas,</hi> 
 sicut LXX interpretes arbitrantur.
Aedificata est autem a filiis Israel; in qua
 Petephres sacerdos fuit, cujus meminit Ezechiel.</p>
<p>34. Urbem <hi>Alexandriam</hi> condidit Alexander
Magnus, cujus et nomen detinet. Hanc enim idem in
terminis Africae et Aegypti constituit, et caput esse
regionis Aegypti jussit. Interjacet autem <emph>201</emph> inter
Aegyptum et mare, quasi claustrum, importuosa. Haec
est urbs Aegypti <hi>Noo,</hi> postea versa in <hi>Alexandriam.</hi> </p>
<p>35. <hi>Thebas</hi> Aegyptias condidit Cadmus, quae inter
Aegyptias urbes numero portarum nobiliores habentur,
ad quas commercia Arabes undique subvehunt.
Hinc regio Aegypti <hi>Thebais</hi> dicta est. Thebae
autem et Boeotiae sunt et Aegyptiae, uno tamen auctore
conditae.</p>
<p>
            <pb n="0531C"/>
          </p>
<p>36. <hi>Ptolemais,</hi> et <hi>Berenice</hi> a regibus Aegyptiis nominatae,
a quibus et aedificatae fuerunt.</p>
<p>37. <hi>Caesaream</hi> Cappadociae . . . .</p>
<p> <hi>Tarsum Ciliciae</hi> Danaes proles Perseus aedificavit.
De qua civitate fuit Paulus apostolus: <hi>Natus,</hi> 
inquit, <hi>Tharso Ciliciae.</hi> Quidam etiam locus Indiae <hi>Tharsis</hi> 
 vocatur.</p>
<p>
            <pb n="0532A"/>
          </p>
<p>38. <hi>Seleuciam</hi> Isauriae condidit <hi>Seleucus,</hi> qui et <hi>Antiochiam.</hi> </p>
<p> <hi>Ilus</hi> autem Apollinis filius in Phrygia <hi>Ilium</hi> condidit.</p>
<p> Amazones <hi>Ephesum</hi> in Asia construxerunt.</p>
<p>39. Theseus vero <hi>Smyrnam</hi> construxit, quae Homero
poetae patria exstitit, et <hi>Smyrna</hi> vocata, quod
ejus campos Hermus fluvius secat.</p>
<p>40. <hi>Dioscoriam</hi> Colchorum urbem Amphytus et
Tilchius aurigae Castoris et Pollucis fabricaverunt,
ex eorum nomine eam cognominantes. Nam Castor
et Pollux Graece <foreign xml:lang="greek">διόσκουροι</foreign> appellantur.</p>
<p>41. <hi>Nicomedia,</hi> a <hi>Nicomede</hi> rege Bithyniae aedificata
est.</p>
<p> <emph>202</emph> <hi>Bithynia</hi> condita a Phoenice, quae primum
<pb n="0532B"/> <hi>Mariandyna</hi> 
 vocabatur.</p>
<p>42. <hi>Constantinopolim</hi> urbem Thraciae <hi>Constantinus</hi> 
ex nomine suo instituit, solam Romae meritis et
potentia adaequatam. Haec condita primum a Pausania
rege Spartanorum, et vocata <hi>Bizantium,</hi> vel
quod tantum pateat inter Adriaticum mare et Propontidem,
vel quod sit receptaculum terrae marisque
copiis. Unde et eam Constantinus aptissimam
condere judicavit, ut receptaculum sibi terra marique
fieret. Unde et nunc Romani imperii sedes, et
totius caput est Orientis, sicut Roma Occidentis.</p>
<p>43. <hi>Epirus</hi> Thraciae condita est a <hi>Pyrrho</hi> et cognominata.</p>
<p>44. <hi>Athenas</hi> in Hellade <hi>Cecrops</hi> condidit, et ex
suo nomine <hi>Cecropiam</hi> nominavit. Hanc Amphyction,
<pb n="0532C"/>
qui in Graecia tertius post Cecropem regnavit,
Minervae sacravit, et nomen civitati <hi>Athenas</hi> dedit.
Nam <hi>Minerva</hi> Graece <foreign xml:lang="greek">Ἀθήνη</foreign> dicitur; unde et Minervam
Graeci inventricem multarum artium asserunt,
 quia et litterae, et artes diversorum studiorum, et
ipsa philosophia veluti templum Athenas habuerunt.</p>
<p>45. <hi>Corinthum</hi> in Achaia condidit <hi>Corinthus</hi> 
<pb n="0533A"/>
Orestis filius. Hanc Graeci <hi>Corintheam</hi> vocant, hoc
est, administrationem reipublicae.</p>
<p>46. <hi>Thebas</hi> Boeotiae Cadmus veniens a Phoenicibus
condidit, Thebis Aegyptiis prius ab eo constructis. <emph>203</emph>
          </p>
<p>47. <hi>Mycenas . . . .</hi> </p>
<p> <hi>Lacedaemonia</hi> condita a <hi>Lacedaemone</hi> Semeles filio.</p>
<p> <hi>Sparta</hi> a Sparto filio Phoronei vocata, qui fuit
filius Inachi. Ipsam autem esse Spartam quam et <hi>Lacedaemoniam</hi> 
 civitatem, atque inde Lacedaemonios <hi>Spartanos</hi> 
 dici.</p>
<p>48. <hi>Achaia</hi> ab <hi>Achaeo</hi> constructa.</p>
<p> <hi>Pelops,</hi> qui apud Argos regnavit, <hi>Peloponnensem</hi> 
urbem condidit.</p>
<p> Cecrops in insula <hi>Rhodo</hi> RHODUM aedificavit.</p>
<p> <hi>Carpathus Coum.</hi> </p>
<p>
            <pb n="0533B"/>Aeos Typhonis filius <hi>Paphum.</hi> </p>
<p>Angaeus Lycurgi filius <hi>Samum.</hi> </p>
<p> <hi>Dardanus</hi> autem condidit <hi>Dardaniam.</hi> </p>
<p> <hi>Thessalonicam Thessalus.</hi> Graeci filius, aedificavit,
in qua etiam regnavit.</p>
<p>49. <hi>Brundisium</hi> construxerunt Graeci. <hi>Brundisium</hi> 
autem dictum est Graece, quod <hi>brunda</hi> caput
cervi dicatur: sic est enim, ut et cornua videantur,
et caput, et lingua in positione ipsius civitatis.</p>
<p>50 In Italia autem a <hi>Jano Janiculum,</hi> a <hi>Saturno
Saturnia,</hi> atque <hi>Latium</hi> conditum, et quod ibi fugiens
latuisset, cognominatum. <emph>204</emph>
          </p>
<p>51. Ab Hercule in Campania <hi>Pompeia,</hi> qui
victor ex Hispania <hi>pompam</hi> boum duxerat.</p>
<p>
            <pb n="0533C"/>
          </p>
<p>52. Aeneas autem post excidium Trojae in eamdem
Italiam veniens, ab uxoris nomine <hi>Lavinium</hi> condidit.</p>
<p>53. Ascanius vero relicto Laviniae novercae suae regno, <hi>Albam Longam</hi> 
 aedificavit. <hi>Alba</hi> autem vocata
propter colorem suis: <hi>Longa,</hi> quia longum oppidum
est juxta prolixitatem collis in quo sita est. Ex hac
etiam urbe reges <hi>Albanorum</hi> appellari coeperunt.</p>
<p>54. <hi>Capuam</hi> Capus Sylvius rex Albanorum construxit,
appellatam nomine conditoris, licet et sint
<pb n="0534A"/>
qui dicant a <hi>capacitate</hi> eam <hi>Capuam</hi> dictam, quod
ejus terra omnem vitae fructum capiat; alii a locis
campestribus in quibus sita est. Est autem caput urbium
Campaniae, inter tres maximas Romam, Carthaginemque
numerata, ex qua et provincia Italiae <hi>Campania</hi> 
 dicta est.</p>
<p>55. Romulus cum interfecto apud Albam Amulio,
avum Numitorem in regnum restituisset, in eum locum,
ubi nunc <hi>Roma</hi> est, devenit, ibique sedes posuit,
moenia construxit, urbemque ex nomine suo <hi>Romam</hi> 
 vocavit. Hanc autem ante Evander dicitur
condidisse, unde est illud:
<l>Tunc pater Evandrus Romanae conditor arcis.</l>
          </p>
<p>56. Ancus Martius ex filia Numae Pompilii natus
hic urbem in exitu Tiberis condidit, quae et peregrinas
<pb n="0534B"/>
merces exciperet, et hostem moraretur, quam ab
ipso situ <hi>Ostiam</hi> appellavit.</p>
<p>57. Galli quidam intestina discordia, et assiduis
dissensionibus <emph>205</emph> suorum permoti, sedes novas
quaerentes Italiam profecti sunt, sedibusque propriis
Tuscis expulsis, <hi>Mediolanum,</hi> atque alias urbes condiderunt.
 Vocatum autem <hi>Mediolanum,</hi> ab eo quod
ibi sus <hi>medio lanea</hi> perhibetur inventa.</p>
<p>58. Historiis placet a <hi>Messappo</hi> Graeco <hi>Messappiae</hi> 
datam originem versa postmodum in nomen Calabriae,
quam in exordio Oenotri frater <hi>Peucetius Peucetiam</hi> 
nominaverat.</p>
<p>59. <hi>Manto</hi> Tiresiae filia post interitum Thebanorum
dicitur delata in Italiam <hi>Mantuam</hi> condidisse.
<pb n="0534C"/>
Est autem in Venetia, quae <hi>Gatlia Cisalpina</hi> dicitur.
 Et <hi>Mantua</hi> dicta, quod inanes tuetur.</p>
<p>60. <hi>Parthenopia</hi> a <hi>Parthenope</hi> virgine quadam illic
sepulta, <hi>Parthenopea</hi> appellata, quod oppidum postea
Augustus <hi>Neapolim</hi> esse maluit.</p>
<p>61. Ad promontorium Leucaten, in quo <hi>Actii</hi> 
Apollinis templum fuit, bellum Augustus contra Antonium
gessit. Quo victo, urbem in <hi>Actiaco</hi> sinu condidit,
quam a victoria <hi>Nicopolim</hi> appellavit.</p>
<p>
            <pb n="0535A"/>
          </p>
<p>62. Phalantus <hi>Partheniorum</hi> dux <hi>Parthenios</hi> constituit.</p>
<p> <hi>Taras</hi> Neptuni filius fuit, a quo <hi>Tarentum</hi> civitas,
et condita et appellata est. <emph>206</emph>
          </p>
<p>63. Cum Cyrus maritimas urbes Graeciae
occuparet, et Phocenses ab eo expugnati omnibus angustiis
premerentur, juraverunt, ut profugerent quam
longissime ab imperio Persarum, ubi ne nomen quidem
eorum audirent, atque ita in ultimos Galliae sinus
navibus profecti, armisque se adversus Gallicam feritatem
tuentes, <hi>Massiliam</hi> condiderunt, et ex nomine
ducis nuncupaverunt. Hos Varro trilingues esse
ait, quod et Graece loquantur, et Latine, et Gallice.</p>
<p>64. <hi>Narbonam,</hi> et Arelatum, et Pictavium coloni
proprii condiderunt.</p>
<p>
            <pb n="0535B"/> <hi>Burdegalim</hi> appellatam ferunt, quod <hi>Burgos</hi> Gallos
primum colonos habuerit, quibus antea cultoribus
adimpleta est.</p>
<p>65. <hi>Tarraconam</hi> in Hispania Scipiones construxerunt;
ideo caput est <hi>Tarraconensis</hi> provinciae.</p>
<p>66. <hi>Caesaraugusta Tarraconensis</hi> Hispaniae oppidum
a Caesare Augusto et situm et nominatum, loci
amoenitate, et deliciis praestantius civitatibus Hispaniae
cunctis, atque illustrius, florens sanctorum martyrum
sepulturis.</p>
<p>67. Afri sub Hannibale maritima Hispaniae occupantes, <hi>Carthaginem</hi> 
 <emph>207</emph> <hi>Spartariam</hi> construxerunt,
quae mox a Romanis capta, et colonia facta, nomen
etiam provinciae dedit. Nunc autem a Gothis subversa,
atque in desolationem redacta est.</p>
<p>
            <pb n="0535C"/>
          </p>
<p>68. <hi>Saguntum</hi> Graeci ex insula Zacyntho profecti
in Hispaniam condiderunt, quam Afri postea bello
impetitam deleverunt.</p>
<p>69. <hi>Emeritam</hi> Caesar Augustus aedificavit, postquam
Lusitaniam, et quasdam Oceani insulas cepit,
dans ei nomen ab eo quod ibi milites veteranos constituisset.
Nam <hi>emeriti</hi> dicunt veterani, solutique
militia.</p>
<p>70. <hi>Olyssipona,</hi> ab <hi>Ulysse</hi> est condita, et nuncupata:
 quo loco, sicut historiographi dicunt, coelum
a terra, et maria distinguuntur a terris.</p>
<p>71. <hi>Hispalim</hi> Caesar Julius condidit, quam ex suo
nomine, et Romae urbis vocabulo <hi>Juliam Romulam</hi> 
nuncupavit. <hi>Hispalis</hi> autem a situ cognominata
<pb n="0536A"/>
est, eo quod in solo palustri suffixis in profundo <hi>palis</hi> 
locata sit, ne lubrico atque instabili fundamento
cederet.</p>
<p>72. <hi>Gades</hi> oppidum a Poenis conditum, qui etiam
Carthaginem Spartariam condiderunt.</p>
<p>73 <hi>Septa</hi> oppidum a montibus <hi>septem,</hi> qui, a similitudine, <hi>Fratres</hi> 
 vocati, Gaditano imminent freto. <emph>208</emph>
          </p>
<p>74. <hi>Tingis</hi> civitatis et <hi>Lixis</hi> Antheus auctor
est, quem Hercules fertur luctae certamine superatum
interfecisse. <hi>Lix</hi> autem a <hi>Lixo</hi> flumine Mauritaniae
nuncupata, ubi Anthaei regia fuit, et <hi>Sala</hi> quod immineat <hi>Salae</hi> 
 flumini.</p>
<p>75. <hi>Caesaream</hi> Mauritaniae oppidum Juba rex Maurorum
in honorem <hi>Caesaris</hi> Augusti condidit, quam
ex ejus nomine <hi>Caesaream</hi> appellavit, sicut Herodes
<pb n="0536B"/>
aliam Caesaream in Palaestina, quae nunc urbs est
clarissima.</p>
<p>76. <hi>Icosium</hi> Caesariensis Mauritaniae oppidum,
Hercule illic transeunte, viginti a comitatu ejus discedentes
construxerunt, ac ne quis imposito a se
nomine privatim gloriaretur, de condentium numero
urbi <hi>Icosio</hi> nomen est datum.</p>
<p>77. <hi>Cyrene</hi> regina fuit Libyae, quae ex suo nomine
civitatem <hi>Cyrenem</hi> condidit, a qua et <hi>Libyam
Cyrenensem</hi> vocavit.</p>
</div2>

<div2>
          <head>CAPUT II. <hi>De aedificiis publicis.</hi> </head>
<p>1. <hi>Civitas</hi> est hominum multitudo societatis vinculo
adunata, dicta a <hi>civibus,</hi> id est, ab ipsis incolis
urbis, pro eo quod plurimorum consciscat, et contineat
<pb n="0536C"/>
vitas. Nam <hi>urbs</hi> ipsa moenia sunt, <hi>civitas</hi> autem
non saxa, sed habitatores vocantur.</p>
<p>2. Tres autem sunt societates: familiarum, urbium,
gentium.</p>
<p>3. <hi>Urbs</hi> vocata ab <hi>orbe,</hi> quod antiquitus civitates
in orbem fiebant, vel ab <hi>urbo</hi> parte aratri, quo
muri designabantur, unde <emph>209</emph> est illud:
<l>Optavitque locum regno, et concludere sulco.</l> 
Locus enim futurae civitatis sulco designabatur, id
est, aratro. Cato: <hi>Qui urbem, inquit, novam condet,
tauro et vacca aret, ubi araverit, murum faciat,
ubi portam vult esse, aratrum sustollat, et portet, et
portam vocet.</hi> </p>
<p>4. Ideo autem urbs aratro circumdabatur dispari
<pb n="0537A"/>
sexu juvencorum propter commistionem familiarum,
et imaginem serentis, fructumque reddentis.
 Urbs autem aratro conditur, aratro evertitur.
Unde Horatius:
<l>Imprimeretque muris hostile aratrum.</l>
          </p>
<p>5. <hi>Oppidum</hi> quidam ab <hi>oppositione</hi> murorum dixerunt:
alii ab <hi>opibus</hi> recondendis, eo quod sit munitum,
alii quod sibi in eo conventus habitantium <hi>opem</hi> 
 det mutuam contra hostem. Nam primum homines
tanquam nudi et inermes, nec contra belluas
praesidia habebant, nec receptacula frigoris et caloris,
nec ipsi inter se homines ab hominibus satis erant tuti.</p>
<p>6. Tandem naturali solertia speluncis, silvestribusque
tegumentis tuguria sibi et casas virgultis
arundinibusque contexuerunt, quo esset vita tutior,
<pb n="0537B"/>
ne iis qui nocere possent, aditus esset. Haec est
origo oppidorum, quae quod <hi>opem</hi> darent, idcirco
oppida nominata dixerunt. Oppidum autem magnitudine
et moenibus discrepat a vico, et castello, et
pago.</p>
<p>7. Civitates autem, aut coloniae, aut municipia,
aut vici, aut castella, aut pagi appellantur.</p>
<p>8. <hi>Civitas</hi> proprie dicitur quam non advenae, sed
eodem innati solo condiderunt. Ideoque urbes a propriis
civibus conditae <hi>civitates,</hi> non coloniae, nuncupantur.</p>
<p>9. <hi>Colonia</hi> vero est quae defectu indigenarum novis
cultoribus adimpletur. Unde et <hi>colonia</hi> a <hi>cultu</hi> 
agri est dicta.</p>
<p>
            <pb n="0537C"/> <emph>210</emph> 10. <hi>Municipium</hi> est quod, manente statu civitatis,
jus aliquod minoris aut majoris officii a principe
impetrat. Dictum autem <hi>municipium</hi> a <hi>muniis,</hi> id est, <hi>officiis,</hi> 
 quod tantum <hi>munia,</hi> id est, <hi>tributa debita,</hi> 
vel <hi>munera</hi> reddant. Nam liberales et famosissimae
causae, et quae ex principe proficiscuntur, ibi non
aguntur. Haec enim ad dignitatem civitatum pertinent.</p>
<p>11. <hi>Vici,</hi> et <hi>castella,</hi> et <hi>pagi,</hi> ii sunt quae nulla dignitate
civitatis ornantur, sed vulgari hominum
conventu incoluntur, et propter parvitatem sui majoribus
civitatibus attribuuntur.</p>
<p>12. <hi>Vicus</hi> autem dictus a <hi>vicinis</hi> tantum habitatoribus,
vel quod vias habeat tantum sine muris. Est autem
sine munitione murorum; licet et vici dicantur ipsae
<pb n="0537D"/>
habitationes urbis. Dictus autem <hi>vicus,</hi> eo quod sit <hi>vice</hi> 
 civitatis, vel quod <hi>vias</hi> habeat tantum sine muris.</p>
<p>13. <hi>Castrum</hi> antiqui dicebant oppidum loco altissimo
situm, quasi <hi>casam altam,</hi> cujus pluralis numerus <hi>castra,</hi> 
 diminutivum <hi>castellum</hi> est, sive quod
<pb n="0538A"/>
castrabatur licentia inibi habitantium, ne passim vaga
hosti pateret.</p>
<p>14. <hi>Pagi</hi> sunt apta aedificiis loca, inter agros habitantibus.
Haec et <hi>conciliabula</hi> dicta a conventu et
societate multorum in unum.</p>
<p>15. <hi>Compita</hi> sunt ubi usus est conventus fieri rusticorum,
et dicta <hi>compita,</hi> quia multa loca in agris
eodem <hi>competunt,</hi> et quo convenitur a rusticis.</p>
<p>16. <hi>Suburbana</hi> sunt circumjecta civitatis aedificia,
quasi sub urbe.</p>
<p>17. <hi>Moenia</hi> sunt muri civitatis, dicta ab eo quod <hi>muniant</hi> 
 civitatem, quasi <hi>munimenta</hi> civitatis, id est, <hi>tutamenta.</hi> </p>
<p>18. <hi>Munium</hi> autem dictum, quasi <hi>manu factum;</hi> sic
et <hi>muri</hi> a <hi>munitione</hi> dicti, quasi <hi>muniti,</hi> quod <hi>muniant</hi> 
<pb n="0538B"/>
et tueantur interiora urbis. Moenia autem duplicem habent
significationem. Nam <emph>211</emph> interdum <hi>moenia</hi> abusive
dici (solent) omnia aedificia publica civitatis, ut:
<l>Dividimus muros, et moenia pandimus urbis.</l> 
Proprie autem moenia sunt tantum muri.</p>
<p>19. <hi>Murus</hi> autem turribus, propugnaculisque ornatur.</p>
<p> <hi>Turres</hi> vocatae, quod <hi>teretes</hi> sint, et longae.</p>
<p> <hi>Teres</hi> enim est aliquid rotundum cum proceritate,
ut columna. Nam quamvis quadratae, aut
latae construantur, procul tamen videntibus rotundae
existimantur; ideo quia omne cujusque anguli simulacrum
per longum aeris spatium evanescit, atque
consumitur, et rotundum videtur.</p>
<p>20. <hi>Propugnacula</hi> pinnae murorum sunt, dicta quia
<pb n="0538C"/>
ex his <hi>propugnatur.</hi> </p>
<p>21. <hi>Promurale</hi> vero, eo quod sit pro munitione
muri. Est enim muro proximum, id est, ante murum.</p>
<p>22. <hi>Porta</hi> dicitur, qua potest vel importari vel exportari
aliquid. Proprie autem <hi>porta,</hi> aut urbis, aut castrorum
vocatur, sicut superius dictum est. Vicus, ut
praedictum est, ipsae habitationes urbis sunt, unde et <hi>vicini</hi> 
dicti. Viae, ipsa spatia angusta, quae inter vicos sunt.</p>
<p>23. <hi>Plateae,</hi> perpetuae ac latiores civitatum viae
sunt, juxta proprietatem linguae Graecae a latitudine
nuncupatae; <foreign xml:lang="greek">πλάτος</foreign> enim Graeci latum dicunt.</p>
<p>24. <hi>Quintana</hi> pars plateae quinta est, qua carpentum
progredi potest.</p>
<p>25. <hi>Cloacae</hi> dictae, quod iis percolantur aquae. Has
primum Romae fecisse dicunt Tarquinium Priscum,
<pb n="0538D"/>
ut quotiens pluviarum inundatio existeret, per eas
aquae extra civitatem omitterentur, ne maximis,
perpetuisque tempestatibus planitiem, vel fundamenta
urbium strages aquarum subverteret. <emph>212</emph>
          </p>
<p>26. <hi>Imboli,</hi> vel quia subvolamina sunt, vel
<pb n="0539A"/>
quia sub iis ambulant: sunt enim porticus hinc inde
platearum.</p>
<p>27. <hi>Forus</hi> est exercendarum litium locus, a <hi>fando</hi> 
dictus, sive a <hi>Phoroneo</hi> rege, qui primus Graecis
leges dedit. Haec loca, et <hi>prorostris</hi> vocantur, ideo
quod ex bello Punico, captis navibus Carthaginensium,
rostra ablata sunt, et in foro Romano praefixa,
ut esset hujus insigne victoriae.</p>
<p>28. <hi>Curia</hi> dicitur, eo quod ibi <hi>cura</hi> per senatum de
cunctis administretur.</p>
<p>29. <hi>Praetorium,</hi> eo quod ibi <hi>praetor</hi> sedeat ad discutiendum.</p>
<p>30. <hi>Gymnasium</hi> generalis est exercitiorum locus;
tamen apud Athenas locus erat ubi discebatur philosophia,
et sapientiae exercebatur studium. Nam <foreign xml:lang="greek">γυμνάσιον</foreign>
<pb n="0539B"/>
Graece vocatur, quod Latine exercitium dicitur, <emph>213</emph> 
 hoc est meditatio. Sed et balnea, et loca cursorum,
et athletarum gymnasia sunt, eo quod illic
omnes in suae artis studio exercitentur.</p>
<p>31. <hi>Capitolium</hi> Romae vocatum, eo quod fuerit Romanae
urbis, et religionis caput summum. Alii aiunt:
cum Tarquinius Priscus Capitolii fundamenta Romae
aperiret, in loco fundamenti caput hominis litteris Tuscis
notatum invenit, et proinde <hi>Capitolium</hi> appellavit.</p>
<p>32. <hi>Arces</hi> sunt partes urbis excelsae, atque munitae:
 nam quaecunque tutissima urbium sunt, ab arcendo
hostem <hi>arces</hi> vocantur; unde et arcus, et arca.</p>
<p>33. <hi>Circum</hi> Romani dictum putant a <hi>circuitu</hi> 
equorum, eo quod ibi circum metas equi currant.</p>
<p>34. <hi>Theatrum</hi> autem a spectaculo nominatum, <foreign xml:lang="greek">ἁπὸ
<pb n="0539C"/>
τῆς θεωρίας,</foreign> quod in eo populus stans desuper, atque
spectans, ludos scenicos contemplaretur.</p>
<p>35. <hi>Amphitheatrum</hi> vero vocatum, quod ex duobus
sit theatris compositum; nam <hi>amphitheatrum</hi> rotundum
est, theatrum vero ex medio amphitheatri est,
semicirculi figuram habens.</p>
<p>36. <hi>Labyrinthus</hi> est perplexis parietibus aedificium,
qualis est apud Cretam a Daedalo factus, ubi fuit minotaurus
inclusus, in quo si quis introierit sine glomere
lini, exitum invenire non valet; cujus aedificii
talis est situs, ut aperientibus fores tonitruum intus
terribile audiatur. Descenditur centenis ultra gradibus,
intus simulacra et monstrificae effigies, in partes
<pb n="0540A"/>
diversas transitus innumeri per tenebras, et caetera
ad errorem ingredientium facta, ita ut de tenebris
ejus ad lucem venire impossibile videatur. Quatuor
sunt autem labyrinthi: Primus Aegyptius, secundus
Creticus, tertius in Lemno, quartus in Italia, omnes
ita constructi, ut dissolvere eos nec saecula quidem
possint.</p>
<p>37. <hi>Pharus</hi> turris est maxima, quam Graeci, et Latini
in commune <emph>214</emph> ex ipsius rei usu <hi>pharum</hi> appellaverunt,
eo quod flammarum indicio longe videatur
a navigantibus, qualem Ptolemaeus juxta Alexandriam
construxisse octingentis talentis traditur. Usus
ejus est nocturno navium cursui ignes ostendere, ad
praenuntianda vada, portusque introitus, ne decepti
tenebris navigantes in scopulos incidant; nam
<pb n="0540B"/>
Alexandria fallacibus vadis insidiosos accessus habet.
Hinc igitur in portibus machinas ad praelucendi ministerium
fabricatas, <hi>pharos</hi> dicunt; nam <foreign xml:lang="greek">φῶς</foreign> lux
est, <foreign xml:lang="greek">ὅρασις</foreign> visio dicitur; unde et Lucifer Graece <foreign xml:lang="greek">φωσφόρος</foreign>
appellatur.</p>
<p>38. <hi>Cochleae</hi> sunt altae, et rotundae turres, et dictae <hi>cochleae,</hi> 
 quasi <hi>cycleae,</hi> quod in eis tanquam per circulum
orbemque conscendatur, qualis est Romae
CLXXV ped.</p>
<p>39. <hi>Thermae</hi> appellatae, quod caleant, Graeci enim <foreign xml:lang="greek">θερμὸν</foreign>
 calorem vocant.</p>
<p>40. <hi>Balneis</hi> vero nomen inditum a levatione moeroris:
nam Graeci <foreign xml:lang="greek">βαλανεῖον</foreign> dixerunt, quod anxietatem
animi tollat. Haec et <hi>gymnasia</hi> dicuntur, quia
ibi Athletae uncto corpore, et perfricato manibus
<pb n="0540C"/>
exercitantur; nam <foreign xml:lang="greek">γυμνάσιον</foreign> Graece, Latine <hi>exercitium</hi> 
dicitur, <foreign xml:lang="greek">γυμνὸς</foreign> enim <hi>nudus.</hi> </p>
<p>41. <hi>Apodyterium,</hi> ubi lavantium vestimenta ponuntur,
ab exuendo dictum; <foreign xml:lang="greek">ἀποδύειν</foreign> enim Graece <hi>exuere</hi> 
dicitur. <emph>215</emph>
          </p>
<p>42. <hi>Popina</hi> Graecus sermo est, qui apud nos
corrupte <hi>propina</hi> dicitur. Est autem locus juxta balnea
publica, ubi post lavacrum a fame, et siti reficiuntur,
unde et <hi>propina,</hi> et propinare dicitur; <foreign xml:lang="greek">πεῖνα</foreign>
enim Graece famem significat, eo quod hic locus famem
tollat.</p>
<p>43. <hi>Tabernae</hi> olim vocabantur, aediculae plebeiorum
parvae, et simplices in vicis, asseribus et tabulis
<pb n="0541A"/>
clausae, unde et <hi>tabernariae,</hi> quod ibi solebant considere:
dictae autem tabernae quod ex tabulis lignisque
erant constructae; quae nunc, etsi non speciem,
nomen tamen pristinum retinent.</p>
<p>44. <hi>Macellum</hi> dictum, quod ibi mactentur pecora,
quae mercantibus venundantur.</p>
<p>45. <hi>Mercatum</hi> autem a commercio nominatum;
ibi enim res vendere, vel emere solitum est, sicut et <hi>Telonium</hi> 
 dicitur, ubi merces navium, et nautarum
emolumenta redduntur. Ibi enim vectigalis
exactor sedet, pretium rebus impositurus, et voce a
mercatoribus flagitans.</p>
<p>46. <hi>Carcer</hi> est a quo prohibemur exire, et dictos <hi>carcer</hi> 
 a <hi>coercendo.</hi> Hinc Fronto: <hi>Ut pergraecari potius
amoenis locis, quam coerceri carcere viderentur.</hi> 
<emph>216</emph> </p>
        </div2>

<div2>
          <head>CAPUT III. <hi>De habitaculis.</hi> </head>

<pb n="0541B"/>
<p>1. <hi>Habitatio</hi> ab <hi>habendo</hi> vocata, ut habitare
casas.</p>
<p> <hi>Domus</hi> ex Graeca appellatione vocata, nam <foreign xml:lang="greek">δώματα</foreign>
Graeci <hi>tecta</hi> dicunt. Est autem domus unius
familiae habitatio, sicut urbs unius populi, sicut orbis
domicilium totius generis humani.</p>
<p>2. Omne aedificium antiqui <hi>aedem</hi> appellaverunt.
Alii <hi>aedem</hi> ab <hi>edendo</hi> quidem sumpsisse nomen existimant,
dantes exemplum de Plauto:
<l>Si vocassem vos in aedem ad prandium</l>
          </p>
<p>Hinc et <hi>aedificium,</hi> eo quod fuerit prius ad edendum
factum</p>
<p>3. <hi>Aula</hi> domus est regia, sive spatiosum habitaculum
<pb n="0541C"/>
porticibus quatuor conclusum.</p>
<p>4. <hi>Atrium</hi> magna aedes est, sive amplior et spatiosa
domus. Et dictum est <hi>atrium,</hi> eo quod addantur
ei <hi>tres</hi> porticus extrinsecus. Alii atrium quasi
ab igne et lychno <hi>atrum</hi> dixerunt, atrum enim fit ex
fumo</p>
<p>
            <pb n="0542A"/> <emph>217</emph> 5. <hi>Palatium</hi> a <hi>Pallante</hi> principe Arcadum
dictum, in cujus honore Arcades <hi>Pallanteum</hi> oppidum
construxerunt, et regiam in ipsius nomine conditam <hi>Palatium</hi> 
 vocaverunt.</p>
<p>6. <hi>Thalamum</hi> hac ex causa vocatum ferunt. Cum
enim raptae fuissent a Romanis Sabinae, ex quibus
cum una ante alias specie nobilis cum magna omnium
admiratione raperetur, <hi>Talassioni</hi> duci eam
oraculo responsum est dari, et quoniam hae nuptiae
feliciter cesserant, institutum est ut in omnibus
nuptiis <hi>thalassii</hi> nomen iteretur. Aegyptii quoque lingua
sua loca in quibus nubentes succedunt et incubant <hi>thalamum</hi> 
 nominant.</p>
<p>7. <hi>Coenaculum</hi> dictum a communione vescendi,
unde et <hi>coenobium</hi> congregatio. Antiqui enim publice,
<pb n="0542B"/>
et in commune vescebantur, nec ullius convivium
singulare erat, ne in occulto deliciae luxuriam gignerent.</p>
<p>8. <hi>Triclinium</hi> est coenaculum a <hi>tribus lectulis</hi> 
discumbentium dictum; apud veteres enim in loco
ubi convivii apparatus exponebatur, <emph>218</emph> tres lectuli
strati erant, in quibus discumbentes epulabantur; <foreign xml:lang="greek">κλίνη</foreign>
 enim Graece <hi>lectus,</hi> vel <hi>accubitus</hi> dicitur, ex
quo confectum est ut <hi>triclinium</hi> diceretur.</p>
<p>9. <hi>Cella</hi> dicta, quod nos occultet et <hi>celet.</hi> </p>
<p> <hi>Cubiculum</hi> vero, quod eo <hi>cubemus,</hi> ibique dormientes
requiescamus.</p>
<p> <hi>Cubile</hi> autem cubandi locus est.</p>
<p>
            <pb n="0542C"/> <hi>Secessus,</hi> quod sit locus secretus, id est, sine accessu.</p>
<p>10. <hi>Diversorium</hi> dictum, eo quod ex diversis viis
ibi conveniatur.</p>
<p> <hi>Hospitium</hi> sermo Graecus est ubi quis ad tempus
hospitali jure inhabitat, et iterum inde transiens
<pb n="0543A"/>
migrat; inde et <hi>metatum,</hi> quia <hi>mutatur.</hi> Unde
et legitur, <hi>et castra metati sunt,</hi> pro <hi>mutaverunt.</hi> 
Non enim illic permanet exercitus, sed pertransit.</p>
<p>11. Maenius collega Crassi in foro projecit materies,
ut essent loca in quibus spectantes insisterent,
quae ex nomine ejus <hi>Maeniana</hi> appellata. Haec et <hi>solaria</hi> 
 quia patent <hi>soli:</hi> post haec alii lapide, alii
materia aedificavere portibus Maeniana, et foribus et
domibus adjecerunt. <emph>219</emph>
          </p>
<p>12. <hi>Tabulata</hi> olim ligneae domus fiebant, inde
nomen permanet <hi>Tabulatorum.</hi> </p>
<p> <hi>Hypogaeum</hi> est constructum sub terris aedificium,
quod nos <hi>antrum</hi> vel <hi>speluncam</hi> dicimus.</p>
<p> <hi>Solarium,</hi> quod <hi>soli,</hi> et <hi>auris</hi> pateat, qualis fuit
locus in quo David Bethsabee lavantem aspexit, et
<pb n="0543B"/>
adamavit.</p>
<p> 13. Cum Hierosolymam Antiochus obsideret,
Hyrcanus princeps Judaeorum, reserato David sepulcro,
tria millia auri talenta inde abstraxit, ex
quibus CCC Antiocho dedit, ut obsidionem relinqueret,
atque ut facti invidiam demeret, fertur ex
reliqua pecunia instituisse primus xenodochia, quibus
adventum susciperet pauperum peregrinorum,
unde et vocabulum sumpsit. Nam ex Graeco in Latinum <foreign xml:lang="greek">ξενοδοχεῖον</foreign>
 peregrinorum susceptio nuncupatur.
 Ubi autem aegrotantes de plateis colliguntur, <foreign xml:lang="greek">νοσοκομεῖον</foreign>
 Graece dicitur, in quo consumpta
languoribus, atque inedia miserorum membra foventur.</p>
</div2>

<div2>
          <head>CAPUT IV. <hi>De aedificiis sacris.</hi> </head>

<pb n="0543C"/>
<p>1. <hi>Sacra</hi> sunt loca divinis cultibus instituta, utpote
ea in quibus altaria litantibus de more pontificibus
consecrantur.</p>
<p> <hi>Sancta</hi> juxta veteres exteriora templi sunt.</p>
<p>2. <hi>Sancta</hi> autem <hi>sanctorum,</hi> locus templi secretior,
ad quem nulli erat accessus, nisi tantum sacerdoti.
Dicta autem Sancta sanctorum, quia exteriori
oraculo sanctiora sunt, vel quia sanctorum comparatione
sanctiora sunt, sicut Cantica canticorum,
quia cantica universa praecellunt. Sanctum autem a
<pb n="0544A"/>
sanguine hostiae nuncupatum; nihil enim sanctum
apud veteres dicebatur, <emph>220</emph> nisi quod hostiae sanguine
esset consecratum, aut conspersum. Item sanctum,
quod exstat esse sancitum. Sancire autem est confirmare,
et irrogatione poenae ab injuria defendere,
 sic et leges sanctae, et muri sancti esse dicuntur.</p>
<p>3. <hi>Propitiatorium,</hi> quasi <hi>propitiationis oratorium;</hi> 
propitiatio enim placatio est.</p>
<p> <hi>Oracula</hi> dicta, eo quod inde responsa redduntur,
et <hi>oraculo</hi> ab <hi>ore.</hi> </p>
<p>4. <hi>Penetralia</hi> secreta sunt oraculorum, et <hi>penetralia</hi> 
dicta, ab eo quod est <hi>penitus,</hi> hoc est, <hi>pene
intus.</hi> </p>
<p> <hi>Oratorium</hi> orationi tantum est consecratum, in
quo nemo aliquid agere debet, nisi ad quod est factum,
<pb n="0544B"/>
unde nomen accepit.</p>
<p>5. Monasterium, unius monachi habitatio. <hi>Monos</hi> 
namque apud Graecos solus, <hi>sterium,</hi> statio, id est
solitarii habitatio.</p>
<p>6. <hi>Coenobium</hi> ex Graeco, et Latino videtur esse
compositum. Est enim habitaculum plurimorum in
commune viventium; <foreign xml:lang="greek">κοινὸν</foreign> enim Graece commune
dicitur.</p>
<p>7. <hi>Templi</hi> nomen generale, pro locis enim quibuscunque
magnis antiqui templa dicebant. Et <hi>templa</hi> 
dicta, quasi <hi>tecta ampla.</hi> Sed et locus designatus
ad Orientem a contemplatione <hi>templum</hi> dicebatur.
Cujus partes quatuor erant, antica ad Ortum,
postica ad Occasum, sinistra ad Septentrionem,
dextra ad Meridiem spectans. Unde et quando
<pb n="0544C"/>
templum construebant, Orientem spectabant Aequinoctialem, <emph>221</emph> 
 ita ut lineae ab Ortu ad Occidentem
missae, fierent partes coeli dextra, atque sinistra aequales,
ut qui consuleret, ac deprecaretur, rectum aspiceret
Orientem.</p>
<p>8. <hi>Fana</hi> dicta a <hi>Faunis,</hi> quibus templa error gentilium
construebat, unde consulentes daemonum responsa
audirent.</p>
<p>9. <hi>Delubra</hi> veteres dicebant templa fontes habentia,
quibus ante ingressum diluebantur, et appellantur <hi>delubra</hi> 
 a <hi>diluendo.</hi> Ipsa nunc sunt aedes cum
<pb n="0545A"/>
sacris fontibus, in quibus fideles regenerati purificantur,
et bene quodam praesagio delubra sunt appellata;
sunt enim in ablutionem peccatorum.</p>
<p>10. <hi>Fons</hi> autem in delubris locus regeneratorum
est in quo septem gradus in Spiritus sancti mysterio
formantur, tres in descensu, et tres in ascensu.
Septimus vero is est, qui et quartus, similis Filio
hominis: exstinguens fornacem ignis, stabilimentum
pedum, fundamentum aquae, in quo omnis plenitudo
Divinitatis habitat corporaliter. <emph>222</emph>
          </p>
<p>11. <hi>Basilicae</hi> prius vocabantur regum habitacula,
unde et nomen habent; nam <foreign xml:lang="greek">βασιλεὺς</foreign> rex, et <hi>basilicae</hi> 
 regiae habitationes. Nunc autem ideo divini
templa <hi>basilicae</hi> nominantur, quia ibi Regi omnium
Deo cultus, et sacrificia offeruntur.</p>
<p>
            <pb n="0545B"/>
          </p>
<p>12. <hi>Martyrium</hi> locus martyrum Graeca derivatione,
eo quod in memoriam martyris sit constructum, vel
quod sepulcra sanctorum ibi sint martyrum.</p>
<p>13. <hi>Aram</hi> quidam vocatam dixerunt, quod ibi incensae
victimae ardeant. Alii <hi>aras</hi> dicunt a precationibus,
id est, quas Graeci <foreign xml:lang="greek">ἀρὰς</foreign> vocant, unde
contra imprecatio <foreign xml:lang="greek">κατάρα</foreign> dicitur. Alii volunt ab
altitudine <hi>aras,</hi> sed male.</p>
<p>14. <hi>Altare</hi> autem ab <hi>altitudine</hi> constat esse nominatum,
quasi <hi>alta ara.</hi> </p>
<p>15. <hi>Pulpitum,</hi> quod in eo lector, vel psalmista
positus in publico conspici a populo possit, quo liberius
audiatur.</p>
<p>16. <hi>Tribunal,</hi> eo quod inde a sacerdote tribuantur
praecepta vivendi. Est enim locus in sublimi
<pb n="0545C"/>
constitutus, unde universi exaudire possint. Alias <hi>tribunal</hi> 
 a <hi>tribubus</hi> denominatum, quod ad illum <hi>tribus</hi> 
convocentur. <emph>223</emph>
          </p>
<p>17. <hi>Analogium</hi> dictum, quod sermo inde
praedicetur; nam <foreign xml:lang="greek">λόγος</foreign> Graece sermo dicitur, quod et
ipsum altius situm est.
</p>
        </div2>

<div2>
          <head>CAPUT V. <hi>De repositoriis.</hi> </head>
<p>1. <hi>Sacrarium</hi> proprie est locus templi, in quo <hi>sacra</hi> 
 reponuntur, sicut donarium est in quo collocantur
oblata, sicut <hi>lectisternia</hi> dicuntur, ubi homines
sedere consueverunt; ab inferendis igitur et
deportandis <hi>sacris, sacrarium</hi> nuncupatur.</p>
<p>2. <hi>Donaria</hi> vero, eo quod ibi dona reponantur, quae
in templis offerri consueverunt.</p>
<p>
            <pb n="0546A"/>
          </p>
<p>3. <hi>Aerarium</hi> vocatum, quia prius aes signatum ibi
recondebatur. Hoc enim olim in usu erat auro argentoque
nondum signato, ex quorum metallis,
quamvis postea facta fuisset pecunia, nomen tamen <hi>aerarii</hi> 
 permansit ab eo metallo unde pecunia initium
sumpsit.</p>
<p>4. <hi>Armarium</hi> locus est ubi quarumcunque artium
instrumenta ponuntur. <hi>Armamentarium</hi> vero ubi
tantum tela armorum. Unde Juvenalis:
<l>Quidquid habent telorum armamentaria coeli.</l> 
Dicta autem utraque ab armis, id est, brachiis quibus
exercentur. <emph>224</emph>
          </p>
<p>5. <hi>Bibliotheca</hi> est locus ubi reponuntur libri, <foreign xml:lang="greek">βίβλος</foreign>
 enim Graece <hi>liber,</hi> <foreign xml:lang="greek">θήκη</foreign> <hi>repositorium</hi> dicitur.</p>
<p>6. <hi>Promptuarium</hi> dictum, eo quod inde necessaria
<pb n="0546B"/>
victui <hi>promuntur,</hi> id est proferuntur.</p>
<p>7. <hi>Cellarium,</hi> quod in eo colligantur ministeria
mensarum, vel quae necessaria victui supersunt.</p>
<p> Inter promptuarium autem et cellarium hoc interest,
quod cellarium est paucorum dierum, promptuarium
vero temporis longi.</p>
<p>8. <hi>Apotheca</hi> autem, vel <hi>horrea,</hi> a Graeco, verbum
ex verbo, repositoria vel reconditoria dici possunt,
eo quod in iis homines elaboratas fruges reponunt.
 Unde et <hi>enthecam</hi> Graeco sermone repositam rei
copiosam substantiam appellamus.</p>
</div2>

<div2>
          <head>CAPUT VI. <hi>De operariis.</hi> </head>
<p>1. <hi>Ergasterium</hi> locus est, ubi opus aliquod fit.
Graeco enim sermone <hi>erga</hi> opera <hi>sterion</hi> statio, id
<pb n="0546C"/>
est, <hi>operaria statio.</hi> </p>
<p>2. <hi>Ergastula</hi> quoque et ipsa Graeco vocabulo nuncupantur,
ubi deputantur noxii ad aliquod opus faciendum,
ut solent gladiatores <emph>225</emph> et exsules, qui
marmora secant, et tamen vinculorum custodiis alligati
sunt.</p>
<p>3. <hi>Gynaeceum</hi> Graece dictum, eo quod ibi conventus
feminarum ad opus lanificii exercendum conveniat. <hi>Mulier</hi> 
 enim Graece <foreign xml:lang="greek">γυνὴ</foreign> nuncupatur.</p>
<p>4. <hi>Pistrinum,</hi> quasi <hi>pilistrinum,</hi> quia <hi>pilo</hi> antea
tundebant granum. Unde et apud veteres non <hi>molitores,</hi> 
 sed <hi>pistores</hi> dicti sunt, quasi <hi>pinsores,</hi> a <hi>pinsendis</hi> 
 granis frumenti, molae enim nondum usus
erat, sed granum <hi>pilo pinsebant.</hi> Unde Virgilius:
<l>Nunc torrete igni fruges, nunc frangite saxo</l>
          </p>
<p>
            <pb n="0547A"/>
          </p>
<p>5. <hi>Clivanus</hi> a <hi>clivo</hi> dictus, ab eo quod in erectione
sit collectus. <hi>Clivum</hi> enim ascensum dicimus,
sive <hi>flexuosum.</hi> </p>
<p>6. <hi>Furnus</hi> per derivationem a <hi>farre</hi> dictus,
quoniam panis ex eo factus ibi coquitur.</p>
<p>7. <hi>Torcular</hi> dictum, eo quod ibi uvae calcentur, atque
extortae exprimantur.</p>
<p>8. <hi>Forus</hi> est locus, ubi uva calcatur, dictus quod
ibi <hi>feratur</hi> uva, vel propter quod ibi pedibus feriatur.
Unde et <hi>calcatorium</hi> dicitur, sed hoc nomen multa
significat. Prima species fori locus est in civitate ad
exercendas nundinas relictus; secunda, ubi magistratus
judicare solet; tertia, quam supra diximus,
quam <hi>calcatorium</hi> <emph>226</emph> nominamus; quarta, spatia
plana in navibus. De quibus Virgilius: <hi>Laxatque foros.
<pb n="0547B"/>
Lacus</hi> dictus, quia ibi decurrit frugum liquor.</p>
</div2>

<div2>
          <head>CAPUT VII. <hi>De aditibus.</hi> </head>
<p>1. <hi>Aditus</hi> ab <hi>adeundo</hi> dictus, per quem ingredimur
et admittimur.</p>
<p>2. <hi>Vestibulum</hi> est, vel aditus domus privatae, vel
spatium adjacens aedibus publicis. Et <hi>vestibulum</hi> dictum,
eo quod <hi>vestiuntur</hi> fores, aut quod aditum
tecto <hi>vestiat,</hi> aut a <hi>stando</hi> </p>
<p>3. <hi>Porticus,</hi> quod transitus sit magis quam ubi
standum sit, quasi <hi>porta,</hi> et <hi>porticus,</hi> eo quod sit
aperta.</p>
<p>4. <hi>Janua</hi> a <hi>Jano</hi> quodam appellatur, cui gentiles
omnem introitum, vel exitum sacraverunt. Unde
 Lucanus:
<l>
<pb n="0547C"/>Ferrea belligeri compescat limina Jani.</l> 
Est autem primus domus ingressus, caetera intra
januam <hi>ostia</hi> vocantur generaliter. <hi>Ostium</hi> est, per
quod ab aliquo arcemur ingressu, ab <hi>obstando</hi> dictum,
sive <hi>ostium,</hi> quia <hi>ostendit</hi> aliquid intus. Alii
aiunt <hi>ostium</hi> appellari quia <hi>hostem</hi> moratur. Ibi
<pb n="0548A"/>
enim nos adversariis objicimus, hinc et <hi>Ostia Tiberina,</hi> <emph>227</emph> 
 quia hostibus sunt opposita. <hi>Fores</hi> et <hi>Valvae</hi> 
claustra sunt; sed <hi>fores</hi> dicuntur quae <hi>foras,</hi> valvae
quae intus <hi>revolvuntur,</hi> et duplices complicabilesque
sunt. Sed generaliter usus vocabula ista corrupit.</p>
<p>5. <hi>Claustra,</hi> ab eo quod <hi>claudantur</hi> dicta.</p>
<p>6. <hi>Fenestrae</hi> sunt quibus pars exterior angusta,
et interior diffusa est, quales in horreis videmus,
dictae, eo quod lucem <hi>fenerent. Lux</hi> enim Graece <foreign xml:lang="greek">φῶς</foreign>
 dicitur, vel quia per eas intus positus homo foras
videt. Alii fenestram putant dictam eo quod
domni lucem ministrat, compositum nomen ex
Graeco Latinoque sermone, <foreign xml:lang="greek">φῶς</foreign> enim Graece <hi>lux</hi> est.</p>
<p>7. <hi>Cardo</hi> est locus in quo ostium vertitur et
semper movetur, dictus <foreign xml:lang="greek">ἀπὸ τῆς καρδίας,</foreign> quod
<pb n="0548B"/>
quasi cor hominem totum, ita ille cuneus januam
regat, ac moveat. Unde et proverbiale est: <hi>In cardine
rem esse.</hi> </p>
<p>8. <hi>Limina</hi> ostiorum dicta, eo quod transversa sint,
ut <hi>limes;</hi> et per ea sicut in agro, aut introeatur, aut
foras eatur.</p>
<p>9. <hi>Postes,</hi> et <hi>Antae,</hi> quasi <hi>post,</hi> et <hi>ante.</hi> Et <hi>Antae,</hi> 
quia <hi>ante</hi> stant, vel quia <hi>antea</hi> ad eas accedimus,
priusquam domum ingrediamur. <hi>Postes,</hi> eo quod <hi>post</hi> 
ostium <hi>stent.</hi> 
<emph>228</emph> </p>
        </div2>

<div2>
          <head>CAPUT VIII. <hi>De partibus aedificiorum.</hi> </head>
<p>1. <hi>Fundamentum</hi> dictum, quod <hi>fundus</hi> sit domui.
Idem et <hi>caementum</hi> a <hi>caedendo</hi> dictum, quod crasso
lapide surgat.</p>
<p>
            <pb n="0548C"/>
          </p>
<p>2. <hi>Paries</hi> nuncupatus, quia semper duo sunt pares,
vel a fronte, vel a latere. Sive enim tetragonum,
sive hexagonum sit, qui se conspiciunt, ex pari erunt.
Aliter enim structura facta deformis est.</p>
<p>3. <hi>Parietinas</hi> dicimus, quasi <hi>parietum ruinas.</hi> Sunt
enim <hi>parietes</hi> stantes sine tecto, sine habitantibus.</p>
<p>
            <pb n="0549A"/>
          </p>
<p>4. <hi>Angulus,</hi> quod duos parietes in unum conjungat.</p>
<p> <hi>Culmina</hi> dicta sunt quia apud antiquos tecta <hi>culmo</hi> 
 tegebantur, ut nunc rustica. Hinc tecti summitas <hi>culmen</hi> 
 dicitur.</p>
<p>5. <hi>Camerae</hi> sunt volumina introrsum respicientia,
appellatae a curvo, <foreign xml:lang="greek">κάμπύλον</foreign> enim Graece curvum
est.</p>
<p>6. <hi>Laquearia</hi> sunt, quae cameram subtegunt, et
ornant, quae et <hi>lacuniara</hi> dicuntur. Principaliter autem <hi>lacus</hi> 
 dicitur, ut Lucilius: <hi>resultant aedesque, lacusque.</hi> 
Cujus diminutio <hi>lacunar</hi> facit, ut Horatius:
<l rend="indent">. . . . . Neque aureum</l>
<l>Mea renidet in domo lacunar.</l> 
Inde fit alia diminutio <hi>lacunarium,</hi> et per <foreign xml:lang="greek">ἁντὶστιχον</foreign>
<pb n="0549B"/> <hi>laquearium.</hi> </p>
<p>7. <hi>Absida</hi> Graeco sermone, Latine interpretatur <hi>lucida,</hi> 
eo quod <emph>229</emph> <hi>lumine</hi> accepto per arcum resplendeat.
Sed utrum <hi>absidam,</hi> an <hi>absidem</hi> dicere debeamus,
hoc verbi genus ambiguum quidam doctorum
existimant.</p>
<p>8. <hi>Testudo</hi> est camera templi obliqua. Nam in
modum <hi>testudinis</hi> veteres templorum tecta faciebant,
quae ideo sic fiebant, ut coeli imaginem redderet,
quod constat esse convexum. Alii <hi>testudinem</hi> volunt
esse locum in partem atrii adversum venientibus.</p>
<p>9. <hi>Arcus</hi> dicti, quod sint <hi>arcta</hi> conclusione curvati,
 ipsi et fornices.</p>
<p>10 <hi>Pavimenta</hi> originem apud Graecos habent
elaborata arte picturae (lithostrota parvulis crustis,
ac tessellis tinctis in varios <emph>230</emph> colores). Vocata
<pb n="0549C"/>
autem <hi>pavimenta,</hi> eo quod <hi>paviantur,</hi> id est, caedantur.
Unde et <hi>pavor,</hi> quia <hi>caedit cor.</hi> </p>
<p>11. <hi>Ostracus</hi> est pavimentum testaceum, eo quod
fractis testis calce admista feriatur. <hi>Testam</hi> enim
Graeci <foreign xml:lang="greek">ὂστρακον</foreign> dicunt.</p>
<p>12. <hi>Compluvium</hi> dictum, quia aquae partes, quae
circa sunt eo conveniant.</p>
<p> <hi>Tessellae</hi> sunt, e quibus domicilia sternuntur,
a <hi>Tesseris</hi> nominata, id est, quadratis lapillis per
diminutionem.</p>
<p>13. <hi>Bases</hi> fulturae sunt columnarum, quae a fundamento
<pb n="0550A"/>
consurgunt, et superpositae fabricae sustinent
pondus. <hi>Bases</hi> autem nomen petrae est fortissimae
Syro sermone.</p>
<p>14. <hi>Columnae</hi> pro longitudine, et rotunditate vocatae,
in quibus totius fabricae pondus erigitur. Antiqua
ratio columnarum erat altitudinis, tertia
pars latitudinis (delubri). Genera rotundarum quatuor:
Doricae, Ionicae, Tuscanicae, Corintheae, mensura
crassitudinis, et altitudinis inter se distantes.
Quintum genus est earum, quae vocantur Atticae,
quaternis angulis, aut amplius, paribus laterum
intervallis.</p>
<p>15. <hi>Capitella</hi> dicta, quod sint columnarum <hi>capita,</hi> 
sicut super <hi>collum caput.</hi> </p>
<p> <hi>Epistylia</hi> sunt, quae super capitella columnarum
<pb n="0550B"/>
ponuntur, et est Graecum, id est, <hi>super missa.</hi> </p>
<p> <hi>Tegulae,</hi> quod <hi>tegant</hi> aedes, et imbrices, quod accipiant <hi>imbres.</hi> </p>
<p>16. <hi>Lateres,</hi> et <hi>laterculi,</hi> quod lati formentur, circumactis
undique quatuor tabulis.</p>
<p> <hi>Canalis,</hi> ab eo quod cava sit in modum <hi>cannae.</hi> </p>
<p> <emph>231</emph> Sane canalem melius genere feminino,
quam masculino proferimus.</p>
<p>17. <hi>Fistulae</hi> aquarum sunt dictae, quod aquas fundant,
et mittant. Nam <foreign xml:lang="greek">στέλλειν</foreign> Graece mittere est.
Formae earum pro magnitudine aquae et capacitatis
modo fiunt.</p>
</div2>

<div2>
          <head>CAPUT IX. <hi>De munitionibus.</hi> </head>
<p>
            <pb n="0550C"/>
          </p>
<p>1. <hi>Munitum,</hi> vel <hi>munimentum</hi> dictum, quia <hi>manu</hi> est
factum.</p>
<p> <hi>Cors</hi> vocata, vel quod coarctet cuncta, quae interius
sunt, id est, concludat: vel quod coerceat
objectu suo extraneos, et adire prohibeat.</p>
<p>2. <hi>Vallum</hi> est, quod mole terrae erigitur, ut custodia
praetendatur: dictum autem <hi>vallum</hi> a <hi>vallis.</hi> 
 Nam <hi>valli</hi> fustes sunt, quibus <hi>vallum</hi> munitur. Et <hi>valli</hi> 
 dicti, quod figantur et vellantur. Intervalla spatia
sunt inter capita vallorum, id est, stipitum, quibus
<pb n="0551A"/> <hi>vallum</hi> 
 fit, unde et caetera quoque <hi>spatia</hi> dicuntur, a <hi>stipitibus scilicet.</hi> </p>
<p>3. <hi>Agger</hi> est cujuslibet rei acervatio, unde fossae,
aut valles possunt repleri ab <hi>aggregando. Agger</hi> 
proprie dicitur terra <hi>aggesta,</hi> quae vallo facto propius
ponitur. Sed abusive et muros, et munimenta
omnia <hi>aggerem</hi> dicimus.</p>
<p>4. <hi>Maceriae</hi> sunt parietes longi, quibus vineae
aliaque clauduntur. <hi>Longum</hi> enim Graeci <foreign xml:lang="greek">μακρὸν</foreign> dicunt. <emph>232</emph>
          </p>
<p>5. <hi>Formatum,</hi> sive <hi>formatium</hi> in Africa, vel
Hispania parietes de terra appellant, quoniam in <hi>forma</hi> 
circumdatis duabus utrinque tabulis inferciuntur verius
quam struuntur. Aevis durant incorrupti, ventis,
ignibus, omni caemento fortiores.</p>
<p>
            <pb n="0551B"/>
          </p>
<p>6. <hi>Saepes</hi> munimenta satorum sunt, unde et appellatae.</p>
<p> <hi>Caulae</hi> munimenta ovium, vel sepimenta ovilium.
Est autem Graecum nomen, detracta. Nam
Graeci <foreign xml:lang="greek">αὐλας</foreign> vocant animalium receptacula.</p>
</div2>

<div2>
          <head>CAPUT X. <hi>De tentoriis.</hi> </head>
<p>1. <hi>Tabernacula</hi> tentoria sunt militum, quibus in
itinere solis ardores tempestatesque imbrium, frigorisque
injurias vitant. Dicta autem <hi>tabernacula,</hi> quod
cortinae distentae funibus, tabulis interstantibus appenderentur,
quae tentoria sustinerent.</p>
<p>2. <hi>Tentorium</hi> vocatum quod <hi>tendatur</hi> funibus atque
palis. Unde et hodie <hi>praetendere</hi> dicitur.</p>
<p>3. <hi>Papiliones</hi> vocantur a similitudine parvuli animalis
<pb n="0551C"/>
volantis, quod maxime abundat florentibus
malvis. Hae sunt aviculae quae lumine accenso conveniunt,
et circa volitantes ab igne proximo interire
coguntur.
<emph>233</emph> </p>
        </div2>

<div2>
          <head>CAPUT XI <hi>De sepulcris.</hi> </head>
<p>1. <hi>Sepulcrum</hi> a <hi>sepulto</hi> dictum. Prius autem
quisque in domo sua sepeliebatur. Postea vetitum
est legibus, ne fetore ipso corpora viventium contacta
inficerentur, <hi>Monumentum</hi> ideo nuncupatur,
eo quod <hi>mentem moneat</hi> ad defuncti memoriam. Cum
<pb n="0552A"/>
enim non videris monumentum, illud est quod scriptum
est: <hi>Excidit tanquam mortuus a corde.</hi> Cum autem
videris, monet mentem, et ad memoriam te reducit,
ut mortuum recorderis. Monumenta itaque et
memoriae pro mentis admonitione dictae.</p>
<p>2. <hi>Tumulus</hi> dictus, quasi <hi>tumens tellus.</hi> </p>
<p> <hi>Sarcophagus</hi> Graecum nomen est, eo quod ibi
corpora absumantur, <foreign xml:lang="greek">σὰρξ</foreign> enim Graece <hi>caro,</hi> <foreign xml:lang="greek">φάγειν</foreign> <hi>comedere</hi> 
 dicitur.</p>
<p>3. <hi>Mausolaea</hi> sunt sepulcra, seu monumenta regum,
a <hi>Mausolaeo</hi> rege Cariae dicta. Nam eo defuncto uxor
ejus mirae magnitudinis et pulchritudinis sepulcrum
exstruxit, in tantum, ut usque hodie omnia monumenta
pretiosa ex nomine ejus <hi>Mausolaea</hi> nuncupentur.</p>
<p>
            <pb n="0552B"/> <emph>234</emph> 4. <hi>Pyramis</hi> genus sepulcrorum quadratum,
et fastigiatum ultra omnem excelsitatem quae fieri
manu possit, unde et mensuram umbrarum egressae
nullam habere umbram dicuntur. Tali autem aedificio
surgunt, ut a lato incipiant, et in angustum finiantur,
sicut-ignis. <foreign xml:lang="greek">Πῦρ</foreign> enim dicitur <hi>ignis.</hi> Has
Aegyptus habet. Apud majores enim potentes, aut
sub montibus, aut in domibus sepeliebantur. Inde
tractum est, ut super cadavera, aut pyramides fierent,
aut ingentes columnae collocarentur.
</p>
        </div2>

<div2>
          <head>CAPUT XII. <hi>De aedificiis rusticis.</hi> </head>
<p>1. <hi>Casa</hi> est agreste habitaculum palis atque virgultis
arundinibusque contextum, quibus possint
<pb n="0552C"/>
homines tueri a vi frigoris, vel caloris injuria.</p>
<p>2. <hi>Tugurium</hi> casula est, quam faciunt sibi custodes
vinearum ad tegimen sui, quasi <hi>tegurium,</hi> sive
propter ardorem solis et radios declinandos, sive ut
inde, vel homines, vel bestiolas, quae insidiari solent
natis frugibus, abigant, Hanc rustici <hi>capannam</hi> 
vocant, quod unum tantum <hi>capiat.</hi> <emph>235</emph>
          </p>
<p>3. <hi>Tesqua</hi> quidam putam esse tuguria,
 quidam loca praerupta et aspera.</p>
<p>4. <hi>Magalia</hi> aedificia Numidarum agrestium oblonga,
incurvis lateribus tecta, quasi navium carinae
<pb n="0553A"/>
sint, sive rotunda in modum furnorum. Et <hi>Maga</hi> lia
dicta, quasi <hi>magaria,</hi> quia <hi>Magar</hi> Punici <hi>novam
villam</hi> dicunt, una littera commutata <hi>l</hi> pro <hi>r,</hi> magaria,
tuguria.</p>
</div2>

<div2>
          <head>CAPUT XIII. <hi>De agris.</hi> </head>
<p>1. <hi>Ager</hi> Latine appellari dicitur, eo quod in eo <hi>agatur</hi> 
 aliquid. Alii <hi>agrum</hi> ex Graeco nominari manifestius
credunt. Unde et villa Graece <hi>choragros</hi> dicitur.</p>
<p>2. <hi>Villa</hi> a <hi>vallo,</hi> id est, aggere terrae nuncupata,
quod pro limite constitui solet.</p>
<p>3. <hi>Possessiones</hi> sunt agri late patentes publici,
privatique, quos initio non mancipatione, sed quisque,
ut potuit, occupavit, atque possedit, unde et <hi>nuncupati.</hi> </p>
<p>
            <pb n="0553B"/> <emph>236</emph> 4. <hi>Fundus</hi> dictus, quod eo <hi>fundatur,</hi> vel
stabiliatur patrimonium. Fundus autem et urbanum
aedificium et rusticum intelligendum est.</p>
<p>5. <hi>Praedium,</hi> quod ex omnibus patrifamilias maxime
praevidetur, id est, apparet, quasi <hi>praevidium,</hi> 
vel quod antiqui agros, quos bello ceperant, ut praedae
nomine habebant.</p>
<p>6. Omnis autem ager, ut Varro docet, quadrifariam
dividitur. Aut enim <hi>arvus</hi> est ager, id est, sationalis;
aut <hi>consitus,</hi> id est, aptus arboribus; aut <hi>pascuus,</hi> 
 qui herbis tantum et animalibus vacat;
aut <hi>floreus,</hi> in quo sunt horti apibus congruentes et
floribus. Quod etiam Virgilius in IV lib. Georg. secutus
est.</p>
<p>7. <hi>Rura</hi> veteres incultos agros dicebant, id est,
<pb n="0553C"/>
sylvas et pascua, agrum vero qui colebatur. Nam <hi>rus</hi> 
est, quo mel, quo lac, quo pecus haberi potest. Unde
et rusticus nominatur: haec agrestium prima et otiosa
felicitas.</p>
<p>8. <hi>Seges</hi> ager est in quo <hi>seritur,</hi> unde et Virgilius:
<l>Illa seges demum votis respondet avari</l>
<l>Agricolae.</l>
          </p>
<p>
            <pb n="0554A"/>
          </p>
<p>9. <hi>Compascuus ager</hi> dictus, qui a divisoribus agrorum
relictus est ad pascendum communiter vicinis.</p>
<p>10. <hi>Alluvius ager</hi> est, quem paulatim fluvius in
agrum reddit.</p>
<p>11. <hi>Arcifinius ager</hi> dictus est, quia certis linearum
mensuris non continetur, sed arcentur fines ejus
objectu fluminum, montium, arborum, unde et in iis
agris nihil subsecivorum intervenit.</p>
<p>12. <hi>Novalis ager</hi> est, primum proscissus, sive
qui alternis annis <emph>237</emph> vacat, <hi>novandarum</hi> sibi
virium causa. <hi>Novalia</hi> enim semel cum fructu erant,
et semel vacua.</p>
<p>13. <hi>Squalidus ager,</hi> quasi <hi>excolidus,</hi> eo quod jam
a cultura exierit, sicut exconsul, quod a consulatu discesserit.</p>
<p>14. <hi>Uliginosus ager</hi> est semper <hi>uvidus.</hi> Nam humidus
<pb n="0554B"/>
dicitur, qui aliquando siccatur. <hi>Uligo</hi> enim humor
terrae naturalis est, ab ea nunquam recedens.</p>
<p>15. <hi>Subseciva</hi> sunt proprie, quae de materia praecidens
sutor, quasi supervacua abjicit. Inde et <hi>subsecivi</hi> 
agri, quos in pertica divisos recusant, quasi
steriles, vel palustres. Item <hi>subseciva</hi> quae in divisura
agri non efficiunt centuriam, id est, jugera CC.</p>
<p>16. <hi>Area</hi> dicitur tabularum aequalitas. Dicta autem <hi>area</hi> 
 a planitie, <emph>238</emph> atque aequalitate, unde et <hi>ara.</hi> Alii <hi>aream</hi> 
 vocatam dicunt, quod pro triturandis frugibus <hi>eradatur,</hi> 
 vel quod non triturentur in ea, nisi <hi>arida.</hi> </p>
<p>17. <hi>Pratum</hi> est cujus foeni copia armenta tuentur,
cui veteres Romani nomen indiderunt ab eo quod
protinus sit paratum, nec magnum laborem culturae
<pb n="0554C"/>
desideret. <hi>Prata</hi> autem sunt, quae secari possunt.</p>
<p>18. <hi>Paludes</hi> dictae a <hi>Pale</hi> pastorali dea, quod <hi>paleam,</hi> 
id est, pabula nutriat jumentorum.</p>
</div2>

<div2>
          <head>CAPUT XIV. <hi>De finibus agrorum.</hi> </head>
<p>1. <hi>Fines</hi> dicti, eo quod agri funiculis sunt divisi.
Mensurarum enim lineae in terrarum partitione tenduntur,
ut dimensionis aequitas teneatur.</p>
<p>
            <pb n="0555A"/>
          </p>
<p>2. <hi>Limites</hi> appellati antiquo verbo transversi.
Nam transversa omnia antiqui <hi>lima</hi> dicebant, a quo
et <hi>limina</hi> ostiorum per quae foras, et intro itur: et <hi>limites,</hi> 
 quod per eos foras in agros eatur. <emph>239</emph> Hinc
et <hi>limus</hi> vocabulum accepit, cingulum, quo servi
publici cingebantur obliqua purpura.</p>
<p>3. <hi>Termini</hi> dicti, quod terrae mensuras distinguunt,
atque declarant. His enim testimonia finium intelliguntur,
et agrorum intentio, et certamen aufertur.</p>
<p>4. <hi>Limites</hi> maximi in agris sunt duo: cardo, et decumanus.
Cardo quia Septentrio directus a cardine
coeli est, nam sine dubio coelum vertitur in Septentrionali
orbe. Decumanus est, qui ab Oriente in Occidentem
per transversum dirigitur, qui pro eo quod
formam X faciat, decumanus est appellatus. Ager
<pb n="0555B"/>
enim bis divisus figuram denarii numeri efficit.</p>
<p>5. <hi>Arca</hi> ab arcendo vocata. Fines enim agri custodit,
eosque adire prohibet.</p>
<p> <hi>Trifinium</hi> dictum, eo quod trium possessionum
fines astringit. Hinc et <hi>Quadrifinium,</hi> quod quatuor.
Reliqui limites angustiores, et inter se distant imparibus
intervallis, et nominibus designatis.
</p>
        </div2>

<div2>
          <head>CAPUT XV. <hi>De mensuris agrorum.</hi> </head>
<p>1. <hi>Mensura</hi> est quidquid pondere, capacitate,
longitudine, altitudine, animoque finitur. Majores
itaque orbem in partes, partes in provincias, provincias
in regiones, regiones in loca, loca in territoria,
territoria in agros, agros in centurias, centurias
<pb n="0555C"/>
in jugera, jugera in <emph>240</emph> climata, deinde climata in
actus, perticas, passus, gradus, cubitos, pedes, palmos,
uncias et digitos diviserunt: tanta enim fuit
eorum solertia.</p>
<p>2. <hi>Digitus</hi> est pars minima agrestium mensurarum.
Inde uncia habens digitum, et trientem. Palmus
autem quatuor habet digitos, pes sedecim, passus
<pb n="0556A"/>
pedes quinque, pertica passus duos, id est, decem
pedes.</p>
<p>3. <hi>Pertica</hi> autem a portando dicta, quasi portica.
Omnes enim praecedentes mensurae in corpore sunt,
ut palmus, pes, passus, et reliqua, sola pertica portatur.
Est enim decem pedum, ad instar calami in
Ezechiele templum mensurantis.</p>
<p>4. <hi>Actus</hi> minimus est, latitudine pedum quatuor,
longitudine centum viginti.</p>
<p> <hi>Climata</hi> quoque undique versum habent pedes sexaginta.</p>
<p> <hi>Actus</hi> quadratus undique finitur pedibus centum
viginti. Hunc Baetici <hi>Arapennem</hi> dicunt, ab <hi>arando</hi> 
scilicet. <emph>241</emph>
          </p>
<p>5. Actus duplicatus <hi>jugerum</hi> facit, ab eo
<pb n="0556B"/>
quod est <hi>junctum, jugeri</hi> nomen accepit.</p>
<p> <hi>Jugerum</hi> autem constat longitudine pedum ducentorum
quadraginta, latitudine centum viginti.</p>
<p> <hi>Actum</hi> provinciae Baeticae rustici <hi>Agnam</hi> vocant.</p>
<p>6. <hi>Porcam</hi> iidem Baetici triginta pedum latitudine,
centum octoginta longitudine definiunt. Sed porca
est, quod in arando exstat. Quod defossum est lira.
Galli <hi>candetum</hi> appellant in areis urbanis spatium
centum pedum, quasi <hi>centetum.</hi> In agrestibus autem
pedum CL quadratorum candetum vocant. Porro
stadialis ager habet passus CXXV, id est, pedes
DCXXV, cujus mensura octies computata <hi>milliarium</hi> 
facit, quod constat quinque millibus pedum.</p>
<p>7. <hi>Centuria</hi> autem ager est ducentorum jugerum,
<pb n="0556C"/>
qui apud antiquos a centum jugeribus vocabatur;
sed postea duplicata est, nomenque pristinum retinuit.
In numero enim centuriae multiplicatae sunt,
nomen mutare non potuerunt.</p>
</div2>

<div2>
          <head>CAPUT XVI. <hi>De itineribus.</hi> </head>
<p>1. Mensuras viarum nos <hi>milliaria</hi> dicimus, Graeci
<pb n="0557A"/> <hi>stadia,</hi> 
 Galli <hi>leucas,</hi> <emph>242</emph> Aegyptii <hi>schoenos,</hi> Persae <hi>parasangas.</hi> 
 Sunt autem proprio quaeque spatio.</p>
<p>2. <hi>Milliarium</hi> mille passibus terminatur, et dictum <hi>milliarium,</hi> 
 quasi <hi>mille adium,</hi> habens pedum quinque
millia.</p>
<p>3. <hi>Leuca</hi> finitur passibus mille quingentis.</p>
<p> <hi>Stadium</hi> octava pars milliarii est constans passibus
CXXV. Hoc primum Herculem statuisse dicunt,
eumque eo spatio determinasse, quod ipse sub uno
spiritu confecisset, ac proinde <hi>stadium</hi> appellasse,
quod in fine respirasset, simulque <hi>stetisset.</hi> </p>
<p>4. <hi>Via</hi> est qua potest ire vehiculum, et <hi>via</hi> dicta
a vehiculorum incursu. Nam duos actus capit
propter euntium et venientium vehiculorum occursum.</p>
<p>
            <pb n="0557B"/>
          </p>
<p>5. Omnis autem via, aut publica est, aut privata.
Publica est quae in solo publico est, qua iter
actus populo patet. Haec aut ad mare, aut ad oppida
pertinet. Privata est, quae vicino municipio data
est.</p>
<p>6. <hi>Strata</hi> dicta, quasi vulgi pedibus trita. Lucretius:
<l>Strataque jam vulgi pedibus detrita viarum.</l> 
Ipsa est et delapidata, id est, lapidibus strata. Primi
autem Poeni dicuntur lapidibus vias stravisse, <emph>243</emph> 
postea Romani eas per omnem pene orbem disposuerunt
propter rectitudinem itinerum, et ne plebs
esset otiosa.</p>
<p>7. <hi>Agger</hi> est media stratae eminentia coaggeratis
lapidibus strata, ab aggere, id est, coacervatione
<pb n="0557C"/>
dicta, quam historici viam militarem dicunt, ut:
<l>
<pb n="0558A"/>Qualis saepe viae deprensus in aggere serpens.</l>
          </p>
<p>8. <hi>Iter,</hi> vel <hi>itus</hi> est via qua iri ab homine quaqua
versum potest.</p>
<p> <hi>Iter</hi> autem et <hi>itiner</hi> diversam significationem
habent. <hi>Iter</hi> enim locus est transitu facilis, unde
appellamus et <hi>itum. Itiner</hi> autem est itus longae viae,
et ipse labor ambulandi, ut quo velis pervenias.</p>
<p>9. <hi>Semita</hi> itineris dimidium est, a <hi>semi itu</hi> 
dicta. Semita autem hominum est, callis ferarum et
pecudum.</p>
<p>10. <hi>Callis</hi> est iter pecudum inter montes angustum
et tritum, a <hi>callo</hi> pedum vocatum, sive callo
pecudum praeduratum.</p>
<p> <hi>Tramites</hi> sunt transversa in agris itinera, sive
recta via, dicti quod <hi>transmittant.</hi> </p>
<p>
            <pb n="0558B"/>
          </p>
<p>11. <hi>Divortia</hi> sunt flexus viarum, hoc est, viae in
diversa tendentes. Eadem <hi>diverticula</hi> sunt, hoc est,
diversae ac divisae viae, <emph>244</emph> sive semitae transversae,
quae sunt a latere viae.</p>
<p>12. <hi>Bivium,</hi> quia duplex est via.</p>
<p> <hi>Compita,</hi> quia plures in ea competunt viae,
quasi triviae, quatriviae.</p>
<p> <hi>Ambitus</hi> inter vicinorum aedificia locus, duorum
pedum et semipedis, ad circumeundi facultatem
relictus, et ab <hi>ambulando</hi> dictus.</p>
<p>13. <hi>Orbita</hi> vestigium carri, ab <hi>orbe</hi> rotae dicta.</p>
<p>Porro <hi>actus</hi> quo pecus <hi>agi</hi> solet.</p>
<p> <hi>Clivosum,</hi> iter flexuosum.</p>
<p> <hi>Vestigia</hi> sunt pedum signa primis plantis expressa,
vocata quod iis viae praecurrentium <hi>investigentur,</hi> 
<pb n="0558C"/>
id est, cognoscantur.
</p>
        </div2>
      </div1>

<div1>
        <head>LIBER DECIMUS SEXTUS. DE LAPIDIBUS ET METALLIS.</head>

<pb n="0559"/>
<emph>245</emph> 

<div2>
          <head>CAPUT PRIMUM. <hi>De pulveribus, et glebis terrae.</hi> </head>

<pb n="0559A"/>
<p>1. <hi>Pulvis</hi> dictus, quod vi venti pellatur. Tollitur
enim ejus flatu, nec resistit, nec stare novit, sicut
ait Propheta: <hi>Tanquam pulvis, quem projicit ventus a
facie terrae.</hi> </p>
<p>2. <hi>Limus</hi> vocatus, quod lenis sit.</p>
<p> <hi>Coenum</hi> est vorago luti.</p>
<p> <hi>Cinis</hi> ex incendio dicitur; ab eo enim fit.</p>
<p> <hi>Favilla,</hi> quod per ignem effecta sit. Nam <foreign xml:lang="greek">φῶς</foreign> ignis
est.</p>
<p>3. <hi>Gleba,</hi> quod <hi>glovus</hi> sit. Pulveris enim collectione
compingitur, et in uno glomere adunatur. Terra autem
ligata, <hi>gleba</hi> est soluta, pulvis.</p>
<p>4. <hi>Labina,</hi> eo quod ambulantibus lapsum inferat,
<pb n="0559B"/>
dicta per derivationem a <hi>labe.</hi> </p>
<p> <hi>Lutum</hi> vocatum quidam per antiphrasin putant,
quod non sit mundum, nam omne <hi>lotum</hi> mundum est.</p>
<p>5. <hi>Volutabra</hi> appellata, quod ibi apri <hi>volutentur.</hi> </p>
<p> <hi>Uligo</hi> sordes <emph>246</emph> limi, vel aquae sunt.</p>
<p> <hi>Sabulum</hi> levissimum terrae genus.</p>
<p>6. <hi>Argilla</hi> ab <hi>Argis</hi> vocata, apud quos primum
ex ea vasa confecta sunt.</p>
<p> <hi>Creta</hi> ab insula <hi>Creta,</hi> ubi melior est.</p>
<p> <hi>Creta cimolia</hi> candida est, a <hi>Cimaea</hi> Italiae insula
dicta, quarum altera vestimentorum pretiosos
colores emollit, et contristatos sulphure quodam nitore
exhilarat, altera gemmis nitorem praestat.</p>
<p> <hi>Creta argentaria,</hi> et ipsa candida appellata, eo
quod nitorem argento reddat.</p>
<p>
            <pb n="0559C"/>7 <hi>Terra Samia</hi> a <hi>Samo</hi> insula dicta, candida,
et levis, et linguae glutinosa, medicamentis et vasculis
necessaria.</p>
<p>8. <hi>Pulvis Puteolanus</hi> in <hi>Puteolanis</hi> Italiae colligitur
collibus, opponiturque ad sustinenda maria,
fluctusque frangendos. Nam mersus aquis protinus lapis
fit, undisque quotidie fortior effectus in saxum
mutatur, sicut argilla igne in lapidem vertitur.</p>
<p>
            <pb n="0560A"/>
          </p>
<p>9. <hi>Sulphur</hi> vocatum, quia igne accenditur: <hi>Ur</hi> 
enim ignis est. Nam vis ejus in aquis ferventibus
sentitur, nec alia res facilius accenditur. Nascitur in
insulis Aeoliis inter Siciliam et Italiam, quas ardere
dicunt. Invenitur et in aliis locis effossum. Hujus <emph>247</emph> 
genera quatuor. Vivum quod foditur, translucetque et
viret, quo solo ex omnibus generibus medici utuntur.
Alterum quod appellant glebam, usibus tantum fullonum
familiare. Tertium liquor est, usus ejus ad
lanas suffiendas, quia candorem, mollitiemque praestat.
Quartum ad elychnia conficienda maxime aptum.
Sulphuris tanta vis est, ut morbos comitiales
deprehendat nidore suo impositus ignibus. Anaxilaus
calicem vini, prunaque subdita circumferens exardescentis
repercussu pallorem dirum, velut defunctorum
<pb n="0560B"/>
convivis offudit.</p>
</div2>

<div2>
          <head>CAPUT II. <hi>De glebis ex aqua.</hi> </head>
<p>1. <hi>Bitumen</hi> in Judaeae lacu Asphaltite emergit,
cujus glebas supernatantes nautae scaphis appropinquantes
colligunt. In Syria autem limus est passim
a terra exaestuans. Spissantur autem utraque, et
densitate coeunt, et utraque Graeci <foreign xml:lang="greek">πισσάσφαλτον</foreign>
appellant. Natura ejus ardens, et igni cognata, et
 nequaquam ferro rumpitur, nisi solis muliebribus
inquinamentis, utilis ad compages navium.</p>
<p>2. <hi>Alumen</hi> vocatum a <hi>lumine,</hi> quod lumen coloribus
praestat tinguendis. Est autem salsugo terrae, efficiturque
hyeme ex aqua, <emph>248</emph> et limo, et aestivis solibus
maturatur. Hujus species duae sunt, liquidum et
<pb n="0560C"/>
spissum.</p>
<p>3. <hi>Sal</hi> quidam dictum putant, quod in igne exsiliat.
 Fugit enim ignem, dum sit igneus, sed naturam
sequitur, quia ignis et aqua semper inter se inimica
sunt. Alii <hi>sal</hi> a <hi>salo,</hi> et <hi>sole</hi> vocatum existimant,
 nam ex aquis maris sponte gignitur, spuma in extremis
littoribus, vel scopulis derelicta, et sole decocta.
Sunt et lacus, et flumina, et putei, e quibus hauritur.
<pb n="0561A"/>
Dehinc in salinis ingestus sole siccatur, sed et
flumina, densantur in salem, amne reliquo sub gelu
fluente. Alibi quoque detractis arenis colligitur,
crescens cum luna noctibus: nam in Cyrenaea ammoniacus
sub arenis invenitur. Sunt et montes nativi
salis, in quibus ferro caeditur, ut lapis renascens,
tantae alicubi duritiae, ut muros domosque massis
salis faciant, sicut in Arabia.</p>
<p>4. In natura quoque salis differentiae sunt. Nam
alibi suavis, alibi salsissimus; commune sal in igne
crepitat. Tragasaeum nec crepitat igne nec exsilit.
Agrigentinum Siciliae flammae patiens in aqua exsilit,
in igne fluit contra naturam.</p>
<p>5. Sunt et colorum differentiae. Memphiticus rufus
est, in parte quadam Siciliae purpureus, ubi Aetna
<pb n="0561B"/>
mons est. Item in eadem Sicilia in Pachyno adeo
splendidus et lucidus, ut imagines reddat. In Cappadocia
crocinus effoditur.</p>
<p>6. Salis natura necessaria est ad omnem escam.</p>
<p>Pulmentis enim saporem dat, excitat aviditatem,
et appetitum in omnibus cibis facit. Ex eo quippe
omnis victus delectatio et summa hilaritas. Hinc
et <hi>salus</hi> nomen accepisse putatur. Nihil enim
utilius sale et sole. Denique cornea videmus corpora
nauticorum. Quin etiam pecudes, armenta et jumenta
sale maxime provocantur ad pastum, multo largiores
lacte, multoque gratiores casei dote. Corpora
etiam <emph>249</emph> sal astringit, siccat et alligat. Defuncta
etiam a putrescendi labe vindicat, ut durent.</p>
<p>7. <hi>Nitrum</hi> a loco sumpsit vocabulum. Nascitur
<pb n="0561C"/>
enim in oppido, vel regione Aegypti <hi>Nitria,</hi> ex quo
et medicinae fiunt, et sordes corporum vestiumque
lavantur. Hujus natura non multum a sale distat.
Habet enim virtutem salis, et similiter oritur canescentibus
siccitate littoribus.</p>
<p>8. <hi>Aphronitrum</hi> Graece, Latine spuma nitri est, de
quo quidam ait:
<l>Rusticus es, nescis quid Graeco nomine dicar.</l> 
<l rend="indent">Spuma vocor nitri Graecus es aphronitrum.</l> 
Colligitur autem in Asia, in speluncis distillans, dehinc
<pb n="0562A"/>
siccatur sole. Optimum putatur, si minime fuerit ponderosum,
et maxime friabile, colore pene purpureo.</p>
<p>9. <hi>Chalcantum</hi> dictum, quia <hi>Chalcitidis</hi> est thymum,
id est, flos, unde et apud Latinos <hi>aeris flos</hi> 
appellatur. Fit autem nunc multis in regionibus;
 olim in Hispaniae puteis, vel stagnis id genus aquae
habentibus, quam decoquebant, et in piscinas ligneas
fundebant, appendentes super eas restes, lapillis extentas,
quibus limus in similitudinem vitrei acin
adhaerebat, sicque ejectum siccabatur diebus XXX. <emph>250</emph>
          </p>
<p>10. Fit autem nunc alibi in speluncis, quod
liquide collectum, dehinc diffusum in quosdam botros
solidatur: fit et in scrobibus cavatis, quarum
de lateribus decidentes guttae coalescunt; fit et salis
modo ex flagrantissimo sole. Adeo autem constrictae
<pb n="0562B"/>
virtutis est, ut in leonum et ursorum ora sparsum
 tantam vim habeat ad stringendum, ut non
valeant mordere.
</p>
        </div2>

<div2>
          <head>CAPUT III. <hi>De lapidibus vulgaribus.</hi> </head>
<p>1. <hi>Lapis</hi> a terra tanquam densior, etiam vulgo discernitur. <hi>Lapis</hi> 
 autem dictus, quod <hi>laedat pedem.</hi> 
 Lapis mobilis est, et sparsus.</p>
<p> <hi>Saxa</hi> haerent et a montibus exciduntur.</p>
<p> <hi>Petra</hi> Graecum est.</p>
<p> <hi>Silex</hi> est durus lapis, eo quod exsiliat ignis, ab
eo dictus.</p>
<p>2. <hi>Scopulus</hi> a saxo eminenti, quasi a <hi>speculando</hi> 
dictus, sive a tegumento navium <foreign xml:lang="greek">ἀπὸ τοῦ σκέπειν.</foreign>
          </p>
<p> <hi>Spelaea</hi> Graece, <hi>spelunca</hi> Latine. Est autem rupis
<pb n="0562C"/>
cavata.</p>
<p>3. <hi>Crepido</hi> extremitas saxi abrupti, unde et <hi>crepido</hi> 
vocata, quod sit abrupti saxi altitudo.</p>
<p> <hi>Cautes</hi> aspera saxa in mari, dictae a <hi>cavendo,</hi> 
quasi <hi>cautae.</hi> </p>
<p> <hi>Murices</hi> petrae in littore, similes muricibus vivis
acutissimae, et navibus perniciosae. <emph>251</emph>
          </p>
<p>4. <hi>Echo</hi> saxum est quod, humanae vocis
sonum captans, etiam verba loquentium imitatur.
Echo autem Graece, Latine <hi>imago</hi> vocatur, eo quod
<pb n="0563A"/>
ad vocem respondens alieni efficitur imago sermonis,
licet hoc quidem, et locorum natura eveniat, ac plerumque convallium.</p>
<p>5. <hi>Calculus</hi> est lapillus terrae admistus, rotundus,
atque durissimus, et omni puritate lenissimus.
Dictus autem <hi>calculus,</hi> quod sine molestia brevitate
sui <hi>calcetur;</hi> cui contrarius est <hi>scrupus,</hi> lapillus
minutus, et asper, qui si inciderit in calciamentum,
nocet, et molestia est animo; unde et animi
molestiam dicimus <hi>scrupulum,</hi> hinc et <hi>scrupea saxa,</hi> 
id est, aspera.</p>
<p>6. <hi>Cos</hi> nomen accepit, quod ferrum ad incidendum
acuat; <hi>cotis</hi> enim Graeco sermone <hi>incisio</hi> nominatur.
Ex his aliae aquariae sunt, aliae oleo indigent
in acuendo, sed oleum lenem, aquae aciem acerrimam
<pb n="0563B"/>
reddunt.</p>
<p>7. <hi>Pumex</hi> vocatur, eo quod spumae densitate
concretus fiat, et est aridus, candore parvus, tantamque
naturam refrigerandi habens, ut in vase missus,
musta fervere desinant.</p>
<p>8. <hi>Rudos</hi> artifices appellant, lapides contusos,
et calci admistos, <emph>252</emph> quos in pavimentis faciendis
superfundunt, unde et <hi>rudera</hi> dicuntur.</p>
<p>9. <hi>Gypsum</hi> cognatum calci est, et est Graecum
nomen; plura ejus genera. Omnium autem optimum
lapis specularis. Est enim signis aedificiorum,
et coronis gratissimus.</p>
<p>10. <hi>Calx</hi> viva dicta, quia dum sit tactu frigida,
intus occultum continet ignem. Unde et perfusa aqua
statim latens ignis erumpit. Natura ejus mirum aliquid
<pb n="0563C"/>
facit. Postquam enim arserit, aquis incenditur,
quibus solet ignis exstingui; oleo exstinguitur, quo
<pb n="0564A"/>
solet ignis accendi. Usus ejus structuris fabricae
necessarius. Nam lapis lapidi non potest adhaerere
fortius, nisi calce conjunctus. Calx e lapide
albo, et duro melior structurae, ex molli, utilis
tectoriis.</p>
<p>11. <hi>Arena</hi> ab <hi>ariditate</hi> dicta, non ab <hi>adhaerendo</hi> 
in fabricis, ut volunt quidam. Hujus probatio, si
manu impressa stridat, aut si in vestem candidam
sparsa, nihil sordis relinquat.
<emph>253</emph> </p>
        </div2>

<div2>
          <head>CAPUT IV. <hi>De lapidibus insignioribus.</hi> </head>
<p>1. <hi>Magnes</hi> lapis Indicus ab inventore vocatus.
Fuit autem in India ita primum repertus: clavis
crepidarum, baculique cuspidi haerens, cum armenta
<pb n="0564B"/>
idem <hi>Magnes</hi> pasceret, postea et passim inventus.
Est autem colore ferrugineus, sed probatur cum ferro
adjunctus ejus fecerit raptum. Nam adeo apprehendit
ferrum, ut catenam faciat annulorum. Unde
et eum vulgus ferrum vivum appellat.--2. Liquorem
quoque vitri, ut ferrum, trahere creditur, cujus
tanta vis est ( ut refert beatissimus Augustinus)
quod quidam eumdem <hi>magnetem</hi> lapidem tenuerit
sub vase argenteo, ferrumque super argentum posuerit,
deinde subtermovente manu cum lapide ferrum
cursim desuper movebatur. Unde factum est,
ut in quodam <emph>254</emph> templo simulacrum ex ferro pendere
in aere videretur. Est quippe alius in Aethiopia
magnes, qui ferrum omne abigit, respuitque.</p>
<p> Omnis autem <hi>magnes</hi> tanto melior est, quanto
<pb n="0564C"/>
magis caeruleus.</p>
<p>3. <hi>Gagates</hi> lapis primum inventus est in Cilicia,
<pb n="0565A"/> <hi>Gagatis</hi> 
 fluminis fluore rejectus. Unde et nominatus,
licet in Britannia sit plurimus. Est autem niger,
planus, lenis, et ardens igni admotus. Fictilia ex
eo scripta non delentur, incensus serpentes fugat,
daemoniacos prodit, virginitatem deprehendit: mirum
quia accenditur aqua, oleo restinguitur.</p>
<p>4. <hi>Asbestos</hi> Arcadiae lapis, ferrei coloris, ab igne
nomen sortitus, eo quod accensus semel nunquam
exstinguitur. De quo lapide mechanicum aliquid ars
humana molita est, quod gentiles capti sacrilegio
mirarentur. Denique in templo quodam fuisse Veneris
fanum (dicunt), ibique candelabrum, et in eo
lucernam sub dio sic ardentem, ut eam nulla tempestas,
nullus imber exstingueret.</p>
<p>5. <hi>Pyrites</hi> Persicus lapis, fulvus, aeris simulans
<pb n="0565B"/>
qualitatem, cujus plurimus ignis: siquidem facile
scintillas emittit; hic tenentis manum, <emph>255</emph> si vehementius
prematur, adurit, propter quod ab igne nomen
accepit. Est alius <hi>pyrites</hi> vulgaris, quem vivum
lapidem appellant, qui ferro, vel lapide percussus
scintillas emittit, quae excipiuntur sulphure, vel
aridis fungis, vel foliis, et dicto celerius praebet
ignem. Hunc vulgus <hi>focarem petram</hi> vocat.</p>
<p>6. <hi>Selenites</hi> Latine <hi>lunaris</hi> interpretatur, eo quod
interiorem ejus candorem cum luna crescere, atque
deficere aiunt. Gignitur in Perside.</p>
<p>7. <hi>Dionysias</hi> lapis fuscus, et rubentibus notis
sparsus. Vocatur autem ita, quia si aquae mistus
conteratur, vinum flagrat, et quod in illo ardore
mirum est, ebrietati resistit.</p>
<p>
            <pb n="0565C"/>
          </p>
<p>8. <hi>Thracius</hi> niger, et sonorus, nascitur in flumine,
cujus nomen est Pontus in Equitia.</p>
<p>9. <hi>Phrygius</hi> lapis, ex loco traxit vocabulum.
Nascitur enim in Phrygia, colore pallidus, mediocriter
gravis. Est autem gleba pumicosa. Uritur antea
vino perfusus, flatusque follibus donec rubescat, ac
<pb n="0566A"/>
rursus dulci vino exstinguitur, trinis vicibus, tingendis
tantum vestibus utilis.</p>
<p>10. <hi>Syrius</hi> lapis a <hi>Syria,</hi> ubi reperitur, appellatur;
hic integer fluctuari traditur, comminutus
mergi. <emph>256</emph>
          </p>
<p>11. <hi>Arabicus</hi> similis est ebori sine ulla
macula. Hic defricatus ad cotem, succum dimittit
croco similem.</p>
<p>12. <hi>Judaicus</hi> lapis albus est, atque in schemate
glandis scripturis sub invicem modulatus, quas Graeci <foreign xml:lang="greek">γραμμὰς</foreign>
 appellant.</p>
<p>13. <hi>Samius</hi> a <hi>Samo</hi> insula, ubi reperitur, vocatus
et est gravis, et candidus, poliendo utilis.</p>
<p>14. <hi>Memphitis</hi> vocatus a loco Aegypti, et est
gemmantis naturae. Hic tritus, atque in iis, quae
<pb n="0566B"/>
urenda, et secanda sunt ex aceto illitus, ita obstupescere
facit corpus, ut non sentiat cruciatum.</p>
<p>15. <hi>Sarcophagus</hi> lapis dictus, eo quod corpora
defunctorum condita in eo infra quadraginta dies
absumuntur, <foreign xml:lang="greek">σὰρξ</foreign> enim Graece <hi>caro</hi> dicitur, <foreign xml:lang="greek">φάγειν</foreign> <hi>comedere.</hi> 
 Nascitur autem in Troade, fissilique vena
scinditur. Sunt et ejusdem generis in Oriente saxa,
quae etiam viventibus alligata erodunt corpora. <emph>257</emph>
          </p>
<p>16. <hi>Haematites</hi> appellatus, eo quod cote resolutus,
in colorem veniat sanguinis. Est autem admodum
lividus. Est et ferrugineus. Nascitur in ultima
Aegypto, Babylonia et Hispania.</p>
<p>17. <hi>Androdamas</hi> colore niger, pondere, et duritia
insignis, unde et nomen traxit, praecipuus reperitur
in Africa. Trahere autem in se argentum, vel aes dicitur,
<pb n="0566C"/>
quique attritus, ut Haemathites in colorem redigitur
sanguinis.</p>
<p>18. <hi>Schistos</hi> invenitur in ultima Hispania, croco
similis, cum levi fulgore, facile friabilis.</p>
<p>19. <hi>Amiantos</hi> appellatus a veteribus, eo quod si
ex ipso vestis fuerit contexta contra ignem resistat,
et igni imposita non ardeat, sed splendore accepto
<pb n="0567A"/>
nitescat, et est scissi aluminis similis, veneficiis resistens
omnibus, specialiter magorum.</p>
<p>20. <hi>Ostracites</hi> similis est testae laminosus scissibilis.</p>
<p> <hi>Gallactites</hi> colore cinereus, gustu suavis, sed
ideo sic vocatus, quod quidam de se lacteum attritus
dimittat.</p>
<p>21. <hi>Obsidius</hi> lapis niger, translucidus, et vitri
habens similitudinem. Ponitur in speculis parietum
propter imaginum umbras <emph>258</emph> reddendas. Gemmas
multi ex eo faciunt, nascitur in India, et in Samnio
Italiae.</p>
<p> <hi>Mitridax</hi> lapis Euphratis, sole repercussus coloribus
micat variis.</p>
<p>22. <hi>Aethitae</hi> lapides reperiuntur in nidis aquilarum;
<pb n="0567B"/>
aiunt binos inveniri, marem et foeminam, nec
sine iis parere aquilas. Horum masculus, durus, similis
gallae, subrutilus: femineus vero pusillus, ac mollis.
 Alligati partus celeritatem faciunt, etiam aliquid
vulvae excidunt, nisi cito parturientibus auferantur.</p>
<p>23. <hi>Phengites</hi> Cappadociae lapis, duritia marmoris
candidus, atque translucens, ex quo quondam templum
constructum est a quodam rege foribus aureis,
quibus clausis claritas intus diurna erat.</p>
<p>24. <hi>Chernites</hi> eboris similis, in quo Darium conditum
ferunt, Parioque similis candore, et duritia,
minus tamen ponderosus, qui <hi>porus</hi> vocatur.</p>
<p>25. <hi>Ostracites</hi> vocatus, quod similitudinem testae
habeat usus ejus est pro pumice.</p>
<p>26. <hi>Melitites</hi> lapis dictus, eo quod <hi>melleum,</hi> et
<pb n="0567C"/>
dulcem succum emittat.</p>
<p>27. <hi>Smyris</hi> lapis asper, et indomitus, et omnia
atterens, ex quo gemmae teruntur. <emph>259</emph>
          </p>
<p>28. <hi>Chrysites</hi> colore similis ochrae invenitur
in Aegypto.</p>
<p>29. <hi>Hammites</hi> similis nitro, sed durior, gignitur
in Aegypto et Arabia.</p>
<p>
            <pb n="0568A"/>
          </p>
<p>30. <hi>Thyites</hi> nascitur in Aethiopia velut viridis,
sed lacteus, cum resolvitur remordens vehementer.</p>
<p>31. <hi>Coranus</hi> albus est, duriorque Pario.</p>
<p>32. <hi>Molotius</hi> veluti viridis, et grandis invenitur
in Aegypto.</p>
<p>33. <hi>Tusculanus</hi> a loco Italiae dictus, dissilire igne
traditur.</p>
<p>34. <hi>Sabinus</hi> fuscus, addito oleo, etiam lucere fertur.
 Est et quidam viridis lapis vehementer igni
resistens.</p>
<p>35. <hi>Siphinius</hi> mollis, et candidus, excalefactus oleo
nigrescit, atque durescit.</p>
<p>36. Lapides, quoque medicinalium mortariorum
et pigmentorum <emph>260</emph> usibus apti. <hi>Ephesius</hi> praecipuus,
et inde <hi>Chalazius.</hi> </p>
<p>
            <pb n="0568B"/> <hi>Thebaicus</hi> quoque, et basanites lapides nihil ex
sese remittentes.</p>
<p>37. <hi>Specularis</hi> lapis vocatus est, quod vitri more
transluceat, repertus primum in Hispania citeriore,
et circa Segobricam urbem. Invenitur enim sub
terra, et effossus exciditur, atque finditur in quamlibet
tenues crustas.</p>
</div2>

<div2>
          <head>CAPUT V. <hi>De marmoribus.</hi> </head>
<p>1. Post lapidum genera veniamus ad marmora.
Nam inter lapides et marmora differentia est. Nam
marmora dicuntur eximii lapides, qui maculis et coloribus
commendantur. Marmor sermo Graecus est a
viriditate vocatus, et quamvis postea, et alii colores
inveniantur: nomen tamen pristinum a viriditate retinuerunt.</p>
<p>
            <pb n="0568C"/>
          </p>
<p>2. Marmorum colores, et genera innumerabilia
sunt. Non tamen omnia e rupibus exciduntur, sed
multa sub terra sparsa sunt, et pretiosissimi generis:
sicut Lacedaemonium viride, cunctis hilarius, repertum
prius apud Lacedaemones, unde et vocabulum
traxit.</p>
<p>
            <pb n="0569A"/>
          </p>
<p>3. <hi>Ophites</hi> serpentium maculis simile est, unde et
vocabulum sumpsit; duo ejus genera, molle candidum,
nigrum durum.</p>
<p>4. <hi>Augustaeum,</hi> et <hi>Tiberium</hi> in Aegypto <hi>Augusti,</hi> et <hi>Tiberii</hi> 
 primum principatu reperta sunt. Differentia
eorum est ab ophite, cum illud, ut praediximus, serpentium
maculis sit simile. Haec maculas diverso modo
colligunt; nam <hi>Augustaeum</hi> undatim est crispum in
vertices, <hi>Tiberium</hi> sparsa, non convoluta canitie. <emph>261</emph>
          </p>
<p>5. <hi>Porphyrites</hi> ex Aegypto est, rubens
candidis intervenientibus punctis. Nominis ejus causa,
quod rubeat, ut purpura.</p>
<p>6. <hi>Basaltes</hi> ferrei coloris, sive duritiae. Unde et
nomen ei datum est, inventus in Aegypto et Aethiopia.</p>
<p>7. <hi>Alabastrites</hi> lapis candidus, interstinctus variis
<pb n="0569B"/>
coloribus, ex quo evangelici illius unguenti vasculum
fuit. Cavant enim hunc ad vasa unguentaria, quoniam
optime servare incorrupta dicitur. Nascitur
circa Thebas Aegyptias et Damascum Syriae caeteris
candidior, probatissimus vero in India.</p>
<p>8. <hi>Parius</hi> candoris eximii, <hi>Lychnites</hi> cognomento:
hic apud Paron insulam nascitur, unde et <hi>Parius</hi> 
nuncupatus. <hi>Lygdinus</hi> magnitudine quae lances craterasque
non excedat, unguentis et ipse aptus.</p>
<p>9. <hi>Coraliticus</hi> in Asia repertus, mensura non ultra
cubitos binos, candore proximo ebori quadam
similitudine. E diverso niger <hi>Alabandicus</hi> terrae suae
nomine nuncupatus, purpurae aspectu similis. Iste in
Oriente igni liquatur, atque ad usum vitri funditur.</p>
<p>10. <hi>Thebaicus</hi> interstinctus aureis guttis invenitur
<pb n="0569C"/>
in parte Africae <emph>262</emph> Aegypto ascripta, coticulis ad
terenda collyria quadam utilitate naturali conveniens.</p>
<p>11. <hi>Syenites</hi> circa <hi>Syenem,</hi> vel Thebas nascitur;
trabes ex eo fecere reges.</p>
<p>12. Marmora autem, quae in officinis sunt, rupibus
gignuntur, ex quibus <hi>Thasius</hi> diversis coloris
maculis distinctus est, cujus primum usum insulae
Cyclades dederunt.</p>
<p>13. <hi>Lesbius</hi> lividior est paulo hoc, sed et ipse
diversi coloris maculas habens.</p>
<p>14. <hi>Corinthaeus,</hi> Ammoniacae guttae similis cum varietate
<pb n="0570A"/>
diversorum colorum, Corintho primum repertus:
ex eo columnae ingentes, liminaque fiunt,
ac trabes.</p>
<p>15. <hi>Carystium</hi> viride, optimum nomen ab aspectu
habens, eo quod gratum sit iis qui gemmas sculpunt;
ejus enim viriditas reficit oculos.</p>
<p>16. <hi>Numidicum</hi> marmor Numidia mittit, ad cotem
succum dimittit, <emph>263</emph> croco similem, unde et
nomen accepit, non crustis, sed in massam et
liminum usum aptum.</p>
<p>17. <hi>Lucullaeum</hi> marmor nascitur in Chio insula,
cui Lucullus consul nomen dedit, qui delectatus illo
primum Romam invexit, solumque pene hoc marmor
ab amatore nomen accepit.</p>
<p>18. Est et <hi>Lunensis . . . .</hi> </p>
<p>
            <pb n="0570B"/> <hi>Tephria</hi> appellatur a colore cineris, cujus lapidis
alligatio contra serpentes laudatur.</p>
<p>19. <hi>Ebur</hi> a <hi>barro,</hi> id est, elephante dictum.
Horatius:
<l>Quid tibi vis, mulier, nigris dignissima barris?</l>
          </p>
</div2>

<div2>
          <head>CAPUT VI. <hi>De gemmis.</hi> </head>
<p>1. Post marmorum genera gemmae sequuntur,
quae multum auro decorem tribuunt venustate colorum.
 Primordia earum a rupe Caucasi. Fabulae
ferunt Prometheum primum fragmentum saxi ejus
inclusisse ferro, ac digito circumdedisse iisque coepisse
annulum atque gemmas.</p>
<p>2. Genera gemmarum innumerabilia esse traduntur,
e quibus <emph>264</emph> nos ea tantum quae principalia
<pb n="0570C"/>
sunt, sive notissima, annotabimus.</p>
<p>3. <hi>Gemmae</hi> vocatae, quod instar <hi>gumi</hi> transluceant.</p>
<p>4. Pretiosi lapides ideo dicti sunt, quia chare valent,
sive ut a vilibus discerni possint, seu quod rari
sint. Omne enim quod rarum est, magnum et pretiosum
vocatur, sicut et in Samuelis volumine legitur: <hi>E
sermo Domini pretiosus erat in Israel, hoc est, rarus.</hi> </p>
</div2>

<div2>
          <head>CAPUT VII. <hi>De viridioribus gemmis.</hi> </head>
<p>1. Omnium gemmarum virentium <hi>Smaragdus</hi> 
principatum habet, cui veteres tertiam post margaritas
<pb n="0571A"/>
et uniones tribuunt dignitatem. Smaragdus a
nimia viridate vocatur. Omne enim satis viride
amarum dicitur. Nullis enim gemmis, vel herbis
major quam huic austeritas est. Nam herbas virentes
frondesque exsuperat, inficiens circa se viriditate
repercussum aerem. Scalpentibus quoque gemmas
nulla gratior oculorum refectio est. Cujus corpus si
extentum <emph>265</emph> fuerit, sicut speculum, ita imagines
reddit. Quippe Nero Caesar gladiatorum pugnas in
smaragdo spectabat. Genera ejus duodecim, sed
nobiliores <hi>Scythici,</hi> qui in Scythica gente reperiuntur.
Secundum locum tenent <hi>Bactriani.</hi> Colliguntur
enim in commissuris saxorum flante Aquilone, tunc
enim tellure deoperta intermicant, quia iis ventis arenae
maxime moventur. Tertium <hi>Aegyptii</hi> habent. Reliqui
<pb n="0571B"/>
in metallis aerariis inveniuntur, sed vitiosi. Nam aut
aere, aut plumbo, aut capillamentis, vel salis similes
notas habent.</p>
<p>2. Smaragdi autem mero et viridi proficiunt oleo,
 quamvis natura imbuantur.</p>
<p>3. <hi>Chalchosmaragdus</hi> dicta, quod viridis sit, et
turbida aeris venis. Haec in Aegypto, vel Cypro insula
nascitur.</p>
<p>4. <hi>Prasius</hi> pro viridanti colore dictus, sed vilis.
Cujus alterum genus sanguineis punctis obhorret.
Tertium distinctum virgulis tribus candidis.</p>
<p>5. <hi>Berillus</hi> in India gignitur, gentis suae lingua
nomen habens, viriditate similis smaragdo, sed cum
pallore. Politur autem ab Indis in sexangulas formas,
ut hebetudo coloris repercussu angulorum excitetur.
Aliter politus non habet fulgorem. Genera
<pb n="0571C"/>
ejus novem.</p>
<p>6. <hi>Chrysoberyllus</hi> dictus, eo quod pallida ejus viriditas
in aureum colorem resplendeat, et hunc India
mittit.</p>
<p>7. <hi>Chrysoprasius</hi> Indicus est, colore porri succum
referens, aureis <emph>266</emph> intervenientibus guttis,
unde et nomen accepit, quem quidam beryllorum
generi dicaverunt.</p>
<p>8. <hi>Iaspis</hi> de Graeco in Latinum viridis gemma interpretatur.
<pb n="0572A"/>
 <hi>Ias</hi> quippe viride, <hi>pina</hi> gemma dicitur.
Est autem smaragdo subsimilis, sed crassi coloris.
Species ejus XVII.</p>
<p> Volunt autem quidam Iaspidem gemmam, et
gratiae, et tutelae esse gestantibus, quod credere non
fidei, sed superstitionis est.</p>
<p>9. <hi>Topazion</hi> ex virenti genere est, omnique colore
resplendens, inventa primum in Arabiae insula,
in qua Troglodytae praedones fame, et tempestate
fessi, cum herbarum radices effoderent, eruerunt.
Quae insula post ea quaesita, nebulis cooperta, tandem
a navigantibus inventa est. Sed ob hoc locus, et
gemma nomen ex causa accepit. Nam <foreign xml:lang="greek">τοπάξειν</foreign> Troglodytarum
lingua significationem habet quaerendi.
Est autem amplissima gemmarum, eadem sola nobilium
<pb n="0572B"/>
limam sentit. Genera ejus duo.</p>
<p>10. <hi>Callaica</hi> colore viridis, sed pallens, et nimis
crassa, nihil jucundius <emph>267</emph> aurum decet,
unde et appellata. Nascitur in India, vel Germania,
in rupibus gelidis, oculi modo extuberans.</p>
<p>11. <hi>Molochites</hi> spissius virens, et crassius
quam smaragdus, a colore malvae nomen accepit, in
reddendis laudata signis. Nascitur in Arabia.</p>
<p>12. <hi>Heliotropium</hi> viridi colore et nubilo, stellis
puniceis supersparsa cum sanguineis venis. Causa
nominis de effectu lapidis est. Nam dejecta in labris
aeneis radios solis mutat sanguineo repercussu.
Extra aquam autem speculi modo solem accipit, deprehenditque
defectus ejus, subeuntem lunam ostendens.
Magorum impudentiae manifestissimum in hoc
quoque exemplum est, quod admista herba Heliotropio
<pb n="0572C"/>
quibusdam additis precationibus, gerentem
conspici negent. Gignitur in Cypro et Africa, sed
melior in Aethiopia.</p>
<p>13. <hi>Sagda</hi> gemma prasini coloris apud Chaldaeos.
Cujus tanta vis est, ut permeantes naves e
profundo petat, et carinis ita tenaciter adhaereat,
ut nisi abrasa parte ligni, vix separetur.</p>
<p>14. <hi>Myrrhites</hi> dicta est, quod in eo myrrhae color
est. Compressus autem usque ad calorem, nardi
<pb n="0573A"/>
spirat suavitatem. Aromatites reperitur in Arabia,
vel Aegypto myrrhae coloris, et odoris, unde et nomen
habet. <emph>268</emph>
          </p>
<p>15. <hi>Melichloros,</hi> bicolor ex una parte viridis,
ex altera melli similis.</p>
<p>16. <hi>Choaspites</hi> a flumine Persarum dicta est ex
viridi fulgoris aurei.</p>
</div2>

<div2>
          <head>CAPUT VIII. <hi>De rubris gemmis.</hi> </head>
<p>1. <hi>Corallium</hi> gignitur in mari, forma ramosum,
colore viride, et maxime rubens; venae ejus candidae
sub aqua et molles, detractae confestim durantur
et rubescunt, tactuque protinus lapidescunt. Itaque
occupari, evellique retibus solet, aut acri ferramento
praecidi, qua de causa corallium vocitatur.
<pb n="0573B"/>
Quantum autem apud nos margaritum Indicum pretiosum
est, tantum apud Indos corallium. Hunc
magi fulminibus resistere affirmant, si creditur.</p>
<p>2. <hi>Sardius</hi> dicta, eo quod primum reperta sit a
Sardibus; haec rubrum habet colorem marmoribus
praestans, sed inter gemmas vilissima. Genera ejus
quinque.</p>
<p>3. <hi>Onyx</hi> appellata, quod habet in se permistum
candorem in similitudinem unguis humani. Graeci
enim unguem <foreign xml:lang="greek">ὄνυχα</foreign> dicunt. Hanc India, vel Arabia
gignit; distant autem invicem: nam Indica igniculos
habet albis cingentibus zonis; Arabica autem nigra
est cum candidis zonis: genera ejus quinque. <emph>269</emph>
          </p>
<p>4. <hi>Sardonyx</hi> ex duorum nominum societate vocata
est. Est enim ex <hi>onychis</hi> candore, et <hi>Sardo.</hi> Constat
<pb n="0573C"/>
autem tribus coloribus, subterius nigro, medio
candida, superius mineo. Haec sola in signando nihil
cerae evellit. Reperitur autem apud Indos et Arabes,
detecta torrentibus. Genera ejus quinque.</p>
<p>5. <hi>Haematites</hi> rubore sanguineus, ac propterea <hi>haematites</hi> 
 vocatur, <foreign xml:lang="greek">αἴμα</foreign> quippe sanguis est. Gignitur
in Aethiopia quidem principalis, sed et in Arabia, et
in Africa invenitur. De qua promittunt magi quiddam
ad coarguendas barbarorum insidias.</p>
<p>6. <hi>Succinus,</hi> quem appellant Graeci <hi>electrum,</hi> 
fulvi cereique coloris, fertur arboris succus esse, et
ob id <hi>succinum</hi> appellari. <hi>Electrum</hi> autem vocari fabulosa
argumentatio dedit. Namque Phaetonte fulminis
ictu interempto, sorores ejus luctu mutatas in
arbores populos, lacrymis <hi>electrum</hi> omnibus annis
<pb n="0573D"/>
fundere juxta Eridanum amnem, et <hi>electrum</hi> appellatum,
<pb n="0574A"/>
 quoniam sol vocitatus sit <hi>elector,</hi> ut
plurimi poetae dixerunt. Constat autem eum non
esse succum populi, sed pineae arboris. Nam accensus
tedae nidore fragrat.--7. Nascitur autem in insulis
Oceani Septentrionalis, sicut gummi, densaturque ut
crystallum rigore, vel tepore. Ex ea fiunt decoris
gratia agrestium feminarum monilia, vocari autem a
quibusdam <hi>harpaga,</hi> eo quod attritu digitorum, accepta
caloris anima, folia, paleasque, et vestium
fimbrias rapiat, sicut magnes ferrum. Quocunque
autem modo libeat, tinguitur. Nam anchusae radice
conchylioque inficitur. <emph>270</emph>
          </p>
<p>8. <hi>Lyncurius</hi> vocatus, quod fiat ex urina <hi>lyncis</hi> 
 bestiae tempore indurata. Est autem, sicut et
succinum, fulva, attrahens spiritu folia propinquantia.
</p>
        </div2>

<div2>
          <head>CAPUT IX. <hi>De purpureis.</hi> </head>

<pb n="0574B"/>
<p>1. Inter purpureas gemmas principatum <hi>Amethystus</hi> 
Indicus tenet. Amethystus purpureus est permisto
violaceo colore, et quasi rosae nitore, leniter
quasdam flammulas fundens. Alterum ejus genus descendit
ad Hyacinthos. Causam nominis ejus afferunt,
quia sit quidam in purpura illius non ex toto igneum,
sed vini colorem habens. Est autem scalpturis facilis,
genera ejus quinque.</p>
<p>2. <hi>Saphirus</hi> caeruleus est cum purpura, habens
pulveres aureos sparsos, apud Medos optimus, nusquam
tamen perlucidus.</p>
<p>3. <hi>Hyacinthus</hi> ex nominis sui flore vocatur. Hic in
<pb n="0574C"/>
Aethiopia invenitur, caeruleum colorem habens. Optimus
qui nec rarus est, nec densitate obtusus, sed
ex utroque temperamento luce purpuraque refulgens.
Hic autem non rutilat aequaliter, sereno enim perspicuus
est atque gratus, nubilo coram oculis evanescit
atque marcescit, in os missus frigidus est, in scalpturis
durissimus, nec tamen invictus: nam adamante
scribitur, et signatur.</p>
<p>4. <hi>Hyacinthizon</hi> Indicus est Hyacinthum prope referens.
 Quidam autem eorum crystallis similes, capillamentis
intercurrentibus obscurantur, ex quo
etiam vitio nomen illorum est. <emph>271</emph>
          </p>
<p>5. <hi>Amethystizon</hi> appellatur, quia ejus extremus
igniculus in Amethysti violam exit.</p>
<p>6. <hi>Chelidonia</hi> ex hirundinum colore vocata, et
<pb n="0574D"/>
duorum est generum, quarum una ex altera parte purpurea
<pb n="0575A"/>
pura, et altera purpurea nigris intervenientibus
maculis.</p>
<p>7. <hi>Cyanea</hi> Scythiae gemma, caeruleo coruscans
nitore, pura interdum, et punctulis intermicantibus
auratis pulvisculis varians.</p>
<p>8. <hi>Rhodites</hi> rosea est, et ex eo nomen accepit.</p>
</div2>

<div2>
          <head>CAPUT X. <hi>De candidis.</hi> </head>
<p>1. <hi>Margarita,</hi> prima candidarum gemmarum,
quam inde margaritam aiunt vocatam, quod in
conchulis maris hoc genus lapidum inveniatur.
Inest enim in carne cochleae calculus natus, sicut in
cerebro piscis lapillus. Gignitur autem de coelesti
rore, quem certo anni tempore cochleae hauriunt.
Ex quibus margaritis quaedam uniones vocantur:
<pb n="0575B"/>
aptum nomen habentes, quod tantum unus, nunquam
duo, vel plures simul reperiantur. Meliores autem
candidae margaritae quam quae flavescunt. Illas enim
aut juventus aut matutini roris conceptio reddit candidas,
has senectus, vel vespertinus aer gignit obscuras.</p>
<p>2. <hi>Paederos,</hi> secunda post margaritam candidarum
gemmarum, de qua quaeritur in quo colore numerari
debeat, toties jactati per alienas pulchritudines nominis,
adeo ut decoris praerogativa vocabulo facta sit.</p>
<p>3. <hi>Asterites</hi> candida est, inclusam lucem continens,
veluti stellam <emph>272</emph> intus ambulantem, redditque
solis candicantis radios, unde et nomen invenit.</p>
<p>4. <hi>Galactites</hi> lactea est, quae attrita reddit succum
album ad lactis saporem, feminis nutrientibus illigata
fecundat ubera. Infantium quoque collo suspensa
<pb n="0575C"/>
salivam facere fertur, in ore autem liquescere, et
memoriam adimere. Mittunt eam Nilus, et Achelous
amnes. Sunt qui smaragdum albis venis circumligatum
galactiten vocant.</p>
<p>5. <hi>Chalazias</hi> grandinis et candorem praefert et figuram,
duritie quoque invicta, ut adamas; etiam in
igne positae manet suum frigus.</p>
<p>6. <hi>Solis</hi> gemma candida est, traxitque nomen, quod
ad speciem solis in orbem fulgentes spargit radios.</p>
<p>7. <hi>Selenites</hi> translucet candido melleoque fulgore,
continens lunae imaginem, quam juxta cursum astri
ipsius perhibent in dies singulos minui, atque augeri.
 Nascitur in Perside.</p>
<p>8. <hi>Cynaedia</hi> invenitur in cerebro piscis ejusdem nominis,
candida et oblonga. Praesagire iis ferunt magi
<pb n="0575D"/>
signa tranquillitatis vel tempestatis.</p>
<p>
            <pb n="0576A"/>
          </p>
<p>9. <hi>Belioculus</hi> albicans pupillam cingit nigram medio
aureo fulgore lucentem. Haec propter speciem
Assyriorum regi <hi>Belo</hi> dicata, unde et appellata. <emph>273</emph>
          </p>
<p>10. <hi>Epimelas</hi> dicitur, cum in candida gemma
superne nigricat color, unde et nomen habet.</p>
<p>11. <hi>Exhebenus</hi> speciosa et candida, qua aurifices
aurum poliunt.</p>
</div2>

<div2>
          <head>CAPUT XI. <hi>De nigris.</hi> </head>
<p>1. <hi>Achates</hi> reperta primum in Sicilia juxta flumen
ejusdem nominis, postea plurimis in terris.
Est autem nigra, habens in medio circulos nigros,
et albos junctos, et variatos, similis haematiti. Magi
suffitu earum, si creditur, tempestates avertunt, flumina
sistunt.</p>
<p>
            <pb n="0576B"/>
          </p>
<p>2. <hi>Apsyctos</hi> nigra, et ponderosa, distincta venis rubentibus.
Haec excalefacta igni septem diebus calorem
tenet.</p>
<p>3. <hi>Aegyptilla</hi> nigra est radice, caerulea facie, ex
Aegypto, ubi invenitur vocata. <emph>274</emph>
          </p>
<p>4. <hi>Medea</hi> nigra est, a <hi>Medea</hi> illa fabulosa inventa.
 Habet venas aerii coloris, sudorem reddit
croci, saporem vini.</p>
<p>5. <hi>Veientana</hi> Italica gemma est a <hi>Veiis</hi> reperta, nigra
facie, albis intermicantibus notis.</p>
<p> <hi>Baroptis</hi> nigra est cum sanguineis et albis notis.</p>
<p>6. <hi>Mesomelas</hi> nigra, vena quemlibet colorem secante
per medium.</p>
<p> <hi>Veneris crinis,</hi> nigerrimi nitoris, continens in se
speciem rufi crinis.</p>
<p>
            <pb n="0576C"/>
          </p>
<p>7. <hi>Trichrus</hi> ex Africa nigra est, sed tres succos
reddit, a radice nigrum, medio sanguineum, e
summo ochrae.</p>
<p>8. <hi>Dionysias</hi> nigra mistis rubentibus notis, ex
aqua trita vinum flagrat, et odore suo ebrietati resistere
putatur.</p>
<p> <hi>Pyrites</hi> nigra quidem, sed attritu digitos adurit.
</p>
        </div2>

<div2>
          <head>CAPUT XII. <hi>De variis.</hi> </head>
<p>1. <hi>Panchrus</hi> varius ex omnibus pene coloribus
constans, unde et nominatur.</p>
<p> <hi>Orca</hi> barbari nominis ex fulvo et nigro, viridique
<pb n="0576D"/>
et candido est.</p>
<p>
            <pb n="0577A"/>
          </p>
<p>2. <hi>Mitrydax,</hi> sole percussa, coloribus micat variis.
Gignitur in Perside.</p>
<p> <emph>275</emph> <hi>Droselytus</hi> varius, nominis causa, quia si ad
ignem applicetur, velut sudorem mittit.</p>
<p>3. <hi>Opalus</hi> distinctus diversarum colore gemmarum.
Est enim in eo carbunculi tenuior ignis, amethysti fulgens
purpura, smaragdi nitens viriditas, et cuncta
pariter sub quadam varietate lucentia. Nomen habet
ex patria. Solam enim eum parturit India.</p>
<p>4. <hi>Ponticae</hi> a <hi>Ponto</hi> dicuntur, genere diverso
nunc auratis guttis micantes, aliae habentes stellas,
aliae longis colorum ductibus lineatae.</p>
<p>5. <hi>Hexecontalithus</hi> in parva magnitudine multicolor,
unde et hoc nomen sibi adoptavit. Tam diversis
enim notis sparsus est, ut sexaginta gemmarum
colores in parvo ejus orbiculo deprehendantur. Nascitur
<pb n="0577B"/>
autem in Libya apud Troglodytas.</p>
<p>6. <hi>Murrina</hi> apud Parthos gignitur, sed praecipua
in Germania, humorem sub terra putant calore
densatum unde et nomen sumpsit. Varietas ejus in
purpuram candoremque et ignem cum quodam colorum
repercussu, qualis in coelesti arcu spectantur.
Cujus contraria causa crystallum facit gelu vehementiore
concreto.
<emph>276</emph> </p>
        </div2>

<div2>
          <head>CAPUT XIII. <hi>De crystallis.</hi> </head>
<p>1. <hi>Crystallus</hi> resplendens, et aquosus colore traditur,
 quod nix sit glacie durata per annos. Unde
et nomen ei Graeci dederunt. Gignitur autem in Asia
et Cypro, maxime in septentrionum Alpibus, ubi
nec aestate sol ferventissimus invenitur. Ideo ipsa
<pb n="0577C"/>
nudatur, et annosa duritia reddit hanc speciem
quae crystallus dicitur. Hic oppositus radiis solis
adeo rapit flammam, ut aridis fungis, vel foliis ignem
praebeat. Usus ejus etiam ad pocula destinatur.
Nihil autem aliud quam frigidum pati potest.</p>
<p>2. <hi>Adamas</hi> Indicus lapis parvus, et indecorus, ferrugineum
habens colorem, et splendorem crystalli.
Nunquam autem ultra magnitudinem nuclei avellani
repertus. Hic nulli cedit materiae, ne ferro quidem,
nec igni, nec unquam incalescit, unde et nomen
interpretatione Graeca indomita vis accepit. Sed dum
sit invictus ferri, ignisque contemptor, hircino rumpitur
sanguine recenti et calido maceratus, sicque multis
ictibus ferri perfringitur. Cujus fragmentis scalptores
pro gemmis insigniendis perforandisque utuntur.</p>
<p>
            <pb n="0578A"/>
          </p>
<p>3. Hic autem dissidet cum magnete lapide in
tantum, ut juxta positus ferrum non patiatur abstrahi,
magneti autem si admotus, magnes <emph>277</emph> 
comprehenderit, rapiat atque auferat. Fertur quoque
in electri similitudine venena deprehendere, metus
vanos expellere, maleficis resistere artibus. Genera
ejus sex.</p>
<p>4. <hi>Chalazias</hi> grandinum, et candorem, et figuram
adamantinae duritiae. Etiam in igne positae manet
suum frigus.</p>
<p>5. <hi>Cerauniorum</hi> duo genera sunt: Unum quod Germania
mittit crystalli similem, splendet tamen caeruleo;
et si sub divo positus fuerit, fulgorem rapit siderum.
 <hi>Ceraunium</hi> alterum Hispania in Lusitanis
littoribus gignit, cui color e pyropo rubenti, et qualitas
ut ignis. Haec adversus vim fulgurum opitulari
<pb n="0578B"/>
fertur, si credimus. Dicta autem Ceraunia, quoniam
alibi non inveniuntur quam in loco fulminis ictui
proximo. Graece enim <hi>fulmen</hi> <foreign xml:lang="greek">κέραυνος</foreign> dicitur.</p>
<p>6. <hi>Iris</hi> apud Arabiam in mari Rubro nascitur
coloris crystallini, sexangulata, dicta ex argumento <hi>Iris.</hi> 
 Nam sub tecto percussa sole species et colores
arcus coelestis in proximos parietes emittit.</p>
<p>7. <hi>Astrios</hi> ex India est, crystallo propinqua, in cujus
centro stella lucet fulgore lunae plenae, sumpsit autem
nomen quod, <hi>astris</hi> opposita, fulgorem rapit ac regerit.</p>
<p>8. <hi>Alectria,</hi> quasi <hi>alectoria.</hi> In ventriculis enim
gallinaceis invenitur, crystallina specie, magnitudine
fabae. Hac in certaminibus invictos fieri magi volunt,
si credimus.</p>
<p>9. <emph>278</emph> <hi>Enhydros</hi> ab aqua vocata. Exsudat
<pb n="0578C"/>
enim aquam, ita ut clausam in ea putes fontaneam
scaturiginem.</p>
</div2>

<div2>
          <head>CAPUT XIV. <hi>De ignitis.</hi> </head>
<p>1. Omnium ardentium gemmarum principatum <hi>carbunculus</hi> 
 habet. <hi>Carbunculus</hi> autem dictus, quod
sit ignitus, ut <hi>carbo,</hi> cujus fulgor nec nocte vincitur.
Lucet enim in tenebris, adeo ut flammas ad
oculos vibret. Genera ejus XII; sed praestantiores,
qui videntur fulgere, et velut ignem effundere. Carbunculus
autem Graece <foreign xml:lang="greek">ἄνθραξ</foreign> dicitur. Gignitur in
Libya apud Troglodytas.</p>
<p>2. <hi>Anthracites</hi> vocatus, quod sit et ipse coloris
ignei, ut carbunculus; sed candida vena praecinctus,
cujus proprium est, quod, jactatus in ignem, velut
<pb n="0579A"/>
intermortuus exstinguitur, at contra aquis perfusus
exardescit.</p>
<p>5. <hi>Sandasirus</hi> nascitur in India loco ejusdem nominis.
Species ejus, quod veluti in translucido igne
intus fulgent aureae guttae. Constat autem inter omnes
 quantum numero stillarum accedit, tantum et
pretio accedere.</p>
<p>4. <hi>Lychnites</hi> ex eodem genere ardentium est,
appellata a lucernarum flagrantia. Gignitur in multis
locis, sed probatissima apud Indos. Quidam eam remissiorem
carbunculum esse dixerunt. Hujus duplex
facies: una quae purpura radiat; altera quae cocci
rubore. <emph>279</emph> A sole excalefacta, aut digitorum attritu
paleas et chartarum fila ad se rapere dicitur. Scalpturis
resistit, ac si quando scalpta fuerit, dum signa
<pb n="0579B"/>
imprimit, quasi quodam animali morsu partem cerae
retentat. Genera ejus quatuor.</p>
<p>5. <hi>Carchedonia</hi> hoc quod et Lychnites facere dicitur,
quanquam multo vilior praedictis. Nascitur apud
Nasamonas imbre, ut ferunt, divino. Invenitur ad
repercussum lunae plenae. Omnia autem genera scalpturae
resistunt.</p>
<p>6. <hi>Alabandina</hi> dicta ab <hi>Alabanda</hi> Asiae regione,
cujus color ad carchedoniam vadit, sed rarus.</p>
<p>7. <hi>Dracontites</hi> ex cerebro draconis eruitur, quae
nisi viventi abscisa fuerit, non ingemmescit; unde
et eam magi dormientibus draconibus amputant.
Audaces enim viri explorant draconum specus, et
spargunt ibi gramina medicata ad incitandum draconum
soporem, atque ita somno sopitis capita desecant,
<pb n="0579C"/>
et gemmas detrahunt. Sunt autem candore
translucido. Usu earum Orientis reges praecipue gloriantur.</p>
<p>8. <hi>Chrysoprasus</hi> Aethiopicus est, quem lapidem
lux celat, prodit obscuritas. Nocte enim igneus est,
die aureus.</p>
<p>9. <hi>Phlogites</hi> ex Persida est, ostentans intra se
quasi flammas aestuantes, quae non exeant. <emph>280</emph>
          </p>
<p>10. <hi>Syrtites</hi> vocata, quoniam in littore <hi>Syrtium</hi> 
 inventa primum est in parte Lucaniae. Color
ejuscroceus, intus stellas continens elanguidas,
sub nubilo renitentes.</p>
<p>11. <hi>Hormesion</hi> inter gratissimas aspicitur, et igneo
colore radians auro portante secum in extremitatibus
candidam lucem.</p>
</div2>

<div2>
          <head>CAPUT XV. <hi>De aureis.</hi> </head>

<pb n="0580A"/>
<p>1. Sunt quaedam gemmarum genera ex specie metallorum,
vel lapidum cognominata.</p>
<p>2. <hi>Chrysopis</hi> aurum tantum videtur esse.</p>
<p> <hi>Chrysotythus</hi> auro similis est cum marini coloris
similitudine, hunc Aethiopia gignit.</p>
<p>3. <hi>Chryselectrus</hi> similis auro, sed in colorem electri
vergens, matutino tantum aspectu jucundus, rapacissimus
ignium, et si juxta fuerit celerrime ardescens.</p>
<p>4. <hi>Chrysolampis</hi> ex auro et igne vocata. Aurea
est enim die, et noctu ignea: hanc Aethiopia gignit.</p>
<p>5. <hi>Ammochrysus</hi> arenis auro intermistis, nunc
bractearum, nunc pulveris habet quadrulas. Gignitur
<pb n="0580B"/>
in Perside.</p>
<p>6. <hi>Leucochrysus</hi> colore aureo, interveniente candida
vena.</p>
<p> <emph>281</emph> <hi>Melichrysus</hi> dicta, quod veluti per aurum
sincerum mel, sic haec gemma transluceat.</p>
<p>7. <hi>Chrysocolla</hi> gignitur in India, ubi formicae eruunt
aurum. Est autem auro similis, et habet naturam
magnetis, nisi quod augere aurum traditur, unde et
nuncupatur.</p>
<p> <hi>Argyrites</hi> similis argento, habens stigmata
aurea.</p>
<p>8. <hi>Androdamas</hi> argenti nitorem habet, et pene
adamas, quadrata semper tesseris. Magi putant
nomen impositum ab eo quod animorum impetus vel
iracundias domare et refrenare dicatur, si credimus.
<pb n="0580C"/>
Gignitur in mari Rubro.</p>
<p>9. <hi>Chalcites</hi> aerei coloris est.</p>
<p> <hi>Chalcophonos</hi> nigra est, sed lapidi illisa aeris tinnitum
reddit.</p>
<p>10. <hi>Balanitae</hi> duo sunt genera: subvirides et Corinthii
aeris similitudine, mediam secante flammea
vena.</p>
<p>11. <hi>Sideritis</hi> a contemplatione ferri nihil dissonat;
verum maleficus, quoquo inferatur, discordias
excitat.</p>
<p>12. <hi>Idaeus dactylus,</hi> ex insula Creta, est ferrei coloris;
causa nominis ejus, quia pollicem humanum
exprimit.</p>
<p>13. <hi>Aethiopicus</hi> ferrei coloris est, qui dum teritur,
nigrum succum emittit.</p>
<p>
            <pb n="0581A"/>
          </p>
<p>14. <hi>Zmilaces</hi> in Euphratis alveo legitur Proconesio
marmori similis, medio <emph>282</emph> colore glauco,
veluti oculi pupilla internitens.</p>
<p> <hi>Arabica</hi> ex patria dicta, aspectu eburnea est.</p>
<p>15. <hi>Hephaestistes</hi> speculi naturam habet, in reddendis
imaginibus, quanquam rutilet: experimentum
ejus, si ferventi aquae addita statim refrigeret, aut si
soli opposita aridam materiam accendat. Nascitur in
Coryco.</p>
<p>16. <hi>Ostracites</hi> lapidosus, colore testaceo, durior.
Altera achati similis, nisi quod achates politura pinguescit.
Duriori tanta inest vis, ut aliae gemmae scalpantur
fragmentis ejus.</p>
<p>17. <hi>Clossopetra</hi> similis est linguae humanae, unde
et nomen sumpsit. Fertur autem, deficiente luna, e
<pb n="0581B"/>
coelo cadere, cui non modicam magi tribuunt
potestatem. Nam ex eo lunares motus excitari
putant.</p>
<p>18. Sunt et quaedam gemmarum genera cognominata
ab animalibus.</p>
<p> <hi>Echites</hi> vipereas maculas exprimit.</p>
<p> <hi>Carcinias</hi> marini cancri coloris est.</p>
<p>19. <hi>Scorpitis</hi> scorpionem et colore et effigie refert.</p>
<p> <hi>Myrmicites</hi> formicae reptantis effigiem imitatur.</p>
<p> <hi>Taos</hi> pavoni est similis.</p>
<p> <hi>Hieracites</hi> accipitris coloris.</p>
<p> <hi>Aetites</hi> aquilae.</p>
<p> <hi>Aegopthalmos</hi> caprino oculo similis.</p>
<p>20. <hi>Lycopthalmus</hi> quatuor colorum, ex rutilo
<pb n="0581C"/>
sanguinea, in medio nigrum candido cingit, ut luporum
oculus.</p>
<p> <hi>Meconites</hi> papaver exprimit.</p>
<p>21. Sunt et quaedam gemmae quibus gentiles in
superstitionibus quibusdam utuntur.</p>
<p>22. <hi>Liparia</hi> suffita omnes bestias evocari tradunt.</p>
<p> <emph>283</emph> <hi>Ananchitide</hi> in hydromantia daemonum imagines
evocari dicunt.</p>
<p> <hi>Synocitide</hi> umbras inferorum evocatas teneri aiunt.</p>
<p>23. <hi>Chelonites</hi> oculus est Indicae testudinis, varius,
et purpureus. Per hunc magi impositum linguae
futura praenuntiari fingunt.</p>
<p>24. <hi>Brontia</hi> a capite testudinum cum tonitruis
cadere putatur, et restinguere fulminis ictus.</p>
<p>25. <hi>Hyaenia</hi> lapis in oculis Hyaenae bestiae invenitur,
<pb n="0581D"/>
qui si sub lingua hominis subditus fuerit, futura
eum praecinere dicunt.</p>
<p>
            <pb n="0582A"/>Sed et <hi>corallium</hi> tempestati et grandini resistere
fertur.</p>
<p>26. <hi>Pontica</hi> est gemma quaedam livore perlucida,
habens stellas rubeas, interdum et aureas. Dicunt
per eam interrogari daemones, et fugari.</p>
<p>27. In quibusdam gemmarum generibus veras
a falsis discernere magna difficultas est, quippe cum
inventum sit ex vero genere alterius in alia falsa
transducere, ut sardonices, quae ternis glutinantur
gemmis, ita ut deprehendi non possint. Fingunt
enim eas ex diverso genere, nigro, candido minioque
colore. Nam et pro lapide pretiosissimo smaragdo
quidam vitrum arte inficiunt, et fallit oculos subdole
quaedam falsa viriditas, quoadusque non est qui probet
simulatum et arguat; sic et alia alio atque alio
<pb n="0582B"/> <emph>284</emph> 
 modo. Neque est sine fraude ulla vita mortalium.</p>
<p>28. Omnes autem non translucidas gemmas <hi>caecas</hi> 
appellant, eo quod densitate sua obscurentur.</p>
</div2>

<div2>
          <head>CAPUT XVI. <hi>De vitro.</hi> </head>
<p>1. Vitrum dictum, quod visui perspicuitate
transluceat. In aliis enim metallis quidquid intrinsecus
continetur absconditur; in vitro vero quilibet
liquor, vel species, qualis est interius, talis
exterius declaratur, et quodammodo clausus patet.
Cujus origo haec fuit. In parte Syriae, quae Phoenice
vocatur, finitima Judaeae, circa radicem montis Carmeli,
palus est ex qua nascitur Belus amnis, quinque
millium passuum spatio in mare fluens juxta
Ptolemaidem, cujus arenae de torrente fluctu sordibus
<pb n="0582C"/>
eluuntur.</p>
<p>2. Hic fama est, appulsa nave merca torum nitri,
cum sparsim per littus epulas pararent, nec
essent pro attollendis vasis lapides, glebas nitri
ex nave subdidisse, quibus accensis, permista arena
littoris, translucentes novi liquoris fluxisse rivos,
et hanc fuisse originem vitri</p>
<p>3. Mox, ut est ingeniosa solertia, non fuit contenta
solo nitro, sed et aliis misturis hanc artem
studuit. Levibus enim aridisque lignis coquitur,
adjecto cyprio ac nitro, continuisque fornacibus,
ut aes liquatur, massaeque fiunt. Postea
ex massis rursus funditur in officinis, et aliud flatu
figuratur, aliud torno teritur, aliud argenti modo
caelatur. Tinguitur etiam multis modis, ita ut hyacinthos,
<pb n="0582D"/>
sapphirosque, et virides imitetur et onyches,
vel aliarum gemmarum colores; neque est alia
<pb n="0583A"/>
 speculis aptior materia, vel picturae accommodatior.</p>
<p>4. Maximus tamen honor in candido vitro, proximoque <emph>285</emph> 
 in crystalli similitudine. Unde et ad potandum
argenti metalla et auri pepulit vitrum. Olim fiebat
et in Italia; et per Gallias et Hispaniam arena alba
mollissima pila molaque terebatur. Dehinc miscebatur
tribus partibus nitri pondere, vel mensura, ac
liquata in alias fornaces transfundebatur, quae massa
vocabatur <hi>ammonitrum,</hi> atque haec recocta fiebat
vitrum purum et candidum.</p>
<p>5. In genere vitri et <hi>obsidianus</hi> lapis annumeratur.
Est autem urens interdum, et niger aliquando, et
translucidus crassiore visu, et speculis parietum pro
imagine umbras reddente: gemmas ex eo multi faciunt.
Hunc lapidem et India et in Italia, et ad
<pb n="0583B"/>
Oceanum in Hispania nasci tradunt.</p>
<p>6. Ferunt autem sub Tiberio Caesare quemdam
artificem excogitasse vitri temperamentum.
ut flexibile esset, et ductile, qui dum admissus
fuisset ad Caesarem, porrexit phialam Caesari, quam
ille indignatus in pavimentum projecit. Artifex autem
sustulit phialam de pavimento, quae complicaverat
se tanquam vas aeneum; deinde marculum de sinu
protulit, et phialam correxit. Hoc facto, Caesar dixit
artifici: Nunquid alius scit hanc condituram vitrorum?
Postquam ille jurans negavit alterum hoc scire,
jussit illum Caesar decollari, ne dum hoc cognitum
fieret, aurum pro luto haberetur, et omnium metallorum
pretia abstraherentur. Et re vera, quia si vasa
vitrea non frangerentur, meliora essent, quam aurum
<pb n="0583C"/>
et argentum.</p>
</div2>

<div2>
          <head>CAPUT XVII. <hi>De metallis.</hi> </head>
<p>1. <hi>Metallum</hi> dictum Graece <foreign xml:lang="greek">ἀπὸ τοῦ μεταλλᾶν</foreign> quod
natura ejus ea sit, ut ubi una vena apparuerit, ibi
spes sit alterius inquirendi. Septem autem sunt
genera metallorum: aurum, argentum, aes, electrum,
stagnum, plumbum, et quod domat omnia,
ferrum.
<emph>286</emph> </p>
        </div2>

<div2>
          <head>CAPUT XVIII. <hi>De auro.</hi> </head>
<p>1. <hi>Aurum</hi> ab <hi>aura</hi> dictum, id est, a splendore,
<pb n="0584A"/>
quod repercusso aere plus fulgeat. Unde et Virgilius:
<l>Discolor inde auri per ramos aura refulsit,</l>
hoc est, splendor auri. Naturale enim est ut metallorum
splendor plus fulgeat luce alia repercussus.
 Hinc et <hi>aurarii</hi> dicti, quorum fulgor splendidos
reddit.</p>
<p>2. <hi>Obryzum</hi> aurum dictum, quod <hi>obradiet</hi> splendore;
est enim coloris optimi, quod Hebraei <hi>ophax,</hi> 
 Graeci <foreign xml:lang="greek">κιῤῥὸν</foreign> vocant.</p>
<p>3. <hi>Bractea</hi> dicitur tenuissima lamina, <foreign xml:lang="greek">ἀπὸ τοῦ βρὰχειν,</foreign>
quod est <foreign xml:lang="greek">ἠχεῖν,</foreign> id est, a <hi>crepitando.</hi> </p>
<p>4. <hi>Pecunia</hi> prius de <hi>pecudibus</hi> et proprietatem habebat
et nomen. De corio enim pecudum nummi
incidebantur et signabantur. Postea a Saturno <emph>287</emph> 
aereus nummus inventus; ipse enim signari nummos
<pb n="0584B"/>
et inscribi constituit; propterea et aerarium Saturno a
gentilibus consecratum est. Alii, ut superius <hi>pecuniam</hi> 
a <hi>pecudibus</hi> appellaverunt, sicut a <hi>juvando jumenta</hi> 
dicta sunt. Omne enim patrimonium apud antiquos <hi>peculium</hi> 
 dicebatur a <hi>pecudibus,</hi> in quibus eorum constabat
universa substantia, unde et <hi>pecuarius</hi> vocabatur,
qui erat dives, modo vero <hi>pecuniosus.</hi> </p>
<p>5. Antiquissimi, nondum auro argentoque invento,
aere utebantur. Nam prius aerea pecunia in usu fuit, post
argentea, deinde aurea subsecuta, sed ab ea qua coepit
nomen retinuit. Unde et <hi>aerarium</hi> dictum, quia
prius <hi>aes</hi> tantum in usu fuit, et ipsum solum recondebatur,
auro argentoque nondum signato, ex quorum
metallis, quamvis postea fuisset facta pecunia,
nomen tamen <hi>aerarii</hi> permansit ab eo metallo unde
<pb n="0584C"/>
initium sumpsit.</p>
<p>6. <hi>Thesaurus</hi> juxta Graecam proprietatem <foreign xml:lang="greek">ἀπὸ τῆς
θέσεως</foreign> <hi>a positione,</hi> hoc est, <hi>a reposito,</hi> nominatur.
Nam <foreign xml:lang="greek">θέσις</foreign> <hi>positio</hi> dicitur, et est nomen ex Graeco Latinoque
sermone compositum. Nam <foreign xml:lang="greek">θὲς</foreign> Graeci <hi>repositum</hi> 
dicunt, Latini <hi>aurum,</hi> quod junctum sonat <hi>repositum
aurum.</hi> </p>
<p> <hi>Auraria</hi> nomen habet ab auro.</p>
<p>7. <hi>Tributa</hi> vero, eo quod antea per tribus singulas
exigebantur, sicut nunc per singula territoria.
 Sic autem in tres partes divisum fuisse Romanum
populum constat, ut qui praeerant in singulis
<pb n="0585A"/>
partibus <hi>tribuni</hi> dicerentur. Unde etiam sumptus
quos dabant populi <hi>tributa</hi> nominaverunt.</p>
<p>8. <hi>Vectigalia</hi> sunt tributa, a <hi>vehendo</hi> dicta.</p>
<p> <hi>Stipendium</hi> a <hi>stipe pendenda</hi> nominatum. Antiqui
enim appendere pecuniam soliti erant magis quam
annumerare.</p>
<p> <hi>Moneta</hi> appellata est quia <hi>monet,</hi> ne qua fraus in
metallo vel pondere fiat. <emph>288</emph>
          </p>
<p>9. <hi>Nomisma</hi> est solidus aureus, vel argenteus,
sive aereus, qui ideo nomisma dicitur quia <hi>nominibus</hi> 
principum effigiisque signabatur. Primus nummus <foreign xml:lang="greek">ἅργυρος</foreign>
 nuncupabatur, quia quam plurimum ex
argento percutiebatur.</p>
<p>10. <hi>Nummi</hi> autem a <hi>Numa</hi> Romanorum rege
vocati sunt, qui eos primum apud Latinos imaginibus
<pb n="0585B"/>
notavit, et titulo nominis sui praescripsit.</p>
<p>11. <hi>Folles</hi> dicuntur a sacculo quo conduntur, a
continente id quod continetur appellatum.</p>
<p>12. In nomismate tria quaeruntur: metallum, figura
et pondus. Si ex iis aliquid defuerit, nomisma non
erit.</p>
<p>13. Tria autem sunt genera argenti, et auri, et
aeris: signatum, factum, infectum. Signatum est
quod in nummis est; factum est, quod in vasis et signis;
infectum, quod in massis, quod et grave dicitur,
id est, massa. In notitiam autem formarum
metalla ita venerunt. Dum enim quacunque ex causa
ardentes silvae excoquerent terram, excalefactis venis
fudit rivos cujuscunque stricturae. <emph>289</emph> 14. Sive igitur
aes illud fuerat, sive aurum, cum in loca terrae depressiora
<pb n="0585C"/>
decurreret, sumpsit figuram, in quam illud,
vel profluens rivus, vel excipiens lacuna formaverat.
Quarum rerum splendore capti homines, cum ligatas
attollerent massas, viderunt in eis terrae vestigia figurata,
hincque excogitaverunt liquefactas ad omnem
formam posse deduci.</p>
</div2>

<div2>
          <head>CAPUT XIX. <hi>De argento.</hi> </head>
<p>1. <hi>Argentum</hi> non longe a Graeca appellatione distat.
Hoc enim illi <foreign xml:lang="greek">ἄργυρον</foreign> vocant. Cui mirum in modum
illud inest, ut, dum candidum sit, impressum corpori
lineas nigras reddat.</p>
<p>2. <hi>Argentum vivum</hi> dictum, quod excidat materias
in quibus injicitur: hoc et liquidum, quia percurrit.
<pb n="0586A"/>
Invenitur specialiter in metallis, sive in argentariis
fornacibus guttarum concretione tectis inhaerens;
saepe etiam et in stercore vetustissimo cloacarum,
vel puteorum limo. Fit etiam et ex minio imposito
conchulae ferreae, patinea testea superposita; tum
circumlito vasculo circumdantur carbones, sicque
argentum vivum ex minio distillat: sine hoc neque
argentum, neque aes inaurari potest.</p>
<p>3. Tantae autem virtutis est, ut si super sextarium
argenti vivi centenarium saxum superponas, oneri
statim resistat. Sin vero auri scrupulum, levitatem
ejus raptim sinu recipit, ex quo intelligitur, non pondus,
sed naturam esse cui cedit. Servatur autem melius
in vitreis vasculis, nam caeteras materias perforat.
 Potui autem datum, interficit ponderis causa.</p>
<p>
            <pb n="0586B"/>
          </p>
<p>4. Argenti purgamenta <foreign xml:lang="greek">λιθάργυρος,</foreign> quam nos spumam
argenti appellamus. Fit enim ex argento et plumbo.
<emph>290</emph> </p>
        </div2>

<div2>
          <head>CAPUT XX. <hi>De aere.</hi> </head>
<p>1. <hi>Aes</hi> a splendore <hi>aeris</hi> vocatum, sicut aurum et
argentum. Apud antiquos autem prius aeris quam
ferri cognitus usus. Aere quippe prius proscindebant
terram, aere certamina belli gerebant, eratque in
pretio magis aes; aurum vero et argentum propter
inutilitatem rejiciebantur. Nunc versa vice jacet aes,
aurum in summum cessit honorem; sic volvenda
aetas commutat tempora rerum. Et quod fuit in pretio,
fit nullo denique honore. Usus aeris postea transiit
in simulacris, in vasis, in aedificiorum structuris, maxime
et ad perpetuitatem monimentorum etiam publicae
<pb n="0586C"/>
in eis constitutiones scriptae sunt.</p>
<p>2. <hi>Cyprium aes</hi> in Cypro insula prius repertum,
unde et vocatum: factum ex lapide eroso, quam <hi>Cadmiam</hi> 
 vocant, et est ductile; huic si addatur plumbum,
colore purpureo fit.</p>
<p>3. <hi>Aurichalcum</hi> dictum, quod et splendorem auri
et duritiam aeris possideat. Est autem nomen compositum
ex lingua Latina et Graeca. <hi>Aes</hi> enim sermone
Graecorum <foreign xml:lang="greek">χάλκος</foreign> vocatur. Fit autem ex aere
et igne multo, ac medicaminibus perducitur ad aureum
colorem.</p>
<p>4. <hi>Corinthium</hi> est commistio omnium metallorum,
quod casus primum miscuit <hi>Corintho,</hi> cum capererur
incensa. Nam dum hanc civitatem Annibal cepisset,
<pb n="0587A"/>
omnes statuas aereas, <emph>291</emph> et aureas, et argenteas
in unum rogum congessit, et eas incendit. Ita ex
hac commistione fabri sustulerunt, et fecerunt paropsides.
Sic Corinthia nata sunt ex omnibus in
unum, nec hoc, nec illud. Unde et usque in hodiernum
diem, sive ex ipso, sive ex imitatione ejus, <hi>aes
Corinthium,</hi> vel <hi>Corinthia vasa</hi> dicuntur. Hujus tria genera:
unum candidum, ad argenti nitorem accedens;
alterum, in quod ipsius auri fulva natura est;
tertium, in quo aequalis cunctorum temperies.</p>
<p>5. <hi>Coronarium</hi> ex ductili aere tenuatur in laminas,
taurorumque felle tinctum speciem auri in <hi>coronis</hi> histrionum
praebet, unde et appellatum.</p>
<p>6. <hi>Pyropum</hi> igneus color vocavit. Namque in singulas
uncias aeris, additis auri scrupulis senis, praetenui
<pb n="0587B"/>
bractea ignescit, flammasque imitatur, unde et
pyropum dicitur.</p>
<p>7. <hi>Regulare aes</hi> dicitur, quod ab aliis <hi>ductile</hi> appellatur,
quale omne <hi>Cyprium</hi> est.</p>
<p>8. <hi>Ductile</hi> autem dicitur, eo quod malleo <hi>producatur,</hi> 
sicut contra <hi>fusile,</hi> quod tantum funditur.
Hoc et <hi>caldarium,</hi> quod tantum funditur. Nam malleis
fragile est. Siquidem omne aes, diligentius purgatis
igne vitiis excoctisque, regulare efficitur.</p>
<p>9. <hi>Campanum</hi> quoque inter genera aeris vocatur a <hi>Campania</hi> 
 provincia, quae est in Italiae partibus, utensilibus
et vasis omnibus probatissimum.</p>
<p>10. Aes omne frigore magno melius funditur.
 Aes rubiginem celerius trahit, nisi oleo perungatur;
servari autem id optime in liquida pice tradunt.</p>
<p>
            <pb n="0587C"/> <emph>292</emph> 11. Inter omnia metalla aes vocalissimum est,
et maximae potestatis; ideo et <hi>aenea limina,</hi> unde et
Virgilius: <hi>Foribus cardo stridebat ahenis.</hi> Purgamenta
aeris <hi>cadmia,</hi> et <hi>chalcitis.</hi> Cadmia aerugo aeris, chalcitis
aeris flos.</p>
<p>12. <hi>Cadmia</hi> gignitur in metallorum aeris atque argenti
fornacibus, insidente nidore. Namque ut ipse
lapis ex quo fit aes cadmia vocatur, sic rursus in fornacibus
existit, et nominis sui originem recipit.</p>
<p>13. <hi>Aeris flos</hi> fit, seu gignitur, conflationibus, resoluto
atque reliquato aere, superfusa frigida. Repentina
enim densatione, tanquam de sputo, reparatur flos.</p>
<p>14. <hi>Aeruginem</hi> aes quoque creat. Nam laminae
aereae super vas aceti asperrimi sarmentis superpositae,
 atque ita distillantibus, quod ex eo cecidit
<pb n="0587D"/>
in ipsum acetum, teritur et cribratur.</p>
</div2>

<div2>
          <head>CAPUT XXI. <hi>De ferro.</hi> </head>

<pb n="0588A"/>
<p>1. <hi>Ferrum</hi> dictum, quod <hi>farra,</hi> id est, semina
frugum, terrae condat. Idem et <hi>chalybs</hi> a <hi>Chalybe</hi> 
flumine, ubi ferrum optima acie temperatur. Unde
et abusive dicitur chalybs ipsa materies, ut: <hi>Vulnificusque
chalybs.</hi> </p>
<p>2. Ferri usus post alia metalla repertus est. Cujus
postea versa in opprobrium species. Nam unde
prius tellus tractabatur, inde <emph>293</emph> modo cruor effunditur.
Nullum autem corpus tam densis inter se cohaerentibus
et implicitis elementis quam ferrum; unde
inest illi duritia cum frigore. Ferri autem metallum
pene ubique reperitur, sed ex omnibus generibus
palma Serico ferro datur. Seres enim hoc cum
<pb n="0588B"/>
vestibus suis pellibusque mittunt. Secunda Parthico,
neque alia genera ferri ex mera acie temperantur.
 Caeteris enim admiscetur mollior complexus.</p>
<p>3. Differentia ferri plurima juxta terrae genus.
Nam aliud molle, plumboque vicinum, rotarum et
clavorum usibus aptum; aliud fragile, et aerosum,
 culturae terrae conveniens; aliud brevitate sola
placet, clavisque caligariis; aliud rubiginem celerius
sentit. <hi>Stricturae</hi> vocantur hae omnes, quod non in aliis
metallis, a <hi>stringendo</hi> apte vocabulo imposito. Aquarum
vero summa differentia est quibus ferrum candens
immergitur, quo utilius fiat, sicut Bilbili in
Hispania et Tirasone, Comi in Italia.</p>
<p>4. In acuendo ferro oleo delectatior fit acies,
unde et tenuiora ferramenta oleo restingui mos est,
<pb n="0588C"/>
ne aqua in fragilitatem durentur. A ferro sanguis
humanus sese ulciscitur. Contactum namque celerius
rubiginem trahit. Cum ferro magnes lapis concordiam
habet. Sola enim haec materia vim ab hoc lapide accipit,
retinetque longo tempore. Ex eodem lapide
architectus quidam Alexandriae templum concameravit,
ut in eo simulacrum ferro in aere pendere videretur.
 Ferrum accensum igni, nisi duretur ictibus,
corrumpitur. Rubens non est habile ad tundendum,
neque antequam albescere incipiat. Aceto, vel
alumine illitum ferrum fit aeris simile.</p>
<p>5. <emph>294</emph> Purgamenta ferri rubigo et scoria.</p>
<p> <hi>Rubigo</hi> est vitium rodens ferrum ipsum, vel segetes,
quasi <hi>rodigo</hi> mutata una littera: haec et aerugo
ab <hi>erodendo.</hi> Nam aerugo vitium est ferri, ab <hi>erodendo</hi> 
<pb n="0588D"/>
dicta, non ab aeramento.</p>
<p>
            <pb n="0589A"/>
          </p>
<p>6. <hi>Scoria</hi> vero purgamenta et sordes sunt, quae
igne excoquuntur. Et dicta scoria, quia de ferro excutitur.</p>
<p>7. Rubigine autem caret ferrum, si cerussa et
gypso et liquida pice perungitur. Item rubigo ferramenta
non vitiat, si eadem medulla cervina vel cerussa
mista rosaceo ungatur.</p>
</div2>

<div2>
          <head>CAPUT XXII. <hi>De plumbo.</hi> </head>
<p>1. <hi>Plumbum</hi> dictum, quod ex eo primum pilis factis
maris altitudo tentata est. Hujus vero genera
duo sunt, <hi>nigrum</hi> et <hi>candidum;</hi> sed melius candidum,
quod prius in insulis Atlantici maris inventum est.
Siquidem et in Lusitania, et in Gallecia gignitur
summa terra arenosa, et coloris nigri, et ponderis
<pb n="0589B"/>
gravis: interveniunt et minuti calculi, maxime torrentibus
siccatis, lavant eas arenas, et quod subsidit,
coquunt in fornacibus. Inveniuntur et in aurariis
metallis aqua missa calculi nigri et graves, et dum
aurum colligitur cum eo remanent, postea separati
conflantur, et in <hi>plumbum album</hi> resolvuntur. Inde et
eadem gravitas plumbi quae auri.</p>
<p>2. <hi>Nigrum plumbum</hi> circa Cantabriam abundat,
cujus origo duplex est. Aut enim solum ex sua vena
prodit, aut cum <emph>295</emph> argento nascitur, mistisque venis
conflatur. Hujus primus in fornacibus liquor stannum
est; secundus, argentum; quod remanet superaddita
vena, rursusque conflata, fit nigrum plumbum.</p>
<p>3. India neque plumbum neque aes habet, gemmis
tantum et margaritis haec permutat. Nigro plumbo
<pb n="0589C"/>
ad fistulas laminasque utimur. Laboriosius in Hispania
et Gallia eruitur plumbum. Nam in Britannia
summo terrae corio.</p>
</div2>

<div2>
          <head>CAPUT XXIII. <hi>De stanno.</hi> </head>
<p>1. <hi>Stanni</hi> etymologia, <foreign xml:lang="greek">ἀποχωρίζων,</foreign> id est, <hi>separans,</hi> 
et <hi>secernens.</hi> Mista enim et adulterata inter se
per ignem metalla dissociat, et ab auro et argento
aes plumbumque secernit; alia quoque metalla ab
igne defendit, et cum sit natura aeris ferrique durissima,
si absque stanno fuerit, uritur et crematur.</p>
<p>2. Stannum illitum aereis vasis saporem facit gratiorem,
et compescit virus aeruginis. Specula etiam ex
<pb n="0590A"/>
eo temperantur. Cerussa quoque ex eo, sicut et ex
plumbo, conficitur.</p>
</div2>

<div2>
          <head>CAPUT XXIV. <hi>De electro.</hi> </head>
<p>1. <hi>Electrum</hi> vocatum, quod ad radium solis clarius
auro argentoque <emph>296</emph> reluceat. <hi>Sol</hi> enim a poetis <hi>elector</hi> 
 vocatur. Defaecatius est enim hoc metallum
omnibus metallis. 2. Hujus tria genera. Unum, quod
ex pini arboribus fluit, quod <hi>succinum</hi> dicitur; alterum
metallum, quod naturaliter invenitur, et in pretio
habetur; tertium, quod fit de tribus partibus auri
et argenti una. Quas partes, etiam si naturale solvas,
invenies. Unde nihil interest natum sit, an factum;
utrumque enim ejusdem naturae est. 3. Electrum,
quod est naturale, ejusmodi naturae est, ut in convivio,
<pb n="0590B"/>
et ad lumina clarius cunctis metallis fulgeat, et venenum
prodat. Nam si eo infundas venenum, stridorem
edit, et colores varios in modum arcus coelestis
emittit.</p>
</div2>

<div2>
          <head>CAPUT XXV. <hi>De ponderibus.</hi> </head>
<p>1. Ponderum, ac mensurarum juvat cognoscere
modum. Nam omnia corporalia, sicut scriptum
est, a summis usque ad ima, in mensura, et numero,
et pondere disposita sunt, atque formata. Cunctis
enim corporeis rebus pondus natura dedit. Suum
quoque regit omnia pondus. <emph>297</emph>
          </p>
<p>2. Primus Moyses, qui omnes antecedit gentilium
philosophos tempore, nobis et mensuras, et numeros,
et pondus, diversis in Scripturae suae locis narravit.
<pb n="0590C"/>
 Primus Phidon Argivus ponderum rationem
in Graecia constituit, et licet alii antiquiores exstiterint,
sed iste hac arte experientior fuit.</p>
<p>3. <hi>Pondus</hi> dictum, eo quod in statera libratum <hi>pendeat,</hi> 
 hinc et <hi>pensum.</hi> Abusive autem pondus libra
una est. Unde etiam <hi>dipondium</hi> dictum, quasi <hi>duo
pondera,</hi> quod nomen adhuc in usu retinetur.</p>
<p>4. <hi>Trutina</hi> est gemina ponderum lances aequali
examine pendens, facta propter talenta et centenaria
appendenda, sicut <hi>momentana</hi> pro parva modicaque
pecunia. Haec et <hi>moneta</hi> vocata. Eadem
et <hi>statera</hi> nomen ex numero habens, quod duabus
lancibus et uno in medio stylo librata aequaliter <hi>stet.</hi> </p>
<p>
            <pb n="0591A"/>
          </p>
<p>5. <hi>Examen</hi> est filum medium, quo trutinae statera
regitur, et lances aequantur. Unde et in lanceis
amentum dicitur.</p>
<p>6. <hi>Campana</hi> a regione Italiae nomen accepit, ubi
primum ejus usus repertus est. Haec duas lances non
habet; sed virga est signata libris et unciis, et vago
pondere mensurata. <emph>298</emph>
          </p>
<p>7. Unicuique autem ponderi certus est modus,
nominibus propriis designatus.</p>
<p>8. <hi>Chalcus</hi> minima pars ponderis, quarta pars
oboli est, constans lentis geminis granis. Appellatur
autem <hi>chalcus,</hi> quod sit parvulus, sicut et lapis calculus,
qui adeo minimus est ut sine molestia sui calcetur.</p>
<p>9. <hi>Siliqua</hi> vigesima quarta pars solidi est, ab arboris
semine vocabulum tenens.</p>
<p>
            <pb n="0591B"/>
          </p>
<p>10. <hi>Ceratum</hi> oboli pars media est siliquam habens
unam, et semis. Hunc latinitas <hi>semiobolum</hi> vocat. <hi>Ceratum</hi> 
 autem Graece, Latine <hi>cornuum,</hi> interpretatur.</p>
<p>11. <hi>Obolas</hi> siliquis tribus appenditur, habens ceratia
duo, chalcos quatuor. Fiebat enim olim ex aere
ad instar sagittae. Unde et nomen a Graecis accepit,
hoc est, <hi>sagitta.</hi> </p>
<p>12. <hi>Scripulus</hi> sex siliquarum pondere constat.
Hic apud Graecos <hi>gramma</hi> vocatur. <hi>Scripulus</hi> autem
dictus per diminutionem a lapillo brevi, qui <hi>scrupus</hi> 
vocatur.</p>
<p>13. <hi>Drachma</hi> octava pars unciae est, et denarii,
pondus argenti <emph>299</emph> tribus constans scripulis, id
est, XVIII siliquis. <hi>Denarius</hi> autem a <hi>dando</hi> dictus, quia
pro decem nummis imputatur.</p>
<p>
            <pb n="0591C"/>
          </p>
<p>14. <hi>Solidus</hi> nuncupatur, quia nihil illi deesse videtur. <hi>Solidum</hi> 
 enim veteres <hi>integrum</hi> dicebant et <hi>totum.</hi> 
 Ipse quoque <hi>nomisma</hi> vocatur, pro eo quod <hi>nominibus</hi> 
 principum effigiisque signetur. Ab initio
<pb n="0592A"/>
vero unum nomisma unus argenteus erat. Hoc
enim ab Assyriis coepit. Dicunt enim Judaei quod
Abraham in terram Chanaan primus hanc advexit
formam. Solidus apud Latinos alio nomine <hi>Sextula</hi> 
dicitur, quod iis <hi>sex</hi> uncia compleatur. Hunc, ut
diximus, vulgus <hi>aureum solidum</hi> vocat, cujus tertiam
partem ideo dixerunt <hi>tremissem,</hi> eo quod solidum
faciat <hi>ter missus.</hi> </p>
<p>15. <hi>Sextula</hi> bis assumpta <hi>duellam</hi> facit, ter posita <hi>staterem</hi> 
 reddit.</p>
<p>16. <hi>Stater</hi> autem medietas unciae est, appendens
aureos tres, unde et vocatur <hi>stater,</hi> quod <hi>tribus</hi> 
 solidis <hi>stet.</hi> Hic et <hi>semiuncia,</hi> quia <hi>semis</hi> habet
de <hi>uncia.</hi> Hic et <hi>semissis,</hi> quia ponderis semis est,
quasi <hi>semis assis.</hi> </p>
<p>
            <pb n="0592B"/>
          </p>
<p>17. <hi>Quadrantem</hi> Hebraei similiter <hi>codrantem</hi> vocant,
et vocatur <hi>quadrans,</hi> quod unciae <hi>quartam</hi> 
partem appendat.</p>
<p>18. <hi>Sicel,</hi> qui Latino sermone <hi>siclus</hi> corrupte
appellatur, Hebraeum <emph>300</emph> nomen est, habens apud
eos unciae pondus. Apud Latinos autem et Graecos
quarta pars unciae est, et stateris medietas, drachmas
appendens duas. Unde cum in litteris divinis
legitur <hi>siclus,</hi> uncia est; cum vero in gentilium,
quarta pars unciae est.</p>
<p>19. <hi>Uncia</hi> dicta quod universitatem minorum ponderum
sua unitate vinciat, id est, complectatur.
 Constat autem drachmis VIII, id est, scripulis
XXIV. Quod proinde legitimum pondus habetur, quia
numerus scripulorum ejus horas diei noctisque metitur,
<pb n="0592C"/>
vel quia libram efficit duodecies computatus.</p>
<p>20. <hi>Libra</hi> XII unciis perficitur, et inde habetur
perfecti ponderis genus, quia tot constat unciis
quot mensibus annus. Dicta autem <hi>libra,</hi> quod sit <hi>libera,</hi> 
<pb n="0593A"/>
et cuncta intra se pondera praedicta concludat.</p>
<p>21. <hi>Mna</hi> in ponderibus centum drachmis appenditur,
et est nomen Graecum, quae sunt siliquae 8
ICCCC, tremisses CCXXV, solidi LXXV, stateres XXV.</p>
<p>22. <hi>Talentum</hi> autem summum esse pondus perhibetur
in Graecis; <emph>301</emph> nam nihil est chalco minus, nihil
talento majus. Cujus varium apud diversas gentes
pondus habetur. Apud Romanos enim talentum est
LXXII librarum, sicut Plautus ostendit, qui ait duo
talenta esse CXLIV libras. Est autem triplex, id est,
minus, medium, summum. Minus L, medium LXXII
libris, summum CXX constat.</p>
<p>23. <hi>Centenarium</hi> numeri nomen est, eo quod centum
librarum ponderis sit. Quod pondus propter perfectionem
centenarii numeri Romani instituerunt.
<emph>302</emph> </p>
        </div2>

<div2>
          <head>CAPUT XXVI. <hi>De mensuris.</hi> </head>

<pb n="0593B"/>
<p>1. <hi>Mensura</hi> est res aliqua modo suo, vel tempore circumscripta.
Haec aut corporis est, aut temporis. Corporis
est, ut hominum, lignorum, et columnarum longitudo,
et brevitas. Sed et solem istum propriam sui orbis
habere mensuram, quod geometrici perscrutari audent.
Temporis, ut horarum, dierum et annorum. Unde
et metiri pedes horarum dicimus, hoc est, mensurare.</p>
<p>2. Proprie autem mensura vocata, quod ea fruges
metiuntur, atque frumentum, id est, humida et
sicca, ut modius, artabo, urna et amphora.</p>
<p>3. Mensurarum pars minima <hi>cochlear,</hi> quod est
dimidia pars drachmae, appendens siliquas novem,
quod triplicatum chonculam facit.</p>
<p>
            <pb n="0593C"/> <hi>Choncula</hi> drachma una, et dimidia adimpletur.</p>
<p>4. <hi>Cyathi</hi> pondus decem drachmis appenditur,
 qui etiam a quibusdam <hi>cuatus</hi> dicitur.</p>
<p>
            <pb n="0594A"/> <hi>Oxybaphus</hi> fit, si V drachmae adduntur ad X.</p>
<p>5. <hi>Acetabulum</hi> quarta pars heminae est, XII
drachmas appendens.</p>
<p> <emph>303</emph> <hi>Cotula</hi> hemina est habens cyathos sex; quae
idcirco <hi>cotula</hi> vocatur, quia Graeco sermone <hi>cote
incisio</hi> dicitur, et hemina sextarii in duo aequa inciditur,
et cotulam facit.</p>
<p> <hi>Hemina</hi> autem appendit libram unam, quae geminata
sextarium facit.</p>
<p>6. <hi>Sextarius</hi> duarum librarum est, qui bis assumptus
nominatur <hi>bilibris;</hi> assumptus quater, fit
Graeco nomine <hi>choenix;</hi> quinquies complicatus <hi>quinarem,</hi> 
sive <hi>gomor</hi> facit. Adjice sextum, <hi>congium</hi> 
reddit. <emph>304</emph> Nam congius sex metitur sextariis,
a quo, et <hi>sextario</hi> nomen dederunt.</p>
<p>
            <pb n="0594B"/>
          </p>
<p>7. <hi>Congius</hi> autem a <hi>congiendo,</hi> id est, per augmentum
crescendo vocatur. Unde postea pecunia beneficii
gratia dari coepta <hi>congiarium</hi> appellatum est.
Unusquisque enim sui temporis imperator favorem
populi captans adjiciebat, ut largior videretur in donis.</p>
<p>8. <hi>Congiarium</hi> autem specialiter mensura est
liquidorum, cujus et rem simul et nomen a Romanis
impositum invenimus.</p>
<p>9. <hi>Metreta</hi> est mensura liquidorum. Haec a <hi>mensura</hi> 
accepit nomen, <foreign xml:lang="greek">μέτρον</foreign> enim <hi>mensuram</hi> dicunt
Graeci, et inde appellata <hi>metreta:</hi> licet et urna, et
amphora, et reliqua hujusmodi nomina mensurarum
sint, tamen ista hoc nomen a denarii numeri perfectione
accepit.</p>
<p> <hi>Metrum</hi> ad omnem mensuram pertinet, <foreign xml:lang="greek">μέτρον</foreign>
<pb n="0594C"/>
enim Graece, Latine <hi>mensura</hi> dicitur. Nam et cyathus
mensura est, et amphora mensura est, et quidquid
plus minusve capit, mensura est. Sed ideo hoc
<pb n="0595A"/>
nomen specialiter sibi assumpsit, quod sit mensura
perfecti numeri, id est, denarii.</p>
<p>10. <hi>Modius</hi> dictus ab eo quod sit suo modo perfectus.
Est autem mensura librarum XLIV, id est,
sextariorum XXII. Cujus numeri causa inde tracta est,
eo quod in principio Deus XXII opera fecerit. Nam
prima die septem opera fecit, id est, materiam informem,
angelos, lucem, coelos superiores, terram,
aquam atque aerem. <emph>305</emph> Secunda die firmamentum
solum. Tertia die quatuor: maria, semina, sationes,
atque plantaria. Quarta die tria: solem, et lunam,
et stellas: quinta die tria: pisces, et reptilia aquarum,
et volatilia. Sexta die quatuor: bestias, pecudes,
reptilia terrae, et hominem. Et facta sunt omnia
XXII genera in diebus sex. Et XXII generationes sunt
<pb n="0595B"/>
ab Adam usque ad Jacob, ex cujus semine nascitur
omnis gens Israel. Et XXII libri Veteris Testamenti
usque ad Esther. Et XXII litterarum sunt elementa,
quibus constat divinae legis doctrina. His igitur
exemplis modius XXII sextariorum a Moyse, secundum
sacrae legis mensuram effectus est. Et quamvis
diversae gentes huic mensurae pondus, vel adjiciant
ignoranter, vel detrahant, apud Hebraeos constitutione
divina tali ratione servatur. <hi>Modius</hi> enim a <hi>modo</hi> 
 dictus. Hinc et modica, id est, moderata. <hi>Modicis</hi> 
enim <hi>modius</hi> nomen imposuit. Nam <hi>modica</hi> pro
parvis abusive, non proprie, dicimus.</p>
<p>11. <hi>Satum</hi> genus est mensurae juxta morem
provinciae Palestinae unum et dimidium modium capiens.
 Cujus nomen ex Hebraeo sermone tractum
<pb n="0595C"/>
est. <hi>Satum</hi> enim apud eos nominatur <hi>sumptio,</hi> sive <hi>levatio,</hi> 
 eo quod qui metitur eamdem mensuram sumat
ac levet. Est et aliud satum mensura sextariorum
XXII capax, quasi modius.</p>
<p>12. <hi>Bathus</hi> vocatur Hebraica lingua ab olearia
mola, quae <hi>bath</hi> apud eos, vel <hi>batha</hi> nominatur, capiens
quinquaginta sextarios, quae mensura una molae
vice proteritur.</p>
<p>13. <hi>Amphora</hi> vocata, quod hinc et inde levetur.
Haec Graece <emph>306</emph> a figura sui dicta dicitur, quod ejus
ansae geminatae videantur aures imitari. Recipit
autem vini, vel aquae pedem quadratum, frumenti
vero modios italicos tres.</p>
<p> <hi>Cadus</hi> Graeca amphora est continens urnas tres.</p>
<p>
            <pb n="0595D"/>
          </p>
<p>14. <hi>Urna</hi> mensura est, quam quidam <hi>quartarium</hi> 
dicunt. Proprie autem urna vas est quod pro condendis
defunctorum cineribus adhiberi solet, de quo
poeta:
<l>Coelo tegitur, qui non habet urnam.</l>
          </p>
<p>15. <hi>Medimna</hi> est mensura quinque modiorum. Medimna
autem Latina lingua vocatur, id est, <hi>dimidia,</hi> 
<pb n="0596A"/>
eo quod quinque modiis metiatur, qui est dimidius
numerus a perfecto denario.</p>
<p>16. <hi>Artaba</hi> mensura est apud Aegyptios sextariorum
LXXII: compositus numerus, propter LXXII
gentes, vel linguas, quae orbem impleverunt.</p>
<p>17. <hi>Gomor</hi> XV modiorum onus appendit.</p>
<p> <hi>Corus</hi> XXX modiis impletur. Hic ex Hebraico sermone
descendit, qui vocatur <hi>cora</hi> a similitudine <hi>collis.
Cora</hi> enim Hebraice <hi>colles</hi> appellantur. Coacervati
enim modii XXX instar collis videntur, et onus cameli
efficiunt.
<emph>307</emph> </p>
        </div2>

<div2>
          <head>CAPUT XXVII. <hi>De signis.</hi> </head>
<p>1. Ponderis signa plerisque ignota sunt, et inde
<pb n="0596B"/>
errorem legentibus faciunt. Quapropter formas eorum
et characteres, ut a veteribus signata sunt, subjiciamus.</p>
<p>2. Z littera significat <hi>dimidium obolum.</hi> </p>
<p>--Virgula aequaliter jacens, et porrecta simpliciter,
significat <hi>obolum.</hi> </p>
<p>= Geminata virgula, <hi>duo oboli</hi> sunt.</p>
<p> <hi>T</hi> Latinum significat <hi>obolos tres.</hi> </p>
<p> <hi>F</hi> Latinum significat <hi>obolos quatuor.</hi> </p>
<p> <hi>E</hi> Latinum demonstrat <hi>obolos quinque.</hi> </p>
<p>3. Oboli vero sex propterea characterem non habent,
quod in una drachma sex veniant, quod est
pondus denarii argentei.</p>
<p>H littera significat <hi>siliquas</hi> VIII, id est, <hi>tremissem.</hi> </p>
<p>N Latinum significat <hi>nomisma</hi> Graecum, id est, <hi>solidum.</hi> </p>
<p>
            <pb n="0596C"/>IB. Iota adjuncta beta significat <hi>dimidium sodidum.</hi> </p>
<p>4.  Virgulae duae ex uno angulo a laeva in dextram
se dividentes significant <hi>drachmam,</hi> quam etiam <hi>holcen</hi> 
 appellant.</p>
<p>N   <hi>N</hi> Latinum adjunctum gamma Graeco significat <hi>semiunciam.</hi> </p>
<p> Gamma autem Graecae litterae <hi>o</hi> Latinum
in fine adjunctum significat <hi>unciam.</hi> </p>
<p> Lambda Graecum per medium sui, <hi>i</hi> Latino
adjecto, significat <hi>libram.</hi> </p>
<p>5. <foreign xml:lang="greek">Κυ.</foreign> Kappa Graecum circa finem cornuum adjuncto <foreign xml:lang="greek">υ</foreign>
 Graeco significat <hi>cyathum.</hi> </p>
<p> <emph>308</emph> <foreign xml:lang="greek">Κº.</foreign> Si <hi>o</hi> Latinum habuerit adjunctum <hi>heminam</hi> 
<pb n="0596D"/>
demonstrat, quam Graeci <hi>cotylen</hi> vocant.</p>
<p> Graecum si acceperit junctum <hi>e</hi> Latinum
significat <hi>sextaruim.</hi> </p>
<p>6. . Si <hi>o</hi> Latinum adjunctum, indicat <hi>acetabulum,</hi> 
quod Graeci <hi>oxybaphon</hi> vocant.</p>
<p> Graecum, superposito <hi>n</hi> Latino, significat <hi>mnam.</hi> </p>
<p>
            <pb n="0597A"/>  T Latinum in fine habens lambda Graecum
significat <hi>talentum.</hi> </p>
<p>
            <pb n="0598A"/> Xº Graecum in dextro brachio superiori <hi>o</hi> littera
conjuncta, <hi>choenix</hi> est.
</p>
        </div2>
      </div1>

<div1>
        <head>LIBER DECIMUS SEPTIMUS. DE REBUS RUSTICIS.</head>
<div2>
          <head>CAPUT PRIMUM. <hi>De auctoribus rerum rusticarum.</hi> </head>
<pb n="0597A"/>
<p>1. Rerum rusticarum scribendi solertiam apud
Graecos primus <hi>Hesiodus Boeotius</hi> humanis studiis
contulit; deinde <hi>Democritus, Mago</hi> quoque Carthaginensis
in XXVIII voluminibus studium agricolationis
conscripsit. Apud Romanos autem de agricultura
primus <hi>Cato</hi> instituit, quam deinde <hi>Marcus Terentius</hi> 
expolivit, mox <hi>Virgilius</hi> laude carminum extulit.
<pb n="0597B"/>
 Nec minus studium habuerunt postmodum <hi>Cornelius Celsus,</hi> 
 et <hi>Julius Atticus, Aemilianus,</hi> 
 sive <emph>309</emph> <hi>Columella</hi> insignis orator, qui totum corpus
ejusdem disciplinae complexus est.</p>
<p>2. Primum ad aratrum boves junxisse ferunt
quemdam privatum hominem et fulminatum, nomine <hi>Homogirum.</hi> 
 Quidam autem <hi>Osirim</hi> dicunt esse artis
hujus inventorem. Quidam <hi>Triptolemum.</hi> Et hic
quaestio est quomodo prima <hi>Ceres</hi> ferro in Graecia
vertere terram instituit; sed ferro qualicunque, non
specialiter vomere, aut aratro.</p>
<p>3. Stercorandi agri rationem primus induxit quidam
nomine <hi>Stercutius,</hi> in Italia. Cujus ara a Pico dedicata
est. Hic plura instrumenta agriculturae reperit,
primusque agros fimavit. Eumdem quidam <hi>Saturnum</hi> 
<pb n="0597C"/>
putaverunt, ut majorem illi nobilitatem facerent
hoc nomine, quo splendide sonaret, et dignitatem
tituli compararet.
<emph>310</emph> </p>
        </div2>

<div2>
          <head>CAPUT II. <hi>De cultura agrorum.</hi> </head>
<p>1. <hi>Cultura</hi> est qua frumenta vel vina magno labore
<pb n="0598A"/>
quaeruntur, ab <hi>incolendo</hi> vocata. Divitiae enim
antiquorum in iis duobus erant, bene pascere et bene
arare. Cultura agri, cinis, aratio, intermissio, incensio
stipularum, stercoratio, occatio, runcatio.</p>
<p>2. <hi>Cinis</hi> est incendium, per quod ager inutilem
humorem exsudat.</p>
<p> <hi>Aratio</hi> dicta, quia de <hi>aere</hi> prius terrae culturam
exercebant, antequam ferri fuisset usus repertus.
 Duplex est autem aratio: vernalis et autumnalis.</p>
<p>
            <pb n="0598B"/> <hi>Intermissio</hi> est qua alternis annis vacuus ager vires
recipit.</p>
<p>3. <hi>Stercoratio</hi> est laetaminis aspersio. <hi>Stercus</hi> autem
vocatum vel quia <hi>sternitur</hi> in agris, vel quia
extergi oporteat quidquid sordium in civitate redundat,
sive, quod verius est, a <hi>Sterce,</hi> qui et <hi>Stercutus</hi> 
dictus. Idem et <hi>fimus</hi> est, qui per agros jacitur. Et
dictus <hi>fimus</hi> quod <hi>fiat mus,</hi> id est, <hi>stercus,</hi> quod
vulgo <hi>laetamen</hi> vocatur, eo quod suo nutrimento <hi>laeta</hi> 
faciat germina, reddatque pinguia arva et fecunda.</p>
<p>4. <hi>Occatio</hi> est cum rustici, satione facta, bubus dimissis, <emph>311</emph> 
 grandes glebas caedunt, ac ligonibus frangunt;
et dicta <hi>occatio,</hi> quasi <hi>obcaecatio,</hi> quod operiat. <hi>Occare</hi> 
 igitur est <hi>operire</hi> terra semina, vites, vel arbores.</p>
<p>
            <pb n="0598C"/>
          </p>
<p>5. <hi>Runcatio</hi> est a terra herbas evellere. Nam <hi>rus
terra</hi> est.</p>
<p> <hi>Sulcus</hi> a <hi>sole</hi> vocatus, quod proscissus <hi>solem capiat.</hi> </p>
<p> <hi>Veruactum</hi> dicitur, quasi <hi>vere actum,</hi> id est, <hi>verno
aratum.</hi> </p>
<p>
            <pb n="0599A"/> <hi>Proscissio</hi> est aratio prima, cum adhuc durus est
ager.</p>
<p>6. <hi>Satio</hi> dicta, quasi <hi>seminis actio,</hi> vel quasi <hi>satorum
actio. Serere</hi> autem vocatum, quia hoc coelo <hi>sereno</hi> 
faciendum est, non per imbres. Hinc est et illud <hi>Virgilianum: Nudus ara, sere nudus. Messis a
metendo,</hi> 
 id est, <hi>recidendo,</hi> dicta.</p>
<p>7. <hi>Seges</hi> autem de <hi>semine</hi> dicta, quod jacimus,
sive a <hi>sectione.</hi> </p>
</div2>

<div2>
          <head>CAPUT III. <hi>De frumentis.</hi> </head>
<p>1. Prima Ceres coepit uti frugibus in Graecia, et
habere segetes, translatis aliunde seminibus. Hujus
meminit Ovidius dicens:
<l>Prima Ceres unco glebam dimovit aratro;</l>
<l>Prima dedit fruges, alimentaque mitia terris.</l>
          </p>
<p>
            <pb n="0599B"/>
          </p>
<p>2. <hi>Frumenta</hi> sunt proprie quae aristas habent;
 <hi>Fruges</hi> autem reliqua. Frumenta autem, vel <hi>fruges,</hi> 
a <hi>frumendo,</hi> hoc est, <emph>312</emph> a <hi>vescendo,</hi> dictae.
 Nam <hi>frumen</hi> dicitur summa pars gulae.</p>
<p>3. <hi>Primitiae</hi> proprie sunt quae de frugibus praecerpuntur.</p>
<p>4. <hi>Triticum,</hi> vel a <hi>tritura</hi> dictum, quod purissimum
horreo condatur, vel quia granum ejus commolitur
et teritur.</p>
<p>5. <hi>Far</hi> dicitur, eo quod initio <hi>frangeretur.</hi> </p>
<p> Apud antiquos enim molarum usus nondum erat,
sed frumentum in pila missum frangebant, et hoc
erat genus molendi.</p>
<p>6. <hi>Adoreum</hi> tritici genus, quod idem vulgo <hi>semen</hi> 
dicitur. <hi>Ador</hi> quondam appellatum ab <hi>edendo,</hi> quia
<pb n="0599C"/>
primo eo usi sunt homines, sive quia in sacrificio
ipsius generis panis ad aras offerebatur. Unde <hi>adorea</hi> 
sacrificia dicuntur.</p>
<p>7. <hi>Siligo</hi> genus tritici a <hi>selecto</hi> dictum. Nam in
pane species ejus praecipua est.</p>
<p>8. <hi>Trimestre</hi> triticum ideo nuncupatum, quia satum
post <hi>tres menses</hi> colligitur; nam ubi propter
aquam, aliamve causam, matura satio omissa est,
praesidium ab hoc petitur.</p>
<p>
            <pb n="0600A"/>
          </p>
<p>9. <hi>Alica,</hi> Graecum nomen est.</p>
<p> <hi>Alicastrum</hi> simile est alicae, pondere et bonitate
praecipuum.</p>
<p>10. <emph>313</emph> <hi>Hordeum</hi> dictum, quod prae caeteris generibus
frumenti aridum ante fiat, vel quod spica ejus ordines
habeat. Horum tria genera. Primum <hi>hexaticum</hi> 
vocatur, eo quod spica ejus <hi>sex</hi> ordines habeat, quod
quidam <hi>cantherinum</hi> appellant, quoniam animalia
melius quam triticum pascit, et homines salubrius
quam malum triticum. Alterum <hi>distichon,</hi> eo quod
duos ordines habet hoc plerique <hi>galaticum</hi> vocant.
Tertium <hi>trimestre,</hi> quia dum cogit necessitas,
verno seminatur, et celeriter colligitur.</p>
<p>11. <hi>Scandula,</hi> a divisione vocata. Duplex enim
est, <hi>scanditurque,</hi> id est, <hi>dividitur.</hi> </p>
<p>
            <pb n="0600B"/>
          </p>
<p>12. <hi>Centenum</hi> appellatum, eo quod in plerisque
locis jactus seminis ejus in incrementum frugis <hi>centesimum</hi> 
renascatur.</p>
<p>Hinc et <hi>millium</hi> a multitudine fructus vocatum.</p>
<p>13. <hi>Panicium</hi> dictum, quod multis in regionibus ex
eo panis vice homines sustententur, quasi <hi>panificium.</hi> </p>
<p> <hi>Pistum</hi> a <hi>pasto.</hi> </p>
<p> <hi>Sesamum,</hi> Graecum nomen est.</p>
<p>14. <hi>Farrago</hi> dicta a <hi>farre.</hi> Est enim herba hordeacea
adhuc viridis, necdum granis ad maturitatem
turgentibus.</p>
<p>15. <hi>Spicam</hi> de maturis frugibus abusive dicimus.
Nam proprie spica est cum per culmi folliculum,
id est, extremum tumorem aristae, adhuc tenues in
modum <hi>spiculi</hi> eminent.</p>
<p>
            <pb n="0600C"/>
          </p>
<p>16. <hi>Arista</hi> appellata, quod prius ipsa <hi>arescat.</hi> </p>
<p> <hi>Culmus</hi> est ipse <hi>calamus</hi> spicae, qui a radicibus
nascitur. Et dictus <hi>culmus,</hi> quasi <hi>calamus.</hi> </p>
<p>17. <hi>Folliculus</hi> est theca frumenti, in qua granum
servatur interius. <emph>314</emph> Haec super spicam vallo
instructa munimen praetendit, ne avium minorum
morsibus spica suis fructibus exuatur, aut vestigiis
proteratur.</p>
<p>
            <pb n="0601A"/>
          </p>
<p>18. <hi>Stipulae</hi> sunt folia, seu vaginae, quibus culmus
ambitur, atque fulcitur, ne pondere frugis curvetur,
quae ambiunt culmum. Et dicta <hi>stipula,</hi> quasi <hi>usta,</hi> 
 et quasi <hi>ustipula. Stipula</hi> dicta ab <hi>usto;</hi> collecta
enim messe uritur propter culturam agri. Item <hi>stipula,</hi> 
vel quia pars ejus uritur, pars interdum pro
palea praeciditur.</p>
<p>19. <hi>Palea</hi> a quibusdam vocari dicitur, quod <hi>pala</hi> 
ventiletur, ut frumenta purgentur. Gentiles autem <hi>paleam</hi> 
 a quadam <hi>Pale</hi> frugum inventrice nominaverunt,
quam <hi>Cererem</hi> esse volunt. De qua Virgilius:
<l>Te quoque, magna Pales, et te memorande, canemus.</l> 
Item alii a <hi>pabulo</hi> nuncupatam dicunt <hi>paleam,</hi> quod
ea primum sola in pascendis animalibus praebebatur.
 Cujus natura ex contrario tantum est frigida, ut
<pb n="0601B"/>
obrutas nives fluere non sinat; adeo calida, ut maturescere
poma compellat.</p>
</div2>

<div2>
          <head>CAPUT IV. <hi>De leguminibus.</hi> </head>
<p>1. <hi>Legumina</hi> a <hi>legendo</hi> dicta, quasi electa. Veteres
enim meliora quaeque legebant, sive quod manu
legantur, neque sectionem requirant.</p>
<p>2. Leguminum plurima genera, ex quibus faba,
lenticula, pisum, faselus, cicer, lupinus gratiora in
usum hominum videntur.</p>
<p>3. <hi>Faba</hi> Graeca etymologia a vescendo vocabulum
sumpsit, <emph>315</emph> quasi <hi>faga,</hi> <foreign xml:lang="greek">φάγειν</foreign> enim Graece comedere
dicitur. Primum enim homines hoc legumine usi
sunt. Hujus species duae, quarum altera communis,
altera Aegyptia.</p>
<p>
            <pb n="0601C"/>
          </p>
<p>4. Faba <hi>fresa</hi> dicta, eo quod eam homines <hi>frendant,</hi> 
id est, <hi>frangant,</hi> et molendo comminuant.</p>
<p>5. <hi>Lens</hi> vocata, quod humida et <hi>lenta</hi> est, vel
quod adhaeret humi.</p>
<p>
            <pb n="0602A"/>
          </p>
<p>6. <hi>Faselus</hi> autem, et <hi>cicer</hi> Graeca nomina sunt,
 sed faselus vile genus leguminis, quia omne quod
abundat vile est, hoc autem semen abundanter invenitur.</p>
<p>7. <hi>Lupinus</hi> Graecum et ipsum nomen est. De quo
Virgilius: <hi>Tristisque lupini,</hi> quia vultum gustantis amaritudine
contristat; unde eos prae amaritudine, nec
vermis, nec ullum animal comedit.</p>
<p>8. <hi>Medica, vicia, ervum,</hi> pabulorum optima sunt.</p>
<p>9. <hi>Medica</hi> dicta, quia Medis translata est in Graeciam,
tempore quo eam Xerxes rex Persarum invasit.</p>
<p> Haec semel seritur, et decem annis permanet,
ita ut quater vel sexies possit per annum recidi.</p>
<p>10. <hi>Vicia</hi> dicta, quod <hi>vix</hi> ad triplicem perveniat
<pb n="0602B"/>
fructum, <emph>316</emph> cum alia legumina proventum habeant
fertilem. Unde et Virgilius: <hi>Aut tenues fetus viciae.</hi> </p>
<p>11. <hi>Pisa,</hi> quod ea pensabatur aliquid auri minutum.
 Nam <hi>pis aurum</hi> dicitur.</p>
<p>12. Ervum a Graeco trahit vocabulum. Hoc enim
illi <foreign xml:lang="greek">ὅροβον</foreign> dicunt, quod dum sit quibusdam pecoribus
infestum, tauros tamen pingues efficit.</p>
</div2>

<div2>
          <head>CAPUT V. <hi>De vitibus.</hi> </head>
<p>1. Vitis plantationem <hi>Noe</hi> primus instituit rudi
adhuc saeculo. Apud Graecos autem inventorem vitis <hi>Liberum</hi> 
 appellant. Unde et eum gentiles post mortem
deum esse voluerunt.</p>
<p>2. <hi>Vitis</hi> dicta, quod vim habeat citius radicandi,
Alii putant <hi>vites</hi> dictas, quod invicem se <hi>vittis</hi> innectant,
<pb n="0602C"/>
vicinisque arboribus reptando religentur.
 Est enim earum natura flexilis, quia, quasi brachiis
quibusdam, quidquid comprehenderint stringunt.</p>
<p>3. <hi>Labrusca</hi> est vitis agrestis, quae in terrae
<pb n="0603A"/>
marginibus nascitur. Unde et <hi>labrusca</hi> dicta a <hi>labris</hi> 
et extremitatibus terrae.</p>
<p>4. <hi>Codex</hi> dictus, quasi <hi>caudeae.</hi> Sic enim et veteres <hi>clodum</hi> 
 pro <hi>claudo</hi> dicebant.</p>
<p>5. <emph>317</emph> <hi>Sarmentum</hi> a <hi>serendo,</hi> quasi <hi>serimentum.</hi> </p>
<p> <hi>Malleolus</hi> est novellus palmes innatus prioris
anni flagello, cognominatusque ob similitudinem rei:
quod in ea parte quae deciditur ex veteri sarmento
prominens, utrinque mallei speciem praebet.</p>
<p>6. <hi>Spadones</hi> sunt surculi fruge carentes, ex ipsa
appellatione, quod sint inhabiles fructui, et sterilitate
affecti.</p>
<p>7. <hi>Sagittam</hi> rustici vocant novissimam partem
surculi, sive quia lougius recessit a matre, et quasi
prosilit, seu quia acuminis tenuitate teli speciem
<pb n="0603B"/>
praefert.</p>
<p>8. Summitates vitium et fruticum <hi>flagella</hi> nuncupantur,
eo quod <hi>flatu agitentur.</hi> </p>
<p>9. <hi>Palmes</hi> vitis materia mollis, qui per novella
brachia emissus fructum affert. Nam ideo rustici
partem vitis palmitem dicunt. <hi>Palmes</hi> enim derivativum
nomen est, quod nomen paragogum dicitur,
quod a <hi>palma</hi> derivetur. Palma enim habet nomen
 prototypum, quod dicitur principale, ab eo quod
ex se derivatum faciat.</p>
<p>10. <hi>Pampinus</hi> est folium, cujus subsidio vitis a
frigore, vel ardore defenditur, atque adversus omnem
injuriam munitur. Qui ideo alicubi intercisus
est, ut et solem ad maturitatem fructus admittat, et
umbram faciat. Et dictus <hi>pampinus,</hi> quod de <hi>palmite
<pb n="0603C"/>
pendeat.</hi> </p>
<p>11. <hi>Capreoli</hi> dicti, quod capiant arbores, sunt enim
cincinni, <emph>318</emph> sive uncinoli, quibus se innectere vites
et suspendere solent arboribus, quo adminiculo
freti palmites ventos ac turbines contemnere queant,
<pb n="0604A"/>
et sine lapsu periculorum fructus suos sustineant,
ac sese vaga proceritate diffundant.</p>
<p>12. <hi>Corymbi</hi> sunt annuli qui proxima quaeque ligant,
et comprehendunt, ne longius laxati palmites
ventorum flatibus dissipentur.</p>
<p>13. <hi>Uvae</hi> dictae, quod intrinsecus humore sunt plenae,
 succique et pinguedinis. Nam humidum est
quod exterius humorem habet, uvidum quod interius.</p>
<p>14. <hi>Acina . . . . .</hi> </p>
<p> <hi>Botrus . . . .</hi> </p>
<p> <hi>Racemus</hi> est botrionis pars, et botrio Graecum est.</p>
<p>15. <hi>Suburbanae</hi> uvae quaedam dicuntur, quia fructus
earum ad escam velut pomum in urbibus venditur.
Commendat enim eas et species et saporis jucunditas,
<pb n="0604B"/>
ex quibus sunt praecoquae, duracinae, purpureae,
dactyli, Rhodiae, Lybicae, cerauniae, stephanitae,
tripedaniae, unciariae, cidonitae. Durabiles autem
per totam hiemen Venuculae et Numisianae.</p>
<p>16. <hi>Praecoquae</hi> vocatae, quod cito maturescant, et
ante omnes sole coquantur. Has <hi>lageos</hi> dicunt, quod
currant ad maturitatem velociter, ut lepus. <emph>319</emph>
          </p>
<p>17. Purpureae, a colore dicuntur.</p>
<p> Dactyli, a longitudine.</p>
<p>Rhodiae, et Lybicae, a regionibus nuncupatae
sunt.</p>
<p>Cerauniae vero, quod rubeant, velut ignis.</p>
<p> Stephanitae, a rotunditate.</p>
<p> <hi>Unciariae,</hi> a magnitudine.</p>
<p>18. Genera autem uvarum quae vino deserviunt
<pb n="0604C"/>
plurima. Ex quibus <hi>aminea</hi> dicta, quasi sine minio,
id est, sine rubore. Album enim vinum reddit,
quae cum sit unius nominis, non unam speciem reddit.
Amineae duae geminae, ab eo dictae quod duplices
uvas mittant.</p>
<p>
            <pb n="0605A"/> <hi>Aminea lanata,</hi> quia plus omnibus <hi>lanescit</hi> lanugine.</p>
<p> <hi>Rubeliana</hi> dicta, quia ejus materia <hi>rubet.</hi> </p>
<p>19. <hi>Faecinia</hi> minuti acini et durae cutis uvas habet,
 nobilitate amineam sequitur, fecunditate praecedit.
Quam proinde <hi>faeciniam</hi> vocat, quod plus quam caeterae <hi>faecis</hi> 
 afferat.</p>
<p>20. <hi>Apianae</hi> vinum dulce faciunt, quas nisi cito
legas, pluviis, et ventis, et maxime <hi>apibus</hi> infestantur,
quarum depraedatione <hi>Apianae</hi> cognominatae sunt. <emph>320</emph>
          </p>
<p>21. <hi>Balanitae</hi> a magnitudine nomen sumpserunt, <foreign xml:lang="greek">βάλανον</foreign>
 enim Graeci <hi>glandem</hi> vocant.</p>
<p>22. <hi>Biturica</hi> a regione nomen sortita est, turbines,
et pluvias, et calores fortissime sustinens, nec in macra
terra deficiens, hujus meriti et <hi>basilisca</hi> est.</p>
<p>
            <pb n="0605B"/>
          </p>
<p>23. <hi>Argitis</hi> Graecula vitis, generis albi, fertilis.</p>
<p> <hi>Visula</hi> materiam et brevem, et latum folium mittens,
cujus fructum nisi primo tempore colligas, aut
ad terram decidet, aut humore putrescet.</p>
<p>24. <hi>Inerticula</hi> nigra est, quam Graeci <hi>amethyston</hi> 
vocant, boni vini, et lenis, a quo etiam nomen traxit,
quod <hi>iners</hi> in tentandis nervis habeatur, quamvis gustui
non sit hebes.</p>
<p>25. <hi>Mareoticae</hi> a regione Aegypti <hi>Mareotis</hi> dictae,
unde prius venerunt; sunt enim et albae et nigrae.</p>
<p>26. <hi>Helvolae,</hi> quas quidam varias appellant, neque
purpureae, <emph>321</emph> neque nigrae; ab <hi>helvo</hi> colore ita
dictae, subalbi tamen musti. <hi>Helvum</hi> enim est nigrum
candidumque colore. Nam helvum, nec album, nec
nigrum est.</p>
<p>
            <pb n="0605C"/>
          </p>
<p>27. Tertius locus vitium quae sola fecunditate
commendantur, abundantia copiosa, multumque vini
fluens.</p>
<p>28. <hi>Vitiscionia</hi> uvas grandes magis quam multas
habet; nomen autem inde hoc sumens, quod multum
vini fluat.</p>
<p> <hi>Syriaca,</hi> vel quia de <hi>Syria</hi> allata, vel quia nigra
est.</p>
<p>29. Multa autem genera vitium sunt, quae tamen
mutatione loci et qualitatem et nomen amittunt.</p>
<p>
            <pb n="0606A"/>
          </p>
<p>30. Vitibus inter caetera magis ista conveniunt,
oblaqueatio, putatio, propaginatio, fossio.</p>
<p>31. <hi>Oblaqueare</hi> est circa codicem terram aperire,
et velut lacus efficere. Hoc aliqui <hi>excodicare</hi> appellant.</p>
<p>32. <hi>Putare</hi> est virgam ex vite supervacuam resecare,
cujus flagellis luxuriat. <hi>Putare</hi> enim dicitur <hi>purgare,</hi> 
 id est, <hi>amputare.</hi> </p>
<p>33. TRADUCERE, <hi>transducere.</hi> PROPAGINARE vero flagellum
vitis terrae submersum sternere, et quasi <hi>porro
pangere.</hi> Hic <hi>propagines</hi> <emph>322</emph> a <hi>propagare,</hi> id est, <hi>protendere,</hi> 
 dicuntur.</p>
<p> <hi>Fodere</hi> vero est foveam facere, quasi <hi>fovere</hi> 
</p>
        </div2>

<div2>
          <head>CAPUT VI. <hi>De arboribus.</hi> </head>
<p>
            <pb n="0606B"/>
          </p>
<p>1. <hi>Arborum</hi> nomen, sive herbarum, ab <hi>arvis</hi> inflexum
creditur, eo quod terris, fixis radicibus, adhaerent.
Utraque autem ideo sibi pene similia sunt,
quia ex uno alterum gignitur. Nam dum sementem in
terram jeceris, herba prius oritur, dehinc confota surgit
in arborem, et infra parvum tempus, quam herbam
videras, arbustum suspicis.</p>
<p>2. <hi>Arbustum</hi> arbor novella, et tenera, in qua insertio
fieri potest, et dicta <hi>arbusta,</hi> quasi <hi>arboris hasta.</hi> 
Alii arbustum locum, in quo arbores sunt, volunt
accipere, sicut salictum. Sic et virectum, ubi virgulae,
et virentes.</p>
<p>3. <hi>Arbor</hi> autem et fructifera, et sterilis; <hi>arbos</hi> autem
non nisi fructifera. Genere autem feminino <hi>arbores</hi> 
dicimus, <hi>poma</hi> vero neutro.</p>
<p>
            <pb n="0606C"/>
          </p>
<p>4. <hi>Frutex</hi> brevis est appellatus, quod terram fronde
tegat, cujus plurale nomen <hi>fruteta;</hi> arbor alta est.</p>
<p>5. <hi>Silva</hi> vero spissum nemus, et breve. <hi>Silva</hi> 
dicta, quasi <hi>xilva,</hi> quod ibi ligna caedantur. Nam
Graeci <foreign xml:lang="greek">ξύλον</foreign> <hi>lignum</hi> dicunt. Multa enim Latina nomina
Graecam plerumque etymologiam recipiunt.</p>
<p>6. <hi>Nemus</hi> a <hi>numinibus</hi> nuncupatum, quia pagani
ibi idola constituebant. <emph>323</emph> Sunt enim nemora
arbores majores, umbrosae frondibus.</p>
<p>7. <hi>Lucus</hi> est densitas arborum solo lucem detrahens,
<pb n="0607A"/>
tropo antiphrasi, eo quod non luceat, sive a <hi>luce,</hi> 
 quod in eo lucebant funalia, vel cerei, propter
nemorum tenebras.</p>
<p>8. <hi>Saltus</hi> est densitas arborum alta, vocata hoc nomine,
eo quod exiliat in altum, et in sublime consurgat.</p>
<p>9. <hi>Aviaria</hi> secreta nemora dicta, quod ea <hi>aves</hi> 
frequentant.</p>
<p>10. <hi>Recidiva</hi> arborum sunt quae, aliis sectis, repullulant.
Alii recidiva a cadendo dicunt, quia post
casum nascuntur. Alii a <hi>recidendo,</hi> et repullulando
dixerunt; ergo recidivum, ubi mors, aut casus.</p>
<p>11. <hi>Insitio</hi> dicitur, cum fisso trunco surculus fecundae
arboris sterili inseritur; aut <hi>oculorum impositio,</hi> 
cum, inciso cortice, libro alienae arboris germen
immittitur.</p>
<p>
            <pb n="0607B"/>
          </p>
<p>12. <hi>Plantae</hi> sunt de arboribus; <hi>Plantaria</hi> vero quae
ex seminibus nata sunt cum radicibus, et a terra propria
transferuntur.</p>
<p>13. <hi>Cespites</hi> frutices sunt, quasi <hi>cuspites,</hi> vel quasi <hi>circa pedes.</hi> </p>
<p> <hi>Frondes,</hi> quod ferant virgulta, vel umbras, sunt
autem causa umbrarum.</p>
<p> <hi>Oculi</hi> nodi sunt, ex quibus frondes exeunt.</p>
<p>14. <hi>Radix</hi> appellatur, quod quasi <hi>radiis</hi> quibusdam
fixa terris, in profunda dimergitur.</p>
<p> Nam physici dicunt parem esse altitudinem radicum
et arborum. Alii <hi>radicem</hi> a similitudine <hi>radiorum</hi> 
dictam putant, vel quia si eradatur, non repullulat.</p>
<p>
            <pb n="0607C"/>
          </p>
<p>15. <hi>Truncus</hi> est statura arboris insistens radici.</p>
<p> <hi>Corticem</hi> veteres <hi>corucem</hi> vocabant. Dictus autem <hi>cortex,</hi> 
 quod <hi>corio</hi> lignum tegat. <emph>324</emph>
          </p>
<p>16. <hi>Liber</hi> est corticis pars interior, dictus a <hi>liberato</hi> 
 cortice, id est, ablato. Est enim medium quoddam
inter lignum et corticem.</p>
<p>17. <hi>Rami</hi> sunt qui de trunco manant, sicut a ramusculis
caetera.</p>
<p> <hi>Surculi</hi> a praecisione <hi>serrae</hi> nuncupati.</p>
<p>18. <hi>Virgulum</hi> est quod de radice pullulat; <hi>ramus,</hi> 
qui de ipso robore arboris; <hi>virga,</hi> quae de ramis.
Proprie autem <hi>virgultum</hi> appellatur, quod ad radicem
arboris nascitur, et quasi inutile ab agricolis amputatur.
<pb n="0608A"/>
Et hinc dictum <hi>virgultum,</hi> quia ex <hi>virga</hi> tollitur. <hi>Virga,</hi> 
 vel a <hi>virtute</hi> dicitur, quod vim in se multam
habeat, vel a <hi>viriditate,</hi> vel quia pacis indicium
est, quod <hi>vim</hi> regat. Unde hac utuntur magi ad placandos
inter se serpentes, et idcirco in ea hos sustinent
illigatos. Hac etiam philosophi, et reges, ac
magistri, et nuntii, et legati utuntur.</p>
<p>19. <hi>Flagella</hi> dicuntur, ut praediximus, summae
arborum partes, ab eo quod crebros ventorum sustinent <hi>flatus.</hi> </p>
<p>20. <hi>Cymas</hi> vocatas (dicunt) quasi <hi>comas.</hi> </p>
<p> <hi>Folia</hi> Graece <foreign xml:lang="greek">φὑλλα</foreign> dicuntur, inde est ad nos hoc
nomen per derivationem translatum.</p>
<p>21. <hi>Flores</hi> nominati, quod cito defluant de arboribus,
quasi <hi>fluores,</hi> quod cito solvantur. In his duplex
<pb n="0608B"/>
gratia: coloris et odoris. Austro enim flores solvuntur,
Zephyro fiunt.</p>
<p>22. <hi>Germen</hi> dicimus surculum praegnantem, a <hi>gerendo;</hi> 
unde et <hi>germinatio.</hi> </p>
<p>23. <hi>Fructus</hi> nomen accepit a <hi>frumine,</hi> id est,
eminente gutturis parte, qua vescimur. Inde et <hi>fruges.</hi> 
Fructus autem proprie dicuntur agrorum, et arborum,
quibus utique utimur. In animalibus vero abusive
et translative vocamus fructum.</p>
<p>24. <hi>Poma</hi> dicta ab <hi>opimo,</hi> id est, a copiae ubertate. <hi>Matura</hi> 
 <emph>325</emph> dicuntur, quia apta sunt ad <hi>mandendum;</hi> 
sic et <hi>immatura,</hi> quia priusquam matura fiant,
dura sunt ad mandendum.</p>
<p>25. <hi>Ligna</hi> dicta, quia incensa convertuntur in <hi>lumen.</hi> 
 Unde et <hi>lychnum</hi> dicitur, quod lumen det.</p>
<p>
            <pb n="0608C"/>
          </p>
<p>26. <hi>Hastula</hi> a <hi>tollendo</hi> nuncupata, quasi <hi>abstula. 
 Fomes</hi> est hastula quae ab arboribus excutitur
recisione, aut hastulae ambustae, aut ligna cavata,
a fungis nomine accepto, qnod ita capiat ignem.
De quo Virgilius: <hi>Rapuitque in fomite flammam.</hi> </p>
<p>27. <hi>Torris</hi> lignum adustum, quem vulgus <hi>titionem</hi> 
appellat, extractum ex foco, semiustum et
exstinctum.</p>
<p>28. <hi>Quisquiliae,</hi> stipulae immistae surculis et foliis
aridis. Sunt autem purgamenta terrarum.</p>
<p> <hi>Caries</hi> putredo lignorum; dicta hoc nomine, quod
eveniat lignis virtute carentibus.
<emph>326</emph> </p>
        </div2>

<div2>
          <head>CAPUT VII. <hi>De propriis nominibus arborum.</hi> </head>

<pb n="0609A"/>
<p>1. <hi>Palma</hi> dicta, quia manus victricis ornatus est,
vel quod oppansis est ramis, in modum palmae hominis.
Est enim arbor insigne victoriae, proceroque
ac decoro virgulto, diuturnisque frondibus vestita,
et folia sua sine ulla successione conservans. Hanc
Graeci <hi>Phoenicem</hi> dicunt, quod diu duret, ex nomine
avis illius Arabiae, quae multis annis vivere
perhibetur. Quae dum in multis locis nascatur, non
in omnibus fructus perficit maturitatem. Frequenter
autem in Aegypto et Syria. Fructus autem ejus <hi>dactyli,</hi> 
 a digitorum similitudine nuncupati sunt,
quorum etiam et nomina variantur. Nam alii appellantur <hi>palmulae</hi> 
 similes myrobelani. Alii <hi>Thebaici,</hi> 
<pb n="0609B"/>
 qui et <hi>Nicolai.</hi> Alii <hi>nucales,</hi> quos Graeci <hi>caryotas</hi> 
vocant.</p>
<p>2. <hi>Laurus</hi> a verbo <hi>laudis</hi> dicta. Hac enim cum laudibus
victorum capita coronabantur. Apud antiquos
autem <hi>laudea</hi> nominabatur, postea <hi>d</hi> littera sublata,
et subrogata <hi>r,</hi> dicta est <hi>laurus,</hi> ut in <hi>auriculis,</hi> quae
initio <hi>audiculae</hi> dictae sunt, et <hi>medidies,</hi> qui nunc <hi>meridies</hi> 
 dicitur. Hanc arborem Graeci <foreign xml:lang="greek">δάφνην</foreign> vocant, <emph>327</emph> 
 quod nunquam deponat viriditatem, inde illa
potius victores coronantur. Sola quoque arbor haec
vulgo fulminari minime creditur.</p>
<p>3. <hi>Malum</hi> a Graecis dictum, quod sit fructus ejus
pomorum omnium rotundissimus. Unde et haec sunt
vera mala quae vehementer rotunda sunt. <hi>Malum
Matianum</hi> a loco vocatum unde prius advectum est.
<pb n="0609C"/>
Nam multae arbores nomina ex provinciis et civitatibus
de quibus allatae sunt acceperunt. Virgilius
amantibus quid ex malo quaeri soleat ostendit.</p>
<p>4. <hi>Mala Cydonia</hi> nomen sumpserunt ex oppido,
quod est in insula Creta, de qua dicere solent Graeci
urbium Cretensium matrem Cydoniam, ex cujus
<pb n="0610A"/>
pomo cydonitum conficitur. Fit quoque ex ea et
vinum, quo languentium desideria falluntur. Nam
specie, et gustu, et odore cujuslibet vini veteris imaginem
repraesentat.</p>
<p>5. <hi>Melimelum</hi> a dulcedine appellatum, quod
fructus ejus <hi>mellis</hi> saporem habeat, vel quod in
melle servetur, unde et quidam:
<l>Si tibi Cecropio saturata Cydonia melle</l>
<l rend="indent">Ponentur dicas: haec melimela placent.</l>
          </p>
<p>6. <hi>Malum Punicum</hi> dicitur, eo quod ex Punica
regione sit genus ejus <emph>328</emph> translatum. Idem et <hi>malogranatum</hi> 
 eo quod inter corticis rotunditatem
granorum contineat multitudinem. Arbor autem malogranata
est generis feminini, pomum vero generis
neutri. Flores malorum a Graecis appellati sunt
<pb n="0610B"/> <foreign xml:lang="greek">κύτινοι</foreign>
; Latini <hi>caducum</hi> vocant. Agrestium autem
malorum flores Graeci <foreign xml:lang="greek">βαλάυστια</foreign> appellaverunt, quorum
alii albi, alii purpurei, alii rosei reperiuntur,
similes floribus mali Punici. Negant medici mali
Punici cibo corpora nostra nutriri; sed eo sic opinantur
utendum, ut medicari potius, non alere, videatur.</p>
<p>7. <hi>Malum Persicum,</hi> cui brevis admodum vita concessa
est, trium generum esse fertur: Duracinum,
Armenicum, et Persicum. <hi>Duracinum</hi> nuncupatur,
eo quod pomum ejus in gustu <hi>acorem</hi> referat. <hi>Armeniacum</hi> 
dicitur, quod primum genus ab <hi>Armenia</hi> sit
advectum. <hi>Persicum</hi> vocatum, quod eam arborem
primus in Aegypto severit <hi>Perseus,</hi> a quo se oriundos
Ptolemaei ferebant. Haec in Perside fructum generat
interfectorium, apud nos autem jucundum, ac
<pb n="0610C"/>
suavem. Horum aliud praecox, aliud vocatur aestivum.</p>
<p>8. <hi>Medica</hi> arbor cujus nomen etiam in carminibis
Mantuanis inclaruit, asportata primum a <hi>Medis,</hi> 
unde et vocabulum sumpsit. Hanc Graeci <foreign xml:lang="greek">κεδρὸμηλον,</foreign>
<pb n="0611A"/>
Latini <hi>citriam</hi> vocant, quod pomum ejus ac folia <hi>cedri</hi> 
odorem referant. Malum ejus inimicum venenis, et <emph>329</emph> 
 hoc est, quod idem poeta intelligi voluit cum
tradat ex illa foveri animam. Haec arbor omni pene
tempore plena est pomis, quae in ea partim acerba,
partim matura, partim adhuc in flore sunt posita,
quod in caeteris arboribus rarum est.</p>
<p>9. <hi>Mella,</hi> quam Graeci <hi>loton</hi> appellant, quae vulgo
propter formam et colorem <hi>faba Syriaca</hi> dicitur.
Arbor est enim magna, fructum ferens comestibilem,
 majorem pipere, gustu suavem, unde et mella
vocata est.</p>
<p>10. <hi>Coccimela,</hi> quam Latini ob colorem prunum vocant,
alii a multitudine <hi>enixi</hi> fructus <hi>nixam</hi> appellant.
Cujus generis <hi>Damascena</hi> melior, a <hi>Damasco</hi> 
oppido, unde prius asportata est, dicta; cujus solum
<pb n="0611B"/>
pomum stomacho mederi probatur, nam caetera
noxia perhibentur. Haec sola arbor gummi glutinosum,
et compactivum distillat, quo et medici et
scriptores utuntur.</p>
<p>11. <hi>Elaeomeli</hi> nascitur in Palmyra Syriae civitate,
ex eo ita appellata, <emph>330</emph> quod ex trunco oleum defluat
in crassitudine mellis, saporis suavis.</p>
<p>12. <hi>Epimelis</hi> sorbo similis, mediocris arbor, et
flore candidulo, dicta, quod dulcedine sit ejus fructus,
et acuto sapore commistus. Haec arbor aetate
durat exigua.</p>
<p>13. <hi>Melopos</hi> arbor in Africa Punica lingua vocata,
ex qua profluit lentus succus, quia a loco Ammoniacus
nominatur.</p>
<p>14. <hi>Mespilus</hi> arbor spinosa, fructu similis malorum,
<pb n="0611C"/>
sed paulo breviore, unde et appellata, quod
pilulae formam habeant ejus poma.</p>
<p>15. <hi>Pyrus</hi> vocata videtur, quod in ignis speciem
deformata est, nam hoc genus pomi ab amplo incipit,
<pb n="0612A"/>
et in angustum finit, sicut ignis. Pyrus autem
arbor, fructus ejus <hi>pyrum</hi> est: cujus multae species,
ex quibus <hi>Crustumia</hi> sunt pyra ex parte rubentia,
ab oppido <hi>Crustumio</hi> nominata. Poma pyri jumentis
imposita, vel si pauca, vehementer onerosa dicuntur
esse.</p>
<p>16. <hi>Cerasus</hi> a <hi>Ceraso</hi> urbe Ponti vocata. Nam
Lucullus, cum Cerasum civitatem Ponti delesset,
hoc genus pomi inde avexit, et a civitate <hi>Cerasum</hi> 
appellavit. Arbor autem Cerasus, pomum <hi>cerasum</hi> 
dicitur. Hoc etiam et ante Lucullum erat in Italia,
sed durum, unde et <hi>Cornum</hi> appellatum est. Est autem
arbor apta hastilibus, unde et Virgilius: <hi>Bona
bello cornus.</hi> <emph>331</emph>
          </p>
<p>17. <hi>Ficus</hi> Latine a <hi>fecunditate</hi> vocatur. Feracior
enim est arboribus caeteris. Nam ter quaterque per
<pb n="0612B"/>
singulos annos generat fructum, atque altero maturescente,
alter oboritur. Hinc et <hi>caricae</hi> a copia
nominatae. Ficus Aegyptia fecundior fertur, cujus lignum
in aqua missum illico mergitur, et cum in limo
aliquandiu jacuerit, deinde in superficiem sustollitur,
versa vice naturae, quando madefactum debuit
humoris pondere residere. Antea athletae ficis
alebantur, priusquam eos Pythagoras exercitator
ad carnis usum, qui fortior cibus est, transtulisset.
A senibus in cibo saepius sumptae ficus, rugas eorum
feruntur distendere. Tauros quoque ferocissimos
ad fici arborem colligatos repente mansuescere dicunt.</p>
<p>18. <hi>Caprificus</hi> appellata, eo quod parietes quibus
innascitur <hi>carpit.</hi> Rumpit enim, et prodit ex lateribus
<pb n="0612C"/>
quibus concepta est. Alii putant caprificum dictam
quod ficus arbor ejus remedio fecundetur.</p>
<p>19. <hi>Morus</hi> a Graecis vocata, quam Latini <hi>rubum</hi> 
appellant, eo quod fructus ejus velut virgulti <hi>rubent.</hi> 
<pb n="0613A"/>
 Est enim morus silvestris fructus afferens,
quibus in deserto pastorum fames ac penuria confovetur.
 Hujus folia superjacta serpenti feruntur interimere
eum. <emph>332</emph>
          </p>
<p>20. <hi>Sycomorus,</hi> sicut et morus Graeca nomina
sunt. Dicta autem sycomorus, quod sit foliis similis
moro. Hanc Latini <hi>celsam</hi> appellant ab altitudine,
quia non est brevis, ut morus.</p>
<p>21. <hi>Nux</hi> appellata, quod umbra vel stillicidium foliorum
ejus proximis arboribus <hi>noceat.</hi> Hanc alio nomine
Latini <hi>Juglandem</hi> vocant, quasi <hi>Jovis glandem.</hi> 
Fuit enim haec arbor consecrata Jovi, cujus pomum
tantam vim habet, ut missa inter suspectos herbarum
vel fungorum cibos, quidquid in eis virulentum
est, exsudet, rapiat atque exstinguat.</p>
<p>22. <hi>Nuces</hi> autem generaliter dicuntur omnia tecta
<pb n="0613B"/>
corio duriori, ut pineae, avellanae, juglandes, castaneae,
amigdalae. Hinc et <hi>nuclei</hi> dicti, quod sint duro
corio tecti. At contra poma, omnia mollia, <hi>mala</hi> dicta,
sed cum adjectione terrarum in quibus antea nata
sunt, ut Persica, Punica, Matiana, Cydonia, etc.</p>
<p>23. <hi>Amygdala</hi> nomen Graecum est, quae Latine <hi>nux longa</hi> 
 vocatur. Hanc alii <hi>nuciclam</hi> vocant, quasi
minorem nucem. De qua Virgilius: <hi>Cum se nux
plurima silvis induet in florem.</hi> Cunctis enim arboribus
prior se flore vestit, et ad ferenda poma arbusta
sequentia praevenit.</p>
<p>24. <hi>Avellanae</hi> ab Avellano Campaniae oppido, ubi
abundant, cognominatae sunt. Hae a Graecis <hi>Ponticae</hi> 
appellantur, eo quod circa <hi>Ponticum</hi> mare abundent.</p>
<p>25. <hi>Castaneam</hi> Latini a Graeco appellant vocabulo.
<pb n="0613C"/>
Hanc enim Graeci <foreign xml:lang="greek">κάστανον</foreign> vocant, propter quod
fructus ejus gemini in modum testiculorum intra folliculum
reconditi sunt, qui dum ejiciuntur, <emph>333</emph> 
quasi <hi>castrantur.</hi> Haec arbor, simul ut excisa
fuerit, tanquam silvam ex sese expullulare consuevit.</p>
<p>26. <hi>Ilex</hi> ab <hi>electo</hi> vocata. Hujus enim arboris fructum
<pb n="0614A"/>
homines primum ad victum sibi elegerunt, unde
poeta:
<l>Mortales primi ructabant gutture glandem.</l> 
Prius enim quam frumenti usus esset, antiqui homines
glande vixerunt.</p>
<p>27. <hi>Suberies</hi> arbor, ex qua validissimus cortex
natatorius extrahitur. Et ideo appellata <hi>suberies,</hi> eo
quod fructus ejus <hi>sues edunt;</hi> porcorum enim sunt
alimenta, non hominum, et dicta <hi>suberies,</hi> quasi <hi>subedies.</hi> </p>
<p>28. <hi>Fagus</hi> et <hi>aesculus</hi> arbores glandiferae ideo vocatae
creduntur, quod harum fructibus olim homines
vixerint, cibumque sumpserint, escamque habuerint.
Nam <hi>aesculus</hi> ab <hi>esca</hi> dicta, <hi>fagus</hi> vero a
Graeco vocabulum traxit; <foreign xml:lang="greek">φάγειν</foreign> enim Graece <hi>comedere</hi> 
<pb n="0614B"/>
dicitur.</p>
<p>29. <hi>Xyliglycon,</hi> quam Latini corrupte <hi>siliquam</hi> vocant,
ideo a Graecis tale nomen accepit, eo quod ligni
ejus fructus dulcis, <foreign xml:lang="greek">ξύλον</foreign> quippe dicunt <hi>lignum</hi> <foreign xml:lang="greek">γλυκὺ</foreign>
 <hi>dulce.</hi> Hujus arboris pomo succus expressus <hi>acatia</hi> 
 a Graecis dicitur.</p>
<p>30. <hi>Pistacia,</hi> quod cortex pomi ejus nardi <hi>pistici</hi> 
odorem referat. <emph>334</emph>
          </p>
<p>31. <hi>Pinus</hi> arbor picea ab acumine foliorum vocata.
 <hi>Pinum</hi> enim antiqui <hi>acutum</hi> nominabant. Pinum
autem aliam <hi>pitin,</hi> aliam Graeci <foreign xml:lang="greek">πέυκην</foreign> vocant, quam
nos <hi>piceam</hi> dicimus, eo quod desudet picem. Nam et
specie sibi differunt. In Germaniae autem insulis hujus
arboris lacryma electrum gignit. Gutta enim defluens
rigore vel tepore in soliditatem durescit, et
gemmam facit de qualitate sua nomen accipiens, id
<pb n="0614C"/>
est, <hi>succinum,</hi> eo quod <hi>succus</hi> sit arboris. Pinus
creditur prodesse cunctis quae sub ea seruntur, sicut
nux nocere omnibus.</p>
<p>32. <hi>Abies</hi> dicta, quod prae caeteris arboribus longe
eat, et in excelsum promineat. Cujus natura expers
est terreni humoris, ac proinde habilis atque levis
<pb n="0615A"/>
habetur. De qua Virgilius: <hi>Et casus abies visura marinos,</hi> 
quia ex ea naves fiunt. Hanc quidam <hi>Gallicam</hi> 
vocant propter candorem. Est autem sine nodo.</p>
<p>33. <hi>Cedrus,</hi> quam Graeci <foreign xml:lang="greek">κέδρον</foreign> vocant: quasi
 <foreign xml:lang="greek">καιομένης δρυὸς ὑγρὸν,</foreign> id est, <hi>arboris humor ardentis,</hi> 
cujus folia ad cypressi similitudinem respondent.
Lignum vero jucundi odoris est, et diu durans, nec
a tinea unquam exterminatur. De qua Persius: <hi>Et cedro
digna locutus.</hi> Scilicet propter durabilem perpetuitatem.
 Unde et in Templis propter diuturnitatem
ex hoc ligno lacunaria fiunt. Hujus ligni resina <hi>cedrea</hi> 
 dicitur, quae in conservandis libris adeo est utilis, <emph>335</emph> 
 ut perliti ex ea, nec tineas patiantur, nec
tempore consenescant. Nascitur in Creta, Africa,
atque Syria.</p>
<p>
            <pb n="0615B"/>
          </p>
<p>34. <hi>Cyparissus</hi> Graece dicitur, quod caput ejus a
rotunditate in acumen erigitur, unde et <foreign xml:lang="greek">κωνοειδὴς</foreign> vocatur,
id est, <hi>alta rotunditas.</hi> Hinc et fructus ejus <hi>conus,</hi> 
quia rotunditas ejus talis est, ut <hi>conum</hi> imitetur.
Unde et coniferae cyparissi dicuntur. Hujus lignum
cedro pene proximam habet virtutem. Templorum
quoque trabibus aptum, impenetrabili soliditate
nunquam oneri cedit, sed ea qua in principio fuerit
firmitate perseverat. Antiqui cypressi ramos prope
rogum constituere solebant, ut odorem cadaverum,
dum urerentur, opprimerent jucunditate odoris sui.</p>
<p>35. <hi>Juniperus</hi> Graece dicta, sive quod ab amplo
in angustam finiat, ut ignis sive quod conceptum diu
teneat ignem; adeo ut si prunae ex ejus cinere fuerint
opertae, usque ad annum perveniant; <foreign xml:lang="greek">πῦρ</foreign> enim
<pb n="0615C"/>
apud Graecos <hi>ignis</hi> dicitur. Jupinerus autem alia
parva, alia magna est.</p>
<p>36. <hi>Ebenus</hi> in India et Aethiopia nascitur, quae
caesa durescit in lapidem. Cujus lignum nigrum est,
et cortex levis, ut lauri, sed Indicum maculosum
est in parvulis distinctionibus albis ac fulvis. Aethiopicum
vero, quod praestantius accipitur, in nullo est <emph>336</emph> 
 maculatum, sed est nigrum, leve et corneum.
Est autem Mareotica palus in India, unde <hi>ebenus</hi> venit.
 Lucanus: <hi>Ebenus Mareotica,</hi> inquit. Ebenus autem
<pb n="0616A"/>
crepundiis illigatur, ut infantem visu nigra non terreant.</p>
<p>37. <hi>Platanus,</hi> a latitudine foliorum dicta, vel quod
ipsa arbor patula sit, et ampla. Nam <foreign xml:lang="greek">πλάτος</foreign> Graeci <hi>latum</hi> 
 vocant. Expressit hujus arboris Scriptura et
nomen, et formam, dicens: <hi>Quasi platanus dilatata
sum juxta aquam in plateis.</hi> Est autem tenerrimis foliis,
ac mollibus, et vitium similis.</p>
<p>38. <hi>Quercus,</hi> sive <hi>quernus</hi> dicta, quod ea soliti erant
dii gentium quaerentibus praecinere; arbor multum
annosa, sicut legitur de quercu Mambre, sub qua
habitavit Abraham, quae fertur usque ad Constantis
regis imperium per multa saecula perdurasse. Hujus
fructus <hi>galla</hi> appellatur. E quibus una agrestis <foreign xml:lang="greek">ὀμφακίτης</foreign>
 dicta, parva forma, sed firmo corpore, atque
<pb n="0616B"/>
nodoso, quae medicaminibus et in caustis adhibetur.
Altera <foreign xml:lang="greek">βάλανος</foreign> levis, ac lenis, ac nimium perforata,
 lucernarum tantum usibus necessaria.</p>
<p>39. <hi>Fraxinus</hi> vocari fertur, quod magis in asperis
locis montanisque <hi>fragis</hi> nascatur. Hinc per derivationem <hi>fraxinus,</hi> 
 sicut a <hi>monte montanas.</hi> De quo
Ovidius: <hi>Et fraxinus utilis hastis.</hi> </p>
<p>40. <hi>Taxus</hi> venenata arbor unde et toxica venena
exprimuntur. Ex hac arcus Parthi et aliae gentes
faciunt. Unde et poeta: <hi>Ityreos taxi torquentur in arcus.</hi> 
 Ityreos autem dicit Parthicos. <emph>337</emph>
          </p>
<p>41. <hi>Acer,</hi> coloribus impar.</p>
<p> <hi>Robur</hi> autem generaliter dicitur ex omni materia
quidquid est firmissimum.</p>
<p>42. <hi>Alnus</hi> vocatur, quod <hi>alatur amne.</hi> Proxima
<pb n="0616C"/>
enim aquae nascitur, nec facile extra undas vivit.
Hinc et tenera, et mollis, quia in humecto loco nutritur.</p>
<p>43. <hi>Ulmus</hi> nomen accepit, quod uliginosis locis
et humidis melius proficit. Nam in montanis et
asperis minus laeta est.</p>
<p>44. <hi>Larix,</hi> cui hoc nomen a Castello <hi>Laricino</hi> 
inditum est, ex qua tabulae tegulis affixae flammam
repellunt, neque ex se carbonem ambustae efficiunt.</p>
<p>45. <hi>Populus</hi> dicta, quod ex ejus calce multitudo
nascatur. Cujus genus duplex est. Nam altera est
<pb n="0617A"/>
alba, altera nigra. Alba autem populus dicta, quia
folia ejus una parte sunt alba, altera viridia. Haec
igitur bicolor habens quasi noctis et diei notas, quae
tempora ortu solis occasuque constant. Generat
etiam resinam circa Eridanum fluvium, vel, ut alii
memorant, in finibus Syriae.</p>
<p>46. <hi>Tiliam</hi> dicunt vocatam, eo quod utilis sit ad
usum <hi>telorum</hi> nitore et levitate jaculandi. Est enim
genus materiae levissimae.</p>
<p>47. <hi>Salix</hi> dicta, quod celeriter <hi>saliat,</hi> hoc est, velociter
crescat, arbor lenta, vitibus habilis vinciendis.
Cujus seminis hanc dicunt esse naturam,
 ut si quis illud in poculo hauserit, liberis careat,
 sed et feminas infecundas efficit.</p>
<p> <hi>Populus</hi> autem, et salix, et tilia, mollis materiae
sunt, et ad sculpturam aptae.</p>
<p>
            <pb n="0617B"/>
          </p>
<p>48. <hi>Vimen</hi> vocatur, eo quod <hi>vim</hi> habeat <hi>multam</hi> 
viroris. Natura enim <emph>338</emph> ejus talis est, ut etiam si
arefacta alluatur, virescat; deinde excisa, atque in
humo fixa, radicibus sese ipsa demergat.</p>
<p>49. <hi>Myricae,</hi> quam Latini <hi>tamaricem</hi> vocant, ex
amaritudine nominata. Gustus enim ejus nimis amarus
est. Haec arbor in solitudine et saxosa humo
nascitur, ex qua etiam arbore maleficis artibus <foreign xml:lang="greek">μισήθρα,</foreign>
 id est, <hi>odia</hi> concitari dicuntur.</p>
<p>50. <hi>Myrtus</hi> a mari dicta, eo quod magis littorea
arbor sit. Unde et Virgilius: <hi>Littora myrtetis laetissima;</hi> 
et: <hi>Amantes littora myrtos.</hi> Hinc est, quod a
Graecis <foreign xml:lang="greek">μυρίνη</foreign> dicitur. Medicorum autem libri hanc
arborem aptam scribunt mulierum necessitatibus
plurimis.</p>
<p>
            <pb n="0617C"/>
          </p>
<p>51. <hi>Lentiscus,</hi> quod cuspis ipsius lenta sit, et mollis.
Nam lentum dicimus quidquid flexibile est, unde
et lentum vimen, et vites, Virgilius: <hi>Et lentae vites,</hi> 
pro <hi>flexibiles.</hi> Hujus fructus oleum desudat, cortex
resinam, quae <hi>mastix</hi> appellatur, cujus plurima
et melior in Chio insula gignitur.</p>
<p>52. <hi>Terebinthus</hi> arbor Graecum nomen, generans
resinam omnium resinarum praestantiorem.</p>
<p>53. <hi>Buxus</hi> Graecum est nomen a Latinis ex parte
corruptum, <foreign xml:lang="greek">πύξος</foreign> enim appellatur apud eos, arbor
semper virens, et laevitate materiae elementorum
<pb n="0618A"/>
apicibus apta. Unde et Scriptura: <hi>Scribe in buxo.</hi> </p>
<p>54. <hi>Rhododendron,</hi> quod corrupte vulgo <hi>Lorandrum</hi> 
vocatur, quod sit foliis <hi>lauri</hi> similibus, flore ut <hi>rosa.</hi> 
 Arbor venenata, <emph>339</emph> interficit enim animalia,
et medetur serpentium vexationes.</p>
<p>55. <hi>Herbitum</hi> vocaverunt pastores, eo quod vice
herbae praebeatur pecoribus, ubi desunt pascua.</p>
<p>56. <hi>Turbiscus,</hi> quod de uno cespite ejus multa
virgulta surgant, quasi <hi>turba.</hi> </p>
<p> <hi>Stipa</hi> vocata propter quod ex eo <hi>stipentur</hi> tecta.
Hinc et stipula per diminutionem.</p>
<p>57. <hi>Arundo</hi> dicta, quod cito <hi>arescat.</hi> Hanc veteres <hi>cannam</hi> 
vocaverunt, <hi>arundinem</hi> vero postea Varro dixit.
Sane sciendum, quod Latinum <hi>canna</hi> de lingua Hebraea
sumptum est. Apud eos enim calamus <hi>canna</hi> dicitur.</p>
<p>
            <pb n="0618B"/> <hi>Cicuta</hi> autem est, quod est inter cannarum nodos,
 dicta, quod lateat.</p>
<p>58. In indicis stagnis nasci arundines calamique
dicuntur, ex quorum radicibus expressum suavissimum
succum bibunt, unde et Varro ait:
<l>Indica non magnum in arbore crescit arundo.</l> 
<l>Illius et lentis premitur radicibus humor:</l>
<l>Dulcia cui nequeant succo concedere mella.</l>
          </p>
<p>59. Sambucus mollis et pervia arbor.</p>
<p> <hi>Rhamnus</hi> genus est rubi, <emph>340</emph> quam vulgo <hi>senticem
ursinam</hi> appellant, asperum nimis, et spinosum.</p>
<p>60. <hi>Sentix</hi> dicta a <hi>situ,</hi> quod est terra inculta,
in qua sentices spinaeque nascuntur. Majores autem
nostri omnem arborem spinosam <hi>veprem</hi> dicebant
quod <hi>vi prendat.</hi> </p>
<p>61. <hi>Oleaster</hi> dictus, quod sit foliis olivae similibus,
<pb n="0618C"/>
sed latioribus: arbor inculta, atque silvestris,
amara atque infructuosa, cui insertus olivae ramus
vim mutat radicis, et vertit eam in propriam qualitatem.
 Lacryma oleastri arboris duplex est. Alia
enim gummi simulat sine ullo qualitatis morsu, alia
ammoniaci guttam ex stillatione collectam ac remordentem.</p>
<p>62. <hi>Oliva</hi> Graece <foreign xml:lang="greek">ἔλαιος</foreign> dicitur, ex quo in Latinum
tractum est, ut <hi>oliva</hi> dicatur. <hi>Olea</hi> autem ipsa
arbor est, fructus <hi>oliva,</hi> succus <hi>oleum.</hi> Est autem
arbor pacis insigne, cujus fructus diversis nominibus
appellatur.</p>
<p>
            <pb n="0619A"/>
          </p>
<p>63. <hi>Orchades,</hi> olivae Graeca etymologia a similitudine
testiculorum vocatae, quos Graeci <foreign xml:lang="greek">ὂρχεις</foreign> vocant.</p>
<p>64. <hi>Radiolae,</hi> pro eo quod oblongae sunt in modum <hi>radiorum.</hi> </p>
<p> <hi>Paphiae</hi> a <hi>Papho</hi> insula dictae, unde prius allatae
sunt.</p>
<p>65. <hi>Lyciniae,</hi> eo quod optimum dent lumen. Nam <foreign xml:lang="greek">λὺχνος</foreign>
 <hi>lumen</hi> est. Unde et <hi>lychnum</hi> nomen accepit,
quia aptum est flammis et luminibus.</p>
<p>66. <hi>Pausia,</hi> quam corrupte rustici <hi>pusiam</hi> vocant,
viridi oleo et suavi apta. Et dicta <hi>pausia,</hi> quod <hi>paviatur,</hi> 
id est, <hi>tundatur,</hi> unde et <hi>pavimentum.</hi> <emph>341</emph>
          </p>
<p>67. <hi>Syria</hi> dicta, pro eo quod de <hi>Syria</hi> est allata,
sive quia nigra est.</p>
<p> <hi>Crustumia</hi> eadem et <hi>volemis</hi> dicta, eo quod <hi>volam</hi> 
<pb n="0619B"/>
compleat magnitudine, hoc est, mediam manum,
unde et <hi>involare</hi> dicimus. Quidam autem volemum
Gallica lingua <hi>bonum</hi> et <hi>magnum</hi> intelligunt.</p>
<p> <hi>Colymbades</hi> appellatae . . . . .</p>
<p>68. <hi>Oleum</hi> autem ab <hi>olea</hi> nominatur. Nam, ut diximus,
 olea est arbor, unde derivatum fit <hi>oleum.</hi> 
 Sed quod ex albis fuerit olivis expressum vocatur <hi>Hispanum,</hi> 
 a Graecis <foreign xml:lang="greek">ὀμφάκιον</foreign> appellatum. Quod autem
ex fulvis et nondum mitibus fuerit expressum, <hi>viride</hi> 
appellatur. Quod vero ex nimium maturis, <hi>commune</hi> 
dicitur. Ex iis ad usum vitae primum est Hispanum,
secundum viride, tertium commune.</p>
<p>69. <hi>Amurca</hi> olei pars aquosa, ab <hi>emergendo</hi> dicta, id
est, quod ab oleo se emergat, et faex ejus sit. Hanc Graeci <hi>amorgen</hi> 
 vocant ex Latina lingua trahentes vocabulum.</p>
<p>
            <pb n="0619C"/> <emph>342</emph> 70. <hi>Gumen</hi> Graecum nomen est, hoc enim illi <foreign xml:lang="greek">κὁμμι</foreign>
 dicunt.</p>
<p>71. <hi>Resinam</hi> Graeci <foreign xml:lang="greek">ῥητίνην</foreign> vocant, <foreign xml:lang="greek">ῥέον</foreign> enim Graece
dicitur quidquid manat. Est enim lacryma sudore
exhalata lignorum, ut cerasi, lentisci, balsami, vel reliquarum
arborum, sive virgultorum, quae sudare
produntur, sicut et odorata Orientis ligna, sicut gutta
balsami, ac ferularum, vel succinorum, cujus lacryma
durescit in gemmam. Prima est resina <hi>terebinthina</hi> 
<pb n="0620A"/>
omnium praestantior. Affertur autem ex Arabia
Petraea, atque Judaea, et Syria, Cypro, et Africa, ex
insulis quoque Cycladibus. Secunda est <hi>lentiscina,</hi> 
quae <hi>mastix</hi> vocatur: haec ex Chio insula deportatur.
Tertia <hi>pinalis.</hi> Quarum alia <foreign xml:lang="greek">πιτυῒνη,</foreign> alia <foreign xml:lang="greek">πευκίνη,</foreign> alia
liquida, alia arida, et afferuntur ex Tyrrhena Colophonia.
Unde etiam nomen <hi>Colophonia</hi> resina sumpsit.</p>
<p>72. <hi>Pix</hi> Graecum nomen est, quam illi <foreign xml:lang="greek">πίσσαν</foreign> vocant.
Alii volunt ex pino <hi>picem</hi> vocari; haec a
Graecis appellatur <hi>clonia;</hi> nos <hi>ramalem</hi> dicere possumus,
cujus probabilis splendens, laevis et munda.</p>
<p>73. Creandarum arborum naturaliter tria sunt
genera; aut enim sua sponte nascuntur, aut ex seminibus
fortuitu jacentibus surgunt, aut ex radicibus
pullulant. Nam caetera usus invenit, favente natura.</p>
<p>
            <pb n="0620B"/>
          </p>
<p>74. Omnia poma Latine neutri generis esse dicuntur;
arbores autem feminini sunt generis, exceptis
paucis, ut <hi>hic oleaster, hoc siler,</hi> ut Virgilius: <hi>Molle
siler.</hi> Item <hi>hoc buxum,</hi> licet et <hi>haec buxus</hi> dicatur.
Nam superfluam quidam volunt facere discretionem,
ut <hi>haec buxus</hi> de arbore dicamus, <hi>buxum</hi> vero de
ligno composito.
<emph>343</emph> </p>
        </div2>

<div2>
          <head>CAPUT VIII. <hi>De arboribus aromaticis.</hi> </head>
<p>1. <hi>Aromata</hi> sunt quaeque fragrantis odoris, quae
India, vel Arabia mittit, sive aliae regiones. Nomen
autem <hi>aromata</hi> traxisse videntur, sive quod aris imposita
divinis invocationibus apta videantur, seu quod
sese aeri inserere ac miscere probantur. Nam quid
est odor, nisi aer contactus?</p>
<p>
            <pb n="0620C"/>
          </p>
<p>2. <hi>Thus</hi> arbor Arabiae, immensa atque ramosa,
lenissimi corticis, ramis ad aceris qualitatem;
amigdalae modo succum aromaticum fundens album,
et masticatione velut in pulverem resolutum, et cum
frangitur, intus pingue est, et igni appositum facile
ardescens. Et appellatur apud nos <hi>masculum,</hi> eo
quod sit natura rotundum in modum testiculorum.
Reliquum planum, et pene scabrosum, minus optimum.
 Adulteratur autem admista resina, sive
<pb n="0621A"/>
gummi, sed dignoscitur sua proprietate. Nam thus
igni impositum ardescit, resina fumescit, gummi vero
liquescit calefactum.</p>
<p>3. <hi>Thus</hi> autem a <hi>tundendo</hi> dicitur, quia dum gummi
guttae ex arbore cadunt in glebis miscentur; dum
vero glebae in pulverem rediguntur, thus carpitur, et
virgulis tunditur, et sic inde manibus tollitur. Hoc et <hi>Libanum</hi> 
 vocatum a monte Arabiae, ubi Sabaei sunt. Nam
mons eorum <hi>Libanus</hi> dicitur, ubi thura colliguntur.</p>
<p>4. <hi>Myrrha</hi> Arabiae arbor altitudinis quinque cubitorum,
 similis <emph>344</emph> spinae quam <foreign xml:lang="greek">ἄκανθον</foreign> dicunt, cujus
gutta viridis atque amara, unde et nomen accepit
myrrha. Gutta ejus sponte manans pretiosior est,
elicita corticis vulnere vilior judicatur. Sarmenta ejus
Arabes ignibus fovent, quorum fumo satis noxio, nisi
<pb n="0621B"/>
ad odorem storacis occurrant, plerumque insanabiles
morbos contrahunt. Myrrha autem Trogloditica
ab insula Arabiae dicta, ubi melior colligitur, et
purior.</p>
<p>5. <hi>Storax</hi> arbor Arabiae, similis malo Cydonio,
cujus virgulae inter Caniculae ortum cavernatim lacrymam
fluunt. Distillatio ejus in terram cadens
munda non est, sed cum proprii corticis scrobe servatur.
Illa autem quae virgis et calamis inhaeserit,
munda est, et albida; dehinc fulva fit solis causa, et
ipsa storax calamites pinguis, resinosa, odoris jucundi,
humecta, et veluti mellosum liquorem emittens. <hi>Storax</hi> 
 autem dicta, quod sit gutta arboris
profluens, et congelata. Nam Graeci <hi>stiriam</hi> guttam
dicunt, Graece autem <foreign xml:lang="greek">στύραξ</foreign> Latine <hi>storax</hi> dicitur.</p>
<p>
            <pb n="0621C"/>
          </p>
<p>6. <hi>Bdellium</hi> Indiae et Arabiae arbor, cujus lacryma
melior Arabica. Est enim lucida, subalbida,
levis, pinguis, aequaliter cerea, <emph>345</emph> et quae facile
molliatur, neque ligno, vel terrae commista, amara,
odoris boni. Nam ex India sordida est, et nigra, et
majori gleba. Adulteratur autem admisto gummi, qui
non ita amarificat gustum.</p>
<p>7. <hi>Mastix</hi> arboris lentisci gutta est. Haec <hi>granomastix</hi> 
dicta est, quia in modum <hi>granorum</hi> est. Melior
autem in Chio insula gignitur, odoris boni,
candoris cerae Punicae. Unde et splendorem cutis
pulchrificat. Adulteratur autem interdum resina, vel
thure.</p>
<p>8. <hi>Piperis</hi> arbor nascitur in India, et in latere
<pb n="0622A"/>
montis Caucasi, quod soli obversum est, foliis ad
juniperi similitudinem. Cujus silvas serpentes custodiunt,
sed incolae regionis illius, cum maturae fuerint,
incendunt. Et serpentes igne fugantur, et inde
ex flamma nigrum piper efficitur. Nam natura piperis
alba est, cujus quidem diversus est fructus.
Nam quod immaturum est, <hi>piper longum</hi> vocatur;
quod incorruptum ab igne, <hi>piper album;</hi> quod vero
cute rugosa et horrida fuerit, ex calore ignis trahit
et colorem et nomen. Piper si leve est, vetustum;
si grave, novellum: vitanda est autem mercatorum
fraus. Solent enim vetustissimo piperi humecto argenti
spumam aspergere, aut plumbum, ut ponderosum
fiat.</p>
<p>9. <hi>Aloa</hi> in India atque Arabia gignitur, arbor odoris
<pb n="0622B"/>
suavissimi, ac summi. Denique lignum ipsius,
vice thymiamatum altaribus adoletur, unde et nomen
traxisse creditur.</p>
<p>10. <hi>Cinnamomum</hi> dictum, quod cortex ejus in modum
cannae sit rotundus, et gracilis. Gignitur autem
in Indiae et Aethiopiae regionibus, frutice brevi duorum
tantum cubitorum, colore subnigro, vel cinereo,
tenuissimarum virgarum. Nam quod in crassitudinem <emph>346</emph> 
 extenditur, despectui est; quod vero gracilius
provenerit, eximium. Quod cum frangitur, visibile
spiramentum emittit ad imaginem nebulae, seu pulveris.</p>
<p>11. <hi>Amomum</hi> vocatum, quod veluti odorem cinnamomi
referat. Nascitur in Syria et Armenia: frutex
ejus botrosum semen reddens sibi connexum,
<pb n="0622C"/>
flore albo veluti violae, foliis similibus brioniae, odore
etiam bono, somnos suavificat.</p>
<p>12. <hi>Casia</hi> nascitur in Arabia, virga robusti corticis,
et purpureis foliis, ut piperis. Est autem virtutis
cinnamomi similis, sed potentia inferior; unde pro
cinnamomi vice duplex ejus pondus in medicamentis
admiscetur.</p>
<p>13. <hi>Calamus aromaticus</hi> a similitudine calami
usualis vocatur. Gignitur in India multis nodis geniculatus
fulvus, fragrans spiritus suavitate. Qui cum
frangitur, in multas fit partes scissilis, simulans gustu
casiam cum levi acrimonia remordente.</p>
<p>14. <hi>Balsami</hi> arbor in Judaea intra terminos tantum
XX jugerum erat. Posteaquam eamdem regionem
<pb n="0623A"/>
Romani potiti sunt, etiam latissimis collibus propagata
est, stirpe similis viti, <emph>347</emph> foliis similis rutae,
sed albidioribus, semperque manentibus. Arbor autem <hi>balsamum,</hi> 
 lignum ejus <hi>xylobalsamum</hi> dicitur; fructus,
sive semen, <hi>carpobalsamum;</hi> succus <hi>opobalsamum.</hi> 
Quod ideo cum adjectione significatur, eo
quod percussus ferreis ungulis cortex ligni per cavernas
eximii odoris guttam distillat; <hi>caverna</hi> enim
Graeco sermone <foreign xml:lang="greek">ὀπὴ</foreign> dicitur. Cujus guttam adulterant
admisto Cyprino oleo, vel melle. Sed sincera probatur
a melle, si cum lacte coagulaverit; ab oleo, si
instillata aqua, aut admista, facile fuerit resoluta,
praeterea si laneae vestes ex ipsa pollutae non maculantur.
Adulteratum quidem, neque lacte coagulat,
et ut oleum in aqua supernatat, et vestem maculat.
<pb n="0623B"/>
 Balsama autem si pura fuerint, tantam vim habent
ut, si sol excanduerit, sustineri manu non possint.</p>
</div2>

<div2>
          <head>CAPUT IX. <hi>De herbis aromaticis, sive communibus.</hi> </head>
<p>1. Exstant et quarumdam herbarum nomina, quae
ex aliqua sui causa resonant, habentes nominum explanationem.
Non tamen omnium herbarum etymologiam
invenies: nam pro locis mutantur etiam nomina.</p>
<p>2. <hi>Folium</hi> dictum, quod sine ulla radice innatans
in Indiae littoribus colligitur. Quod lino perforatum,
siccant Indi, atque reponunt. Fertur autem
Paradisi esse herba gustu nardum referens. <emph>348</emph>
          </p>
<p>3. <hi>Nardus</hi> herba est spicosa, unde et a Graecis <foreign xml:lang="greek">ναρδοστάχυς</foreign>
 appellata, quarum alia Indica, alia
<pb n="0623C"/>
Syriaca vocatur, non quod in Syria nascatur, sed quod
mons in quo invenitur alio latere Indiam spectat,
alio Syriam. Est autem Indica multiformis, sed
melior Syriaca, levis, fulva, comosa, spica parva, odoratissima,
cyperum simulans. Quod si multum in ore
tardaverit, linguam siccat. <hi>Nardus Celtica</hi> a regione
Galliae nomen traxit. Nascitur enim saepius in Liguriae
Alpibus, et in Syria, frutice parvo, radicibus
in manipulo collectis ligamentis. Flos ejus tantum
propter odorem bonus. Thyrsi ejus atque radiculae
utiles probantur usibus nostris.</p>
<p>
            <pb n="0624A"/>
          </p>
<p>4. <hi>Costum</hi> radix herbae est nascentis in India, Arabia,
et Syria, sed melius Arabicum; est enim album,
et leve, suave, jucundi odoris; Indicum colore atro,
et leve, ut ferula; Syriacum vero pondere grave, colore
buxeo, odore acri, summum tamen album, leve,
aridum, gustum incendens.</p>
<p>5. <hi>Crocum</hi> dictum ab oppido Ciliciae quod vocatur <hi>Coricium,</hi> 
 quanquam et alibi nascatur, sed non
tantum, vel tale, quale in Cilicia. Unde et a potiore
parte nomen accepit. Nam multae res nomina sumpserunt
a locis ubi plus provenit et melius aliquid.
 Optimum est autem, quod fuerit recens, odoris
boni, albedine parva, porrectae longitudinis, integrum,
et neque in fragmenta comminutum, inspiratione
bona, et cum carpitur, manus inficiens,
<pb n="0624B"/>
et leviter acre. Quod si ejusmodi non fuerit, aut vetustum,
 aut infusum agnoscitur. Adulteratur autem
admisto crocomagmate. Augendi quoque ponderis
causa spuma argenti contrita adjicitur, et proditur,
si pulverulentum reperitur, atque decoctum ab odore
proprio fuerit lapsum. <emph>349</emph>
          </p>
<p>6. <hi>Crocomagma,</hi> expressis aromatibus crocini
unguenti, atque informato sedimine in pannusculos fit,
et ideo sic appellatur.</p>
<p>7. <hi>Asarum</hi> nascitur in umbrosis montibus, foliis
casiae similibus, inter quae flos juxta radicem purpureus,
in quo semen continetur uvarum simile, radicibus
pluribus, atque tenuissimis, et bene redolentibus,
et est virtute similis nardo.</p>
<p> <hi>Phu</hi> nascitur in Ponto, foliis oleastro similibus.</p>
<p>
            <pb n="0624C"/>
          </p>
<p>8. <hi>Cyperus</hi> a Graecis vocatur, quod habeat virtutem
ferventem. Radix ejus est junci trianguli, foliis porri
similibus, radicibus nigris, sive contiguis, in similitudinem
olivarum odoratissimis, atque acerrimis.
Nascitur in paludibus, atque vacuis locis. Traditur
etiam alia species cyperi quae in India nascitur, et
appellatur lingua eorum <hi>gingiber.</hi> </p>
<p>9. <hi>Iris</hi> Illyrica a similitudine <hi>Iris</hi> coelestis nomen
accepit. Unde et Latinis <hi>arcumen</hi> dicitur, quod
flos ejus coloris varietate eumdem arcum coelestem
<pb n="0625A"/>
imitetur. Illyrica autem dicitur, quia in Illyrico plurima,
et violentissima est: species ejus foliis gladioli similibus,
radice aromatica, odoris boni.</p>
<p>10. <hi>Acorum</hi> foliis Iridis similibus, radicibus saporis
 acerrimi, sed odoris jucundi, propter quod et
aromatica est.</p>
<p> <hi>Meu . . . .</hi> </p>
<p> <hi>Cardamomum . . . .</hi> <emph>350</emph>
          </p>
<p>11. <hi>Squinum,</hi> melius quod in Euphrate nascitur
quam quod in Arabia, fulvum, multiflorum, purpureum,
tenue odoris rosei, cum manu fricatur, gustu
multum incendit linguam, atque mordet. Hujus flos <foreign xml:lang="greek">σχίνανθος</foreign>
 dicitur. <foreign xml:lang="greek">Ἄνθος</foreign> enim Graece <hi>flos</hi> nuncupatur.</p>
<p>12. <hi>Thymum</hi> appellatum, quod flos ejus odorem
refert. De quo Virgilius: <hi>Redolentque thymo fragrantia
<pb n="0625B"/>
mella.</hi> </p>
<p>13. <hi>Epithymum</hi> Graecum nomen, quod Latine dicitur <hi>flos thymi.</hi> 
 Nam flos Graece <hi>thymum</hi> vocatur. Est
autem flos tymbrae similis.</p>
<p>14. <hi>Sampsuchus</hi> est, quem Latini <hi>amaracum</hi> vocant.
Cujus nominis usum Virgilius etiam ad Venerem
referens ait:
<l rend="indent">Ubi mollis amaracus illum</l>
<l>Floribus, et dulci aspirans complectitur umbra.</l> 
Apta est autem haec herba unguentis. Unde et nomen
traxit amaracus a puero cujusdam regis, qui casu
lapsus dum ferret unguenta, novum et gratissimum
ex confusione odorem creavit.</p>
<p>15. <hi>Hyacinthus</hi> herba est habens florem purpureum.
Traxit autem nomen a puero quodam nobili
<pb n="0625C"/>
qui in saltibus inter purpureos flores repertus est interfectus,
deditque nomen herbae <emph>351</emph> puerilis funeris
casus. Est autem radice et flore bulbi similis, pueros
a pubertate retinens.</p>
<p>
            <pb n="0626A"/>
          </p>
<p>16. <hi>Narcissus</hi> herba fabulose impositum nomen
habet, a quodam puero cujus membra in hunc florem
transierunt, qui et nomen Narcissi in appellatione custodit,
et decus pulchritudinis in candore retinet
foliorum</p>
<p>17. <hi>Rosa</hi> a specie floris nuncupata, quod rutilante
colore <hi>rubeat.</hi> </p>
<p>18. <hi>Lilia</hi> lactei floris herba, unde et nuncupata,
 quasi <hi>liclia,</hi> cujus, dum candor sit in foliis, auri
tamen species intus effulget.</p>
<p>19. <hi>Viola</hi> propter vim odoris nomen accepit.
 Hujus genera sunt tria, <hi>purpureum, album, melinum,</hi> </p>
<p>20. <hi>Acanthus</hi> herba Aegyptia semper frondens,
spinis plena, flexili virgulto.</p>
<p>
            <pb n="0626B"/>
          </p>
<p>21. In cujus imitatione arte vestis ornatur, quae <hi>acanthina</hi> 
 dicitur, et <hi>acanthis</hi> dicta.</p>
<p>22. <hi>Hedera</hi> dicta, quod arboribus reptando <hi>adhaereat.</hi> 
De qua Virgilius:
<l>Inter victrices hederam tibi serpere lauros.</l> 
Alii hederam <emph>352</emph> aiunt vocatam, quod <hi>haedis</hi> supra
lactis abundantiam in escam a veteribus praebebatur.</p>
<p>23. Hederae frigidae terrae indices sunt secundum
physicos. Nam antipharmacum ebrietatis est, si quis
potus hedera coronetur.</p>
<p>24. <hi>Elleborum</hi> memorant in Graecia circa <hi>Elleborum</hi> 
quemdam fluvium plurimum gigni, atque inde a
Graecis appellari. Hoc Romani alio nomine <hi>veratrum</hi> 
dicunt, pro eo quod sumptum, motam mentem in
sanitatem reducit. Duo sunt autem genera, album
<pb n="0626C"/>
et nigrum.</p>
<p>25. <hi>Acone</hi> portus est Bithyniae, qui proventu
malorum graminum usque adeo celebris est, ut
noxias herbas <hi>aconita</hi> illinc nominemus. Nam <hi>toxica</hi> 
<pb n="0627A"/>
venena ex eo dicta, quod ex arboribus <hi>taxeis</hi> exprimantur,
maxime apud Cantabriam.</p>
<p>26. <hi>Euphorbium</hi> dictum, quod ejus succus oculorum
acuat visum. Cujus vis tanta est, ut duris carnibus
superadjecta citius coqui compellat. Nascitur
in multis locis, sed plurima in Mauritania.</p>
<p>27. <hi>Laser</hi> herba nascitur in monte Oscobagi, ubi
et Ganges fluvius oritur, cujus succus dictus primum <hi>lacsir,</hi> 
 quoniam manat in modum lactis, deinde,
usu derivante, <hi>laser</hi> nominatum est. Hoc <emph>353</emph> est, a
quibusdam <hi>opium Cyrenaicum</hi> appellatum, quoniam et
apud Cyrenas nascitur.</p>
<p>28. <hi>Aloe</hi> herba amarissimi succi.</p>
<p> <hi>Panace</hi> herba fragrantis odoris, thyrso ferulae
similis, ex qua profluit succus, qui <hi>opopanace</hi> dicitur,
<pb n="0627B"/>
croceus et pinguis, odore gravis, et amarissimus.</p>
<p> <hi>Galbanum</hi> succus est ferulae.</p>
<p>29. <hi>Dycta</hi> est mons Cretae, ex quo <hi>dyctamnum</hi> 
herba nomen accepit, propter quam apud Virgilium
cerva vulnerata saltus peragrat Dyctaeos. Tantae enim
potentiae est, ut ferrum a corpore expellat, sagittas
excutiat; unde et ejus pabulo ferae percussae sagittas
a corpore inhaerentes ejiciunt. Hanc quidam
Latinorum <hi>poleium Martis</hi> dicunt propter belli tela
excutienda.</p>
<p>30. <hi>Mandragora</hi> dicta, quod habeat mala suave
olentia, in magnitudinem mali Matiani. Unde et
eam Latini <hi>malum terrae</hi> vocant. Hanc poetae <foreign xml:lang="greek">ἀνθρωπόμορφον</foreign>
 appellant, quod habeat radicem formam
<pb n="0627C"/>
hominis simulantem. Cujus cortex vino mistus <emph>354</emph> 
 ad bibendum datur iis quorum corpus propter
curam secandum est, ut soporati dolorem non sentiant.
Hujus species duae: femina, foliis lactucae similibus,
 mala generans in similitudinem prunorum.
Masculus vero, foliis betae similibus.</p>
<p>31. <hi>Papaver</hi> herba somnifera. De qua Virgilius: <hi>Lethaeo perfusa papavera somno.</hi> 
 Soporem enim languentibus
facit. Ejus alia est usualis, alia agrestis,
ex qua fluit succus, quem <hi>opium</hi> appellant.</p>
<p>
            <pb n="0628A"/>
          </p>
<p>32. <hi>Colocynthis</hi> cucurbita agrestis, et vehementer
amara, quae similiter, ut cucurbita flagella per terram
tendit. Dicta autem colocynthis, quod sit fructu
rotundo, atque foliis, ut cucumis usualis.</p>
<p>33. <hi>Centauream</hi> Graeci vocant, quoniam a Chirone <hi>Centauro</hi> 
 fertur reperta. Eadem et <foreign xml:lang="greek">λιμνήσιος,</foreign>
quia locis humectis nascitur. Eadem et <hi>fel terrae</hi> 
propter amaritudinem.</p>
<p>34. <hi>Glycyrrhiza</hi> Graece ex eo dicta, quod dulcem
radicem habeat, <foreign xml:lang="greek">γλυκὺ</foreign> enim <hi>dulce</hi> Graeci dicunt. Eadem <foreign xml:lang="greek">ἄδιψος,</foreign>
 quia sitientibus sitim sedat.</p>
<p>35. <hi>Dracontea</hi> vocata, quod hasta ejus varia sit
in modum colubri, similitudinemque draconis imitetur,
vel quod eam herbam vipera timeat.</p>
<p>36. <hi>Chelidonia</hi> ideo dicitur, vel quod adventu hirundinum
<pb n="0628B"/> <emph>355</emph> 
 videtur erumpere, vel quod pullis hirundinum
si oculi auferantur, matres eorum illis ex
hac herba mederi dicuntur.</p>
<p>37. <hi>Heliotropium</hi> nomen accepit primo, quod
aestivo solstitio floreat, vel quod solis motibus folia
circumacta convertat. Unde et a Latinis <hi>solisequia</hi> 
nuncupatur. Nam et sole oriente flores suos aperit;
idem se recludit, cum sol occubuerit. Ipsa est quam
Latini <hi>intubum silvaticum</hi> vocant. Haec et <hi>verrucaria,</hi> 
quod extinguat <hi>verrucas</hi> ex aqua pota, vel in cataplasmate
posita abstergat.</p>
<p>38. <hi>Pentaphyllon</hi> a numero foliorum dicta, unde
eam Latini <hi>quinque folium</hi> vocant: herba adeo munda,
ut purificationi et templis adhiberi a gentilibus
solita esset</p>
<p>
            <pb n="0628C"/>
          </p>
<p>39. <hi>Hyssopus</hi> herba purgandis pulmonibus apta.
Unde et in Veteri Testamento per hyssopi fasciculos
aspergebatur agni sanguine, qui mundari volebat.
Nascitur in petris haerens saxo radicibus.</p>
<p>40. <hi>Reubarbarum,</hi> sive <hi>reuponticum:</hi> illud, quod
trans Danubium in solo barbarico; istud, quod circa
Pontum colligitur, nominatum est. <hi>Reu</hi> autem <hi>radix</hi> 
dicitur. <hi>Reubarbarum</hi> ergo, quasi <hi>radix barbara.
Reuponticum,</hi> quasi <hi>radix pontica.</hi> </p>
<p>
            <pb n="0629A"/>
          </p>
<p>41. <hi>Hyoscyamos</hi> a Graecis, a Latinis herba calicularis,
quod calculi ejus in figuram cantharorum nascantur,
ut est mali Punici, quorum ora serata sunt,
habentia intrinsecus semina papaveris <emph>356</emph> similia.
Haec herba et insana vocatur, quia ejus usus periculosus
est. Denique si bibatur, vel edatur, insaniam
facit, vel somni imaginem torpidam. Hanc vulgus <hi>milimindrum</hi> 
 dicit, propter quod alienationem mentis
inducit.</p>
<p>42. <hi>Saxifraga</hi> vocata, quod semen ejus petras in
vesica frangat, atque comminuat.</p>
<p> <hi>Gentiana</hi> nomen sumpsit, ut medici memorant, ab
inventore, radicibus aristolochiae similibus. Nascitur
sub Alpibus, atque Galatia Asiae.</p>
<p> <hi>Satureia</hi> calida, et prope ignita. Unde illi et
nomen inditum credunt, quod pronos facit in Venerem.</p>
<p>
            <pb n="0629B"/>
          </p>
<p>43. <hi>Satyrion</hi> dicta a Satyris, propter incendium libidinis,
 quam vulgus <hi>stingum</hi> vocat, Venerem enim
suscitat. Eadem et <hi>orchis,</hi> quod radix ejus in modum
testiculorum sit, quos Graeci <foreign xml:lang="greek">ὄρχεις</foreign> vocant. Item et <hi>leporina,</hi> 
 propter quod caulem mollem emittat.</p>
<p>44. <hi>Urtica</hi> vocata, quod tactus ejus corpus adurat.
Est enim igneae omnino naturae, et tactu perurit,
unde et pruriginem facit.</p>
<p>45. <hi>Artemisia</hi> herba Dianae a gentilibus consecrata
est, unde et nuncupata. Graece enim <hi>Diana</hi> <foreign xml:lang="greek">ἄρτεμες</foreign>
 dicitur.</p>
<p>46. <hi>Chamaemelos</hi> Graece dicta, quod mali Matiani
odorem habeat, sitque brevis, terraeque vicina.</p>
<p>
            <pb n="0629C"/>
          </p>
<p>47. <hi>Chamaedrys</hi> a Graecis appellatur, quod sit brevis,
et per terram strata, et minuta foliis parvissimis.</p>
<p>48. Paeon quidam medicus fuit, a quo <hi>Paeonia</hi> 
herba perhibetur inventa, ut Homerus dicit. Hanc
quidam <hi>glycysiden</hi> vocant, quod dulcis saporis sit,
vel <hi>pentorobon</hi> a numero granorum, vel, ut alii, <hi>dactylosam</hi> 
 a digitorum similitudine. Nascitur in
silvis.</p>
<p>49. <hi>Buglossos</hi> a Graecis dicta, eo quod folia asperrima
ad modum <emph>357</emph> <hi>linguae bovis</hi> habeat. Quae mirum
in modum ob sapientiam nutriendam vino infundenda
a veteribus memoratur. Convivii quoque hilaritatem
praebere fertur. Pro olere etiam sumitur.</p>
<p>50. <hi>Arnoglossos,</hi> id est, <hi>agni lingua,</hi> quae a Romanis
<pb n="0629D"/> <hi>plantago</hi> 
 dicitur, quod planta ejus cito adhaereat
<pb n="0630A"/>
terrae. Hac multi pro olere vescuntur.</p>
<p>51. <hi>Herpyllus,</hi> quae apud nos <hi>serpillus</hi> vocatur,
pro eo quod radices ejus longe <hi>serpant.</hi> Eadem et <hi>matrisanimula,</hi> 
 propter quod menstrua moveat.</p>
<p>52. <hi>Aristolochia</hi> dicitur, quod mulieribus fetis
optima sit. Nam supersessa post partum, matricem
beneficio vaporis expurgat. Hujus herbae genera
sunt duo: quarum una <hi>aristolochia rotunda</hi> dicitur,
propter quod rotundam radicem habeat; altera <hi>aristolochia longa,</hi> 
 quia longam radicem habet, cum
ramis et foliis longioribus, quam etiam et <hi>dactylitem</hi> 
vocant, quod sit radice robore digitali, et
longa.</p>
<p>53. <hi>Erigeron</hi> nomen a Graecis dicitur, quod vere
primo senescat. Unde et eam Latini <hi>senecionem</hi> vocant.
Nascitur per macerias.</p>
<p>
            <pb n="0630B"/>
          </p>
<p>54. <hi>Psyllios</hi> dicta, quod semen pulicis simile
habeat. Unde eam Latini <hi>herbam pulicarem</hi> vocant.</p>
<p>55. <hi>Hierabotane,</hi> ideo a Graecis hoc nomen accepit,
quod remediis ac ligamentis hominum, et
purificationibus sacerdotum, <emph>358</emph> a gentilibus probaretur
apta. Unde et eam pontifices <hi>sagmen</hi> appellabant,
quasi <hi>sancimen,</hi> haec <hi>verbena,</hi> quia pura.</p>
<p>56. <hi>Paliurus</hi> herba asperrima, et spinosa.</p>
<p> <hi>Struthios,</hi> quam quidam herbam lanariam vocant,
eo quod plerique lanam ex ea lavent. Nascitur
in locis cultis.</p>
<p> <hi>Splenos</hi> dicta, quod <hi>splenem</hi> auferat.</p>
<p>57. <hi>Cimicia</hi> propter similitudinem cimicis. Unde
et eam Graeci <foreign xml:lang="greek">κορίον</foreign> vocaverunt. Nascitur in locis
<pb n="0630C"/>
asperis atque cultis.</p>
<p>58. <hi>Marrubium,</hi> quod Graeci <hi>prasium</hi> dicunt, vocatum
propter amaritudinem. Nascitur in campis.</p>
<p>59. <hi>Pulegium</hi> apud Indos pipere pretiosius est.
 Habet autem vim thermanticam, calefacit, et deducit,
extenuat, et purgat, et digerit.</p>
<p>60. <hi>Absinthium</hi> Graecum nomen, cujus probabilius
est quod in Ponti regione nascitur, unde et <hi>absinthium
Ponticum</hi> nominatur.</p>
<p>61. <hi>Symphyton</hi> Graece dictum, eo quod tantam
in radice virtutem habeat, ut frusta carnis aspersa
in cacabo coagulet.</p>
<p>62. <hi>Polypodium,</hi> herba cujus radix hirta, atque
crinita, ut est <hi>polypus,</hi> ex quo derivatum, ut <hi>polypodion</hi> 
diceretur. Nascitur in teneris petrarum terris,
<pb n="0630D"/>
sive quercubus vicinis.</p>
<p>
            <pb n="0631A"/>
          </p>
<p>63. <hi>Polion</hi> a Graecis, a Latinis <hi>omnimorbia,</hi> quod
multis morbis subveniat. Nascitur in montibus et duris
locis. <emph>359</emph>
          </p>
<p>64. <hi>Scammonia,</hi> quam Latini <hi>acridium</hi> 
vocant, herba succi plena, quae colligitur sub cavata
radice. Denique terram rotunda cavitate fodiunt;
tum suppositis, aut cochleis, aut nucis foliis excipitur
succus, atque siccatus aufertur. Venit autem saepius
probabilior ex Mysia Asiae. Huic contrarius, atque falsus
ex Syria, atque Judaea.</p>
<p>65. <hi>Daucus</hi> foliis feniculi similis, thyrso bipalmis.</p>
<p> <hi>Citocatia</hi> dicta, quod ventrem cito depurget, quam
vulgus corrupte <hi>citocotiam</hi> vocat.</p>
<p>66. <hi>Lappa</hi> dicta, quod habeat caulem ingentem
<pb n="0631B"/>
per terram disposita. Haec herba a Graecis <foreign xml:lang="greek">φιλάνθρωπος</foreign>
vocatur, quod vestibus hominum inhaereat ob
asperitatem sui. Nascitur juxta muros.</p>
<p>67. <hi>Capillus Veneris</hi> vocatus, sive quod delapsos
post alopeciam capillos recreat, vel quod capillorum
fluores coercet, vel quod sit virgulis nigris lenibus
cum splendore, quasi capilli. Nascitur in aquosis
locis.</p>
<p>68. <hi>Rubia</hi> dicta, quod radix ejus sit <hi>rubra,</hi> unde
et colorare lanas perhibetur. <emph>360</emph>
          </p>
<p>69. <hi>Anchusa,</hi> cujus radix contrita digitos inficit.
Est enim colore sanguineo, unde etiam pictoribus
ad purpuram effingendam usui est.</p>
<p>70. <hi>Chamaeleon,</hi> quae Latine <hi>Viscarago</hi> vocatur, eo
quod <hi>viscum</hi> gignat, in quo haerent aves, quae propria
<pb n="0631C"/>
voluntate descendunt ad escam.</p>
<p>71. <hi>Cicuta</hi> propter quod in thyrso geniculato nodos
habeat occultos, ut canna; sic dicitur <hi>fossa caeca,</hi> 
quae occulta est. Haec potui data interficit. Hanc in
carcere Socrates bibit, et expiravit. Persius:
<l>
<pb n="0632A"/>Dicere, sorbitio tollit quem dira cicutae.</l> 
Haec dum hominibus venenum sit, capellas efficit
pingues.</p>
<p>72. <hi>Trifolium</hi> est, quod Graeci <foreign xml:lang="greek">τρίφυλλον</foreign> vocant,
quod sit <hi>foliis trinis</hi> per singulas adnationes.</p>
<p>73. <hi>Phlomos,</hi> quam Latini <hi>herbam lucernalem</hi> vocant,
ab eo quod ad lychnia proficiat. Eadem et <hi>lucubros,</hi> 
quod lucem praebeat umbris.</p>
<p>74. <hi>Pyrctron,</hi> Graece dicta, quod habeat radicem
incendiosam, atque coacervantem.</p>
<p>75. <hi>Althea,</hi> malva agrestis, sive malvae viscus,
sed <hi>althea,</hi> quod in <hi>altum</hi> surgit, et viscus, quia glutinosa
est.</p>
<p>76. <hi>Oryganum,</hi> quod Latine <hi>colena</hi> interpretatur,
propter quod infusum coloret vinum.</p>
<p>
            <pb n="0632B"/> <emph>361</emph> 77. <hi>Tithymallum</hi> vocabulum sumpsit, quod
foliorum comam ad radium solis circumacta convertat.
Nam Graeci <hi>solem</hi> <foreign xml:lang="greek">τιτᾶνα</foreign> vocant, <foreign xml:lang="greek">μαλλὸν</foreign> <hi>comam,</hi> ex
quo confectum est, ut <hi>Tithymallum</hi> diceretur. Hujus
species septem diversis locis nascentes.</p>
<p>78. <hi>Strychnos,</hi> quae Latine <hi>herba salutaris</hi> vocatur,
propter quod dolorem capitis et stomachi incendium
mitigat. Eadem et <hi>uva lupina</hi> propter semen
ejus uvae simile.</p>
<p>79. <hi>Polygonus,</hi> quam Latini <hi>herbam sanguinariam</hi> 
vocant, quod missa in naribus sanguinem moveat.</p>
<p>80. <hi>Ambrosia,</hi> quam Latini <hi>Apium sylvaticum</hi> vocant.
De qua Virgilius:
<l>Ambrosiaeque comae divinum vertice odorem</l>
<l>Spiravere . . . . .</l>
          </p>
<p>
            <pb n="0632C"/> <hi>Apiago,</hi> quod flores ejus apes maxime appetunt</p>
<p> <hi>Portulaca . . . .</hi> </p>
<p>81. <hi>Ros marinus,</hi> quam Latini ab effectu <hi>herbam
salutarem</hi> vocant, cujus folia feniculi sunt similia,
atque aspera, et rotatim terrae prostrata</p>
<p>
            <pb n="0633A"/> <hi>Colocasia . . . .</hi> </p>
<p>82. <hi>Mentha agrestis,</hi> quam Graeci <foreign xml:lang="greek">καλαμίθην,</foreign> nostri
vulgo <hi>nepetam,</hi> vocaverunt, majoris virtutis, et
vehemens in calore. <emph>362</emph>
          </p>
<p>83. <hi>Genicularis</hi> herba substernitur ob scorpionum
vim repellendam.</p>
<p> <hi>Gladiolus,</hi> quod sit foliis gladii similibus, thyrso
cubitali, floribus purpureis.</p>
<p>84. <hi>Verbascum . . . .</hi> </p>
<p> <hi>Agaricum</hi> radix vitis albae.</p>
<p> <hi>Calamites . . . .</hi> </p>
<p> <hi>Lappa . . . .</hi> </p>
<p> <hi>Lapago . . . .</hi> </p>
<p> <hi>Lapella . . . .</hi> </p>
<p> <hi>Beneola . . . .</hi> </p>
<p>
            <pb n="0633B"/> <hi>Orcibeta . . . .</hi> </p>
<p> <hi>Mirobalanum . . .</hi> </p>
<p>85. <hi>Asphodelus,</hi> quam Latini a colore <hi>Albutium</hi> 
vocant.</p>
<p> <hi>Scylla,</hi> quod nocens sit, de qua superstitio
gentilium dicit, quod si integra ad limen, suspendatur,
omnia mala fugat.</p>
<p>86. <hi>Chamaepitys</hi> a Graecis dicta, quod terrae adhaereat,
et odorem pini habeat. Hanc Latini <hi>cucurbitularem</hi> 
vocant, quod ex parte odorem <hi>cucurbitae</hi> referat.</p>
<p>87. <hi>Staphysagria</hi> nascitur in locis amoenis.</p>
<p> <hi>Asplenos</hi> dicta, quod <hi>splenem</hi> auferat, sive <hi>scolopendrios,</hi> 
eo quod folia ipsius <hi>scolopendro</hi> animali
sunt similia. Nascitur in humidis petris.</p>
<p>88. <hi>Volvus</hi> appellatus, quod radix ejus volubilis
<pb n="0633C"/>
sit, et rotunda.</p>
<p> <emph>363</emph> <hi>Staechas</hi> in insulis <hi>Staechadibus</hi> nascitur,
unde et nuncupatur.</p>
<p>89. <hi>Cyclaminus</hi> Graece dicta a quodam, qui <foreign xml:lang="greek">Κύκλος</foreign>
vocatus est, qui primus virtutem hujus herbae invenit
sive quod habeat radicem rotundam. Graeci enim <foreign xml:lang="greek">κύκλον</foreign>
 <hi>rotundum</hi> vocant. Cujus radix, aut succus,
si vino fuerit admistus, ebrios facit. Nascitur in silvosis
locis, et agris.</p>
<p>
            <pb n="0634A"/>
          </p>
<p>90. <hi>Ampelos</hi> leuce, sive <hi>bryonia,</hi> quam Latini <hi>vitem albam</hi> 
 vocant, vel a qualitate coloris, vel quod
ejus radix contrita, et corpori infricata teneriorem et
candidiorem cutem reddat. Nam et succus baccarum
ejus lac uberibus siccis reddit.</p>
<p>91. <hi>Ampelos melaena,</hi> id est, <hi>vitis nigra,</hi> eademque <hi>labrusca,</hi> 
 habens folia hederae similia, in omnibus
major quam vitis alba, baccas similiter habens, quae
in maturitate nigrescunt, unde et vocabulum sumpsit.</p>
<p>92. <hi>Viticella</hi> herba a Latinis appellata, quod sicut <hi>vitis</hi> 
 quidquid proximum habuerit, apprehendat corymbis,
quos annulos appellamus.</p>
<p>93. <hi>Buphthalmos</hi> florem habet croceum oculo
similem. Unde a Graecis nomen accepit. Est autem
<pb n="0634B"/>
caule molle, foliis coriandri similibus. Nascitur
juxta muros civitatum.</p>
<p>94. <hi>Phlomos,</hi> quam Latini <hi>verbascum</hi> vocant,
quarum altera est masculus, albidioribus foliis, atque
angustioribus: altera femina foliis latioribus, atque
nigris.</p>
<p>95. <hi>Ferula</hi> vocata a medulla. Nam illam Varro
tradit esse ferulae medullam, quam <foreign xml:lang="greek">ἀπόδερον</foreign> Graeci
vocant. Nonnulli a <hi>feriendo</hi> <emph>364</emph> ferulam dicunt. Hac
enim pueri et puellae vapulare solent: hujus succus
galbanum est.</p>
<p>96. <hi>Papyrus</hi> dictus, quod igni et cereis est
aptum, <foreign xml:lang="greek">πῦρ</foreign> enim Graeci <hi>ignem</hi> dicunt.</p>
<p> <hi>Juncus</hi> dicitur, eo quod <hi>junctis</hi> radicibus haereat.</p>
<p>
            <pb n="0634C"/>
          </p>
<p>97. <hi>Scirpus,</hi> a quo tegetes texuntur sine nodo,
de quo Ennius:
<l>Quaerunt in scirpo soliti quod dicere nodum.</l> 
Et in proverbio: <hi>Qui inimicus est, etiam in scirpo
nodum quaerit.</hi> </p>
<p>98. <hi>Fucus</hi> genus herbae est, de qua tingitur
vestis: dicta quia mentitur alienum colorem;
unde et Virgilius: <hi>Discet mentiri lana colores.</hi> </p>
<p>
            <pb n="0635A"/>
          </p>
<p>99. <hi>Alga</hi> nascitur in aquis stantibus. Ita denique
nomen sumpsit ab algore aquae, vel quod alliget
pedes, quia crassa est foliis aquam ex parte superantibus.</p>
<p>100. <hi>Ulva,</hi> et <hi>typus</hi> herbae quae circa fontes et paludes
stagnaque nascuntur. Ex quibus <hi>ulva,</hi> id est, <hi>alga mollis,</hi> 
 et quodammodo <hi>fungus,</hi> dicta ab <hi>uligine.</hi> </p>
<p>101. <hi>Typhe</hi> vero quae se ab aqua inflat. Unde
etiam ambitiosorum et sibi placentium hominum
tumor <hi>typhus</hi> dicitur.</p>
<p>102. <hi>Carex</hi> acuta herba et durissima, sparto similis,
de qua Virgilius: <hi>Et carice pastus acuta.</hi> </p>
<p>103. <hi>Spartus,</hi> frutex virgosus, sine foliis, ab
asperitate vocatus. Volumina enim funium quae ex
eo fiunt aspera sunt.</p>
<p>
            <pb n="0635B"/>
          </p>
<p>104. <hi>Gramen</hi> a situ potius dictum, quod plurimorum
agrorum sit. <emph>365</emph> Unde illud Graeci <foreign xml:lang="greek">ἄγρωστιν</foreign>
vocaverunt; licet omnis herba <hi>gramen</hi> vocetur,
ab eo quod <hi>germinetur;</hi> sicut robur omne lignum,
licet sit et species, ab eo quod firmissima.</p>
<p>105. <hi>Filix,</hi> a singularitate folii dicta. Denique ex
una virgula altitudine cubitali una scissa folia gignitur
replicata, velut pinna.</p>
<p> <hi>Avena . . .</hi> </p>
<p> <hi>Lolium . . .</hi> </p>
<p>106. <hi>Zizania,</hi> quod poetae semper <hi>infelix lolium</hi> 
dicunt, quod sit inutile, et infecundum.</p>
<p> <hi>Fenum</hi> dictum, quod eo flamma nutritur, <foreign xml:lang="greek">φῶς</foreign>
enim <hi>flamma</hi> est.</p>
<p> <hi>Manipulum</hi> dicimus fascem feni. Et dictus manipulus
<pb n="0635C"/>
quod manum impleat.</p>
</div2>

<div2>
          <head>CAPUT X. <hi>De oleribus.</hi> </head>
<p>1. <hi>Hortus</hi> nominatur, quod semper ibi aliquid <hi>oriatur.</hi> 
 Nam cum alia terra semel in anno aliquid
creet, hortus nunquam sine fructu est.</p>
<p>2. <hi>Olus</hi> ab <hi>alendo</hi> dictum, eo quod primum homines
ab oleribus alerentur, antequam fruges et carnes
ederent. Tantum enim pomis arborum et oleribus
alebantur, sicut animalia herbis.</p>
<p>
            <pb n="0636A"/>
          </p>
<p>3. <hi>Caulis</hi> est generaliter herbarum vel olerum
medius frutex, qui vulgo <hi>thyrsus</hi> dicitur, quod a terra
sursum conscendat; ex quo derivatum est, ut specialiter
 quoddam genus olerum <hi>caulis</hi> diceretur, quia
thyrsus ipsius amplius caeteris oleribus coalescit, <emph>366</emph> 
id est, crescit. Est autem generale nomen. Omnis
enim frutex <hi>caulis.</hi> </p>
<p>4. <hi>Cyma</hi> dicitur, quasi <hi>coma.</hi> Est enim summitas
olerum, vel arborum, in qua vigens virtus naturalis est.</p>
<p>5. <hi>Malva</hi> ex parte Graeco vocabulo appellatur <foreign xml:lang="greek">ἀπὸ τοῦ μαλάσσειν,</foreign>
 eo quod molliendi alvum solvendique
naturam habeat. Cujus succo si quis se oleo
misto perunxerit, ab apibus negatur feriri. Folia ejus
ex oleo trita et imposita scorpionibus, creduntur
afferre torporem</p>
<p>
            <pb n="0636B"/>
          </p>
<p>6. <hi>Pastinaca</hi> vocata, quod radix ejus praecipuus <hi>pastus</hi> 
 sit hominis. Est enim odoratu jucunda, cibo
delectabilis.</p>
<p>7. <hi>Rapa</hi> dicta a <hi>rapiendo,</hi> id est, comprehendendo.
Est autem radice amplior napo, sapore dulcior, et
folio tenui.</p>
<p>8. <hi>Napus</hi> a similitudine rapae vocatus, nisi quod
foliis latior, et radicis gustu subacrior est. Nominis
autem affinitas in utrisque inde pene communis, quia
utrumque semen in alterum vicissim mutatur. Nam
rapa in alio solo, ut Aemilianus ait, per biennium
mutatur in napum, alio vero napus transit in rapam.</p>
<p>9. <hi>Napocaulis</hi> ex duobus oleribus compositum nomen
habet, quia dum sit sapore napo similis, non in
radice, sed in thyrsum conscendit, ut caulis.</p>
<p>
            <pb n="0636C"/> <hi>Sinapis</hi> appellatur, quod folii sit similis napis.</p>
<p>10. <hi>Raphanum</hi> Graeci, nos <hi>radicem</hi> vocamus, eo
quod <emph>367</emph> deorsum totus nititur, dum reliqua olera
in summa magis prosiliant; cujus semine macerato
quisquis suas manus infecerit, serpentes impune
tractabit. Siquidem ex ipsius radice etiam ebur
albescit. In cibo quoque venenis obsistit. Nam
contra venena hujus radices, nuces, lupini, citrium,
apium prosunt, sed contra futurum, non contra
acceptum venenum. Unde et apud veteres ante alias
epulas haec solebant mensis apponi.</p>
<p>
            <pb n="0637A"/>
          </p>
<p>11. <hi>Lactuca</hi> dicta est, quod abundantia <hi>lactis</hi> 
exuberet, seu quia lacte nutrientes feminas implet.
 Haec et in viris Veneris usum, coercet.</p>
<p> <hi>Lactuca agrestis</hi> est quam <hi>sarraliam</hi> nominamus,
eo quod dorsum ejus in modum serrae est.</p>
<p>12. <hi>Intubus</hi> Graecum nomen est. Et <hi>intubus,</hi> quod <hi>intus</hi> 
 sit <hi>tophus.</hi> </p>
<p> <hi>Cepa</hi> vocatur, quia non aliud est, nisi tantum <hi>caput.</hi> </p>
<p>13. <hi>Ascalonia</hi> nuncupata ex una urbium Palaestinae,
quae <hi>Ascalon</hi> dicitur, unde prius advecta est.</p>
<p>14. <hi>Allium</hi> dictum quod <hi>oleat.</hi> </p>
<p> <hi>Ulpicum</hi> appellatum, quod allii odorem habeat.</p>
<p> <hi>Phaselus</hi> vocari aiunt, a <hi>Phaselo</hi> insula Graeciae,
<pb n="0637B"/>
ubi non procul mons Olympus est.</p>
<p>15. <hi>Porrum,</hi> cujus duo genera sunt, capitatum et
sectile. Capitatum majus, sectile parvulum.</p>
<p> <emph>368</emph> <hi>Beta</hi> apud nos oleris genus, apud Graecos littera
est.</p>
<p> <hi>Blitum</hi> genus oleris, saporis evanidi, quasi vilis
beta</p>
<p>16. <hi>Cucumeres,</hi> quod sint interdum amari, qui
dulces nasci perhibentur, si lacte mellito eorum semen
infundatur.</p>
<p>17. <hi>Cucurbita . . . . .</hi> </p>
<p> <hi>Apopores . . . . .</hi> </p>
<p> <hi>Pepo . . . . .</hi> </p>
<p> <hi>Melipepo . . . . .</hi> </p>
<p>
            <pb n="0637C"/> <hi>Ocymum . . . . .</hi> </p>
<p> <hi>Olus molle . . . . .</hi> </p>
<p> <hi>Atriplex . . . . .</hi> </p>
<p> <hi>Brassica . . . . .</hi> </p>
<p> <hi>Olisatrum . . . . .</hi> </p>
<p> <hi>Nasturtium</hi> sapor appellavit, quod acrimonia sui
nasum torqueat.</p>
<p>18. <hi>Fungi,</hi> quod aridi ignem acceptum concipiant, <foreign xml:lang="greek">φῶς</foreign>
 enim <hi>ignis</hi> est, unde et esca vulgo dicitur, quod
sit fomes ignis et nutrimentum. Alii dicunt fungos
vocatos, quod sint ex eorum genere quidam interemptorii,
unde et <hi>defuncti.</hi> </p>
<p>
            <pb n="0638A"/>
          </p>
<p>19. <hi>Tubera</hi> tumor terrae prodit, eaque causa nomen
illi dedit.</p>
<p> <hi>Bulbi</hi> appellati, quod sint volubiles, et rotundi.</p>
<p> <hi>Asparagus,</hi> quod sit spinosus, et asper frutex
ejus, ex quo gignitur.</p>
<p>20. <hi>Capparis</hi> a Graecis nomen sumpsisse videtur,
quod habeat rotunda in summitatibus seminum <hi>capitella.</hi> </p>
<p> <hi>Armoracia,</hi> hoc est, <hi>lapsana.</hi> </p>
<p> <hi>Lapistus . . . . .</hi> </p>
<p> <hi>Lapathum.</hi> Haec in cibo sumpta stomachum confortat,
Venerem reprimit.</p>
<p> <hi>Carduus . . . . .</hi> </p>
<p>21. <hi>Eruca,</hi> quasi <hi>uruca,</hi> quod ignitae sit virtutis, et
in cibo <emph>369</emph> saepe sumpta Veneris incendium moveat.
<pb n="0638B"/>
Hujus species duae: quarum altera usualis, altera
agrestis acrioris virtutis, utraque tamen Veneris
commovens usum.</p>
</div2>

<div2>
          <head>CAPUT XI. <hi>De odoratis oleribus.</hi> </head>
<p>1. <hi>Apium</hi> dictum, quod ex eo <hi>apex,</hi> id est, <hi>caput</hi> 
antiquorum triumphantium coronabatur. Hercules
autem hanc herbam primus capiti circumtulit. Nam
nunc populum capite praeferebat, nunc oleastrum,
nunc apium. Cujus radices efficaciter pugnant contra
insidias venenorum. Ejus generis sunt <hi>petroselinon,
hipposelinon,</hi> et <hi>oleoselinon.</hi> </p>
<p>2. <hi>Petroselinon</hi> vocatum, quod sit simile apio, et
nascatur in petris montibusque praeruptis, quod nos
<pb n="0638C"/> <hi>petrapium</hi> 
 dicere possumus, <foreign xml:lang="greek">Σέλινον</foreign> enim Graece <hi>apium</hi> 
 dicitur, sed est summum, ac probabile Macedonicum,
gustu suave, et odore aromatico.</p>
<p>3. <hi>Hipposelinon,</hi> quod sit durum et austerum.</p>
<p> <hi>Oleoselinon,</hi> quod mollius folio, et caule tenerum.</p>
<p>4. <hi>Feniculum</hi> Latini vocant, quod ejus thyrsi seu
radicis succus acuat visum, cujus virtus traditur,
ut serpentes annuam senectutem ejus gustu deponant.
Hoc olus Graeci <foreign xml:lang="greek">μάραθρον</foreign> vocant.</p>
<p>5. <hi>Ligusticum</hi> a regione nomen accepit. Nascitur
<pb n="0639A"/>
enim plurimum in <hi>Liguria,</hi> odore aromatico, et gustu
acre.</p>
<p>6. <hi>Aneson,</hi> ut Graeci dicunt, sive, ut Latini, <hi>anesum,</hi> 
herba <emph>370</emph> omnibus cognita, acerrime fervens mictualis.</p>
<p> <hi>Anethum . . . . .</hi> </p>
<p> <hi>Cuminum . . . . .</hi> </p>
<p>7. <hi>Coriandrum</hi> ex Graeco nomine sumptum, quod
illi <foreign xml:lang="greek">κόριον</foreign> vocant, cujus semen in dulci vino datum
proniores reddit in Venerem; si supra modum dederis,
amentiam nutrit.</p>
<p> Canos etiam ex coriandro infici traditum est.</p>
<p>
            <pb n="0640A"/> <hi>Abrotanum . . . . .</hi> </p>
<p> <hi>Ceraefolium . . . . .</hi> </p>
<p>8. <hi>Ruta</hi> dicta, quod sit ferventissima. Cujus
altera agrestis, atque virtute acrior, sed utraque ferventissima
comprobatur. Hanc venenis repugnare
mustelae docent, quae dum cum serpente dimicaverint,
cibo ejus armantur.</p>
<p>9. <hi>Salvia . . . . .</hi> </p>
<p> <hi>Inula,</hi> quam rustici <hi>alam</hi> vocant, radice aromatica,
odoris summi cum levi acrimonia.</p>
<p> <hi>Menta.</hi> Hujus genera sex.</p>
</div2>
      </div1>

<div1>
        <head>LIBER DECIMUS OCTAVUS. DE BELLO ET LUDIS.</head>

<pb n="0639"/>
<emph>371</emph> 

<div2>
          <head>CAPUT PRIMUM. <hi>De bellis.</hi> </head>

<pb n="0639B"/>
<p>1. Primus <hi>bella</hi> intulit Ninus Assyriorum rex.
Ipse enim finibus suis nequaquam contentus, humanae
societatis foedus irrumpens, exercitus ducere, aliena
vastare, liberos populos aut trucidare, aut subjicere
coepit, universamque Asiam usque ad Libyae fines
nova servitute perdomuit. Hinc jam studuit orbis in
mutuo sanguine alterna grassari caede.</p>
<p>2. Quatuor autem sunt genera bellorum, id est,
justum, injustum, civile, et plusquam civile. Justum
bellum est, quod ex praedicto geritur de rebus repetitis,
<pb n="0639C"/>
aut propulsandorum hostium causa. Injustum
bellum est, quod de furore, non de legitima ratione
initur. De quo in Republica dicit Cicero: <hi>Illa injusta
bella sunt, quae sunt sine causa suscepta.</hi> </p>
<p>3. Nam extra ulciscendi, aut propulsandorum hostium
causam, bellum justum geri nullum potest. Et hoc idem
Tullius paucis interjectis subdidit: <hi>Nullum bellum
justum habetur, nisi denuntiatum, nisi indictum, nisi de
repetitis rebus.</hi> Civile bellum est inter cives orta seditio,
et concitatio tumultus, sicut inter Syllam et Marium,
qui bellum civile invicem in una gente gesserunt.</p>
<p>4. Plusquam civile bellum est, ubi non solum cives
certant, sed et cognati: quale actum est inter Caesarem
et Pompeium, quando gener et socer invicem dimicaverunt.
Siquidem in hac pugna frater cum fratre
dimicavit, et pater adversus filium arma portavit.
<pb n="0639D"/> <emph>372</emph> 
 Lucanus: <hi>In fratrem ceciderunt praemia fratris.</hi> 
Item: <hi>Cui cervix caesa parentis cederet.</hi> </p>
<p>5. Bella itaque dicuntur interna, externa, servilia,
<pb n="0640B"/>
socialia, piratica. Nam piratica bella sunt sparsa latronum
manus per maria myoparonibus levibus, et
fugacibus, non solum navium commeatus intercipientibus,
sed etiam insulas provinciasque vastantibus,
quos primum Cnaeus Pompeius post multam vastationem,
quam terra marique egerant, mira celeritate
compressit, ac superavit.</p>
<p>6. Sicut autem bellum vocatur, quod contra hostes
agitur, ita <hi>tumultus</hi> qui civili seditione concitatur.
 Nam <hi>seditio</hi> est dissensio civium, dicta quod <hi>seorsum</hi> 
alii ad alios <hi>eant.</hi> Alii aestimant dissensionem animorum <hi>seditionem</hi> 
 vocari, quam Graeci <foreign xml:lang="greek">διάστασιν</foreign> vocant.</p>
<p>
            <pb n="0640C"/>
          </p>
<p>7. Quo autem differat utrumque, Cicero docet: <hi>Potest
enim,</hi> inquit, <hi>esse bellum, ut tumultus non sit. Tumultus
autem esse sine bello non potest.</hi> Quid est enim
tumultus, nisi perturbatio tanta, ut major timor oriatur?
Unde etiam dictus <hi>tumultus,</hi> quasi <hi>timor multus.</hi> 
Gravior autem est tumultus quam bellum. Nam in
bello vacationes valent, in tumultu non valent.</p>
<p>8. Differt autem bellum, pugna et praelium. Nam
bellum universum dicitur, ut Punicum. Hujus partes
sunt pugnae, ut Cannensis, Trebiensis. Rursum in
una pugna sunt multa praelia. Aliud enim in cornibus,
aliud in media, aliud in extrema acie geritur.
Bellum igitur est totum, pugna unius diei, praelium
pars pugnae est.</p>
<p>9. Bellum antea <hi>duellum</hi> vocatum, eo quod <hi>duae</hi> 
<pb n="0640D"/>
sint partes dimicantium, vel quod alterum faciat victorem,
alterum victum. Postea, mutata et detracta
littera, dictum est bellum. Alii per antiphrasin putant
<pb n="0641A"/>
dictum, <emph>373</emph> quod sit horridum, unde illud, <hi>horrida
bella,</hi> cum bellum contra sit pessimum.</p>
<p>10. <hi>Praelia</hi> dicuntur a <hi>premendo,</hi> hostis hostem.
 Unde et <hi>prela</hi> ligna quibus uva premitur.</p>
<p> <hi>Pugna</hi> vocata, eo quod mitio usus fuisset in bello <hi>pugnis</hi> 
 contendere, vel quia primo bellum pugnis
incipiebant. Unde etiam pugna duorum est aliquando
sine ferro.</p>
<p>11. Quatuor autem in bello geruntur: pugna, fuga,
victoria, pax. <hi>Pacis</hi> vocabulum videtur a <hi>pacto</hi> sumptum.
Posterius autem pax accipitur, foedus primum
initur. <hi>Foedus</hi> est pax, quae fit inter dimicantes, vel a <hi>fide,</hi> 
 vel a <hi>foecialibus,</hi> id est, sacerdotibus dictum.
Per ipsos enim fiebant foedera, sicut per saeculares
bella. Alii foedera dicta putant a porca foede et crudeliter
occisa, cujus mors optabatur ei qui a pace
<pb n="0641B"/>
resilisset. Virgilius: <hi>Et caesa jungebant foedera porca.</hi> 
Foederis partes induciae. Et dictae <hi>induciae,</hi> quasi in <hi>dies ocia.</hi> </p>
</div2>

<div2>
          <head>CAPUT II. <hi>De triumphis.</hi> </head>
<p>1. Omne regnum saeculi hujus bellis quaeritur, victoriis
propagatur. <hi>Victoria</hi> dicta, quod <hi>vi,</hi> id est,
virtute, adipiscatur. Hoc est enim jus gentium, vim
vi repellere. Nam turpis est dolo quaesita victoria.
Certa autem victoria est, vel occisio hostis, vel exspoliatio,
vel utrumque. Non est autem jucunda
victoria, <emph>374</emph> quae per immensa detrimenta contingit.
Est hoc est, quod laudat Sallustius duces victoriam
in cruento exercitu reportasse.</p>
<p>
            <pb n="0641C"/>
          </p>
<p>2. <hi>Pompa</hi> dicta est Graeca significatione, <foreign xml:lang="greek">ἀπὸ
τοῦ πομπεύειν,</foreign> hoc est, <hi>publice ostentari.</hi> Praecedit
autem victoria pompam, ideo quod ituris ad hoc
certamen primum est victoriae votum.</p>
<p>3. <hi>Trophaeum</hi> dictum <foreign xml:lang="greek">ἀπὸ τῆς προπῆς,</foreign> id est, <hi>conversione</hi> 
 hostium et fuga. Nam ab eo quod hostem
quis fugasset, merebatur trophaeum; qui occidisset,
triumphum: qui dictus est <foreign xml:lang="greek">ἀπὸ τῆς τριάμβης,</foreign> id est,
ab <hi>exsultatione.</hi> Plenae enim victoriae triumphus debetur;
semiplenae trophaeum, quia nondum plenam
est victoriam consecutus. Non enim obtinuit, sed fugavit
exercitum. Haec tamen nomina Scriptores confundunt.
Tranquillus autem <hi>triumphum</hi> Latine dicit potius
appellatum, quod is qui triumphans urbem
<pb n="0642A"/>
ingrederetur <hi>tripertito</hi> judicio honoraretur. Nam
primum de triumpho duci concedendo exercitum judicare
solitum erat; secundo senatum, tertio populum.</p>
<p>4. Erat autem apud Romanos mos ut triumphantes
quadrigis veherentur, ex illo quod soliti sint
priores duces hoc habitu bella inire. Quicunque
autem in conflictu vicisset, palma aurea coronabatur,
quia palma stimulos habet. Qui vero sine conflictu
fugientem prostrasset, laurea, eo quod haec
arbor sine spinis est.</p>
<p>5. Namque et purpuream et palmatam togam
triumphantes induebantur, et scipionem cum sceptro in
manu gerebant ad imitationem victoriae Scipionis, licet
et <hi>scipio</hi> baculus sit, quo homines innituntur. Unde
et ille primus Cornelius <hi>Scipio</hi> appellatus est, quia
<pb n="0642B"/>
in foro pater ejus caecus innixus eo ambulabat. <emph>375</emph> 
Super scipionem autem aquila sedebat, ob indicium
quod per victoriam quasi ad supernam magnitudinem
accederent.</p>
<p>6. Inde et colore rufo perliniebantur, quasi imitarentur
divini ignis effigiem. Quod vero a carnifice
contingebantur, id erat indicio, ut ad tantum fastigium
evecti mediocritatis humanae commonerentur.</p>
<p>7. Duobus autem generibus deletur exercitus, aut
internecione, aut dispersione. Sallustius: <hi>Hostes,</hi> 
inquit, <hi>aut oppressi, aut dilapsi forent.</hi> Sic et utrumque
Virgilius: internecione, ut: <hi>Submersasque obrue
puppes;</hi> dispersione, ut:
<l>Aut age diversos, et disjice corpora ponto.</l>
          </p>
<p>8. Spolia hostium: praeda, manubiae, exuviae,
<pb n="0642C"/>
partes. <hi>Praeda</hi> a <hi>praedando</hi> vocata. <hi>Manubiae,</hi> eo
quod <hi>manibus</hi> detrahuntur. Hae et <hi>exuviae</hi> ab <hi>exuendo</hi> 
dictae, quia exuuntur. Hae et <hi>partes</hi> a <hi>pari</hi> divisione
( pro personarum qualitate, et laborum justa divisione).
 <hi>Spolia</hi> autem a palliis, quasi <hi>ex pallia,</hi> 
victis enim detrahuntur.
<emph>376</emph> </p>
        </div2>

<div2>
          <head>CAPUT III. <hi>De signis.</hi> </head>
<p>1. <hi>Signa</hi> bellorum dicuntur, quod ex iis exercitus,
et pugnandi, et victoriae, et receptus accipit symbolum.
Nam aut per vocem tubae, aut per symbolon
admonetur exercitus. Legionum principalia signa
aquilae, dracones, et pilae.</p>
<p>2. <hi>Aquilae</hi> ideo, quod eadem avis Jovis in armis
<pb n="0643A"/>
auspicio fuerit. Nam dum idem Jovis adversus Titanas
proficisceretur, aquilam ei in auspicio apparuisse
ferunt, quam ille pro indicio victoriae acceptam
tutelae suae auspicatus eam legioni signum dedit, quo
factum est ut deinceps militum signa comitaretur.
Cujus meminit Lucanus dicens:
<l>Signa pares aquilas, et pila minantia pilis</l>
          </p>
<p>3. <hi>Draconum</hi> signa ab Apolline morte Pythonis
serpentis inchoata sunt. Dehinc a Graecis et Romanis
in bello gestari coeperunt.</p>
<p>4. <hi>Pilam</hi> in signo constituisse fertur Augustus,
propter nationes sibi in cuncto orbe subjectas, ut
melius figuram orbis ostenderet.</p>
<p>5. <hi>Vexillum,</hi> et ipsum signum bellicum tractum
nomen habens a <emph>377</emph> veli diminutione, quasi <hi>velillum.</hi> 
 Sub Romulo autem fasciculos feni, pro vexillis,
<pb n="0643B"/>
milites habuerunt. Hinc et <hi>manipuli</hi> appellantur. <hi>Manipulos</hi> 
enim dicimus fasces feni, quod <hi>manum</hi> impleant.
Caetera signa diversis praelata imaginibus
secundum militarem consuetudinem existunt, per
quae se exercitus in permistione praeliorum agnoscit.</p>
</div2>

<div2>
          <head>CAPUT IV. <hi>De buccinis.</hi> </head>
<p>1. <hi>Buccina</hi> est qua signum datur in hostem, dicta a <hi>voce,</hi> 
 quasi <hi>vocina.</hi> Nam pagani agrestesque ad omnem
usum buccina ad compita convocabantur. Proprie
ergo hoc agrestibus signum fuit. De qua Propertius:
<l>Buccina jam priscos cogebat ad arma Quirites.</l>
          </p>
<p> Hujus clangor <hi>buccinum</hi> dicitur.</p>
<p>2. <hi>Tubam</hi> Tyrrheni primum invenerunt, unde
<pb n="0643C"/>
Virgilius:
<l>Tyrrhenusque tubae mugire per aethera clangor.</l>
          </p>
<p>Hanc enim a Tyrrhenis praedonibus excogitatam
(dicunt), cum dispersi circa maritimas oras non facile
ad quamque praedae occasionem voce aut buccina
convocarentur, vento plerumque obstrepente.</p>
<p>3. Hinc postea bellicis certaminibus adhibita est ad
denuntianda signa bellorum, ut ubi exaudiri praeco prae
tumultu non poterat, sonitus tubae clangentis attingeret.
 <hi>Tuba</hi> autem dicta, quasi <hi>tofa,</hi> id est, <hi>cava.</hi> 
Item <hi>tuba,</hi> quasi <hi>tibia.</hi> </p>
<p>4. Inter tubam autem et buccinam veteres discernebant.
<pb n="0644A"/>
 <emph>378</emph> Nam buccina insonans sollicitudinem ad
bella denuntiabat. Virgilius: <hi>Qua buccina signum Dira
dedit.</hi> Tuba autem praelium indicabat, ut:
<l>At tuba terribilem sonitum dedit aere canoro</l>
          </p>
<p>Cujus sonitus varius est. Nam interdum canit,
ut bella committantur; interdum ut insequantur
eos qui fugiunt, interdum receptui. Nam receptus
dicitur, quo se exercitus recipit, unde et
signa receptui canere dicuntur.</p>
<p>5. <hi>Classica</hi> sunt cornua, quae convocandi causa
erant facta, et a <hi>calando</hi> classica dicebantur. De quibus
Virgilius: <hi>Classica jamque sonant.</hi> Apud Amazonas
autem non tuba sicut a regibus, sed a regina
sistro vocabatur feminarum exercitus.</p>
</div2>

<div2>
          <head>CAPUT V. <hi>De armis.</hi> </head>

<pb n="0644B"/>
<p>1. Arma generaliter omnium rerum instrumenta
sunt, unde et ubi reponuntur <hi>armaria</hi> dicta sunt. Item
arma et tela omnium generum, sed arma sunt quibus
ipsi tuemur tela quae emittimus. Nam arma duplicia
sunt, id est, vel quibus percutimus, vel quibus tegimur.</p>
<p>2. <hi>Arma</hi> autem proprie dicta sunt eo quod <hi>armos</hi> 
tegunt. Nam <hi>arma,</hi> vel ab <hi>armis</hi> dicuntur, id est, <hi>humeris,</hi> 
 ut: <hi>Latos huic hasta per armos acta tremit;</hi> 
vel <foreign xml:lang="greek">ἀπὸ τοῦ ἄρεος,</foreign> id est, a <hi>Marte.</hi> 
<emph>379</emph> </p>
        </div2>

<div2>
          <head>CAPUT VI. <hi>De gladiis.</hi> </head>
<p>1. <hi>Gladius</hi> generaliter dicitur ensis in praelio, sed
ensis ferrum tantum, gladius vero totus. Proprie
autem appellatus <hi>gladius,</hi> quod <hi>gulam</hi> dividit, id est,
<pb n="0644C"/>
cervicem secat. Ad hoc enim primum est factus;
nam caetera membra securibus magis caeduntur, collum
gladio tantum.</p>
<p>2. <hi>Acies</hi> autem gladii ab <hi>acumine</hi> dicta. <hi>Capulus</hi> vocatur,
vel quia <hi>caput</hi> est gladii, vel quia ibi <hi>capitur,</hi> 
ut teneatur. Nam alias acies ferri non sinit. <hi>Mucro</hi> 
non tantum gladii est, sed et cujuslibet teli acumen;
dictus a <hi>longitudine.</hi> Nam <foreign xml:lang="greek">μακρον</foreign> Graeci <hi>longum</hi> 
dicunt, hinc et <hi>machaera.</hi> </p>
<p> <hi>Machaera</hi> autem est gladius longus, ab una parte
acutus.</p>
<p>3. <hi>Framea</hi> vero gladius ex utraque parte acutus,
<pb n="0645A"/>
quam vulgo <hi>spathan</hi> vocant. Ipsa est et <hi>romphaea.
Framea</hi> autem dicta quia <hi>ferrea</hi> est. Nam sicut <hi>ferramentum</hi> 
sic <hi>framea</hi> dicitur, ac proinde omnis gladius <hi>framea</hi> </p>
<p>4. <hi>Spatha</hi> a <hi>passione</hi> dicitur verbo Graeco, quoniam <foreign xml:lang="greek">παθεῖν</foreign>
 Graece <emph>380</emph> dicitur <hi>pati,</hi> unde et <hi>patior,</hi> et <hi>patitur</hi> 
dicimus. Alii <hi>spatham</hi> Latine autumant dictam
eo quod <hi>spatiosa</hi> sit, id est, lata et ampla. Unde et <hi>spatula</hi> 
 in pectoribus.</p>
<p>5. <hi>Semispathium</hi> gladius est a <hi>media</hi> longitudine
spathae appellatus, non ut imprudens vulgus dicit, <hi>sine spatio,</hi> 
 dum sagitta velocior sit.</p>
<p>6. <hi>Pugio</hi> a <hi>pungendo</hi> et transfigendo vocatur. Est
enim gladius parvus, bis acutus, lateri adhaerens.
 Item et <hi>clunabulum</hi> dictum, quod religetur ad <hi>clunem.</hi> </p>
<p>
            <pb n="0645B"/>
          </p>
<p>7. <hi>Chelidoniacus</hi> gladius ferrum est latum, cujus
duplex mucro, ac bifurcus in modum caudae hirundineae
formatur, unde et <hi>chelidoniacus</hi> dicitur.</p>
<p>8. <hi>Sica</hi> a <hi>secando</hi> dicta est. Est enim gladius
brevis, quo maxime utuntur qui apud Italos latrocinia
exercent, a quo et <hi>sicarii</hi> dicti sunt. Tranquillus
autem dicit: <hi>Dum cujusdam gladiatoris in ludum
emissi gladius curvatus fuisset ex acie recta, procucurrit
unus ad eum corrigendum, tumque a pugnante
responsum est: Sic hac pugnabo.</hi> Inde <hi>sicae</hi> 
nomen ductum.</p>
<p>9. <hi>Secures</hi> signa sunt quae ante consules ferebantur,
ne aut usum perderent belli, aut vacantes otio
aspectum amitterent gladiorum. <emph>381</emph> Quas et Hispani
<pb n="0645C"/>
ab usu Francorum per derivationem <hi>Franciscas</hi> 
vocant.</p>
</div2>

<div2>
          <head>CAPUT VII. <hi>De hastis.</hi> </head>
<p>1. <hi>Hasta</hi> est contus cum ferro, cujus diminutivum
facit <hi>hastile.</hi> Nomen autem <hi>hasta</hi> ab <hi>astu</hi> sumpsit,
unde et <hi>astutia.</hi> </p>
<p>2. <hi>Contus</hi> ferrum non habet, sed tantum cuspide
acuta est. Virgilius:
<l>Ferratasque trudes, et acuta cuspide contos</l>

<pb n="0646A"/> <hi>Contus</hi> 
 autem, quasi <hi>conitus.</hi> Est enim conus acuta
rotunditas.</p>
<p>3. <hi>Trudes</hi> hastae sunt cum lunato ferro, quae Graecis <hi>aplustria</hi> 
 dicuntur. <hi>Trudes</hi> autem dicuntur ab eo
quod <hi>trudunt,</hi> et <hi>detrudunt.</hi> Virgilius: <hi>Ferratasque
trudes.</hi> </p>
<p>4. <hi>Venabula</hi> dicta, quasi <hi>venatui habilia;</hi> vel quia <hi>venientem</hi> 
 excipiunt, quasi <hi>excipiabilia.</hi> Excipiunt
enim apros, exspectantque leones, intrant ursos,
sit tantum firma manus.</p>
<p>5. <hi>Lancea</hi> est hasta amentum habens in medio;
dicta autem <emph>382</emph> <hi>lancea,</hi> quia aequa <hi>lance,</hi> id est,
aequali amento ponderata vibratur.</p>
<p>6. <hi>Amentum</hi> vinculum est jaculorum hastilium,
quod mediis hastis aptatur. Et inde <hi>amentum,</hi> quo
<pb n="0646B"/>
media hasta religatur et jacitur.</p>
<p>7. <hi>Clava</hi> est, qualis fuit Herculis dicta, quod sit <hi>clavis</hi> 
 ferreis invicem religata, et est cubito semis
facta in longitudine. Haec et <hi>cateja,</hi> quam Lucilius <hi>calam</hi> 
 dicit. Est enim genus Gallici teli ex materia
quam maxime lenta, quae jacta quidem non longe
propter gravitatem evolat; sed quo pervenit, vi nimia
perfringit: quod si ab artifice mittatur, rursum
redit ad eum qui misit. Hujus meminit Virgilius, dicens:
<l>Teutonico ritu soliti torquere catejas</l>
Unde et eos Hispani et Galli <hi>Teutonos</hi> vocant.</p>
<p>8. <hi>Phalarica</hi> est telum ingens torno factum, habens
ferrum <emph>383</emph> cubitale, et rotunditatem de plumbo in
modum sphaerae in ipsa summitate. Dicitur etiam et
<pb n="0646C"/>
ignem habere affixum. Hoc autem telo pugnatur de
turribus, quas <hi>phalas</hi> dici manifestum est. Juvenalis:
<l>Consulit ante phalas, delphinorumque columnas.</l> 
A <hi>phalis</hi> igitur dicta est <hi>phalarica,</hi> sicut a <hi>muro
muralis.</hi> Sane phalaricam Lucanus dicit nervis mitti
tortilibus, et quadam machina, ut:
<l>Hunc aut tortilibus vibrata phalarica nervis.</l> 
Virgilius vero ait Turnum manu phalaricam jaculari
potuisse.</p>
<p>9. <hi>Pila</hi> sunt arma jaculorum atque telorum, a
torquendo, vel emittendo vocata. De quibus Lucanus
<l>
<pb n="0647A"/>Signa pares aquilas, et pila minantia pilis.</l> 
Cujus singulare pilum dicitur.</p>
<p>10. <hi>Telum</hi> vocatur secundum Graecam etymologiam, <foreign xml:lang="greek">ἀπό τοῦ τηλόθεν,</foreign>
 quidquid longe jaci potest,
 quanquam abusive dicatur et gladius, ut est illud:
<l>At non hoc telum mea quod vi dextera versat.</l> 
Proprie autem telum a longitudine dicitur. Unde et
mustela dicitur, quod longior sit quam mus.</p>
<p>11. <hi>Cuspis</hi> hastile amentatum, a <hi>cespite</hi> dicta, quod
est virgultum. Virgilius:
<l>Et pastoralem praefixa cuspide myrtum.</l> 
 Proprie autem cuspis, posterior pars hastae est.
<emph>384</emph> </p>
        </div2>

<div2>
          <head>CAPUT VIII. <hi>De sagittis.</hi> </head>
<p>1. <hi>Sagitta</hi> a sagaci jactu, id est, veloci ictu vocata.
Pennis enim fertur, quasi avis, ut celeriter
<pb n="0647B"/>
mors percurrat ad hominem. His primum Cretenses
usi sunt, quibus pennae ideo, ut diximus, agglutinantur,
ut leves sint et pervolent.</p>
<p>2. <hi>Scaptos . . . .</hi> </p>
<p>3. <hi>Spicula</hi> sunt sagittae, vel lanceae breves, a <hi>spicarum</hi> 
specie nuncupatae.</p>
<p>4. <hi>Scorpio</hi> est sagitta venenata arcu, vel tormentis
excussa. Quae dum ad hominem venerit,
 virus, qua figit, infundit; unde et <hi>scorpio</hi> nomen
accepit.</p>
</div2>

<div2>
          <head>CAPUT IX. <hi>De pharetris.</hi> </head>
<p>1. <hi>Pharetra</hi> sagittarum thecae, a <hi>ferendo</hi> jacula
dicta, sicut et <hi>feretrum,</hi> <emph>385</emph> ubi funus defertur, quae
ideo etymologiam communem habent, quia pharetra
<pb n="0647C"/>
mortem, feretrum mortuum portat.</p>
<p>2. <hi>Coriti</hi> proprie sunt arcuum thecae sicut sagittarum
pharetrae.</p>
<p> <hi>Vagina</hi> appellatur, eo quod in ea mucro, vel
gladius bajuletur.</p>
<p>3. <hi>Theca,</hi> ab eo quod aliquid receptum tegat,
littera pro <hi>g</hi> posita. Alii Graeco nomine thecam vocari
asserunt, quod ibi reponatur aliquid. Inde et <hi>bibliotheca</hi> 
librorum <hi>repositio</hi> dicitur.</p>
<p>4. <hi>Dolones</hi> sunt vaginae ligneae, intra quas latet
<pb n="0648A"/>
pugio sub baculi specie. <hi>Dolones</hi> autem a <hi>dolo</hi> dicti
sunt, quod fallant, et decipiant ferro, cum speciem
praeferant ligni. Hos vulgus Graeco nomine <hi>oxos</hi> vocat,
id est, <hi>acutos.</hi> Unde et apud medicos acutus
morbus <foreign xml:lang="greek">ὀξεῖα</foreign> vocatur.</p>
<p>5. <hi>Arcus</hi> vocatur, eo quod <hi>arceat</hi> adversarium.
Inde et arces dicuntur, a quibus arcentur hostes.
Item arcus ob speciem, quod sint curvati arctius.</p>
</div2>

<div2>
          <head>CAPUT X. <hi>De fundis.</hi> </head>
<p>1. <hi>Funda</hi> dicta, eo quod ex ea <hi>fundantur</hi> lapides,
id est, emittantur.</p>
<p>2. <hi>Ballista</hi> genus tormenti, ab <hi>emittendo</hi> jacula
dicta. <foreign xml:lang="greek">βάλλειν</foreign> enim Graece <hi>mittere</hi> dicitur. Torquetur
enim verbere nervorum, <emph>386</emph> et magna vi jacit, aut
hastas, aut saxa. Inde et <hi>fundibalus,</hi> quasi <hi>fundens,</hi> 
<pb n="0648B"/>
et emittens. Contra ballistam testudo valet. Series
enim fit armorum umbonibus inter se colligatis.</p>
</div2>

<div2>
          <head>CAPUT XI. <hi>De ariete.</hi> </head>
<p>1. <hi>Arieti</hi> nomen species dedit, eo quod cum impetu
impingit murum in modum <hi>arietum</hi> pugnantium.
Validae enim ac nodosae arboris caput ferro vestitur,
eaque suspensa funibus multorum manu ad murum
impellitur; deinde retrorsum ducta majore impetu
destinatur, sicque crebris ictibus concussum muri
latus cedit, cavatumque irrupturis fenestram facit.</p>
<p>2. Contra impulsum arietis remedium est saccus
paleis plenus, et in eum locum demissus quem aries
percutit. Laxo enim saccorum sinu ictus arietis illisus
<pb n="0648C"/>
mollitur. Duriora enim mollioribus facilius cedunt.</p>
<p>3. <hi>Plutei</hi> sunt crates corio crudo intectae, quae in
opere faciendo hosti objiciuntur.</p>
<p>4. <hi>Musculus</hi> cuniculo similis fit, quo <hi>murus</hi> perfoditur,
ex quo et appellatur, quasi <hi>murusculus.</hi> </p>
</div2>

<div2>
          <head>CAPUT XII. <hi>De clypeis.</hi> </head>
<p>1. <hi>Clypeus</hi> est scutum majus dictus ab eo quod <hi>clepet,</hi> 
 id <emph>387</emph> est, celet corpus, periculisque subducat
 <foreign xml:lang="greek">ἀπὸ τοῦ κλέπτειν.</foreign> Oppositus enim sua defensione ab
<pb n="0649A"/>
hastis et jaculis corpus munit. Clypeus autem peditum
est, scutum equitum.</p>
<p>2. <hi>Scutum</hi> appellatum, eo quod a se <hi>excutiat</hi> telorum
ictum. Ut enim telis resistatur, clypeus antefertur.</p>
<p> <hi>Umbo</hi> scuti pars media est, quasi <hi>umbilicus.</hi> </p>
<p>3. <hi>Ancile vocatur</hi> scutum breve et rotundum.
De quo Virgilius: <hi>Laevaque ancile gerebat.</hi> Et <hi>Ancile</hi> 
dictum ab <hi>ancisione,</hi> quod sit ab omni parte veluti
ancisum et rotundum. Ovidius:
<l>Idque ancile vocant, quod ab omni parte recisum.</l> 
<l rend="indent">Quaque notes oculis, angulus omnis abest.</l>
          </p>
<p>4. <hi>Pelta</hi> scutum brevissimum in modum lunae
mediae. Cujus meminit liber Regum: <hi>Fecit rex Salomon
ducenta scuta de auro puro, et trecentas peltas
<pb n="0649B"/>
ex auro probato.</hi> </p>
<p>5. <hi>Cetra</hi> scutum loreum sine ligno, quo utuntur
Afri, et Mauri, de quo poeta: <hi>Laevas cetra tegit.</hi> </p>
<p>6. <hi>Parma,</hi> levia arma, quasi <hi>parva,</hi> non clypeus.
Dicitur autem et <hi>testudo</hi> scutum. Nam in modum testudinis
fit clypeus. <emph>388</emph> Est et testudo scutorum
connexio curvata in testudinis modum. Namque in
armorum generibus, milites etiam ab animalibus
nomina sumunt, ut aries. Et Sallustius: <hi>In modum,</hi> 
inquit, <hi>hericii militaris.</hi> </p>
</div2>

<div2>
          <head>CAPUT XIII. <hi>De loricis.</hi> </head>
<p>1. <hi>Lorica</hi> vocatur, eo quod <hi>loris</hi> careat, solis
enim circulis ferreis contexta est.</p>
<p>2. <hi>Squama</hi> est lorica ferrea ex laminis ferreis,
<pb n="0649C"/>
aut aereis concatenata in modum squamae piscis, et
ex ipso splendore squamarum, et similitudine nuncupata
est. De ciliciis autem et poliuntur, et teguntur
loricae.</p>
</div2>

<div2>
          <head>CAPUT XIV. <hi>De galeis.</hi> </head>
<p>1. <hi>Cassis</hi> de lamina est, <hi>galea</hi> de corio. Nam <hi>galerus
corium</hi> dicitur. Cassidem autem a Thuscis nominatam
(dicunt). Illi enim galeam <hi>cassim</hi> nominant,
credo a <hi>capite.</hi> <emph>389</emph>
          </p>
<p>2. <hi>Apex</hi> est, quod in summa galea eminet,
quo figitur crista, quam Graeci <foreign xml:lang="greek">κῶνον</foreign> vocant. Nam
conus est curvatura quae in galea prominet et supra
quam cristae sunt.
</p>
        </div2>

<div2>
          <head>CAPUT XV. <hi>De foro.</hi> </head>

<pb n="0650A"/>
<p>1. <hi>Forus</hi> exercendarum litium locus, a <hi>fando</hi> 
dictus. Qui locus et <hi>prorostra</hi> vocatur, ideo quod
ex bello Punico captis navibus Carthaginensium rostra
ablata sunt, et in foro Romano praefixa, ut essent hujus
insigne victoriae. Constat autem Forus causa,
lege, et judice.</p>
<p>2. <hi>Causa</hi> vocatur a <hi>casu,</hi> quo evenit. Est enim materia
et origo negotii, necdum discussionis examine
patefacta, quae dum praeponitur <hi>causa</hi> est, dum discutitur <hi>judicium</hi> 
 est, dum finitur <hi>justitia:</hi> vocatum
autem <hi>judicium,</hi> quasi <hi>jurisdictio,</hi> et <hi>justitia,</hi> quasi <hi>juris status.</hi> 
 Judicium autem prius <hi>inquisitio</hi> vocabatur.
Unde et <hi>actores</hi> judiciorum, et <hi>praepositos, quaestores,</hi> 
<pb n="0650B"/>
vel <hi>quaesitores</hi> vocamus.</p>
<p>3. <hi>Negotium</hi> multa significat, modo actum rei alicujus,
cui contrarium est <hi>otium;</hi> modo actionem
causae, quod est jurgium litis. Et dictum <hi>negotium,</hi> 
quasi <hi>nec otium,</hi> id est, sine otio. <hi>Negotium</hi> autem in
causis, <hi>negotiatio</hi> in commerciis dicitur; ubi aliquid
datur, ut majora lucrentur.</p>
<p>4. <hi>Jurgium</hi> dictum, quasi <hi>juris garrium,</hi> eo quod ii
qui causam dicunt <emph>390</emph> jure disceptent.</p>
<p> <hi>Lis</hi> a contentione limitis prius nomen sumpsit.
De quo Virgilius:
<l>Limes erat positus, litem ut discerneret agri.</l>
          </p>
<p>5. Causa aut argumento, aut probatione constat.</p>
<p> <hi>Argumentum</hi> nunquam testibus, nunquam tabulis
dat probationem, sed sola investigatione invenit
<pb n="0650C"/>
veritatem, unde et dictum <hi>argumentum,</hi> id est, <hi>argutum
inventum.</hi> </p>
<p> <hi>Probatio</hi> autem testibus et fide tabularum
constat.</p>
<p>6. In omni autem judicio sex personae quaeruntur
judex, accusator, reus, et tres testes.</p>
<p> <hi>Judex</hi> dictus, quasi <hi>jus dicens</hi> populo, sive
quod <hi>jure disceptet.</hi> Jure autem disceptare est juste
judicare. Non est autem judex, si non est in eo
justitia.</p>
<p>7. <hi>Accusator</hi> vocatus, quasi <hi>adcausator,</hi> quia ad
causam vocat eum quem appellat.</p>
<p> <hi>Reus</hi> a <hi>re</hi> quam petitur nuncupatus, quia quamvis
<pb n="0651A"/>
sceleris conscius non sit, reus tamen dicitur, quandiu
in judicio pro re aliqua petitur.</p>
<p>8. <hi>Testes</hi> antiquitus <hi>superstites</hi> dicebantur, eo
quod super statum causae proferebantur. Nunc, parte
ablata nominis, <hi>testes</hi> vocantur.</p>
<p>9. Testis autem consideratur: conditione, natura
et vita. Conditione, si liber, non servus. Nam saepe
servus metu dominantis testimonium supprimit veritatis.
Natura, si vir, non femina. Nam varium et
mutabile semper femina. Vita, si innocens, et integer
actu. Nam si vita bona defuerit, fide carebit.
Non enim potest justitia cum scelerato habere societatem. <emph>391</emph>
          </p>
<p>10. Duo sunt autem genera testium: aut
dicendo id quod viderunt, aut proferendo id quod
<pb n="0651B"/>
audierunt. Duobus autem modis testes delinquunt,
cum aut falsa promunt, aut vera silentio obtegunt.
</p>
        </div2>

<div2>
          <head>CAPUT XVI. <hi>De spectaculis.</hi> </head>
<p>1. <hi>Spectacula,</hi> ut opinor, generaliter nominantur
voluptates, quae non per semetipsa inquinant, sed
per ea quae illic geruntur. Dicta autem <hi>spectacula,</hi> eo
quod hominibus publica ibi praebeatur <hi>inspectio.</hi> Haec
et <hi>ludicra</hi> nuncupata, quod in ludis gerantur, aut in
scenis.</p>
<p>2. Ludorum origo sic traditur: Lydii ex Asia transvenae
in Etruria consederunt, duce Tyrrheno, qui
fratri suo cesserat regni contentione. Igitur in Etruria
inter caeteros ritus superstitionum suarum, spectacula
quoque religionis nomine instituerunt. Inde Romani
accersitos artifices mutuati sunt, et inde <hi>ludi</hi> a
<pb n="0651C"/> <hi>Lydis</hi> 
 vocati sunt. Varro autem dicit <hi>ludos</hi> a <hi>lusu</hi> vocatos,
quod juvenes per dies festos solebant ludi exsultatione
delectare populum. Unde et eum lusum juvenum,
et diebus festis, et templis, et religionibus reputat.</p>
<p>3. Nihil jam de causa vocabuli, dum rei causa
idololatria sit. Unde et promiscue ludi <hi>Liberalia</hi> vocabantur,
ob honorem <hi>Liberi</hi> Patris. Ob hoc respicienda
est originis macula, ne bonum aestimes <emph>392</emph> 
quod initium a malo accepit. Ludus autem gymnicus
est, aut circensis, aut gladiatorius, aut scenicus.</p>
</div2>

<div2>
          <head>CAPUT XVII. <hi>De ludo gymnico.</hi> </head>
<p>1. <hi>Gymnicus</hi> ludus est velocitatis ac virium gloria.
<pb n="0652A"/>
Cujus locus <hi>gymnasium</hi> dicitur, ubi exercentur athletae,
et cursorum velocitas comprobatur. Hinc accidit
ut omnium prope artium exercitia <hi>gymnasia</hi> dicantur.</p>
<p>2. Antea enim in jocis certantes cincti erant, ne
nudarentur: post, relaxato cingulo, repente prostratus
et exanimatus est quidam cursor. Quare ex consilii
decreto tunc archon Hippomenes ut nudi deinceps
omnes exercitarentur permisit. Ex illo <hi>gymnasium</hi> 
dictum, quod juvenes nudi exercentur in campo, ubi
sola tantum verenda operiuntur.</p>
</div2>

<div2>
          <head>CAPUT XVIII <hi>De generibus gymnicorum.</hi> </head>
<p>1. Genera gymnicorum quinque: saltus, cursus,
jactus, virtus, atque luctatio. Unde ferunt quemdam
regem tot filios adolescentes habentem, totidem generibus
<pb n="0652B"/>
de regno jussisse contendere.</p>
</div2>

<div2>
          <head>CAPUT XIX. <hi>De saltu.</hi> </head>
<p>1. <hi>Saltus</hi> dictus, quasi exsilire in altum. Est enim
saltus altius exsilire, vel longius.
<emph>393</emph> </p>
        </div2>

<div2>
          <head>CAPUT XX. <hi>De cursu.</hi> </head>
<p>1. <hi>Cursus</hi> a velocitate crurum vocatur. Est enim
cursus celeritas pedum.</p>
</div2>

<div2>
          <head>CAPUT XXI. <hi>De jactu.</hi> </head>
<p>1. <hi>Jactus</hi> dictus a <hi>jaciendo.</hi> Unde et piscatorium
rete <hi>jaculum</hi> dicitur. Huic arti usus est, arrepto
lapide procul ferire, hastas pondere librato jacere,
sagittas arcu emittere.</p>
</div2>

<div2>
          <head>CAPUT XXII. <hi>De virtute.</hi> </head>

<pb n="0652C"/>
<p>1. <hi>Virtus</hi> est immensitas virium in labore et pondere
corporis.</p>
</div2>

<div2>
          <head>CAPUT XXIII. <hi>De luctatione.</hi> </head>
<p>1. <hi>Luctatio</hi> a laterum complexu vocatur, quibus
 cominus certantes innitent, qui Graeca appellatione <hi>athletae</hi> 
 vocantur. Locus autem luctationis <hi>palaestra</hi> 
dicitur.
<emph>394</emph> </p>
        </div2>

<div2>
          <head>CAPUT XXIV. <hi>De palaestra.</hi> </head>
<p>1. <hi>Palaestram</hi> autem, vel <foreign xml:lang="greek">ἀπὸ τῆς πάλης,</foreign> id est,
a luctatione, vel <foreign xml:lang="greek">ἀπὸ τοῦ πάλλειν,</foreign> id est, a motu ruinae
<pb n="0653A"/>
fortis nominatam dicunt, scilicet quod in luctando
cum medios arripiant, fere quatiunt, idque apud
Graecos <foreign xml:lang="greek">πάλλειν</foreign> vocatur. Quidam opinantur artem luctandi
ursorum contentione monstratam. Namque inter
caeteras feras eos solos, et erigi congressos, et
subsidere celeriter, ac reverti, et modo manibus tentare
invicem, modo complexu abigere sese more luctantium.</p>
</div2>

<div2>
          <head>CAPUT XXV. <hi>De agone.</hi> </head>
<p>1. Quae Latini <hi>certamina,</hi> Graeci <foreign xml:lang="greek">ἀγῶνας</foreign> vocant, a
frequentia qua celebrabantur. Siquidem et omnem
coetum atque conventum <hi>agona</hi> dici; alii quod in circulis,
et <hi>quasi agonis,</hi> id est, <hi>sine angulo</hi> locis, ederentur,
nuncupatos <hi>agonas</hi> putant.</p>
</div2>

<div2>
          <head>CAPUT XXVI. <hi>De generibus agonum.</hi> </head>

<pb n="0653B"/>
<p>1. <hi>Agonum</hi> genera fuere, immensitas virium, cursus
celeritas, sagittandi peritia, standi patientia; ad
citharam quoque, vel tibias incedendi gestus; de
moribus quoque, de forma, de cantandi modulatione,
terrestris quoque belli, et navalis praelii, perpetiendorumque
suppliciorum certamina.
<emph>395</emph> </p>
        </div2>

<div2>
          <head>CAPUT XXVII. <hi>De ludis circensibus.</hi> </head>
<p>1. Ludi <hi>circenses</hi> sacrorum causa, ac deorum gentilium
celebrationibus instituti sunt. Unde et qui eos
spectant daemonum cultibus inservire videntur. Nam
res equestris antea simplex agebatur, et utique communis
<pb n="0653C"/>
usus reatus non erat, sed cum ad ludos coactus est
naturalis usus, ad daemoniorum cultum translatus est.</p>
<p>2. Itaque et Castori et Polluci deputantur hae species,
quibus equos a Mercurio distributos Stesichorus
docet; sed et Neptunus equestris est, quem Graeci
Hippion appellant; sed et Marti et Jovi in ludis equi
sunt consecrati, et ipsi quadrigis praesunt.</p>
<p>3. <hi>Circenses</hi> autem ludi ideo dicti, vel a <hi>circumeundo,</hi> 
vel quod ubi nunc metae sunt; olim gladii ponebantur,
quos quadrigae <hi>circuibant,</hi> et inde dicti <hi>circenses,</hi> ab
ensibus circa quos currebant. Siquidem in littore
circa ripas fluminum currus agitantes, gladios in ordine
in ripae littore ponebant, et erat artis equum
<pb n="0654A"/>
circa pericula torquere. Inde et <hi>circenses</hi> dicti putantur,
quasi <hi>circum enses.</hi> </p>
</div2>

<div2>
          <head>CAPUT XXVIII. <hi>De circo.</hi> </head>
<p>1. <hi>Circus</hi> Soli principaliter consecratus est a
paganis, cujus aedes medio spatio et effigies de fastigio
aedis emicat, quod non putaverint sub tecto
consecrandum, quem in aperto habent. Est autem
circus omne illud spatium quod circuire equo solent. <emph>396</emph>
          </p>
<p>2. Hunc Romani dictum putant a <hi>circuitu</hi> 
equorum, eo quod ibi circum metas equi currant. Graeci
 vero a <hi>Circe</hi> Solis filia, quae Patri suo hoc genus
certaminis instituit, asserunt nuncupatum, et ab ea <hi>circi</hi> 
 appellationem argumentantur. Fuit autem maga,
et venefica, et sacerdos daemonum, in cujus
<pb n="0654B"/>
loci habitu et opere magicae artes, et cultus idololatriae
recognoscitur.
</p>
        </div2>

<div2>
          <head>CAPUT XXIX. <hi>De ornamentis.</hi> </head>
<p>1. <hi>Ornamenta</hi> circi: ova, meta, obeliscus, carceres.
 Ova, honori Castoris et Pollucis ascribunt, qui
illos ovo editos credendo de cygno Jove non erubescunt.</p>
<p>2. Fingunt autem circensia Romani ad causas
mundi referri, ut sub hac specie superstitiones vanitatum
suarum excusent.
<emph>397</emph> </p>
        </div2>

<div2>
          <head>CAPUT XXX. <hi>De metis.</hi> </head>
<p>1. <hi>Metarum</hi> quippe appellatione proprie terminum
ac finem mundi designari volunt, ab eo quod alicui
emensus finis est, sive ad testimonium orientis occidentisque
<pb n="0654C"/>
Solis.</p>
</div2>

<div2>
          <head>CAPUT XXXI. <hi>De obelisco.</hi> </head>
<p>1. <hi>Obeliscum</hi> Mespres rex Aegypti primus fecisse
fertur tali ex causa. Cum quodam tempore Nilus violenta
inundatione Aegypto nocuisset, indignatus rex
tanquam poenas a flumine exigeret, sagittam in undas
misit. Non multo post gravi valetudine correptus,
lumen amisit, qui post caecitatem visu recepto
duos obeliscos Soli sacravit. Obeliscus enim sagitta
dicitur, qui ideo in medio circo ponitur, quia per
medium mundum sol currit.</p>
<p>2. Medio autem spatio ab utraque meta constitutus
<pb n="0655A"/>
obeliscus, fastigium summitatemque coeli significat,
cum sol ab utroque spatio medio horarum discrimine
transcendit. Summo obelisco superpositum est
quoddam auratum in modum flammae formatum,
quoniam sol plurimum in se caloris atque ignis habet.</p>
</div2>

<div2>
          <head>CAPUT XXXII. <hi>De carceribus.</hi> </head>
<p>1. In circo unde emittuntur equi <hi>carceres</hi> dixerunt
ab ea re <emph>398</emph> qua et ille carcer qui est in civitate,
quod ut ibi homines damnati, atque inclusi, ita hic
equi coercentur, ne exeant, antequam signum mittatur.</p>
</div2>

<div2>
          <head>CAPUT XXXIII. <hi>De aurigis.</hi> </head>
<p>1. Ars circi auriga et currus, equites, sive pedites.
<pb n="0655B"/> <hi>Auriga</hi> 
 proprie dictus, quod currum agat, et
regat, sive quod feriat junctos equos. Nam <hi>haurit,</hi> 
FERIT, ut: <hi>Latus haurit apertum.</hi> </p>
<p>2. Ipse est, et <hi>agitator,</hi> id est, <hi>verberator</hi> ab <hi>agendo</hi> 
dictus. Aurigae autem duobus coloribus sunt, quibus
speciem idololatriae vestiunt. Nam prasinus terrae,
venetus coelo et mari a paganis dicatus est.</p>
</div2>

<div2>
          <head>CAPUT XXXIV. <hi>De quadrigis.</hi> </head>
<p>1. Ericthonius autem, qui regnavit Athenis, primus
quatuor equos junxisse fertur, sicut Virgilius
auctor est dicens:
<l>Primus Ericthonius currus, et quatuor ausus</l>
<l>Jungere equos, rapidisque rotis insistere victor.</l>
          </p>
<p>
            <pb n="0655C"/>
          </p>
<p>2. Fuit autem Minervae et Vulcani filius de caduca in
terram libidine, ut fabulae ferunt, procreatus, portentum
daemonicum, imo diabolus, qui primo Junoni
currum dedicavit. Tali auctore <hi>quadrigae</hi> productae
sunt.
<emph>399</emph> </p>
        </div2>

<div2>
          <head>CAPUT XXXV. <hi>De curru.</hi> </head>
<p>1. <hi>Currus</hi> a <hi>cursu</hi> dictus, vel quia rotas videtur
habere, unde et <hi>carrum,</hi> quasi <hi>curvum.</hi> Quadrigarum
vero currus duplici temone olim erant, perpetuoque,
et qui omnibus equis injiceretur jugo.</p>
<p>2. Primus Clysthenes Sicyonius tantum medios
jugavit, eosque singulos ex utraque parte simplici vinculo
applicuit, quos Graeci <foreign xml:lang="greek">σειραφόρους</foreign> Latini <hi>funarios</hi> 
vocant, a genere vinculi quo prius alligabantur.</p>
</div2>

<div2>
          <head>CAPUT XXXVI. <hi>De equis quibus currunt.</hi> </head>

<pb n="0656A"/>
<p>1. Quadrigae et bigae, trigae et sejugae ab equorum
numero <emph>400</emph> et jugo dictae. Ex quibus quadrigas soli,
bigas lunae, et trigas inferis, sejugas Jovi, desultores
Lucifero, et Hespero sacraverunt. Quadrigas ideo
soli jungunt, quia per quatuor tempora annus vertitur,
ver et aestatem, autumnum et hyemem.</p>
<p>2. Bigas lunae, quoniam gemino cursu cum sole
contendit, sive quia et nocte videtur, et die. Jungunt
enim unum equum nigrum, alterum candidum. Trigas
diis inferis, quia hi per tres aetates homines ad se rapiunt,
id est, per infantiam, juventutem, atque senectam.
Sejuga maximus currus currit Jovi, propter
quod maximum deorum suorum esse eum credunt.</p>
<p>
            <pb n="0656B"/>
          </p>
<p>3. Ideo autem rotis quadrigas currere dicunt,
sive quia mundus iste circuli sui celeritate transcurrit,
sive propter solem, quia volubili ambitu rotat,
sicut ait Ennius:
<l> Inde patefecit radiis rota candida coelum.</l>
          </p>
</div2>

<div2>
          <head>CAPUT XXXVII. <hi>De septem spatiis.</hi> </head>
<p>1. <hi>Septem spatia</hi> quadrigae currunt, referentes
hoc ad cursum septem stellarum, quibus mundum
regi dicunt, sive ad cursum septem dierum praesentium,
quibus peractis vitae terminus consummatur,
 quorum finis est creta, id est, judicium.
<emph>401</emph> </p>
        </div2>

<div2>
          <head>CAPUT XXXVIII. <hi>De equitibus.</hi> </head>
<p>1. Porro <hi>equites</hi> singulares ideo currere dicunt,
<pb n="0656C"/>
quia singulariter unusquisque cursum vitae hujus
peragit, atque transit, alius alio tempore sequens
alium, per unam tamen viam mortalitatis usque ad
propriam metam mortis.</p>
</div2>

<div2>
          <head>CAPUT XXXIX. <hi>De desultoribus.</hi> </head>
<p>1. <hi>Desultores</hi> nominati, quod olim prout quisque
ad finem cursus venerat, <hi>desiliebat,</hi> sive quod
de equo in equum transiliebat.</p>
</div2>

<div2>
          <head>CAPUT XL. <hi>De peditibus.</hi> </head>
<p>1. <hi>Pedites</hi> autem aiunt propterea pede currere,
quia pedibus curritur mortalitati. Ob hoc a superiore
parte currunt ad inferiora, id est, ab Oriente
ad Occidentem, quia mortales oriuntur, et occidunt.
<pb n="0657A"/>
Nudi currunt, quia et homini in saeculo nullae reliquiae
sunt. Recto spatio currunt, quia inter vitam
et mortem nihil distat. Sed haec propterea fingunt,
ut vanitates suas et sacrilegia excusare conentur.</p>
</div2>

<div2>
          <head>CAPUT XLI. <hi>De coloribus equorum.</hi> </head>
<p>1. Circa causas quoque elementorum iidem gentiles
etiam colores equorum <emph>402</emph> junxerunt, roseos
soli, id est, igni; albos aeri, prasinos terrae; venetos
mari assimilantes. Item roseos aestati currere voluerunt,
quod ignei coloris sint, et cuncta tunc flavescant.
Albos hiemi, quod sit glacialis, et frigoribus
universa canescant; veri prasinos viridi colore, quia
tunc pampinus densatur.</p>
<p>2. Item roseos Marti sacraverunt, a quo Romani
<pb n="0657B"/>
exoriuntur, et quia vexilla Romanorum cocco decorantur,
sive quod Mars gaudet sanguine. Albos zephyris
et serenis tempestatibus, prasinos flori et terrae, venetos
aquis, vel aeri, quia ceruleo sunt colore; luteos, id
est, croceos, igni et soli; purpureos Iri sacraverunt,
quem arcum dicimus, quod Iris plurimos colores habeat.</p>
<p>3. Sicque dum hac spectatione deorum cultibus atque
elementis mundialibus profanantur, eosdem deos
atque eadem elementa procul dubio colere noscuntur.
Unde animadvertere debes, Christiane, quot circum
nomina immunda possideant. Quapropter alienus erit
tibi locus, quem plurimi Satanae spiritus occupaverunt.
 Totum enim illum diabolus et angeli ejus repleverunt.</p>
</div2>

<div2>
          <head>CAPUT XLII. <hi>De theatro.</hi> </head>

<pb n="0657C"/>
<p>1. <hi>Theatrum</hi> est quo scena includitur, semicirculi
figuram habens, in quo stantes omnes inspiciunt.
Cujus forma primum rotunda erat, sicut et
amphitheatri, postea ex medio amphitheatro theatrum
factum est. <hi>Theatrum</hi> autem a <hi>spectaculo</hi> nominatum <emph>403</emph> 
 <foreign xml:lang="greek">ἀπὸ τῆς θεωρίας,</foreign> quod in eo populus
stans desuper atque spectans ludos contemplaretur.</p>
<p>2. Idem vero <hi>theatrum,</hi> idem et <hi>prostibulum,</hi> eo
quod post ludos exactos meretrices ibi prostarent.
 Idem et <hi>lupanar</hi> vocatum, ab eisdem meretricibus,
quae propter vulgati corporis vilitatem <hi>lupae</hi> nuncupabantur.
Nam lupae meretrices sunt a rapacitate
vocatae, quod ad se rapiant miseros, et apprehendant.
Lupanaria enim a paganis constituta sunt ut
<pb n="0657D"/>
pudor mulierum infelicium ibi publicaretur, et ludibrio
<pb n="0658A"/>
haberentur tam ii qui facerent quam quae paterentur.</p>
</div2>

<div2>
          <head>CAPUT XLIII. <hi>De scena.</hi> </head>
<p>1. <hi>Scena</hi> autem erat locus infra theatrum in modum
domus instructa cum pulpito, quod pulpitum <hi>orchestra</hi> 
 vocabatur, ubi cantabant comici, tragici,
atque saltabant histriones et mimi. Dicta autem <hi>scena</hi> 
 Graeca appellatione, eo quod in speciem domus
erat instructa. Unde et apud Hebraeos tabernaculorum
dedicatio a similitudine domiciliorum <hi>Scenopegia</hi> 
appellabatur.
<emph>404</emph> </p>
        </div2>

<div2>
          <head>CAPUT XLIV. <hi>De orchestra</hi> </head>
<p>1. <hi>Orchestra</hi> autem pulpitum erat scenae, ubi saltator
<pb n="0658B"/>
agere posset, aut duo inter se disputare. Ibi
enim poetae comoedi et tragoedi ad certamen conscendebant,
iisque canentibus, alii gestus edebant. Officia
scenica: tragoedi, comoedi, thymelici, histriones,
mimi, et saltatores.</p>
</div2>

<div2>
          <head>CAPUT XLV. <hi>De tragoedis.</hi> </head>
<p>1. <hi>Tragoedi</hi> sunt qui antiqua gesta atque facinora
sceleratorum regum luctuoso carmine, spectante
populo, concinebant.</p>
</div2>

<div2>
          <head>CAPUT XLVI. <hi>De comoedis.</hi> </head>
<p>1. <hi>Comoedi</hi> sunt qui privatorum hominum acta dictis
atque gestu cantabant, atque stupra virginum et
amores meretricum in suis fabulis exprimebant.</p>
</div2>

<div2>
          <head>CAPUT XLVII. <hi>De thymelicis.</hi> </head>

<pb n="0658C"/>
<p>1. <hi>Thymelici</hi> autem erant musici scenici, qui in
organis, et lyris, et citharis, praecinebant. Et dicti <hi>thymelici,</hi> 
 quod olim in orchestra stantes cantabant
super pulpitum quod <hi>thymele</hi> vocabatur.
<emph>405</emph> </p>
        </div2>

<div2>
          <head>CAPUT XLVIII. <hi>De histrionibus.</hi> </head>
<p>1. <hi>Histriones</hi> sunt qui muliebri indumento gestus
impudicarum feminarum exprimebant: ii autem saltando
etiam historias et res gestas demonstrabant.
Dicti autem <hi>histriones,</hi> sive quod ab <hi>Istria</hi> id genus
sit adductum, sive quod perplexas historiis fabulas
exprimerent, quasi <hi>historiones.</hi> </p>
</div2>

<div2>
          <head>CAPUT XLIX. <hi>De mimis.</hi> </head>

<pb n="0659A"/>
<p>1. <hi>Mimi</hi> sunt dicti Graeca appellatione, quod rerum
humanarum sint imitatores. Nam habebant
suum auctorem, qui antequam mimum agerent, fabulam
pronuntiaret. Nam fabulae ita componebantur
a poetis, ut aptissimae essent motui corporis.</p>
</div2>

<div2>
          <head>CAPUT L. <hi>De saltatoribus.</hi> </head>
<p>1. <hi>Saltatores</hi> autem nominatos Varro dicit ab
Arcade Salio, quem Aeneas in Italiam secum adduxit,
quique primo docuit Romanos adolescentes nobiles
saltare.
<emph>406</emph> </p>
        </div2>

<div2>
          <head>CAPUT LI. <hi>Quid quo patrono agatur.</hi> </head>
<p>
            <pb n="0659B"/>
          </p>
<p>1. Est plane in artibus scenicis Liberi et Veneris
patrocinium, quae privata et propria sunt scenae de gestu
et corporis flexu. Nam mollitiem Libero et Veneri immolabant,
illi per sexum, illi per flexum, dissolutis.</p>
<p>2. Quae vero ibi vocibus, et modis, et organis,
et lyris transiguntur, Apollines et Musas, et
Minervas, et Mercurios patronos habent. Quod
spectaculum odisse debes, Christiane, quorum odisti
auctores.</p>
</div2>

<div2>
          <head>CAPUT LII. <hi>De amphitheatro.</hi> </head>
<p>1. <hi>Amphitheatrum</hi> locus est spectaculi ubi pugnant
gladiatores. Et inde ludus gladiatorius dictus, quod
in eo juvenes usum armorum diverso motu condiscant,
et modo inter se aut gladiis aut pugnis certantes,
<pb n="0659C"/>
modo contra bestias incedentes, ubi non
odio, sed praemio illecti subeunt ferale certamen.</p>
<p>2. <hi>Amphitheatrum</hi> dictum, quod ex duobus theatris sit
factum. Nam amphitheatrum rotundum est, theatrum
vero ex medio amphitheatro est, semicirculi figuram
habens.
<emph>407</emph> </p>
        </div2>

<div2>
          <head>CAPUT LIII. <hi>De ludo equestri.</hi> </head>
<p>1. Genera gladiatorum plura, quorum primum ludus <hi>equestrium.</hi> 
 Duo enim equites, praecedentibus
prius signis militaribus, unus a porta Orientis, alter
ab Occidentis, procedebant in equis albis cum aureis
galeis, minoribus et habilioribus armis, sicque atroci
perseverantia pro virtute sua inibant pugnam, dimicantes,
quousque alter in alterius mortem prosiliret,
<pb n="0659D"/>
ut haberet qui caderet casum, gloriam qui perimeret.
Quae armatura pugnabat Marti duelli causa.</p>
</div2>

<div2>
          <head>CAPUT LIV. <hi>De retiariis.</hi> </head>
<p>1. <hi>Retiarius</hi> ab armaturae genere, in gladiatorio
<pb n="0660A"/>
ludo contra alterum pugnantem occulte ferebat
rete (quod jaculum appellatur), ut adversarium cuspide
insequente operiret, implicitumque viribus superaret.
Quae armatura pugnabat Neptuno tridentis
causa.</p>
</div2>

<div2>
          <head>CAPUT LV. <hi>De secutoribus.</hi> </head>
<p>1. <hi>Secutor</hi> ab <hi>insequendo</hi> retiarium dictus. Gestabat
enim <emph>408</emph> cuspidem, et massam plumbeam,
quae adversarii jaculum impediret, ut antequam ille
feriret reti, iste exsuperaret. Haec armatura sacrata
erat Vulcano. Ignis enim semper aquam insequitur,
ideoque cum retiario componebatur, quia ignis et
aqua semper inter se inimica sunt.</p>
</div2>

<div2>
          <head>CAPUT LVI. <hi>De laqueariis.</hi> </head>

<pb n="0660B"/>
<p>1. <hi>Laqueariorum</hi> pugna erat fugientes in ludo homines
injecto laqueo impeditos, consecutosque prosternere
amictos umbone pelliceo.</p>
</div2>

<div2>
          <head>CAPUT LVII. <hi>De velitibus.</hi> </head>
<p>1. <hi>Velitum</hi> pugna erat, ut ultro citroque tela
objectarent. Erat autem eorum varia pugna, et
spectantibus gratior quam reliqua. <hi>Velites</hi> autem
nuncupati, sive a <hi>volitatione,</hi> sive a civitate Etruscorum,
quae <hi>Veles</hi> vocabatur.</p>
</div2>

<div2>
          <head>CAPUT LVIII. <hi>De ferali certamine.</hi> </head>
<p>1. <hi>Ferarum</hi> pugna erat emissas bestias juvenes excipere,
et pugnare adversus eas, ultroneo funere certare,
<pb n="0660C"/>
non crimine, sed furore.
<emph>409</emph> </p>
        </div2>

<div2>
          <head>CAPUT LIX. <hi>De horum exsecratione.</hi> </head>
<p>1. Haec quippe spectacula crudelitatis, et inspectio
vanitatum non solum hominum vitiis, sed de daemonum
jussis instituta sunt. Proinde nihil esse debet
Christiano cum circensi insania, cum impudicitia
theatri, cum amphiteatri crudelitate, cum atrocitate
arenae, cum luxuria ludi. Deum enim negat, qui
talia praesumit, fidei Christianae praevaricator effectus,
qui id denuo appetit quod in lavacro jam pridem
renuntiavit, id est, diabolo, pompis et operibus ejus.</p>
</div2>

<div2>
          <head>CAPUT LX. <hi>De alea.</hi> </head>

<pb n="0660D"/>
<p>1. <hi>Alea,</hi> id est, ludus tabulae, inventa a Graecis in
otio Trojani belli, a quodam milite nomine <hi>Alea,</hi> a
quo et ars nomen accepit. Tabula luditur pyrgo, calculis,
tesserisque.</p>
</div2>

<div2>
          <head>CAPUT LXI. <hi>De pyrgis.</hi> </head>

<pb n="0661A"/>
<p>1. <hi>Pyrgus</hi> dictus, quod per eum tesserae <hi>pergant,</hi> 
sive quod turris speciem habeat. Nam Graeci <hi>turrim</hi> 
 <foreign xml:lang="greek">πύργον</foreign> vocant.
<emph>410</emph> </p>
        </div2>

<div2>
          <head>CAPUT LXII. <hi>De calculis.</hi> </head>
<p>1. <hi>Calculi</hi> vocati, quod leves sint et rotundi. Unde
et <hi>calculus</hi> dicitur lapis brevis qui sine molestia sui
brevitate calcatur. Item calculi, quod per vias ordinales,
quasi per calculas eant.</p>
</div2>

<div2>
          <head>CAPUT LXIII. <hi>De tesseris.</hi> </head>

<pb n="0661B"/>
<p>1. <hi>Tesserae</hi> vocatae, quia quadrae sunt ex partibus
omnibus. Has alii <hi>lepusculos</hi> vocant, eo quod exsiliendo
discurrunt. Olim autem tesserae <hi>jacula</hi> appellabantur
a <hi>jaciendo.</hi> 
<emph>411</emph> </p>
        </div2>

<div2>
          <head>CAPUT LXIV. <hi>De figuris aleae.</hi> </head>
<p>1. Quidam autem aleatores sibi videntur physiologice
per allegoriam hanc artem exercere, et sub
quadam rerum similitudine fingere. Nam tribus tesseris
<pb n="0661C"/>
ludere perhibent propter tria saeculi tempora;
praeterita, praesentia et futura, quia non stant, sed
decurrunt. Sed et ipsas vias senariis locis distinctas
propter aetates hominum ternariis lineis propter tempora
argumentantur. Inde et tabulam ternis descriptam
dicunt lineis.</p>
</div2>

<div2>
          <head>CAPUT LXV. <hi>De vocabulis tesserarum.</hi> </head>
<p>1. Jactus quisque apud lusores veteres a numero
vocabatur, ut <hi>unio, binio, trio, quatrio, quinio,
senio.</hi> Postea appellatio singulorum <emph>412</emph> mutata est,
et <hi>unionem</hi> CANEM, <hi>trionem</hi> SUPPUM, <hi>quatrionem</hi> 
<pb n="0661D"/>
PLANUM vocabant.</p>
</div2>

<div2>
          <head>CAPUT LXVI. <hi>De jactu tesserarum.</hi> </head>

<pb n="0662A"/>
<p>1. Jactus tesserarum ita a peritis aleatoribus componitur,
ut afferat quod voluerit, ut puta senionem,
qui eis jactu bonum affert. Vitant autem canem, quia
damnosus est, unum enim significat.</p>
</div2>

<div2>
          <head>CAPUT LXVII. <hi>De calculorum motu.</hi> </head>
<p>1. <hi>Calculi</hi> partim ordine moventur, partim vage.
Ideo alios <hi>ordinarios,</hi> alios <hi>vagos</hi> appellant. At vero
<pb n="0662B"/>
qui moveri omnino non possunt <emph>413</emph> <hi>incitos</hi> dicunt.
 Unde et egentes homines <hi>inciti</hi> vocantur, quibus
spes ultra procedendi nulla restat.</p>
</div2>

<div2>
          <head>CAPUT LXVIII. <hi>De interdictione aleae.</hi> </head>
<p>1. Ab hac arte fraus, et mendacium, atque perjurium,
nunquam abest, postremo et odium, et damna
rerum, unde et aliquando, propter haec scelera, interdicta
legibus fuit.</p>
</div2>

<div2>
          <head>CAPUT LXIX. <hi>De pila.</hi> </head>
<p>1. <hi>Pila</hi> proprie dicitur quod sit <hi>pilis</hi> plena. Haec et
<pb n="0662C"/> <hi>sphaera</hi> 
 a <hi>ferendo,</hi> vel <hi>feriendo</hi> dicta, de quarum genere
et pondere Dorcatius sic tradit:
<l>Neu tu parce pilos vivacis condere cervi,</l>
<l>Uncia donec erit geminae superaddita librae.</l>
          </p>
<p>2. Inter species pilarum sunt trigonaria et arenata.
 <hi>Trigonaria</hi> est, qua inter tres luditur. <hi>Arenata,</hi> 
qua in grege dum ex circulo astantium spectantiumque
emissa, ultra justum spatium pilam excipere lusumque
inire consueverunt. <hi>Cubitalem</hi> lusum appellant,
cum duo cominus ex proximo, ac pene conjunctis
cubitis, pilam feriunt. <hi>Suram</hi> dicitur dare,
qui pilam, crure prolato, feriendam collusoribus
<pb n="0662D"/>
praebet.</p>
</div2>
      </div1>

<div1>
        <head>LIBER DECIMUS NONUS DE NAVIBUS, AEDIFICIIS ET VESTIBUS.</head>

<pb n="0661"/>
<emph>414</emph> 

<div2>
          <head>CAPUT PRIMUM. <hi>De navibus.</hi> </head>

<pb n="0661D"/>
<p>1. Artium quarumdam vocabula, quibus aliquid
<pb n="0662D"/>
fabricatur, vel instrumenta artificum, vel quae ministerium
exhibent, atque aliquid hujuscemodi, deinceps
ex parte notanda studui.</p>
<p>
            <pb n="0663A"/>
          </p>
<p>2. <hi>Artifex</hi> generaliter vocatus, quod <hi>artem</hi> faciat,
sicut <hi>aurifex,</hi> qui <hi>aurum. Faxo</hi> enim antiqui pro <hi>facio</hi> 
dicebant.</p>
<p>3. <hi>Nauclerus,</hi> dominus navis est appellatus, ita
quod navis in sorte ejus sit, <foreign xml:lang="greek">κλῆρος</foreign> enim Graece <hi>sors</hi> 
dicitur. Caeteri autem in navi in contributione sunt.</p>
<p>4. <hi>Gubernio,</hi> qui et <hi>gubernator,</hi> quasi <hi>cohibernator,</hi> 
quod <hi>cohibeat</hi> <emph>415</emph> prudentia sua <hi>hiberna,</hi> id est,
tempestates maris</p>
<p>5. <hi>Nauta</hi> a <hi>nave</hi> dictus per derivationem. <hi>Navita</hi> 
autem pro <hi>nauta</hi> poetice dicitur, sicut <hi>Mavors</hi> pro <hi>Mars.</hi> 
 Nam rectum est <hi>nauta.</hi> </p>
<p>6. <hi>Remex</hi> vocatur, quod <hi>remum</hi> gerit, sic autem <hi>remex,</hi> 
 quomodo <hi>tubex</hi> dicitur nominativo casu.</p>
<p>7. <hi>Epibata</hi> Graeco sermone appellatur qui Latine
<pb n="0663B"/>
dicitur <hi>superveniens.</hi> Hic nihil habet negotii, sed
naulo dato, in alias terras transire disponit.</p>
<p>8. <hi>Navim</hi> quidam perhibent dictam, eo quod <hi>gnavum</hi> 
 rectorem quaerat, id est, peritum, sapientem,
strenuum, qui continere et gubernare novit propter
maritima pericula, et casus, unde est illud Salomonis: <hi>Intelligens gubernacula possidebit.</hi> 
 Lydii autem
primum navim fabricaverunt, pelagique incerta petentes
pervium mare usibus humanis fecerunt.</p>
<p>9. <hi>Rates</hi> primum et antiquissimum genus
navigii, e rudibus tignis asseribusque consertum. Ad
cujus similitudinem <emph>416</emph> fabricatae naves <hi>ratariae</hi> 
dictae. Nunc jam <hi>rates</hi> abusive <hi>naves.</hi> Nam proprie
rates sunt connexae invicem trabes.</p>
<p>10. <hi>Trieris</hi> navis magna, quam Graeci <hi>durconem</hi> 
<pb n="0663C"/>
vocant, de qua in Isaia dicitur: <hi>Non transivit per
eam trieris magna.</hi> </p>
<p>
            <pb n="0664A"/>
          </p>
<p>11. <hi>Carpasia</hi> navis a <hi>Carpatho</hi> insula nominata, sicut
a <hi>Rhodo Rhodia,</hi> sicut ab <hi>Alexandria Alexandrina:</hi> </p>
<p>12. <hi>Liburnae</hi> dictae a <hi>Libyis;</hi> naves enim sunt negotiatorum.
De quibus Horatius:
<l>Ibis liburnis inter alta navium.</l>
          </p>
<p>13. <hi>Rostratae</hi> naves dictae ab eo quod in fronte <hi>rostra</hi> 
aerea habeant propter scopulos, ne feriantur et
collidantur.</p>
<p>14. <hi>Longae</hi> naves sunt quas <hi>dromones</hi> vocamus;
dictae eo quod longiores sint caeteris, quibus contrarius <hi>musculus,</hi> 
 curtum navigium. <hi>Dromo</hi> autem a <hi>decurrendo</hi> 
dicitur. <hi>Cursum</hi> enim Graeci <foreign xml:lang="greek">δρόμον</foreign> vocant.</p>
<p>15. <hi>Classis</hi> dicta est a Graeco vocabulo <foreign xml:lang="greek">ἀπὸ τῶν
κάλων,</foreign> id est, <hi>lignis,</hi> <emph>417</emph> unde et <hi>calones,</hi> qui ligna
militibus portant.</p>
<p>
            <pb n="0664B"/>
          </p>
<p>16. <hi>Ancyromagus</hi> dictus, pro eo quod celeritate sui
anchoris et instrumentis reliquis navium vehendis sit
aptus.</p>
<p>17. <hi>Phaselus</hi> est navigium quod nos corrupte <hi>baselum</hi> 
dicimus. De quo Virgilius: <hi>Putisque phaselis.</hi> </p>
<p>18. <hi>Scapha,</hi> quae <foreign xml:lang="greek">κατάσκοπος,</foreign> navigium quod Latine <hi>speculatorium</hi> 
 dicitur, <foreign xml:lang="greek">σκοπεῖν</foreign> enim Latine <hi>intendere</hi> 
dicitur.</p>
<p>19. <hi>Barca</hi> est, quae cuncta navis commercia ad littus
portat. Hanc navis in pelago propter nimias undas
suo suscipit gremio. Ubi autem appropinquaverit
portui, reddit vicem barca navi quam accepit in pelago.</p>
<p>20. <hi>Paro</hi> navigium <hi>piratarum</hi> aptum, et ex iis ita
vocatum, Cicero:
<l>
<pb n="0664C"/>Tunc se fluctigero tradit, mandatque paroni.</l> 
Et alibi: <hi>Parunculis ad littus ludit celeribus.</hi> </p>
<p>
            <pb n="0665A"/> <emph>418</emph> 21. <hi>Myoparo,</hi> quasi <hi>minimus Paro.</hi> Est enim
scapha ex vimine facta, quae contexta crudo corio genus
navigii praebet, qualibus utuntur Germanorum piratae
in Oceani littoribus, vel paludibus, ob agilitatem. De
quibus Historia: <hi>Gens,</hi> inquit, <hi>Saxonum myoparonibus,
non viribus nituntur, fugae potius, quam bello parati.</hi> </p>
<p>22. <hi>Celoces,</hi> quas Graeci <foreign xml:lang="greek">κέλητας</foreign> vocant, id est,
veloces biremes, vel triremes agiles, et ad ministerium
classis aptae. Ennius:
<l>Labitur uncta carina per aequora cana celocis.</l>
          </p>
<p>23. <hi>Biremes</hi> autem naves sunt habentes remorum
ordinem geminum.</p>
<p> <hi>Triremes,</hi> et <hi>quatriremes,</hi> trium et quatuor ordinum;
sic et <hi>penteres</hi> et <hi>hexeres,</hi> quinos vel senos ordines
habentes.</p>
<p>
            <pb n="0665B"/>
          </p>
<p>24. <hi>Actuariae</hi> naves sunt, quae velis simul et remis
aguntur.</p>
<p> <hi>Hippagogus,</hi> in quo equos transvehere solitum
est.</p>
<p> <hi>Pontonium,</hi> navigium fluminale, tardum et grave,
quod non nisi remigio progredi potest.</p>
<p> Hinc et <hi>trajectus,</hi> id est, extentus. Est enim
latus, unde et <hi>transenna</hi> dicitur extentus funis.</p>
<p>25. <hi>Lembus</hi> navicula brevis, quae alia appellatione
dicitur et <hi>cymba,</hi> <emph>419</emph> et <hi>Caupilus,</hi> sicut et <hi>linter,</hi> 
id est, <hi>carabus,</hi> quo in Pado, paludibusque utuntur.</p>
<p>26. <hi>Carabus,</hi> parva scapha ex vimine facta, quae
contecta crudo corio genus navigii praebet.</p>
<p> <hi>Portemia,</hi> navicula Syriaci generis, lata, et
sine carina, a <hi>portando</hi> vocata. Utuntur iis in Pannonia.</p>
<p>
            <pb n="0665C"/>
          </p>
<p>27. <hi>Trabariae,</hi> amnicae naves, quae ex singulis
trabibus cavantur, quae alio nomine <hi>littorariae</hi> dicuntur.
 Hae et <hi>caudicae</hi> ex uno ligno cavato factae, et
inde <hi>caudicae,</hi> quia a quatuor usque ad decem homines
capiant.
</p>
        </div2>

<div2>
          <head>CAPUT II <hi>De partibus navium, et armamentis.</hi> </head>

<pb n="0666A"/>
<p>1. <hi>Puppis</hi> posterior pars navis est, quasi <hi>post.
Prora</hi> anterior, quasi <hi>priora.</hi> </p>
<p> <hi>Cumba</hi> locus imus navis, quod aquis incumbat.</p>
<p> <hi>Carina</hi> a <hi>currendo</hi> dicta, quasi <hi>currina.</hi> <emph>420</emph>
          </p>
<p>2. <hi>Fori</hi> navium latera concava a <hi>ferendo</hi> 
onere dicta, sive tabulata navium, quae sternuntur.
Dicta, ab eo quod incessus <hi>ferant,</hi> vel <hi>foris</hi> emineant.
De quibus Virgilius: <hi>Laxatque foros.</hi> </p>
<p>3. <hi>Columbaria,</hi> in summis lateribus navium loca
concava, per quae eminent remi, dicta, credo, quod
sint similia latibulis columbarum, in quibus nidificant.</p>
<p>4. <hi>Agea,</hi> viae sunt, vel loca, in navi, per quae ad
<pb n="0666B"/>
remiges hortator accedit. De qua Ennius:
<l>Multa foro ponet, et Agea longa repletur.</l>
          </p>
<p>5. <hi>Transtra</hi> sunt tabulae ubi sedent remiges, quod
in transverso sint, dicta, quae Virgilius <hi>juga</hi> appellat.</p>
<p>6. <hi>Tonsae</hi> remi a removendis et decutiendis fluctibus
dicti, sicut <hi>tonsores</hi> a <hi>tondendis</hi> et decutiendis
capillis.</p>
<p>7. <hi>Palmula</hi> est extrema latitudo remi, a <hi>palma</hi> 
dicta, qua mare impellitur.</p>
<p> <hi>Antennae</hi> autem dictae, quod <hi>ante amnem</hi> sint
positae. <emph>421</emph> Praeterfluit enim eas amnis. <hi>Cornua</hi> 
extremae partes antennarum sunt, dicta per tropum.</p>
<p>8. <hi>Malus</hi> est arbor navis, qua vela sustinentur. <hi>Malus</hi> 
 autem dictus, quia habet instar <hi>mali</hi> in summitate,
vel quia, quasi quibusdam <hi>malleolis</hi> ligneis
<pb n="0666C"/>
cingitur, quorum volubilitate vela facilius elevantur.</p>
<p>9. <hi>Modius</hi> est cui arbor insistit, ob similitudinem
mensuralis vasis dictus.</p>
<p> <hi>Carchesia</hi> sunt in acumine arboris. Cinna.
<l>Lucida confulgent alti carehesia mali.</l>
          </p>
<p>10. <hi>Trochleae,</hi> quasi <foreign xml:lang="greek">φ</foreign> littera, per quas funes
<pb n="0667A"/>
trahuntur. Trochleae autem vocatae, quod rotulas habeant, <foreign xml:lang="greek">τροχὸς</foreign>
 enim Graece <hi>rota</hi> dicitur.</p>
<p>11. <hi>Parastatae</hi> stipites sunt pares stantes, quibus
arbor sustinetur. Cato: <hi>Malum deligatum, parastatae
vinctae.</hi> </p>
<p>12. <hi>Clavus</hi> est quo regitur gubernaculum. De
quo Ennius:
<l>Ut clavum rectum teneam, navimque gubernem.</l>
          </p>
<p>13. <hi>Porticulus</hi> malleus in manu portatus, quo
modus signumque datur remigantibus. De quo Plautus:
<l>Ad loquendum, atque ad tacendum tute habeas porticulum.</l> 
A <hi>portando</hi> igitur <hi>porticulus.</hi> <emph>422</emph>
          </p>
<p>14. <hi>Tonsilla</hi> uncinus ferreus, vel ligneus, ad
quem in littore defixum funes navium illigantur. De
<pb n="0667B"/>
quo Ennius
<l>Tonsillas rapiunt, configunt littus aduncas.</l>
          </p>
<p>15. <hi>Anchora,</hi> dens ferreus, ex Graeca etymologia
nomen ducit, quod quasi hominis manus comprehendat,
vel scopulos, vel arenas. Nam <hi>manus</hi> Graece <foreign xml:lang="greek">χεὶρ</foreign>
 dicitur. Apud Graecos autem aspirationem
non habet. Nam <foreign xml:lang="greek">ὄγκυρα</foreign> dicitur, unde et apud majores
sine aspiratione proferebatur.</p>
<p>16. <hi>Pulvini</hi> sunt machinae quibus naves deducuntur
et subducuntur in portum.</p>
<p> <hi>Pons</hi> scala navium.
</p>
        </div2>

<div2>
          <head>CAPUT III. <hi>De velis.</hi> </head>
<p>1. <hi>Vela</hi> Graeci <foreign xml:lang="greek">ἄρμενα</foreign> dicunt, proinde quod aere
<pb n="0667C"/>
moventur. Apud Latinos autem <hi>vela</hi> a <hi>volatu</hi> dicta.
Unde est illud: <hi>Velorum pandimus alas.</hi> </p>
<p>2. Genera velorum Acation, Epidromos, Dolon,
Artemon, Siparum, Mendicum. Ex quibus <hi>Acation</hi> 
velum maximum, et in media navi constitutum.</p>
<p>3. <hi>Epidromos</hi> secundae amplitudinis, sed ad puppim.</p>
<p> <hi>Dolon</hi> minimum velum, et ad proram defixum.</p>
<p>
            <pb n="0668A"/> <hi>Artemon</hi> dirigendae potius navis causa commentatum,
quam celeritatis. <emph>423</emph>
          </p>
<p>4. <hi>Siparum</hi> genus veli, unum pedem habens,
quo juvari navigia solent in navigatione, quoties vis
venti languescit. De quo Lucanus:
<l rend="indent">Summaque tendens</l>
<l>Sipara, velorum perituras colligit auras,</l>
quod ex separatione existimant nominatum. <hi>Pes</hi> 
extremus angulus veli, quem sic nautae loquuntur.
</p>
        </div2>

<div2>
          <head>CAPUT IV. <hi>De funibus.</hi> </head>
<p>1. <hi>Funes</hi> dicti, quod antea in usum luminis fuerint
circumdati cera, unde et <hi>funalia.</hi> </p>
<p> <hi>Restes,</hi> sive quod <hi>rates</hi> contineant, seu quod in
iis <hi>retes</hi> tendantur.</p>
<p> <hi>Rudentes</hi> sunt funes navium ex nimio stridore
<pb n="0668B"/>
ita dicti.</p>
<p>2. <hi>Spirae</hi> funes, quibus in tempestatibus utuntur,
quas nautici suo more <hi>cucurbas</hi> vocant. <hi>Spirae</hi> 
autem a <hi>sparto</hi> vocatae. <emph>424</emph>
          </p>
<p>3. <hi>Propes</hi> funis quo pes veli alligatur, quasi <hi>prope pedes.</hi> 
 De quo Turpilius: <hi>Quasi cum ventus fert
navim in mare secundus, si quis propedem misit, si
veli sinistrum.</hi> </p>
<p>4. <hi>Tormentum</hi> funis in navibus longus, quo prora
ad puppim extenditur, quo magis constringantur;
tormenta autem a <hi>tortu</hi> dicta, restes, funesque.</p>
<p>5. <hi>Saphon,</hi> funis in prora positus. De quo Caecilius:
<l>Venerio cursu veni prolato pede usque ad saphonem.</l>
          </p>
<p>6. <hi>Opisphora,</hi> funes, qui cornibus antennae dextra
<pb n="0668C"/>
sinistraque tenduntur, et retroverso.</p>
<p> <hi>Prymnesium,</hi> funis quo navis in littore religatur
ad palum.</p>
<p> <hi>Mitra</hi> funis quo navis media vincitur.</p>
<p>7. <hi>Anquina,</hi> quod ad malum antenna constringitur.
De qua Cinna:
<l>Atque anquina regat stabilem fortissima cursum.</l>
          </p>
<p>8. <hi>Remulcum,</hi> funis quo deligata navis trahitur
vice remi. De quo Valgius:
<l>
<pb n="0669A"/>Hic mea me longo succedens prora remulco,</l>
<l rend="indent">Laetantem gratis sistit in hospitiis.</l>
          </p>
<p>9. <hi>Struppi,</hi> vincula loro vel lino facta, quibus
remi ad scalmos alligantur. De quibus Livius: <hi>Tuncque
remos jussit deligare struppis.</hi> </p>
<p>10. <hi>Catapirates</hi> linea cum massa plumbea, qua
maris altitudo tentatur. <emph>425</emph> Lucilius:
<l>Hunc catapiratem puer eodem deferat unctum</l>
<l>Plumbi pauxillum rodus, linique mataxam.</l>
          </p>
</div2>

<div2>
          <head>CAPUT V. <hi>De retibus.</hi> </head>
<p>1. <hi>Retes</hi> vocatae, sive a <hi>retinendis</hi> piscibus, sive
a <hi>restibus</hi> quibus tenduntur.</p>
<p>Minus autem rete <hi>simplagium</hi> dicitur a <hi>plagis.</hi> 
 Nam plagas proprie dicimus funes illos quibus retia
tenduntur circa imam et summam partem.</p>
<p>
            <pb n="0669B"/>
          </p>
<p>2. <hi>Funda</hi> genus est piscatoriae retis, dicta ab eo
quod in <hi>fundum</hi> mittatur. Eadem etiam a jactando <hi>jaculum</hi> 
 dicitur. Plautus:
<l>Probus quidem antea jaculator eras.</l>
          </p>
<p>3. <hi>Tragum</hi> genus retis ab eo quod trahatur, nuncupatum,
ipsum est et <hi>Verriculum. Verrere</hi> enim trahere
est.</p>
<p> <hi>Nassa . . . . .</hi> </p>
<p> <hi>Cassis</hi> genus venatoriae retis, quod <hi>capiat.</hi> 
 Hinc est quod et <hi>incassum</hi> dicimus, id est, sine causa,
quasi <hi>sine cassibus,</hi> sine quibus venatio inanis est.</p>
<p>4. <hi>Conopeum,</hi> retes qua culices excluduntur in modum
tentorii, quo magis Alexandrini utuntur, quia
ibi ex Nilo culices copiosi <emph>426</emph> nascuntur; unde et <hi>conopeum</hi> 
 dicitur; nam <hi>Canopea</hi> Aegyptus est.</p>
</div2>

<div2>
          <head>CAPUT VI. <hi>De fabrorum fornacibus.</hi> </head>

<pb n="0669C"/>
<p>1. <hi>Faber</hi> a <hi>faciendo</hi> ferro impositum nomen habet.
Hinc derivatum est nomen ad alias artium materias <hi>fabros</hi> 
 vel <hi>fabricas</hi> dicere, sed cum adjectione,
ut <hi>faber lignarius,</hi> et reliqua propter operis, silicet,
firmitatem.</p>
<p>
            <pb n="0670A"/>
          </p>
<p>2. In fabrorum autem fornace gentiles Vulcanum
auctorem dicunt figuraliter, per Vulcanum
ignem significantes, sine quo nullum metalli genus
fundi, extendique potest. Nihil est enim pene,
quod igne non efficiatur. Alibi enim vitrum, alibi
argentum, alibi plumbum, alibi minium, alibi pigmenta,
alibi medicamenta efficit. Igne lapides in
aera solvuntur, igne ferrum gignitur, ac domatur,
igne aurum perficitur, igne cremato lapide caementa
et parietes ligantur.</p>
<p>3. Lapides nigros ignis coquendo candificat, ligna
candida urendo offuscat, carbones ex pruna fulgida
nigros facit; de lignis duris fragiles, de putrilibus
imputribiles reddit, stricta solvit, soluta restringit,
dura mollit, mollia dura reddit. Habet et medicaminis
<pb n="0670B"/>
usum. Nam saepe uri prodest. Pestilentiae quoque,
quae <emph>427</emph> obscuratione solis contrahitur, auxiliari
certum est. In opere quoque aliud gignitur primis
ignibus, aliud secundis, aliud tertiis.</p>
<p>4. Habet quoque et aliam in se diversitatem
ignis. Nam alius est ignis qui usui humano, alius qui
judicio paret divino, sive qui de Coelo fulmen astringit,
sive qui de terra per vertices montium eructat.</p>
<p>5. <hi>Ignis</hi> autem dictus, quod nihil gigni potest ex
eo. Est enim inviolabile elementum, absumens cuncta
quae rapit.</p>
<p> <hi>Fabrica</hi> duabus rebus constat: ventis, et
flamma.</p>
<p>6. <hi>Flamma</hi> vero proprie fornacis est dicta, quod
flatu folium excitetur.</p>
<p>
            <pb n="0670C"/> <hi>Fornax</hi> vero ab igne vocata: <foreign xml:lang="greek">φῶς</foreign> enim <hi>ignis</hi> 
est.</p>
<p> <hi>Caminus</hi> est fornax, et est Graecum derivatum
a <hi>cauma.</hi> </p>
<p> <hi>Favilla</hi> est deserta igne scintilla.</p>
<p>7. <hi>Pruna</hi> est quandiu ardet; cum autem exstincta
fuerit, carbo nominatur. <hi>Pruna</hi> autem a <hi>perurendo</hi> 
<pb n="0671A"/>
dicta est, carbo vero, quod flamma caret.
 Qui dum interiisse creditur, majoris fit virtutis. Nam
iterum incensus fortiore luce calescit. Cujus tanta vis
est etiam, et sine igne firmitas, ut nullo humore corrumpatur,
nulla vetustate vincatur. Exstinctus enim
tantum incorruptibiliter durat, <emph>428</emph> ut ii qui limites
figunt, eos infossos terra substernant, et lapides
desuper figant, ad convincendum litigatorem, ut post
quantalibet saecula fixumque lapidem limitem esse
cognoscant.</p>
</div2>

<div2>
          <head>CAPUT VII. <hi>De instrumentis fabrorum.</hi> </head>
<p>1. <hi>Incus</hi> est, in quo ferrum tunditur, a <hi>cudendo</hi> 
dictus, eo quod illic aliquid cudamus, id est, feriendo
producamus. <hi>Cudere</hi> enim <hi>caedere</hi> et <hi>ferire</hi> est. Veteres
<pb n="0671B"/>
autem non <hi>incudem</hi> vocabant, sed <hi>intudem,</hi> eo
quod in ea metallum <hi>tundatur,</hi> hoc est, <hi>tendatur,</hi> 
 unde et <hi>tudes</hi> malleus, a <hi>tundendo,</hi> id est, <hi>tendendo</hi> 
dictus.</p>
<p>2. <hi>Malleus</hi> vocatur, quia dum quid calet et molle
est, caedit et producit.</p>
<p> <hi>Marcus</hi> malleus major, et dictus <hi>marcus,</hi> quod
major sit ad caedendum, et fortior. <hi>Martellus,</hi> mediocris <hi>Marculus,</hi> 
 malleus pusillus. Lucilius: <hi>Et velut
in fabricam fervens cum marculus ferrum multorum
magnis ictibus tundit.</hi> </p>
<p>3. <hi>Forcipes,</hi> quasi <hi>ferricipes,</hi> eo quod ferrum candens
capiant, teneantque, sive quod ab iis aliquid <hi>forvum</hi> 
 capimus, et tenemus, quasi <hi>forvicapes.</hi> Nam <hi>forvum</hi> 
 est <hi>calidum,</hi> unde et <hi>fervidum,</hi> unde et <hi>formosos</hi> 
dicimus quibus calor sanguinis ex rubore pulchritudinem
creat.</p>
<p>4. <hi>Lima</hi> dicta, eo quod lene faciat. Nam <hi>limum lene</hi> 
est.</p>
<p> <emph>429</emph> <hi>Coelum</hi> est unde operantur argentarii,
a quo et <hi>caelata</hi> vasa dicuntur.
</p>
        </div2>

<div2>
          <head>CAPUT VIII. <hi>De fabricis parietum.</hi> </head>
<p>1. In fabricis parietum atque tectorum Graeci inventorem
Daedalum asserunt. Iste enim primus didicisse
<pb n="0672A"/>
fabricam a Minerva dicitur. <hi>Fabros</hi> autem sive <hi>artifices</hi> 
 Graeci <foreign xml:lang="greek">τέκτονας</foreign> vocant, id est, <hi>structores. Architecti</hi> 
autem caementarii sunt qui disponunt in fundamentis.
Unde et Apostolus de semetipso: <hi>Quasi
sapiens,</hi> inquit, <hi>architectus fundamentum posui.</hi> </p>
<p>2. <hi>Machiones</hi> dicti a <hi>machinis,</hi> in quibus insistunt
propter altitudinem parietum.
<emph>430</emph> </p>
        </div2>

<div2>
          <head>CAPUT IX. <hi>De dispositione.</hi> </head>
<p>1. Aedificiorum partes sunt tres: dispositio, constructio,
venustas.</p>
<p> <hi>Dispositio</hi> est areae, vel soli et fundamentorum
descriptio.
</p>
        </div2>

<div2>
          <head>CAPUT X. <hi>De constructione.</hi> </head>
<p>
            <pb n="0672B"/>
          </p>
<p>1. <hi>Constructio</hi> est laterum et altitudinis aedificatio. <hi>Constructio</hi> 
 autem, vel <hi>structio</hi> vocata, eo quod instringat
et cohaerere faciat, ut lapides luto, et ligna et
lapides invicem sibi. Nam et intinctio ferri in aqua
strictura est. Nisi enim candens tingatur, stringi et
cohaerere non potest ferrum. Item constructio a multitudine
lapidum et lignorum dicta, unde et <hi>strues.</hi> 
Aliud est enim aedificatio, aliud instauratio. Nam <hi>aedificatio</hi> 
 nova constructio est. <hi>Instauratio</hi> vero
quod reparatur ad instar prioris. Nam <hi>instar</hi> Veteres
pro similitudine ponebant. Inde et <hi>instaurare</hi> dicebant.</p>
<p>2. Constat autem constructio fundamento, lapidibus,
calce, arena, et lignis.</p>
<p> <hi>Fundamentum</hi> dictum, quod fundus sit aedificii.
<pb n="0672C"/>
Idem et <hi>caementum,</hi> a <hi>cedendo</hi> dictum, quod caeso
crasso lapide surgat.</p>
<p>3. <hi>Lapides</hi> in structuris apti: albus, tiburtinus,
columbinus, fluviatilis, sfungia, rubrus, et reliqui.</p>
<p>4. <hi>Albus</hi> lapis, alius durus, alius mollis. Mollis
dentata serra secatur. <emph>431</emph> Tractabilis in opere est,
ita ut in eo, quasi in ligno, litterae scribantur.</p>
<p>5. <hi>Tiburtinus,</hi> a loco Italiae dictus, qui dum sit ad
fabricam fortis, vapore tamen dissilit.</p>
<p>
            <pb n="0673A"/>
          </p>
<p>6. <hi>Tophus</hi> aedificiis inutilis est (fundamentis aptus)
mortalitate, et mollitie. Ex aestu enim et halitu
maris feritur, et verberatur imbribus.</p>
<p>7. <hi>Arenatius,</hi> lapis concretus maris arenis, hic
et <hi>bibulus</hi> dicitur. Servat enim humorem acceptum.
Idem et in Baetica <hi>Gaditanus,</hi> ab insula Oceani
ubi plurimus exciditur.</p>
<p>8. <hi>Piperinus,</hi> subalbidus cum punctis nigris, durus,
atque fortissimus.</p>
<p> <hi>Conchleatius,</hi> cochleis, lapillisque et arena concretus,
asperrimus, et interdum fistulosus.</p>
<p>9. <hi>Columbinus</hi> a colore avis nuncupatus, natura
vicinus gypso, et mollitie simillimus.</p>
<p>10. <hi>Molaris,</hi> in parietibus utilis, quia est quaedam
natura ejus pinguior, duraque et aspera, ex quo
<pb n="0673B"/>
etiam et molae fiunt, unde et nomen traxit. Hujus
quatuor genera: albus, niger, permistus, ac fistulosus.</p>
<p>11. <hi>Sphungia</hi> lapis creatus ex aqua, levis, ac
fistulosus, et cameris aptus. <emph>432</emph>
          </p>
<p>12. <hi>Silex,</hi> durus lapis, ex cujus genere nigri
silices optimi, quibusdam in locis et rubentes.</p>
<p> <hi>Albi</hi> silices contra vetustatem incorrupti. Iidem
et in monumentis scalpti, et incorrupti permanent,
quibus nec ignis quidem nocet. Nam ex iis etiam
formae fiunt, in quibus aera funduntur.</p>
<p> <hi>Viridis</hi> silex, vehementer et ipse igni resistens, sed
nusquam copiosus, et ubi invenitur, lapis, non saxum
est.</p>
<p> <hi>Pallidus</hi> in caemento raro utilis.</p>
<p>13. <hi>Globus</hi> contra injurias fortis, et in structura
<pb n="0673C"/>
infidus, nisi fuerit multa suffrenatione devinctus.</p>
<p>14. <hi>Fluviatilis</hi> silex semper veluti madens est.
 Hunc aestate exhiberi oportet, nec ante biennium
inserere in structuris domorum. * Fictilium operum
ad parietes, et fundamenta coctilibus laterculis ad
tecta imbricibus tegulisque aptantur.</p>
<p>15. <hi>Tegulae</hi> vocatae, quod <hi>tegant</hi> aedes, et <hi>imbrices.</hi> 
quod accipiant <hi>imbres.</hi> Tegulae autem primae positio
nis nomen, cujus diminutivum <hi>tigillum.</hi> </p>
<p>16. <hi>Laterculi</hi> vero vocati, quod <hi>lati</hi> formentur circumactis
undique quatuor tabulis.</p>
<p>
            <pb n="0674A"/>Lateres autem crudi sunt, qui et ipsi inde nominati,
quod <hi>lati</hi> ligneis formis efficiuntur.</p>
<p>17. Quorum <hi>crates</hi> dicuntur, in quibus lutum pro
eisdem lateribus crudis portare solent. Sunt enim
connexiones cannarum, dicti <foreign xml:lang="greek">ἀπὸ τοῦ κρατεῖν,</foreign> id est,
quod se invicem teneant.</p>
<p>18. <hi>Lutum</hi> autem vocatum quidam per antiphrasin
putant, quod non sit mundum. Nam omne <hi>lotum</hi> 
mundum est. <emph>433</emph>
          </p>
<p>19. <hi>Calx viva</hi> dicta, quia dum sit tactu
frigida, intus occultum continet ignem; unde perfusa
aqua statim latens ignis erumpit. Natura ejus mirum
aliquid facit. Postquam enim arserit, aquis incenditur,
quibus solet ignis exstingui; oleo exstinguitur, quo
solet ignis accendi. Usus ejus in structuris fabricae
<pb n="0674B"/>
necessarius. Nam lapis lapidi non potest adhaerere
fortius, nisi calce conjunctus.</p>
<p>20. <hi>Gypsum</hi> cognatum calci est, et est Graecum
nomen. Plura ejus genera. Omnium autem optimum
e lapide speculari. Est enim in signis aedificiorum
et coronis gratissimus.</p>
<p>21. <hi>Arena</hi> ab ariditate dicta, non ab adhaerendo
in fabricis, ut quidam volunt. Hujus probatio si
manu impressa stridet, aut si in vestem candidam
sparsa, nihil sordis relinquat.</p>
<p>22. <hi>Columnae</hi> pro longitudine et rotunditate vocatae,
in quibus totius fabricae pondus erigitur. Antiqua
ratio erat columnarum altitudinis tertia pars latitudinum.
Genera rotundarum quatuor: <hi>Doricae, Ionicae,
Tuscanicae, Corinthiae,</hi> mensura crassitudinis et altitudinis
inter se distantes. Quintum genus est earum
<pb n="0674C"/>
quae vocantur <hi>Atticae,</hi> quaternis angulis, aut amplius,
paribus laterum intervallis.</p>
<p>23. <hi>Bases,</hi> fulturae sunt columnarum, quae a fundamento
consurgunt, et superpositae fabricae sustinent
pondus. <hi>Bases</hi> autem nomen petrae est fortissimae
Syro sermone.</p>
<p>24. <hi>Capitella,</hi> dicta quod sint columnarum <hi>capita,</hi> 
quasi super collum caput.</p>
<p> <hi>Epistylia</hi> sunt, quae super capitella columnarum
ponuntur, et est Graecum.</p>
<p>
            <pb n="0675A"/>
          </p>
<p>25. <hi>Pavimenta</hi> originem operis a Graecis habent:
vocata autem <hi>pavimenta,</hi> eo quod <hi>paviantur,</hi> id est,
caedantur, unde et <hi>pavor,</hi> quia caedit cor.</p>
<p>26. <hi>Ostracus</hi> est pavimentum testaceum, eo quod
fractis testis calce admista feriatur. Testam enim
Graeci <foreign xml:lang="greek">ὄστρακα</foreign> dicunt. <emph>434</emph>
          </p>
<p>27. <hi>Rudos</hi> artifices appellant lapides contusos,
et calce admistos, quos in pavimentis faciendis
superfundunt, unde et <hi>rudera</hi> dicuntur.</p>
<p>28. <hi>Canalis,</hi> ab eo quod cava sit in modum <hi>cannae.</hi> 
 Sane canalem melius genere feminino quam masculino
proferimus.</p>
<p>29. <hi>Fistulae</hi> aquarum sunt dictae, quod aquas fundant
et mittant. Nam Graece <foreign xml:lang="greek">στέλλειν</foreign> <hi>mittere</hi> est.
Formae earum pro magnitudine aquae et capacitate
<pb n="0675B"/>
fiunt, per quas aquae per certos modulos dividuntur,
 E quibus est uncia, et quinaria, digitus quadratus,
digitus rotundus, et caeteri modi quique.</p>
</div2>

<div2>
          <head>CAPUT XI. <hi>De venustate.</hi> </head>
<p>1. Hucusque partes constructionis, sequitur de venustate
aedificiorum. Venustas est quidquid illud ornamenti,
et decoris causa aedificiis additur, ut tectorum
auro distincta laquearia, et pretiosi marmoris
crustae, et colorum picturae.</p>
</div2>

<div2>
          <head>CAPUT XII. <hi>De laqueariis.</hi> </head>
<p>1. <hi>Laquearia</hi> sunt quae cameram subtegunt et ornant,
quae et <hi>lacunaria</hi> dicuntur, quod <hi>lacus</hi> quosdam
quadratos, vel rotundos, ligno, vel gypso, vel coloribus,
<pb n="0675C"/>
habeant pictos, cum signis intermicantibus. Principaliter
autem lacus dicitur, ut Lucilius: <hi>Resultant
aedesque, lacusque.</hi> Cujus diminutio <hi>lacunar</hi> facit, ut
Horatius:
<l rend="indent">Neque aureum</l>
<l>Mea renidet in domo lacunar.</l> 
Inde fit alia diminutio <hi>lacunarium,</hi> et per antistichon <hi>laquearium.</hi> 
<emph>435</emph> </p>
        </div2>

<div2>
          <head>CAPUT XIII. <hi>De crustis.</hi> </head>
<p>1. <hi>Crustae</hi> sunt tabulae marmoris. Unde et marmorati
parietes <hi>crustati</hi> dicuntur. Quis autem marmora
secandi in crustas rationem excogitaverit, non
constat. Fiunt autem arena, et ferro, serraque in
praetenui linea premente arenas, tractuque ipso secante,
sed crassior arena plus erodet marmoris. Nam
<pb n="0675D"/>
tenuis fabricis et polituris accommodata est.</p>
</div2>

<div2>
          <head>CAPUT XIV. <hi>De lithostrotis.</hi> </head>
<p>1. <hi>Lithostrota</hi> sunt elaborata arte picturae parvulis
<pb n="0676A"/>
crustis, ac tessellis tinctis in varios colores. <hi>Tesselli</hi> 
autem a tesseris nominati, id est, quadratis lapillis
per diminutionem.</p>
</div2>

<div2>
          <head>CAPUT XV. <hi>De plastis.</hi> </head>
<p>1. <hi>Plastice</hi> est parietum ex gypso effigies signaque
exprimere, pingereque coloribus; <foreign xml:lang="greek">πλάττειν</foreign> autem dictum
Graece, quod Latine est pingere terra, vel gypso,
similitudines. Nam impressa argilla formam aliquam
facere plastae est. Unde et <hi>protoplastus</hi> est dictus
homo, qui ex limo primus est conditus.
<emph>436</emph> </p>
        </div2>

<div2>
          <head>CAPUT XVI. <hi>De pictura.</hi> </head>
<p>1. <hi>Pictura</hi> autem est imago exprimens speciem
alicujus rei, quae dum visa fuerit, ad recordationen
<pb n="0676B"/>
mentem reducit. <hi>Pictura</hi> autem dicta, quasi <hi>fictura.</hi> 
Est enim imago ficta, non veritas. Hinc et <hi>fucata,</hi> id
est, ficto quodam colore illita, nihil fidei et veritatis
habentia. Unde et sunt quaedam picturae quae corpora
veritatis studio coloris excedunt, et fidem dum
augere contendunt, ad mendacium provehunt, sicut
qui Chimaeram tricipitem pingunt, vel Scyllam hominem
sursum, caninis autem capitibus cinctam
deorsum.</p>
<p>2. Picturam autem Aegyptu excogitaverunt primum
umbra hominis lineis circumducta. Itaque initio
talis, secunda singulis coloribus, postea diversis;
sicque paulatim sese ars ipsa distinxit, et invenit lumen,
atque umbras, differentiasque colorum, unde
et nunc pictores prius umbras quasdam et lineas futurae
<pb n="0676C"/>
imaginis ducunt, deinde coloribus complent,
tenentes ordinem inventae artis.</p>
</div2>

<div2>
          <head>CAPUT XVII. <hi>De coloribus.</hi> </head>
<p>1. <hi>Colores</hi> autem dicti sunt, quod <hi>calore</hi> ignis,
vel sole perficiuntur, sive quod in initio <hi>colabantur,</hi> 
ut summae subtilitatis existerent.</p>
<p>2. Colores autem, aut nascuntur, aut fiunt. Nascuntur,
ut sinopis, rubrica, paretonium, melinum,
eretria, auripigmentum. Caeteri finguntur, aut arte,
aut permistione.</p>
<p>3. <hi>Sinopis</hi> inventa primum in Ponto est. Inde nomen <hi>a Sinope</hi> 
 urbe accepit. Species ejus tres: rubra,
et minus rubens, et inter has media.</p>
<p>4. <hi>Rubrica</hi> vocata, quod sit <hi>rubra,</hi> et sanguineo
<pb n="0676D"/>
proxima. Haec plurimis locis gignitur, sed optima
Ponto, unde et <hi>Pontica</hi> dicitur. <emph>437</emph>
          </p>
<p>5. <hi>Syricum</hi> rubri coloris pigmentum, ex quo
et librorum capita scribuntur. Ipsum est et <hi>Phoeniceum,</hi> 
<pb n="0677A"/>
appellatum ita, eo quod in Syria colligatur in
littoribus Rubri maris, ubi Phoenices inhabitant.</p>
<p>6. Aliud est autem Sericum, aliud Syricum. Nam <hi>Sericum</hi> 
 lana est, quam Seres mittunt; <hi>Syricum</hi> 
vero pigmentum, quod Syri Phoenices in Rubri maris
littoribus colligunt. Est autem et inter factitios.
Nam saepe fit, aut sinopide, aut sandyce mistus.</p>
<p>7. <hi>Minium</hi> primi Graeci in Ephesiorum solo invenisse
traduntur. Cujus pigmenti Hispania caeteris
regionibus plus abundat, unde etiam nomen proprio
flumini dedit. Hujus distillatio argentum liquidum
gignit. Minium autem hoc quidam dicunt esse <hi>cinnabarim.</hi> </p>
<p>8. Cinnabaris a dracone et barro, id est, elephanto
cognominatum. Aiunt enim draconum esse
<pb n="0677B"/>
sanguinem, dum implicant elephantos. Ruunt enim
belluae, et dracones obruuntur, quorum fusus cruor
terram inficit, fitque pigmentum quidquid solo tinxerit.
Est autem pulvis coloris rubri.</p>
<p>9. <hi>Prasina,</hi> id est, creta viridis, etsi in aliquibus
terris promiscue generetur, optima tamen in Libya
Cyrenensi. <emph>438</emph>
          </p>
<p>10. <hi>Chrysocolla</hi> colore prasino est, dicta, quod
vena ejus aurum habere traditur. Haec et in Armenia
nascitur, sed ex Macedonia probabilis venit. Foditur
autem ex metallis aeris, cujus inventio argentum
atque Indicum prodit. Nam venae ejus cum iis habent
naturae societatem.</p>
<p> <hi>Cypria</hi> ab insula <hi>Cypro,</hi> ubi plurima reperitur.</p>
<p>11. <hi>Sandaracha</hi> in insula Rubri maris Topazo
<pb n="0677C"/>
nascitur, colore cinnabari, odore sulphureo. Invenitur
autem in aurariis et argentariis metallis, melior
quo magis rufa, quoque magis virus redolet:
Quanquam et cerussa, si torreatur in fornace, sandaracham
facit, unde et color est flammeus. Quod si
torreatur, aequa parte rubrica admista, sandycem
reddit.</p>
<p>12. <hi>Arsenicum,</hi> quod Latini ob colorem <hi>auripigmentum</hi> 
<pb n="0678A"/>
vocant, colligitur in Ponto ex auraria
materia, ubi etiam sandaracha. Optimum est quod
in auri colorem transit, purum, et fissile, gracili venarum
discursu. Quod vero pallidius, aut sandarachae
simile est, deterius judicatur. Est et tertium
genus squamosum, quo miscetur aureus color. Vis
eorum, ut sandarachae, sed acrior.</p>
<p>13. <hi>Ochra</hi> et ipsa in insula maris Rubri Topazo
gignitur, ubi et sandaracha. Fit quoque et ochra,
exusta rubrica, in ollis novis luto circumlitis, quae
quanto magis in camino arserit, tanto melior fit. <hi>Venetum . . . .</hi> </p>
<p>14. <hi>Caeruleum</hi> temperare primum Alexandria reperit.
 In Italia ex arenae pulvere et nitri flore idem
faciunt. Sed si Cyprium in fornace adustum huic
<pb n="0678B"/>
permistioni addes, Vestoriani similitudo erit. <emph>439</emph>
          </p>
<p>15. <hi>Purpurissum</hi> ex creta argentaria cum
purpuris pariter tingitur, bibitque eum colorem celerius
lanis. Praecipuum est tamen quod adhuc vase rudibus medicamentis inebriatur. Proximum est,
egesto eo, addita creta in jus idem, et quoties id
factum est, elevatur bonitas pretiosissimae purpurae.
Causa est quod hysgino maxime inficitur rubeaque.</p>
<p>16. <hi>Indicum</hi> in Indicis invenitur calamis, spuma
adhaerente limo. Est autem coloris cyanei, misturam
purpurae, caerulique mirabilem reddens. Est alterum
genus in purpurariis officinis, spuma in aereis cortinis
innatans, quam infectores detrahentes siccant.</p>
<p>17. <hi>Atramentum</hi> dictum, quod sit <hi>atrum,</hi> cujus
species et picturae, et quotidiano usui necessaria est,
<pb n="0678C"/>
istud inter factitios est. Fit enim, et fuligine plurimis
modis super ardentes taedas resina adjecta,
lacusculo aedificata, quae fumum retineat. Huic
pictores cum aqua admiscent gluten, ut illustrius
resplendeat.</p>
<p>18. Ad festinationem autem operis etiam sarmentorum
veterum carbones cum glutino triti inducendis
<pb n="0679A"/>
parietibus atramenti speciem reddunt.
Sunt et qui vini faecem siccatam excoquant, affirmentque,
si ex bono vino faex fuerit, indici speciem
id atramentum praebere. Sed et sarmentum uvae
nigrae, vino optimo tinctum, posteaquam siccitate
aruerit, si exuras, et conteras, adjecto glutino, nitorem
indici reddet.</p>
<p>19. <hi>Usta,</hi> quae plurimum necessaria est, nullo negotio
provenit. Nam si glebam silis boni igne excoquas,
et aceto acerrimo <emph>440</emph> superfusam exstinguas,
madefacta sfungia colorem purpureum reddit. Eam
ubi contriveris, usta erit. Omne autem atramentum
sole perficitur.</p>
<p>20. Omnes colores calcis admistione corrumpuntur.</p>
<p>
            <pb n="0679B"/>
          </p>
<p>21. <hi>Melinum</hi> dictum, quod ejus metalli ferax
sit una ex Cycladibus insula <hi>Melos</hi> nomine. Est enim
candidum, nec utuntur eo pictores propter nimiam
pinguedinem.</p>
<p>22. <hi>Annulare,</hi> quod vocant candidum, est quo
muliebres picturae illuminantur. Fit et ipsum ex
creta admistis vitreis gemmis.</p>
<p>23. <hi>Cerussa</hi> fit hoc modo: In vase enim aceto
acerrimo impleto sarmenta aminea in eodem vasculo
collocabis, ac super sarmenta tabulas plumbi
tenuissimas pones, deinde vas diligentissime claudes,
illinesque, ne aliquid inde spiraminis exeat.
 Post dies autem XXX vas aperitur, et ex distillatione
tabularum innata cerussa invenitur. Quod ablatum
et arefactum teritur, atque iterum aceto admisto in
pastilis dividitur, et in sole siccatur. Hac observantia,
<pb n="0679C"/>
si laminas aereas sarmentis superponas, aeruginem
creant.</p>
<p> <hi>Chalcanthum . . .</hi> 
<emph>441</emph> </p>
        </div2>

<div2>
          <head>CAPUT XVIII. <hi>De instrumentis aedificiorum.</hi> </head>

<pb n="0680A"/>
<p>1. Instructuram autem parietum ad normam fieri,
et ad perpendiculum respondere oportet</p>
<p> <hi>Norma</hi> dicta Graeco vocabulo, extra quam
nihil rectum fieri potest. Componitur autem ex tribus
regulis, ita ut duae sint binum pedum, tertia
habeat pedes duos, uncias decem, quas aequali crassitudine
politas extremis acuminibus sibi jungit, ut
schema trigoni faciant. Id erit norma.</p>
<p>2. <hi>Regula</hi> dicta, quod sit recta, quasi <hi>rectula,</hi> et
impedimentum non habeat.</p>
<p> <hi>Perpendiculum</hi> est, quod semper appenditur.
 Denique in fabrica nisi omnia ad perpendiculum, et
certam regulam fiant, necesse est, ut cuncta mendosa
<pb n="0680B"/>
instruantur, ut aliqua prava sint, aliqua cubantia,
prona nonnulla, alia supina, et propter hoc universa
ruunt constructa</p>
<p>3. <hi>Linea</hi> genere suo appellata, quia ex lino fit.</p>
<p> <hi>Trullae</hi> nomen factum, eo quod <hi>trudit,</hi> id est, includit
calce vel luto lapides.</p>
<p> <hi>Martellus . . . .</hi> </p>
<p> <hi>Machina . . . .</hi> </p>
<p>4. <hi>Scalae</hi> a <hi>scandendo</hi> vocatae, haerent enim parietibus.
Scalae autem dicuntur, quae aut unae sunt, aut
plures, quia numeri tantum pluralis est nomen, ut
litterae, quae epistolam significant.</p>
</div2>

<div2>
          <head>CAPUT XIX. <hi>De lignariis.</hi> </head>
<p>1. <hi>Lignarius</hi> generaliter ligni opifex appellatur.</p>
<p>2. <hi>Carpentarius</hi> speciale nomen est. Carpentum
enim solum facit, sicut <hi>navicularius</hi> quia tantum
<pb n="0680C"/>
navium est fabricator et artifex.</p>
<p>3. <hi>Sarcitector</hi> dictus, quod ex multis hinc inde
conjunctis tabulis unum tecti sarciat corpus.</p>
<p>4. Idem et <hi>tignarius,</hi> quia tectoria lignis inducit.</p>
<p>
            <pb n="0681A"/>
          </p>
<p>3. <hi>Lignum</hi> vocatur Graeca etymologia, quia incensum
in lumen convertitur, et in flammam. Unde
et <hi>lychnium</hi> dicitur, quod lumen det.</p>
<p>4. <hi>Materia</hi> inde dicitur omne lignum, quod ex ea
aliquid efficiatur; vel si ad januam referas, vel ad
statuam, materia erit. Ad aliquid enim semper materia
accipienda est, sicut elementa materiam rerum
esse dicimus, quia inde ea quae sunt facta videmus,
et <hi>materia,</hi> quasi <hi>mater,</hi> dicta.</p>
<p>5. <hi>Trabes</hi> vocatae, quod in transverso positae utrosque
parietes contineant.</p>
<p>Aliud autem sunt tigna, aliud trabes. Tigna enim <emph>443</emph> 
 juncta trabem faciunt. Trabes autem sunt,
cum sunt dolatae.</p>
<p>6. <hi>Tholus</hi> proprie est veluti scutum breve, quod
<pb n="0681B"/>
in medio tecto est, in quo trabes coeunt.</p>
<p> <hi>Cuplae</hi> vocatae, quod copulent in se luctantes.</p>
<p> <hi>Luctantes</hi> dicuntur, quod erecti invicem se teneant
more luctantium.</p>
<p> <hi>Agrantes</hi> . . .</p>
<p>7. <hi>Asseres,</hi> ab <hi>asse</hi> dicti, quia soli ponuntur, neque
conjuncti.</p>
<p> <hi>Scindulae,</hi> eo quod scindantur, id est, dividantur.</p>
<p> <hi>Epigri</hi> clavi sunt, quibus lignum ligno adhaeret.</p>
<p> <hi>Clavi</hi> autem dicti, quasi <hi>chalybi,</hi> quia ex chalybe
fiunt, id est, ferro. <hi>Chalybs</hi> enim <hi>ferrum</hi> est.</p>
<p>8. <hi>Tabulae</hi> a veteribus <hi>tagulae</hi> vocabantur, a <hi>tegendo,</hi> 
scilicet, unde et <hi>tegulae.</hi> </p>
<p>
            <pb n="0681C"/> <hi>Commissura</hi> dicitur tabularum conjunctio.</p>
<p>
            <pb n="0682A"/> <emph>444</emph> <hi>Sectio</hi> autem dicta a <hi>sequendo</hi> ea quae coeperit.
 Nam <hi>secare, sectari</hi> et <hi>sequi</hi> est.</p>
<p>9. <hi>Serrae</hi> autem nomen de sono factum est, id
est, a stridore.</p>
<p>Serrae, <hi>circini</hi> que usum Perdices quidam adolescens
invenit, quem puerum Daedalus frater matris
suae, studiis perdocendum acceperat. Cujus
pueri tantum ingenium fertur, ut dum materiae dividendae
compendium quaereret, spinam piscis imitatus
de ferro laminam exasperans dentium mordacitate
armaverit, quam <hi>serram</hi> artifices nuncupant. Pro
cujus artis inventione Daedalus magister ejus, invidiae
livore permotus, praecipitem puerum ex arce dejecit.
Dehinc exsulatus Cretam abiit, ibique aliquandiu
fuit, ut fabulae ferunt. Ex Creta pennis volavit, et in
<pb n="0682B"/>
Ciliciam venit.</p>
<p>10. <hi>Circinus</hi> dictus, quod vergendo efficiat <hi>circulum.</hi> 
Hujus modus duplicata linea fit, quae simplex
per latitudinem extensa fuerat. Punctus autem in
medio circini, centrum a Graecis dicitur, in cujus
medium cuncta convergunt.</p>
<p>11. <hi>Securis</hi> vocatur, eo quod ea arbores succidantur,
quasi <hi>succuris.</hi> Item securis, quasi <hi>semicuris.</hi> 
Ex una enim parte acuta est, ex altera fossoria. Haec
et apud veteres <hi>penna</hi> vocabatur, utramque autem
habens aciem, <hi>bipennis.</hi> Nam <hi>bipennis</hi> dicitur, quod
ex utraque parte habeat acutam aciem, quasi <hi>duas
pennas. Pennum</hi> autem antiqui <hi>acutum</hi> dicebant.
 Unde et avium pennae, quia acutae. Et ecce nomen
quod reservavit antiquitatem, quia veteres dicebant
<pb n="0682C"/> <emph>445</emph> 
 <hi>pennas,</hi> non <hi>pinnas.</hi> Haec et <hi>dolabra,</hi> quod habeat <hi>duo labra:</hi> 
 nam securis simplex est.</p>
<p>
            <pb n="0683A"/> <hi>Dextralis,</hi> dexterae habilis.</p>
<p>12. <hi>Ascia</hi> ab <hi>hastulis</hi> dicta, quas a ligno eximit,
cujus diminutivum nomen est <hi>asciola.</hi> Est autem manubrio
brevi ex aversa parte referens, vel simplicem
malleum, aut cavatum, vel bicorne rastrum.</p>
<p>13. <hi>Scalprus</hi> dictum, quod <hi>scalpturis</hi> et foraminibus
sit aptus, quasi <hi>scalforus.</hi> Cujus diminutivum <hi>scalpellus.</hi> </p>
<p>14. <hi>Terebra</hi> vocata a verme ligni qui nuncupatur <hi>terebra,</hi> 
 quem Graeci <foreign xml:lang="greek">τερηδόνα</foreign> vocant. Hinc <hi>terebra</hi> 
dicta, quod ut vermis <hi>terendo</hi> forat, quasi <hi>terefora,</hi> 
vel quasi <hi>transforans.</hi> </p>
<p>15. <hi>Taratrum,</hi> quasi <hi>teratrum; scofina</hi> dicta, quod
haerendo <hi>scophen</hi> faciat.</p>
<p> <hi>Cantherium</hi> . . . .</p>
<p>
            <pb n="0683B"/> <hi>Galla</hi> . . . .</p>
<p> <hi>Guvia</hi> . . . .
<emph>446</emph> </p>
        </div2>

<div2>
          <head>CAPUT XX. <hi>De inventione lanificii.</hi> </head>
<p>1. Minervam quamdam gentiles multis ingeniis
praedicant. Hanc enim primam lanificii usum monstrasse,
hanc etiam telam ordisse et colorasse lanas
perhibent.</p>
<p>2. Olivae quoque hanc dicunt inventricem, et fabricae,
multarumque artium repertricem. Ideoque illi
vulgo opifices supplicant. Sed et hoc poetice fingitur.
 Non enim Minerva istarum artium princeps est, sed
quia sapientia in capite esse dicitur hominis, et Minerva
de capite Jovis nata fingitur, hoc est, ingenium,
ideoque sensus sapientis, qui invenit omnia,
<pb n="0683C"/>
in capite est. Ideo et dea artium Minerva dicitur,
quia nihil excellentius est ingenio, quo reguntur universa.</p>
</div2>

<div2>
          <head>CAPUT XXI. <hi>De veste sacerdotali in lege.</hi> </head>
<p>1. Octo sunt in lege genera sacerdotalium vestimentorum.</p>
<p> <hi>Poderis</hi> est sacerdotalis linea, corpori astricta
usque ad pedes descendens, unde et nuncupatur. Haec
vulgo <hi>camisia</hi> vocatur.</p>
<p>2. <hi>Abaneth</hi> cingulum sacerdotale rotundum polymita
arte ex cocco, purpura, hyacinthoque contextum,
ita ut flores, atque gemmae in eo viderentur esse
distinctae.</p>
<p>
            <pb n="0684A"/> <emph>447</emph> 3. <hi>Pileum</hi> est ex bysso rotundum, quasi
sphaera media, caput tegens sacerdotale, et in occipitio
vitta constrictum. Hoc Graeci, et nostri <hi>tiaram,</hi> vel
 <hi>galeriam</hi> vocant.</p>
<p>4. <hi>Mahil,</hi> quod est tunica talaris, tota hyacinthina,
habens ad pedes LXXII tintinnabula, totidemque intermista
ac dependentia punica mala.</p>
<p>5. <hi>Ephod,</hi> quod Latine interpretatur <hi>superindumentum.</hi> 
Erat enim pallium superhumerale, ex quatuor
coloribus, et auro contextum, habens in utroque
humero lapides duos smaragdinos, auro conclusos,
in quibus sculpta erant nomina patriarcharum.</p>
<p>6. <hi>Logion,</hi> quod Latine dicitur <hi>rationale,</hi> pannus
duplex, auro, et quatuor textus coloribus, habens
magnitudinem palmi per quadrum, cui intexti erant
<pb n="0684B"/>
XII pretiosissimi lapides. Hic pannus superhumerali
contra pectus pontificis annectebatur.</p>
<p>7. <hi>Petalum,</hi> aurea lamina in fronte pontificis,
quae nomen Dei Tetragrammaton Hebraicis litteris
habebat scriptum.</p>
<p>8. <hi>Badim,</hi> sive <hi>feminalia,</hi> id est, bracae lineae
usque ad genua pertingentes, quibus verecunda sacerdotis
velabantur.</p>
</div2>

<div2>
          <head>CAPUT XXII. <hi>De nominibus vestium caeterarum.</hi> </head>
<p>1. Diversitas vestimentorum, tegmen, tegumen,
indumentum, vestimentum, et reliqua.</p>
<p> <hi>Tegmen</hi> dictum, eo quod tegat membra, sicut tegumen,
tecta, quae tegunt corpora.</p>
<p> <hi>Indumentum,</hi> quod intus ad corpus induitur, quasi
<pb n="0684C"/> <hi>intumentum.</hi> <emph>448</emph>
          </p>
<p>2. <hi>Vestimentum</hi> vero est, quod usque ad vestigium
protenditur, quasi <hi>vestigimentum,</hi> ut est tunica
talaris. Sed et haec consuetudo sermonis auctorum
confundit.</p>
<p> <hi>Amictus</hi> . . . .</p>
<p>3. Discernitur autem vestitus a cultu, quoniam
lautior intelligitur cultus. Item cultus ab habitu. Nam
habitus ad naturam pertinet, cultus ad homines.</p>
<p>4. Pleraeque autem vestium, aut a tempore quo
maxime in usu sunt appellantur, aut a locis ubi vel
primum confectae, vel maxime venditantur, aut a
genere coloris, aut a nomine repertorum.</p>
<p>5. Vestis antiquissima hominum fuit <hi>Perizoma,</hi> 
<pb n="0685A"/>
id est, succinctorium, quo tantum genitalia conteguntur.
Hoc primum primi mortales e foliis arborum
sibi fecerunt, quando post praevaricationem erubescentes
pudenda velarunt. Cujus usum quaedam barbarae
gentes, dum sint nudae usque hodie tenent.
 Haec et campestria nuncupantur, pro eo quod
eisdem juvenes qui nudi exercentur in campo, pudenda
operiunt.</p>
<p>6. <hi>Tunica</hi> vestis antiquissima appellata, quia in
motu incedentis <hi>sonum</hi> facit. <hi>Tonus</hi> enim <hi>sonus</hi> est.
Primum autem fuere pelliceae tunicae, quibus post
offensam et ejectionem de paradiso Adam et Eva induti
sunt.</p>
<p>7. <hi>Talaris</hi> tunica dicta, eo quod ad <hi>talos</hi> usque
descendat, et ad pedes defluat, sicut <hi>pectoralis</hi> quia
<pb n="0685B"/>
apud antiquos brevis erat, ut tantum pectus operiret,
licet nunc profusior sit.</p>
<p>8. <hi>Manicleata</hi> tunica, id est, <hi>manicata,</hi> eo quod
habeat manicas, quam <foreign xml:lang="greek">χειριδωτὸν</foreign> Graeci vocant. <emph>449</emph>
          </p>
<p>9. <hi>Dalmatica</hi> vestis primum in Dalmatia provincia
Graeciae texta est, tunica sacerdotalis candida
cum clavis ex purpura.</p>
<p>10. <hi>Russata,</hi> quam Graeci <hi>phoeniceam</hi> vocant, nos <hi>coccineam,</hi> 
 reperta a Lacedaemoniis ad celandum
coloris similitudine sanguinem, quoties quis in acie
vulneraretur, ne contemplanti adversario animus
augesceret. Hac sub consulibus Romani usi sunt
milites, unde etiam russati vocabantur. Solebant
etiam pridie quam dimicandum esset ante principia
proponi, quasi admonitio et indicium futurae pugnae.</p>
<p>
            <pb n="0685C"/>
          </p>
<p>11. <hi>Laculata</hi> est quae lacus quadratos quosdam cum
pictura habet intextos, aut additos acu.</p>
<p> <hi>Hyacinthina</hi> vestis est, aerio colore resplendens.</p>
<p>12. <hi>Molochinia,</hi> quae malvarum stamine conficitur,
quam alii <hi>molocinam,</hi> alii <hi>malvellam</hi> vocant.</p>
<p>13. <hi>Bombycina</hi> est a <hi>bombice</hi> vermiculo, qui longissima
<pb n="0686A"/>
ex se fila generat, quorum textura <hi>bombycinum</hi> 
dicitur, conficiturque in insula Coo.</p>
<p> <hi>Apocalama</hi> . . . <emph>450</emph>
          </p>
<p>14. <hi>Serica</hi> a <hi>serico</hi> dicta, vel quod eam <hi>Seres</hi> 
primi miserunt.</p>
<p> <hi>Holoserica,</hi> tota serica, <foreign xml:lang="greek">ὅλον</foreign> enim <hi>totum.</hi> </p>
<p> <hi>Tramoserica</hi> stamine lineo, trama ex serico.</p>
<p> <hi>Holoporphyra</hi> tota ex purpura.</p>
<p>15. <hi>Byssina</hi> candida confecta ex quodam genere
lini grossioris. Sunt et qui genus quoddam lini byssum
esse existiment.</p>
<p>16. <hi>Fibrina</hi> tramam de fibri lana habens.</p>
<p> <hi>Aprina</hi> . . .</p>
<p> <hi>Masticina</hi> . . .</p>
<p> <hi>Mena</hi> . . .</p>
<p>
            <pb n="0686B"/> <hi>Linea,</hi> quae ex solo lino fit.</p>
<p>17. <hi>Linostema</hi> vestis est ex lana linoque contexta.
Et dicta <hi>linostema,</hi> quia in stamine <hi>linum,</hi> in trama <hi>lanam</hi> 
 habet.</p>
<p>18. <hi>Recta</hi> dicitur vestis, quam sursum versum
stantesque texunt.</p>
<p> <hi>Segmentata</hi> zonis quibusdam et quasi praecisamentis
ornata. Nam et particulas cuicunque materiae
abscissas <hi>praesegmina</hi> vocant.</p>
<p>19. <hi>Levidensis,</hi> quod raro filo sit, leviterque densata.</p>
<p> <hi>Pavitensis</hi> contraria levidensi dicta, quod graviter
pressa atque calcata sit. <emph>451</emph>
          </p>
<p>20. <hi>Citrosa,</hi> quasi concrispa ad similitudinem <hi>citri.</hi> 
 Naevius:
<l>
<pb n="0686C"/>. . . Pulchramque ex auro, vestemque citrosam.</l>
          </p>
<p>21. <hi>Velensis</hi> tunica est quae affertur ex insulis.</p>
<p> <hi>Exotica</hi> vestis est peregrina de foris veniens, ut in
Hispaniam a Graecis.</p>
<p> <hi>Polymina,</hi> multi coloris. Polymitus enim textus
multorum colorum est.</p>
<p>
            <pb n="0687A"/>
          </p>
<p>22. <hi>Acupicta</hi> vestis, acu textilis, vel acu ornata.
 Eadem et <hi>Phrygia.</hi> Hujus enim artis periti Phrygii
omnes dicuntur; sive quia in <hi>Phrygia</hi> inventa est.
Unde et artifices, qui id faciunt, <hi>Phrygiones</hi> dicuntur.
Virgilius: <hi>Phrygiam Ascanio chlamydem.</hi> </p>
<p>23. <hi>Trilicis</hi> a <hi>tribus liciis,</hi> quia est simplex, et
bilex.</p>
<p> <hi>Ralla,</hi> quae vulgo <hi>rasilis</hi> dicitur.</p>
<p> <hi>Interpola</hi> vestis illa vocatur quae dum sit vetus ad
novam speciem recuratur.</p>
<p>24. <hi>Pannutia</hi> nuncupata, quod sit diversis pannis
obsita.</p>
<p> <hi>Colobium</hi> dictum, quia longum est, et sine manicis.
Antiqui enim magis hoc utebantur.</p>
<p> <emph>452</emph> <hi>Lebitonarium</hi> est colobium sine manicis,
<pb n="0687B"/>
quali monachi Aegyptii utuntur.</p>
<p>25. <hi>Lumbare</hi> vocatur, quod <hi>lumbis</hi> religetur, vel
quod lumbis haereat. Hoc in Aegypto et in Syria non
tantum feminae, sed et viri utuntur. Unde et Jeremias
trans Euphratem tulit lumbare suum, ibique illud in
foramine petrae abscondit, et postea scissum reperit.
Hoc a quibusdam et <hi>renale</hi> dicitur, quia <hi>renibus</hi> alligatur.</p>
<p>26. <hi>Limus</hi> est vestis quae ab umbilico usque ad
pedes producitur. Haec autem vestis habet in extremo
sui purpuram limam, id est, flexuosam. Unde et nomen
accepit. Nam <hi>limum obliquum</hi> dicimus.</p>
<p>27. <hi>Licinum</hi> vocatum, quod textura ejus ligata sit
in totum, quasi diceret <hi>liginum, c</hi> pro <hi>g</hi> littera commutata.</p>
<p>
            <pb n="0687C"/>
          </p>
<p>28. <hi>Armelausa</hi> vulgo vocata, quod ante et retro
divisa atque aperta est, in armos tantum clausa, quasi <hi>armiclausa, c</hi> 
 littera ablata.</p>
<p>29. <hi>Camisas</hi> vocamus, quod in his dormimus in <hi>camis,</hi> 
id est, in <hi>stratis</hi> nostris.</p>
<p> <hi>Femoralia</hi> appellata, eo quod <hi>femora</hi> tegant. Ipsa
<pb n="0688A"/>
et <hi>brachae,</hi> quod sint breves, et verecunda corporis
iis velentur.</p>
<p>30. <hi>Tubrucos</hi> vocatos (dicunt) quod tibias brachasque
tegant.</p>
<p> <hi>Tubraci,</hi> quod a brachis ad tibias usque perveniant.
<emph>453</emph> </p>
        </div2>

<div2>
          <head>CAPUT XXIII. <hi>De proprio quarumdam gentium habitu.</hi> </head>
<p>1. Quibusdam autem nationibus sua cuique propria
vestis est, ut Parthis sarabara, Gallis lenae,
 Germanis rhenones. Hispanis stringes. Sardis mastrucae.</p>
<p>2. <hi>Sarabara</hi> sunt fluxa ac sinuosa vestimenta, de
quibus legitur in Daniele: <hi>Et sarabara eorum non sunt
immutata.</hi> Et Publius: <hi>Ut quid ergo in ventre tuo Parthi
<pb n="0688B"/>
sarabara suspenderunt?</hi> Apud quosdam autem sarabara
quaedam capitum tegmina nuncupantur, qualia
videmus in capite magorum picta.</p>
<p>3. <hi>Lenae,</hi> saga quadra et mollia sunt. De quibus
Plautus:
<l>Lena cooperta est textrina Gallia.</l>
          </p>
<p>4. <hi>Rhenones</hi> sunt velamina humerorum et pectoris
usque <emph>454</emph> ad umbilicum, atque intortis villis adeo
hispida, ut imbres respuant, quos vulgo <hi>reptos</hi> vocant,
eo quod longitudo villorum, quasi <hi>reptat.</hi> De quibus
Sallustius: <hi>Germani intectum rhenonibus corpus tegunt.</hi> 
Dicti autem <hi>rhenones</hi> a Rheno Germaniae flumine,
ubi iis frequenter utuntur</p>
<p>5. <hi>Mastruca,</hi> vestis Sarda ex pelliculis ferarum,
de qua Cicero pro Scauro: <hi>Quem purpura regalis non
<pb n="0688C"/>
commovit, eum Sardorum mastruca mutavit.</hi> Mastruca
autem dicta, quasi monstruosa, eo quod qui ea induuntur,
quasi in ferarum habitum transformentur.</p>
<p>6. Dignoscuntur et gentes ita habitu sicut et lingua
discordes. Persae brachia et crura linamentis,
caput tiara tegunt. Eminent apicibus fastigiatis
<pb n="0689A"/>
Alani; horrent et male tecti cum latratoribus linguis
Scoti; sagati sunt Alemanni; linteati Indi; gemmati
Persae; sericati Seres; pharetrati Armenii.</p>
<p>7. Nonnullae etiam gentes non solum in vestibus,
sed et in corpore aliqua sibi propria quasi insignia
vindicant, ut videmus <emph>455</emph> cirros Germanorum, granos
et cinnabar Gothorum, stigmata Britonum. Circumcidunt
Judaei praeputia; pertundunt Arabes aures;
flavent capitibus intectis Getae, nitent Albani albentibus
crinibus. Mauros habet tetra nox corporum,
Gallos candida cutis, sine equis inertes exstant Alani,
nec abest genti Pictorum nomen a corpore, quod minutis
opifex acus punctis, et expressus nativi graminis
succus illudit, ut has ad sui specimen cicatrices
ferat, pictis artubus maculosa nobilitas.</p>
<p>8. Habet et sexus institutam speciem habitus, ut
<pb n="0689B"/>
 in viris tonsi capilli, in mulieribus redundantia
crinium: quod maxime virginibus insigne est, quarum
et ornatus ipse proprie sic est, ut concumulatus in
verticem ipsam capitis sui arcem ambitus crinium
contegat.</p>
</div2>

<div2>
          <head>CAPUT XXIV. <hi>De palliis virorum.</hi> </head>
<p>1. <hi>Pallium</hi> est quo ministrantium scapulae conteguntur,
ut dum ministrant expediti discurrant.
Plautus:
<l>Si quid facturus es, appende in humeris pallium,</l>
<l>Et pergat, quantum valet, tuorum pedum pernicitas.</l> 
Dictum autem <hi>pallium</hi> a <hi>pellibus,</hi> quia prius super
indumenta <hi>pellicia</hi> veteres utebantur, quasi <hi>pellea,</hi> 
sive a <hi>palla</hi> per derivationem.</p>
<p>
            <pb n="0689C"/> <emph>456</emph> 2. <hi>Chlamys</hi> est quae ex una parte induitur,
neque consuitur, sed fibula infrenatur. Hinc et Graece
nomen accepit.</p>
<p>3. <hi>Toga</hi> dicta, quod velamento sui corpus tegat,
atque operiat. Est autem pallium purum forma rotunda
effusiore, et quasi inundante sinu, et sub
dextro veniens supra humerum sinistrum ponitur,
<pb n="0690A"/>
cujus similitudinem in operimentis simulacrorum, vel
picturarum aspicimus, easque statuas togatas vocamus.</p>
<p>4. Toga autem Romani in pace utebantur, belli
autem tempore paludamentis. Mensura togae justa,
si sex ulnas habeat.</p>
<p>5. <hi>Toga palmata</hi> dicebatur quam merebantur ii
qui reportabant de hostibus palmas. Ipsa vocabatur
et <hi>toga picta,</hi> eo quod victorias cum palmis intextas
haberet.</p>
<p>6. <hi>Toga candida,</hi> eademque <hi>cretata,</hi> in qua candidati,
id est, magistratum petentes ambiebant, addita
creta, quo candidior, insigniorque esset. Cicero
orationem, quam habuit contra competitores <hi>in toga
candida</hi> inscripsit.</p>
<p>7. <hi>Cinctus Gabinus</hi> est, cum ita imponitur toga,
ut togae lacinia, quae postsecus rejicitur, attrahitur
<pb n="0690B"/>
ad pectus, ita ut ex utroque latere ex humeris picturae
pendeant, ut sacerdotes gentilium faciebant,
 aut cingebantur praetores.</p>
<p>8. <hi>Trabea</hi> erat togae species ex purpura et cocco,
qua operti <emph>457</emph> Romanorum reges initio procedebant.
 Hanc primum Romulus adinvenisse perhibetur, ad
discretionem regii habitus. Trabea autem dicta, quod
in majori gloria hominem transbearet, hoc est,
ultra et in posterum ampliori dignitate honoris
beatum faceret.</p>
<p>9. <hi>Paludamentum</hi> erat insigne pallium imperatorum
cocco, purpuraque et auro distinctum. De quo Sallustius: <hi>Togam,</hi> 
 inquit, <hi>paludamento mutavit.</hi> Erat
enim pallium bellicum, dictum, ut quibusdam videtur,
quod eo indutus palam faceret imperator bellum
<pb n="0690C"/>
futurum.</p>
<p>10. <hi>Circumtextum</hi> est quod Graece <foreign xml:lang="greek">κύκλας</foreign> dicitur,
de quo Virgilius.
<l> Et circumtextum croceo velamen acantho.</l> 
Circumtextum autem dictum, quia est rotundum
pallium.</p>
<p>11. <hi>Diplois,</hi> Graecum nomen, ab eo quod sit duplex
<pb n="0691A"/>
amictus. Horatius:
<l>Contra quem duplici panno patientia velat.</l>
          </p>
<p>12. Est autem vestis militaris, cujus usus Gallicis
primum expeditionibus coepit e praeda hostili. De
quo vox illa senatus: <hi>Togis depositis, Quirites,</hi> 
(ite) <hi>ad saga.</hi> <emph>458</emph>
          </p>
<p>13. <hi>Sagum</hi> autem Gallicum nomen est; dictum
autem sagum quadrum, eo quod apud eos primum
quadratus, vel quadruplex esset.</p>
<p>14. <hi>Paenula</hi> est pallium cum fimbriis longis.</p>
<p> <hi>Lacerna</hi> pallium fimbriatum, quo olim soli milites
utebantur. Unde et in distinguenda castrensi
urbanaque turba hos togatos, illos lacernatos vocabant.
 Inde autem lacernae, quasi amputatis capitibus
fimbriarum, neque ita laxis, ut sunt paenularum.</p>
<p>15. <hi>Mantum</hi> Hispani vocant, quod manus tegat
<pb n="0691B"/>
tantum. Est enim breve amictum.</p>
<p>16. <hi>Praetexta</hi> puerile pallium est, quo usque ad
sedecim annos pueri nobiles sub disciplinae cultu utebantur.
Unde et praetextati pueri appellati sunt. Dicta
autem <hi>praetexta,</hi> quia <hi>praetexebatur</hi> ei latior purpura.</p>
<p>7. <hi>Casula</hi> est vestis cucullata, dicta per diminutionem
a <hi>casa,</hi> quod totum hominem tegat, quasi <hi>minor
casa.</hi> Unde et <hi>cuculla,</hi> quasi <hi>minor cella;</hi> sic et
Graeci Planetas dictos volunt, quia oris <emph>459</emph> errantibus
evagantur. Unde et stellae <hi>planetae,</hi> id est, vagae,
eo quod vago sui errore motuque discurrunt.</p>
<p>18. <hi>Birrus</hi> a Graeco vocabulum trahit; illi enim
birrum <hi>bibrum</hi> dicunt.</p>
<p>19. <hi>Melotes,</hi> quae etiam <hi>pera</hi> vocatur, pellis est caprina,
a collo pendens, praecincta usque ad lumbos.
Est autem habitus proprie necessarius ad operis
exercitium. Fiebat autem prius, ut quidam aestimant,
<pb n="0691C"/>
de pelliculis <hi>melonum.</hi> Unde et <hi>melotae</hi> vocatae sunt.</p>
<p>
            <pb n="0692A"/>
          </p>
<p>20. <hi>Fimbriae</hi> vocatae . . . . .</p>
<p> <hi>Orae</hi> vestimentorum, hoc est, <hi>fines,</hi> ex Graeco vocabulum
trahentes. Graeci enim <hi>terminum</hi> <foreign xml:lang="greek">ὅρον</foreign> vocant.
</p>
        </div2>

<div2>
          <head>CAPUT XXV. <hi>De palliis feminarum</hi> </head>
<p>1. <hi>Regillum</hi> est praelautum <hi>reginarum</hi> amiculum,
unde et appellatum. <emph>460</emph> <hi>Peplum</hi> matronale pallium
ex purpura signatum, cujus fimbriae aurei staminis
summitate resplendent.</p>
<p>2. <hi>Palla</hi> est quadrum pallium muliebris vestis
deductum usque ad vestigia, affixis in ordinem gemmis.
 Et <hi>palla</hi> dicta, <foreign xml:lang="greek">ἀπὸ τοῦ πάλλειν,</foreign> id est a
mobilitate quae est circa finem hujusmodi indumenti,
sive quod rugis vibrantibus sinuata crispetur.</p>
<p>
            <pb n="0692B"/>
          </p>
<p>3. <hi>Stola,</hi> matronale operimentum, quod cooperto
capite et scapula a dextro latere in laevum humerum
mittitur. Stola autem Graece vocatur, quod supermittatur.</p>
<p>4. Eadem et <hi>ricinium</hi> Latino nomine appellatum,
eo quod dimidia ejus pars retro ejicitur, quod vulgo <hi>mavortem</hi> 
 dicunt. Vocatum autem dicunt <hi>mavortem,</hi> 
quasi <hi>Martem.</hi> Signum enim maritalis dignitatis et potestatis
in eo est. Caput enim mulieris vir est. inde
et super caput mulieris est.</p>
<p>5. <hi>Amiculum</hi> est meretricum pallium lineum. Hoc
apud veteres <emph>461</emph> matronae in adulterio deprehensae
induebantur, ut in tali amiculo potius quam in stola
polluerent pudicitiam. Erat enim hoc apud veteres signum
meretriciae vestis, nunc in Hispania honestatis.</p>
<p>6. <hi>Theristrum,</hi> palliolum muliebre, dictum, quod <foreign xml:lang="greek">ἐν θέρει,</foreign>
 id est, in aestu et caumate corpora mulierum
<pb n="0692C"/>
protegat, quo usque hodie Arabiae et Mesopotamiae
<pb n="0693A"/>
mulieres velantur, quibus in aestu tutissimo teguntur
umbraculo. De quo in Isaia.</p>
<p>7. <hi>Anaboladium</hi> amictorium lineum feminarum,
quo humeri operiuntur, quod Graeci et Latini <hi>sindonem</hi> 
vocant.</p>
</div2>

<div2>
          <head>CAPUT XXVI. <hi>De stratu et reliquis quae in usu habentur.</hi> </head>
<p>1. <hi>Stragulum</hi> vestis est discolor, quod manu artificis
diversa varietate distinguitur. Dictum autem,
quod in stratu et in amictu aptum sit. De quo Salomon: <hi>Stragulatam vestem fecit sibi.</hi> </p>
<p>2. <hi>Ludices</hi> a <hi>ludis,</hi> id est, theatris, vocatas quidam
existimant. <emph>462</emph> Cum enim egrediebantur de ludi
prostibulo juvenes horum velamento tegebant caput
<pb n="0693B"/>
et faciem, quia solet erubescere qui lupanar intraverit.</p>
<p> <hi>Galnapes</hi> . . . . .</p>
<p>3. <hi>Fulcra</hi> sunt ornamenta lectorum, dicta quod
in iis fulcimur, id est, sustinemur, vel quod toros
fulciat, sive caput, quae <hi>reclinatoria</hi> vulgus appellat.</p>
<p>4. <hi>Cervicalia</hi> autem, eo quod ponantur sub <hi>cervice,</hi> 
vel cubito.</p>
<p> <hi>Pulvillus</hi> dictus a pulvinari, qui est divitum lectus.</p>
<p> <hi>Culcitrae</hi> vocatae, quod calcentur, id est, farciantur
pluma, sive tomento, quo molliores calidioresque
sint.</p>
<p>5. <hi>Tapeta</hi> dicta, quod pedibus primum sternerentur,
quasi <hi>tapedia.</hi> </p>
<p>
            <pb n="0693C"/> <hi>Sipla,</hi> tapeta ex una parte villosa, quasi <hi>simpla.</hi> </p>
<p> <hi>Amphitapa,</hi> ex utraque parte villosa tapeta. Lucilius:
<l>
<pb n="0694A"/>Siplae, atque amphitapae villis ingentibus molles.</l>  <emph>463</emph>
          </p>
<p>6. <hi>Mantelia</hi> nunc pro operiendis mensis
sunt, quae, ut nomen ipsum indicat, olim tergendis
manibus praebebantur.</p>
<p> <hi>Mappae</hi> convivii et epularum appositarum sunt,
quasi <hi>manupae,</hi> atque ob id nominatae, cuius diminutivum
mapella est.</p>
<p> <hi>Toralia</hi> longae perpetuaeque mappae, a <hi>toro</hi> dictae.</p>
<p>7. <hi>Sabanum</hi> Graecum est.</p>
<p> <hi>Facitergium,</hi> et <hi>manitergium</hi> a <hi>tergendo faciem.</hi> 
vel <hi>manus</hi> vocatur.</p>
<p> <hi>Vela</hi> dicta, quod obiectu suo interiora domorum <hi>velent.</hi> </p>
<p>8. <hi>Aulaea,</hi> vela picta, et grandia, quae ideo <hi>aulaea</hi> 
 dicta sunt, quod primum in <hi>aula</hi> Attali regis
<pb n="0694B"/>
Asiae, cui successit populus Romanus, inventa sunt.</p>
<p>9. <hi>Cortinae</hi> sunt aulaea, id est, vela de pellibus,
qualia <emph>464</emph> in Exodo leguntur, a quibus tabernaculum
extrinsecus tegebatur. Dictae autem <hi>cortinae</hi> a <hi>coriis,</hi> 
 eo quod prius ex pellibus fuissent factae. Unde
et in eodem tabernaculo legis jubetur cortinas fieri ex
pellibus arietum rubris, et ex pellibus hyacinthinis.</p>
<p>10. <hi>Cilicia</hi> Arabes nuncupant, velamenta pilis caprarum
contexta, ex quibus sibi tentoria faciunt.</p>
</div2>

<div2>
          <head>CAPUT XXVII. <hi>De lanis.</hi> </head>
<p>1. <hi>Lana</hi> a <hi>laniendo,</hi> id est, <hi>vellendo</hi> dicta. Hinc et <hi>vellus</hi> 
 dictum, quod prius lanae <hi>vellerentur,</hi> non tonderentur.</p>
<p>
            <pb n="0694C"/> <hi>Linum</hi> ex terra oritur, deflexumque nomen ejus
a Graeco. Nam <hi>linum</hi> Graeci <foreign xml:lang="greek">λινάριον</foreign> dicunt, sive
quod sit molle, et lene.</p>
<p>
            <pb n="0695A"/>
          </p>
<p>2. <hi>Stuppa</hi> vero cannabi est sive lini. Haec secundum
antiquam orthographiam <hi>stippa</hi> dicitur, quod ex
ea rimae navium <hi>stippentur.</hi> </p>
<p> Unde et <hi>stippatores</hi> dicuntur, qui in navibus eam
componunt.</p>
<p>3. <hi>Tomentum</hi> appellatum quod aut in filo, aut
in tela <hi>tumeat,</hi> nec subtilitatem habeat.</p>
<p> <hi>Cannabum</hi> a similitudine cannae vocatum, sive
a Graeca etymologia. Nam illi cannabum <foreign xml:lang="greek">κάναβιν</foreign> vocant.</p>
<p>4. <hi>Byssum,</hi> genus est quoddam lini <emph>506</emph> nimium
candidi et mollissimi, quod Graeci <hi>papatem</hi> vocant.</p>
<p> <hi>Fibrinum</hi> lana est animalium, quae fibros vocant,
ipsos et castores existimant, quos dum venatores <emph>465</emph> 
sequuntur, ipsi sibi testiculos adimunt.</p>
<p>
            <pb n="0695B"/> <hi>Aranea</hi> vocata, eo quod aeris infusione in frondibus
nutriatur.</p>
<p>5. <hi>Sericum</hi> dictum, quia id <hi>Seres</hi> primi miserunt.
Vermiculi enim ibi nasci perhibentur, a quibus
haec circum arbores fila ducuntur. Vermes autem
ipsi Graece <foreign xml:lang="greek">βόμβυκες</foreign> nominantur.</p>
<p> <hi>Placium</hi> est stupa, et quasi crassedo serici,
et est Graecum nomen.
</p>
        </div2>

<div2>
          <head>CAPUT XXVIII <hi>De coloribus vestium.</hi> </head>
<p>1. <hi>Tinctura</hi> vocata, quia <hi>tingitur,</hi> et in aliam fucatam
speciem nitoris gratia coloratur. <foreign xml:lang="greek">Κόκκον</foreign>
Graeci, nos <hi>rubrum,</hi> seu <hi>vermiculum</hi> dicimus. Est
enim vermiculus ex silvestribus frondibus.</p>
<p>2. <hi>Conchylium</hi> dictum eo quod ex <hi>conchulis</hi> marinis
<pb n="0695C"/>
color ejus colligitur. Idem et <hi>ostrum</hi> vocatur.</p>
<p>3. <hi>Ostrum,</hi> quod pro colore purpurae temperatur,
plurimis quidem in locis, sed optimum in insula Cypro
gignitur, sive in iis quos propius solis cursus
illuminat.</p>
<p>4. <hi>Conchylia</hi> autem sunt maris, quae circumcisa ferro
lacrymas purpurei coloris emittunt. His collectis color
purpureus temperatur; <emph>466</emph> et ostrum exinde
<pb n="0696A"/>
appellatum dicunt, quod ex testae humore elicitur.</p>
<p>5. <hi>Purpura</hi> apud Latinos a puritate lucis vocata.
Apud Graecos autem <foreign xml:lang="greek">πορφύρα</foreign> dicitur cum aspiratione;
apud nos <hi>purpura</hi> sine aspiratione.</p>
<p>6. <hi>Ferrugo</hi> est color purpurae subnigrae, quae fit
in Hispania, ut: <hi>Ferrugine clarus Ibera.</hi> Dicta autem <hi>ferrugo,</hi> 
 quod omnis purpura prima tinctura hujusmodi
coloris existat.</p>
<p>7. <hi>Glaucus</hi> color est ferrugineus, subniger.</p>
<p> <hi>Elbidum</hi> ab <hi>elbo</hi> colore vocatum. Elbum enim
est medius color inter album et nigrum, et <hi>elbum</hi> 
ab <hi>albo</hi> derivatum.</p>
<p>8. <hi>Luteus</hi> color rubicundus, quod est croceus;
nam crocus lutei coloris est, ut: <hi>Croceo mutabit vellera
luto.</hi> </p>
<p>
            <pb n="0696B"/> <hi>Menum,</hi> quod sit colore nigro. Graeci enim <foreign xml:lang="greek">μελαν</foreign> <hi>nigrum</hi> 
 dicunt.</p>
<p> <hi>Masticinum,</hi> quod colorem masticis habeat.</p>
<p> <hi>Blatteum . . . Blavum . . . Mesticium</hi> . . .</p>
<p>9. <hi>Osticium,</hi> quia ex usto est. Fit enim ex dependenti
fuligine tectorum egesta assiduis ignibus, unde
et color ejusdem tincturae flammeus est.
<emph>467</emph> </p>
        </div2>

<div2>
          <head>CAPUT XXIX. <hi>De instrumentis vestium.</hi> </head>
<p>1. <hi>Tela</hi> pro longitudine staminum dicta, cujus
derivativum est <hi>telaria.</hi> </p>
<p> <hi>Insubuli,</hi> quia infra supra sunt, vel quia <hi>insubulantur.</hi> </p>
<p> <hi>Radii</hi> dicti, quia <hi>radendo</hi> fiunt.</p>
<p>
            <pb n="0696C"/> <hi>Pectines,</hi> quod <hi>pexa</hi> fila reddant, et imprimant.</p>
<p>2. <hi>Colus,</hi> quod sit in longitudine, et rotunditate,
quasi <hi>columna.</hi> </p>
<p> <hi>Fusus,</hi> quod per ipsum fundatur quod netum est.</p>
<p> <hi>Alibrum,</hi> quod in eo <hi>librantur</hi> fila, id est, volvuntur.</p>
<p>3. <hi>Calathus,</hi> leve gestamen ex ligno, vel canna,
aut ex junco factum, in quo vel pensa ponuntur, vel
<pb n="0697A"/>
leguntur flores, <foreign xml:lang="greek">κᾶλον</foreign> enim Graece <hi>lignum</hi> est, a
quo derivatus est <hi>calathus.</hi> Nam Latine <hi>quasillum</hi> 
dicitur. Cicero in Philippicis: <hi>At vero hujus domi inter
quasilla pendebatur aurum.</hi> </p>
<p>4. <hi>Pensum</hi> mulierum, a <hi>pendendo</hi> dictum, unde <hi>pensa</hi> 
 et <hi>impensa.</hi> </p>
<p> <hi>Netum</hi> . . . . .</p>
<p>5. <hi>Fila</hi> dicta, vel quia ex pilis animalium sunt,
vel quia lanificium filis tenuibus constat in modum
pilorum, id est, quasi filorum.</p>
<p>6. <hi>Mataxa,</hi> quasi <hi>metaxa,</hi> a circuitu, scilicet,
filorum. Nam <emph>468</emph> meta circuitus dicitur, vel quod
transferatur.</p>
<p> <hi>Gubellum,</hi> corrupte a <hi>globo</hi> dictum per diminutionem,
quasi <hi>globellum.</hi> </p>
<p>
            <pb n="0697B"/>
          </p>
<p>7. <hi>Panuliae</hi> (vel panuclae), quod ex eis <hi>panni</hi> 
texantur. Ipsae enim discurrunt per telam.</p>
<p> <hi>Stamen</hi> dictum, quia rectum stat.</p>
<p> <hi>Trama,</hi> quod via recta transmittatur per telam.
Est enim filum intra stamen currens.</p>
<p> <hi>Licia</hi> sunt quibus stamina ligantur, quasi <hi>ligia.</hi> </p>
<p> <hi>Ordiri</hi> . . . . .</p>
<p> <hi>Texere</hi> . . . . .</p>
</div2>

<div2>
          <head>CAPUT XXX. <hi>De ornamentis.</hi> </head>
<p>1. Hactenus de veste, dehinc ad caeterum cultum
veniamus.</p>
<p> <hi>Ornamenta</hi> dicta, quod eorum cultu ora vultusque
decorentur. Primum ornamentum <hi>corona</hi> insigne
<pb n="0697C"/>
victoriae, sive regii honoris signum, quae in
capite regum ponitur, ad significandum circumfusos
in orbe populos, quibus accinctus, quasi caput
suum coronatur. Haec a Lucilio <hi>corolla,</hi> ab Homero <foreign xml:lang="greek">στεφάνη</foreign>
 dicta est. Hujus principium a Libero quodam
Gentiles existimant, quod is in potando mota
vino capita vincire fasciolis instituerit, idcirco
<pb n="0698A"/>
olim linei, et lanei generis corona fuit: sicut erat
in sacerdotibus gentilium.</p>
<p>2. Nomen coronae hac ex causa vocatum, quod
initio circum aras curreretur, atque ad imaginem
circuitus vel chori est formata, et nominata corona. <emph>469</emph>
          </p>
<p>3. Imperatores Romani et reges quidam gentium
aureis coronis utuntur. Persae tiaras gerunt, sed
reges rectas, satrapae incurvas. Reperta autem tiara a
Semiramide Assyriorum regina. Quod genus ornamenti
exinde usque hodie gens ipsa retinet. Athenienses
autem cicadas aureas gerebant, partim in verticem,
nonnulli in fronte. Non enim eadem sunt insignia
omnium regnorum. Gentilium vates infula, apice,
pileo, sive galero utebantur.</p>
<p>
            <pb n="0698B"/>
          </p>
<p>4. <hi>Infula</hi> est fasciola sacerdotalis capitis, alba,
in modum diadematis, a qua vittae ab utraque parte
dependent, quae infulam vinciunt. Unde et vittae
sunt, quod vinciant, infula autem plerumque tortilis
de albo et cocco.</p>
<p>5. <hi>Apex</hi> est pileum sutile, quo sacerdotes gentiles
utebantur, appellatus ab <hi>apiendo,</hi> id est, a ligando,
 Nam virgula quae in pileo erat, connectebatur
filo, quod fiebat ex lana hostiae. <hi>Galerum,</hi> pileum
ex pelle caesae hostiae factum. <hi>Pileum</hi> autem
dictum a <hi>pelle</hi> hostiae, unde fiebant.</p>
<p>6. <hi>Cydaris</hi> et ipsa sacerdotum erat, quae a plerisque <hi>mitra</hi> 
 vocatur.
<emph>470</emph> </p>
        </div2>

<div2>
          <head>CAPUT XXXI. <hi>De ornamentis capitis feminarum.</hi> </head>
<p>
            <pb n="0698C"/>
          </p>
<p>1. Ornamenta capitis feminarum diadema, nimbus,
capitulum et mitra.</p>
<p> <hi>Diadema</hi> est ornamentum capitis matronarum
ex auro et gemmis contextum, quod in se circumactis
extremitatibus retro astringitur, et exinde dictum
Graece, quod praeligetur.</p>
<p>2. <hi>Nimbus</hi> est fasciola transversa ex auro assuta
<pb n="0699A"/>
in linteo, quod est in fronte feminarum. Plautus:
<l>Quo magis eam aspicio, tam magis nimbata est.</l> 
 Nam et lumen quod circa angelorum capita pingitur
nimbus vocatur, licet et nimbus sit densitas
nubis.</p>
<p>3. <hi>Capitulum</hi> est quod vulgo <hi>capitulare</hi> dicunt.
Idem et <hi>cappa,</hi> vel quod duos apices, ut
cappa littera habeat, vel quia capitis ornamentum
est. <emph>471</emph>
          </p>
<p>4. <hi>Mitra</hi> est pileum Phrygium caput protegens,
quale est ornamentum capitis devotarum. Sed
pileum virorum est, mitrae autem feminarum.</p>
<p>5. <hi>Redimicula</hi> autem sunt quibus mitra alligatur.
Pileum autem, ut praediximus, a pelle erat. Nam
mitra ex lana est.</p>
<p> <hi>Ricula</hi> est mitra virginalis capitis.</p>
<p>
            <pb n="0699B"/>
          </p>
<p>6. <hi>Vittae</hi> sunt quae crinibus innectuntur, quibus
fluentes religantur capilli, et <hi>vittae</hi> dictae, quod <hi>vinciant.</hi> </p>
<p> <hi>Taenia</hi> autem est vittarum extremitas dependens
diversorum colorum.</p>
<p>Item vitta est qua corona vincitur; taenia vero
extrema pars vittae, quae dependet coronae.</p>
<p>7. <hi>Retiolum</hi> est quod colligit comas, dictum ab
eo quod retinet crines, ne effundantur. <emph>472</emph>
          </p>
<p>8. <hi>Discriminalia</hi> capitis mulierum sunt vocata,
ex eo quod caput auro discernant. <hi>Nam discriminare
dividere</hi> dicitur.</p>
<p> <hi>Antiae</hi> sunt cincinni dependentes prope auriculas,
Graeco vocabulo ab auribus.</p>
<p>
            <pb n="0699C"/>
          </p>
<p>9. <hi>Acus</hi> sunt quibus in feminis ornandorum crinium
compago retinetur, ne laxius fluant, et sparsi
dissipentur capilli.</p>
<p>10. <hi>Inaures,</hi> ab aurium foraminibus nuncupatae,
<pb n="0700A"/>
 quibus pretiosa grana lapidum dependent. Harum
usus in Graecia, puellae utraque aure, pueri tantum
dextra gerebant.</p>
<p>11. <hi>Torques</hi> sunt circuli aurei a collo ad pectus
usque pendentes. Torques autem et bullae a viris
geruntur, a feminis vero monilia et catellae. Dictae
autem torques, quod sint tortae: et bullae, quod sint
similes rotunditate bullis, quae in aqua vento inflantur. <emph>473</emph>
          </p>
<p>12. <hi>Monile</hi> ornamentum ex gemmis est, quod
solet ex feminarum pendere collo, dictum a <hi>munere.</hi> 
 Hoc etiam et <hi>serpentum</hi> dicitur, quia constat ex
amphorulis quibusdam aureis, gemmisque variis in
modum facturae serpentis. Nonnulli hoc est <hi>segmentum</hi> 
dicunt, ut Juvenalis: <hi>Segmenta, et longos habitus;</hi> 
<pb n="0700B"/>
licet et segmentatas vestes dicamus, ut ipse:
<l>Et segmentatis dormisset parvula cunis.</l>
          </p>
<p>13. Plerumque autem et per monile omnia ornamenta
matronarum significantur, quidquid illis munere
datur.</p>
<p>14. <hi>Muraena</hi> vulgo vocatur, quod scilicet auri
metallo in virgulas lentescente quaedam ordinis
flexuoxi catena contexitur, in similitudinem muraenae
serpentis, quae ad collum ornandum aptatur. Haec
interdum auri atque argenti texitur virgulis. Unde et
dicitur in Canticis canticorum: <hi>Muraenulas aureas
faciemus tibi vermiculatas argento.</hi> </p>
<p>15. <hi>Catellae</hi> sunt catenulae colli invicem se comprehendentes
in modum catenae, unde et appellatae.</p>
<p>16. <hi>Dextras</hi> communes esse virorum ac feminarum,
<pb n="0700C"/> <emph>474</emph> 
 quia utriusque sexus dextrae sunt.</p>
<p> <hi>Armillae</hi> autem proprie virorum sunt, collatae
victoriae causa militibus ob armorum virtutem.
Unde et quondam vulgo <hi>viriolae</hi> dicebantur. Ab intellectu
<pb n="0701A"/>
autem circuli armilla non discrepat, quia
ipsa quoque hoc ubi ponitur ambiendo constringit.
Sed armilla latius extenditur, circulus rotundus fit.</p>
<p>17. <hi>Fibulae</hi> sunt quibus pectus feminarum ornatur,
vel pallium tenetur a viris in humeris, seu cingulum
in lumbis.</p>
<p> <hi>Lunulae</hi> sunt ornamenta mulierum in similitudinem
lunae bullulae aureae dependentes.</p>
<p>18. <hi>Specula</hi> dicuntur, in quibus feminae vultus
suos intuentur. Dictum autem speculum, vel quod
ex splendore reddatur, vel quod ibi feminae intuentes
considerent speciem sui vultus, et quidquid ornamenti
deesse viderint adjiciant.</p>
<p>19. <hi>Periscelides</hi> apud feminas, crurum ornamenta,
quibus gressus earum ornantur.</p>
<p> <hi>Olfactoriola</hi> vascula sunt muliebria, quibus odoramenta
<pb n="0701B"/>
gestantur.
<emph>475</emph> </p>
        </div2>

<div2>
          <head>CAPUT XXXII. <hi>De annulis.</hi> </head>
<p>1. Primus Prometheus fertur circulum ferreum,
incluso lapide, digito circumdedisse.</p>
<p> Qua consuetudine homines usi, annulos habere
coeperunt. <hi>Annuli</hi> autem per diminutionem
dicti a circulis et <hi>anis</hi> qui sunt circa brachia, et circum
crura. Unde et <hi>signa</hi> eorum per diminutionem <hi>sigilla.</hi> 
 Nam signa majora sunt, sigilla vero quasi
minora signa.</p>
<p>2. Annulos primum homines gestare coeperunt
quarto a pollice digito, quod eo vena quaedam usque
ad cor pertingat, quam notandam, ornandamque
<pb n="0701C"/>
aliquo insigni veteres putaverunt.</p>
<p>3. Apud Romanos annuli de publico dabantur, et
non sine <emph>476</emph> discrimine. Nam dignitate praecipuis
viris gemmati dabantur, caeteris solidi. Annulum aureum
neque servus, neque libertinus gestabat in
publico, sed annulo aureo liberi utebantur, libertini
<pb n="0702A"/>
argenteo, servi ferreo, licet et multi honestissimi
annulo ferreo utebantur.</p>
<p>4. Apud veteres ultra unum annulum uti infame
habitum viro. Gracchus in Maenium: <hi>Considerate,
Quirites, sinistram ejus, cujus auctoritatem
sequimini, qui propter mulierum cupiditatem, ut mulier
est ornatus.</hi> Crassus, qui apud Parthos periit, in
senectute duos habuit annulos, causam praeferens,
quod pecunia ei immensa crevisset. Multi etiam Romanorum
pro gravitate annulum gestare in digito
abstinuerunt. Feminae non usae annulis, nisi quos
virgini sponsus miserat, neque amplius quam binos
annulos aureos in digitis habere solebant. At nunc
prae auro nullum feminis leve est atque immune
membrum.</p>
<p>5. Inter genera annulorum sunt: ungulus, samothracius,
<pb n="0702B"/>
thynnius.</p>
<p> <hi>Ungulus</hi> est gemmatus, vocatusque hoc nomine,
quia sicut ungula carni, ita gemma annuli auro accingitur.</p>
<p> <hi>Samothracius</hi> aureus est quidem, sed capitulo
ferreo, a loco ita vocatus.</p>
<p>6. <hi>Thynnius</hi> purus est, primum in Bithynia fabricatus,
 quam <emph>477</emph> olim <hi>Thynnam</hi> vocabant. Flaccus: <hi>Lugente mea vita, nec smaragdos, berillosque mihi,
Flacce, nec nitentes percandida margarita quaero. Nec
quos Thynnica lima perpolivit annulos, neque jaspios
lapillos.</hi> </p>
</div2>

<div2>
          <head>CAPUT XXXIII. <hi>De cingulis.</hi> </head>
<p>1. <hi>Cinctus</hi> est lata zona, et minus lata semicinctium,
<pb n="0702C"/>
et utrisque <emph>478</emph> minima <hi>cingulum.</hi> Nam a <hi>cinctu</hi> 
per diminutionem <hi>cingulum</hi> nominatur. Cinctu
autem juvenes in exercitatione campestri verecunda
velabant, unde et campestre dicebatur.</p>
<p>2. <hi>Balteus</hi> cingulum militare est, dictus, propter
quod ex eo signa dependent, ad demonstrandam legionis
<pb n="0703A"/>
militaris summam, id est, sex millium sexcentorum,
ex quo numero et ipsi consistunt. Unde
et balteus dicitur non tantum quod cingitur, sed etiam
a quo arma dependent.</p>
<p>3. <hi>Zona</hi> Graecum est, quam illi <foreign xml:lang="greek">ζωνάριον,</foreign> nos <hi>cingulum</hi> 
nuncupamus.</p>
<p> <hi>Strophium</hi> est cingulum aureum cum gemmis,
de quo ait Cinna: <hi>Strophio lactentes cincta papillas.</hi> 
 Et Prudentius: <hi>Nomen hoc gemmae strophio illiga
tum est.</hi> </p>
<p>4. <hi>Limus</hi> est cinctus quem publici habebant
servi. Et dictus limus, quia transversas habet purpuras,
id est, limas.</p>
<p> <hi>Caltulum,</hi> cinguli <emph>479</emph> genus a coacto loro dictum.</p>
<p>
            <pb n="0703B"/> <hi>Fibula</hi> Graecum est, quam illi <foreign xml:lang="greek">φιβλὴν</foreign> dicunt, quod
ligat.</p>
<p> <hi>Suffibulum,</hi> subligaculum.</p>
<p>5. <hi>Redimiculum</hi> est quod <hi>succinctorium,</hi> sive <hi>brachile</hi> 
 nuncupamus, quod descendens per cervicem,
et a lateribus colli divisum, utrarumque alarum sinus
ambit, atque hinc inde succingit, ut constringens
latitudinem, vestes ad corpus contrahat, atque
conjungedo componat. Hoc vulgo <hi>brachile,</hi> quasi <hi>brachiale</hi> 
 dicunt, quamvis nunc non brachiorum,
sed renum sit cingulum. <hi>Succinctorium</hi> autem vocatum,
quod, ut dictum est, sub brachiis ductum alarum
sinum ambit, atque hinc inde <hi>succingit.</hi> </p>
<p>6. <hi>Fascia</hi> est qua tegitur pectus et papillae
comprimuntur, <emph>480</emph> atque crispante cingulo angustius
<pb n="0703C"/>
pectus arctatur. Et dicta <hi>fascia,</hi> quod in modum <hi>fasciculi</hi> 
 corpus alligat. Hinc et <hi>fasciolae,</hi> quibus vulnera
colligantur.</p>
<p>
            <pb n="0704A"/>
          </p>
<p>7. <hi>Vitta</hi> dicta quod ea pectus <hi>vincitur</hi> instar <hi>vitis</hi> 
ligantis..  <hi>Limbus</hi> est quem nos <hi>ornaturam</hi> dicimus.</p>
<p>8. <hi>Fasciola</hi> est quae ambit extremitatem vestium,
aut ex filis, aut ex auro contexta, assutaque extrinsecus
in extrema parte vestimenti, vel chlamydis.
De qua Virgilius:
<l>Sidoniam picto chlamydem circumdata limbo.</l>
          </p>
</div2>

<div2>
          <head>CAPUT XXXIV. <hi>De calceamentis.</hi> </head>
<p>1. <hi>Sutores</hi> nuncupati sunt, quod insertis filo porcorum
setis suant, id est, consuant, quasi <hi>setores.</hi> </p>
<p>2. <hi>Caligarius</hi> vero, non a callo pedum, sed a <hi>calo,</hi> 
id est, ligno, vocatus, sine quo consui calceamenta
non possunt, quas Graeci <foreign xml:lang="greek">καλόποδας</foreign> dicunt. Fiebant
<pb n="0704B"/>
autem prius ex salice tantum; hinc et <hi>calceamenta</hi> 
dicta, quod in <hi>calo,</hi> id est, in ligno, fiant, vel
quod <hi>calcentur.</hi> </p>
<p>3. <hi>Crepidas</hi> Graeci ante repertas usi sunt. Est
autem genus singulari forma, et idem utrique aptum
pedi, vel dextro, vel sinistro. <hi>Crepidae</hi> autem
dictae, quod cum sono stringantur, sive a pedum <hi>crepitu</hi> 
in ambulando.</p>
<p>4. <hi>Calceis</hi> reges utebantur, et caesares.</p>
<p>
            <emph> <hi>Forma eorum.</hi> </emph>
          </p>
<p> <emph>481</emph> <hi>Patritios</hi> calceos Romulus reperit quatuor
corrigiarum, assutaque luna. Iis soli patritii utebantur.
Luna autem in eis non sideris formam, sed notam
centenarii numeri significabat, quod initio patritii
senatores centum fuerint.</p>
<p>
            <pb n="0704C"/>
          </p>
<p>5. <hi>Ocreae,</hi> tibialia calceamenta sunt, dicta quod
crura tegant.</p>
<p> <hi>Cothurni</hi> sunt, quibus calciabantur tragoedi, qui
<pb n="0705A"/>
in theatro dicturi erant, et alta, intonantique voce
carmina cantaturi. Est enim calceamentum in modum
crepidarum, quo Heroes utebantur, sed tale est, ut
dextro et laevo conveniat pedi.</p>
<p>6. <hi>Baxeae</hi> calceamentum comoedorum erat, sicut
tragoedorum cothurni. Quos quidam etiam <hi>calones</hi> 
appellant, eo quod ex salice fierent. Nam Graeci, ut
diximus, <hi>lignum</hi> <foreign xml:lang="greek">κᾶλον</foreign> vocabant.</p>
<p>7. <hi>Talares</hi> calcei socci sunt, qui inde nominati videntur,
quod ea figura sint, ut contingant <hi>talum,</hi> sicut
 <hi>subtolares,</hi> quod <hi>sub talo</hi> sunt, quasi <hi>subtalares.</hi> </p>
<p>8. <hi>Obstrigilli</hi> sunt qui per plantas consuti sunt,
et ex superiore parte <emph>482</emph> corrigia trahitur, ut constringantur,
unde et nominantur.</p>
<p>9. <hi>Ossas</hi> puto ab <hi>osse</hi> primum factas, et quamvis
nunc ex alio genere, tamen nomen pristinum retinent.</p>
<p>
            <pb n="0705B"/>
          </p>
<p>10. <hi>Mullei</hi> similes sunt cothurnorum solo alto;
superiore autem parte cum osseis, vel aeneis malleolis,
ad quos lora deligabantur. Dicti autem sunt a
<pb n="0706A"/>
colore rubro, qualis est <hi>mulli</hi> piscis.</p>
<p>11. <hi>Soleae</hi> sunt, quibus tantum pedum plantae
teguntur, dictae a <hi>solo</hi> pedum. Item <hi>soleae materiales</hi> 
ex <hi>materia</hi> corio intecta.</p>
<p>12. <hi>Socci,</hi> cujus diminutivum socelli, appellati
inde, quod <hi>saccum</hi> habeant, in quo pars plantae injicitur.</p>
<p> <hi>Caliculae</hi> . . .</p>
<p> <hi>Caligae,</hi> vel a <hi>callo</hi> pedum dictae, vel quia <hi>ligantur.</hi> 
Nam socci non ligantur, sed tantum intromittuntur.</p>
<p>13. <hi>Cernui</hi> socci sunt sine solo.</p>
<p> <hi>Lingulati</hi> quos nos <hi>foliatos</hi> vocamus.</p>
<p> <hi>Clavati,</hi> quasi <hi>chalybati,</hi> eo quod minutis clavis,
id est, acutis sola caligis vinciantur.</p>
<p> <hi>Perones,</hi> et <hi>sculponeae</hi> rustica calceamenta
<pb n="0706B"/>
sunt.</p>
<p> <hi>Baxeae,</hi> calceamenta mulierum sunt</p>
<p> <hi>Corrigiae</hi> a <hi>coriis</hi> vocantur, vel a <hi>colligatione,</hi> quasi <hi>colligiae.</hi> 
</p>
        </div2>
      </div1>

<div1>
        <head>LIBER VIGESIMUS. DE PENU ET INSTRUMENTIS DOMESTICIS ET RUSTICIS.</head>

<pb n="0705"/>
<emph>483</emph> 

<div2>
          <head>CAPUT PRIMUM. <hi>De mensis.</hi> </head>

<pb n="0705C"/>
<p>1. Primus Daedalus mensam et sellam fecit. Coquinae
apparatum Apicius quidam primus composuit,
qui in eo absumptis bonis morte voluntaria periit, et
merito, quia is qui gulae atque edacitati servit, et animam
et corpus interficit. Ab esu et comesu mensae
factum vocabulum. Nullum enim alium habet usum.</p>
<p>2. <hi>Torus</hi> dicitur a <hi>tortis</hi> herbis, quae accumbentium
<pb n="0705D"/>
humeris supponuntur.</p>
<p> <emph>484</emph> <hi>Stibadium</hi> a <hi>stipitibus</hi> dictum, quasi <hi>stipadium;</hi> 
sic enim prius coeptum est. <hi>Accubitum</hi> a <hi>cibo</hi> 
vocatum, quasi <hi>ad cibatum</hi> epularum.</p>
<p>3. <hi>Convivium</hi> apud Graecos a <hi>compotatione</hi> <foreign xml:lang="greek">συμπόσιον.</foreign>
Apud nos vero a convictu rectius appellatur,
<pb n="0706C"/>
vel quia vitae collocutionem habet. Item convivium
a multitudine <hi>convescentium;</hi> nam privata mensa
victus est, convivium non est. Convivii triplex est
modus: discumbendi, edendi, et bibendi. Discumbendi,
ut: <hi>Toris jussi discumbere pictis.</hi> Edendi et
bibendi, ut:
<l>Postquam prima quies epulis, mensaeque remotae,</l>
<l>Crateras magnos statuunt, et vina coronant.</l>
          </p>
</div2>

<div2>
          <head>CAPUT II. <hi>De escis.</hi> </head>

<pb n="0706D"/>
<p>1. <hi>Cibus</hi> dictus, quia <hi>capitur ore;</hi> sicuti <hi>esca,</hi> quia
eam <hi>os capit.</hi> </p>
<p> <hi>Victus</hi> proprie vocatur, quia <hi>vitam retinet,</hi> unde
et ad cibum vocare, <hi>invitare</hi> dicitur.</p>
<p>2. <hi>Alimonia</hi> dicitur, eo quod ejus sumptu corpus
<pb n="0707A"/> <hi>alatur.</hi> 
 Hanc juvenes accipiunt ad incrementum, senes
ad perseverantiam. Neque enim subsistere poterit
caro, nisi confortetur alimentis. <hi>Alimentum</hi> enim
est quo alimur, <hi>alimonium</hi> alendi cura.</p>
<p>3. <hi>Affluentia</hi> nuncupata, quasi rei nimium exuberantis
effusio, ultra quam satis est, modusque non est.</p>
<p>4. <hi>Opulentia</hi> ab <hi>ope</hi> dicta est, quam si discutias,
invenies eam tenere modum. Nam quomodo opitulatur
quod nimium est, cum incommodius sit saepe
quam parum?</p>
<p>5. <hi>Epulae</hi> ab <hi>opulentia</hi> rerum dictae. Epulae autem
simplices in duo necessaria dividuntur, panem et vinum,
et in duo superflua, quae terra et mari vescendi
causa exquiruntur. <emph>485</emph>
          </p>
<p>6. <hi>Dapes</hi> autem regum sunt, <hi>epulae</hi> privatorum.</p>
<p>
            <pb n="0707B"/> <hi>Deliciae</hi> nuncupatae, quod iis <hi>delectentur</hi> homines,
easque suaviter appetant.</p>
<p>7. <hi>Pulmentum</hi> vocatur a <hi>pulte,</hi> sive enim sola
pultis, sive quid aliud ejus permistione sumatur, pulmentum
proprie dicitur.</p>
<p>8. <hi>Satietas</hi> autem et <hi>saturitas</hi> sibi differunt.
Nam <hi>satietas</hi> ex uno cibo dici potest, pro eo quod <hi>satis</hi> 
 sit; <hi>saturitas</hi> autem a <hi>satura</hi> nomen accepit,
quod est vario alimentorum apparatu compositum.</p>
<p>9. <hi>Crapula</hi> est immoderata voracitas, quasi <hi>cruda
epula,</hi> cujus cruditate gravatur cor, et stomachus
indigestus efficitur. Immoderata enim voracitas vitium
est, sed tantum id salutis est, quantum sustentationi
naturaeque sufficiat.</p>
<p>
            <pb n="0707C"/>
          </p>
<p>10. <hi>Jantaculum</hi> est primus cibus quo <hi>jejunium</hi> 
solvitur, unde et nuncupatum. Nigidius: <hi>Nos ipsi jejunia
jantaculis levibus polluimus.</hi> </p>
<p>11. <hi>Prandium</hi> ab apparatu edendi dictum; proprie
autem veteres prandium vocabant omnium militum
cibum ante pugnam, unde est illud ducis alloquium: <hi>Prandeamus, tanquam ad inferos coenaturi.</hi> </p>
<p>12. <hi>Merenda</hi> est cibus qui declinante die sumitur,
<pb n="0708A"/>
quasi <hi>post meridiem</hi> <emph>486</emph> <hi>edenda,</hi> et proxima
coenae. Unde et <hi>antecoenia</hi> a quibusdam vocantur.
 Item <hi>merendare,</hi> quasi <hi>meridie edere.</hi> </p>
<p>13. <hi>Annona,</hi> tractum est a tempore quo Romani
veteres ad cibos advocabantur, sic Martialis:
<l>Imperat excelsos frangere nona toros,</l>
quod et usque hodie Persae faciunt.</p>
<p>14. <hi>Coena</hi> vocatur a communione vescentium, <foreign xml:lang="greek">κοινὸν</foreign>
quippe Graeci <hi>commune</hi> dicunt. Unde et <hi>communicantes,</hi> 
quod <hi>communiter,</hi> id est, pariter <hi>conveniant.</hi> 
 Apud veteres enim solitum erat in propatulo vesci,
et communiter epulari, ne singularitas luxuriam gigneret.
Est autem coena vespertinus cibus, quam
 <hi>vespernam</hi> antiqui dicebant. In usu enim non erant
prandia.</p>
<p>15. <hi>Panis</hi> dictus, quod cum cibo apponatur, vel
<pb n="0708B"/>
quod <hi>omne</hi> animal eum appetat: <foreign xml:lang="greek">πᾶν</foreign> enim Graece <hi>omne</hi> 
 dicitur. <hi>Cibarius</hi> est qui ad cibum servis datur,
nec delicatus. <hi>Fermentatius</hi> fermentis confectus. <hi>Azymus</hi> 
 non fermentatus. Nam <foreign xml:lang="greek">ἄζυμος</foreign> est <hi>sine fermento,</hi> 
sincerus. <hi>Acrozymus,</hi> leviter fermentatus,
quasi <hi>acroazymus.--Siligineus</hi> panis a frumenti genere
nuncupatur. <hi>Siligo</hi> enim genus est tritici; <hi>Rubidus,</hi> 
recoctus, et rubefactus. <hi>Subcineritius,</hi> cinere
coctus, <emph>487</emph> et reversatus. Ipse est et <hi>focatius.
Clibanitius</hi> in testa coctus.</p>
<p>16. <hi>Spongia,</hi> panis aqua diu malaxatus, similam
modicam accipit, et fermentum modicum, et habet
humectationis plusquam omnis panis. Unde et <hi>spongiae</hi> 
nomen accepit</p>
<p>
            <pb n="0708C"/>
          </p>
<p>17. <hi>Placentae</hi> sunt quae fiunt de farre, quas alii <hi>liba</hi> 
dicunt, eo quod <hi>libeant,</hi> et placeant.</p>
<p> <hi>Laganum</hi> est latus et tenuis panis, qui primum
in aqua, postea in oleo frigitur.</p>
<p>18. <hi>Dulcia</hi> sunt genera pistorii operis, a sapore
dicta. Melle enim asperso sumuntur.</p>
<p> <hi>Crusta</hi> est superficies panis. Ipsa et <hi>fragmenta,</hi> 
quia dividitur, ut fracta.</p>
<p>
            <pb n="0709A"/> <hi>Simila</hi> . . .</p>
<p>19. <hi>Amolum</hi> flos tarinae tenuissimum prae levitate
de <hi>mola</hi> egestum, unde et appellatum, quasi <hi>a mola.</hi> </p>
<p> <hi>Farina</hi> et <hi>furfures</hi> a <hi>farre</hi> dictae, cujus sunt purgamenta.</p>
<p> <hi>Pollis</hi> . . .</p>
<p> <hi>Fermentum</hi> a <hi>fervore</hi> nuncupatum, quod plus una
hora non potest contineri. Crescendo enim excedit.</p>
<p>20. <hi>Carnes</hi> dictae, quia <hi>charae</hi> sunt, sive a <hi>creando,</hi> 
unde et <emph>488</emph> a Graecis <foreign xml:lang="greek">κρέας</foreign> vocatur.</p>
<p> <hi>Crudum,</hi> quod sit <hi>cruentum,</hi> est enim cum sanguine.</p>
<p>21. <hi>Coctum,</hi> quasi <hi>coactum,</hi> id est ab igne et aqua
violenti modo actum, usuique comestionis aptum.
<pb n="0709B"/>
 Sed et multi temporis aliquid <hi>coctum</hi> vocatur.</p>
<p>22. <hi>Assum,</hi> quod <hi>ardeat,</hi> quasi <hi>arsum.</hi> </p>
<p> <hi>Elixum,</hi> eo quod in aqua sola decoquitur. <hi>Lixa</hi> 
enim <hi>aqua</hi> dicitur, ab eo quod sit soluta, unde
et solutio libidinis <hi>luxus,</hi> et membra loco mota <hi>luxa</hi> 
dicuntur.</p>
<p>23. <hi>Frixum</hi> a sono dictum, quando in oleo ardet.</p>
<p> <hi>Salsum,</hi> quasi <hi>sale</hi> asper <hi>sum,</hi> demptis e medio
syllabis tribus.</p>
<p> <hi>Rancidum,</hi> ex vitio nuncupatum, quod <hi>raucos</hi> 
efficiat.</p>
<p>24. <hi>Succidia,</hi> carnes in usum repositae, a <hi>succidendo</hi> 
dictae.</p>
<p> <hi>Lardum,</hi> eo quod in <hi>domo</hi> repositum conservatur.
Nam antiqui domos <hi>lares</hi> dicebant.</p>
<p>
            <pb n="0709C"/> <hi>Taxea</hi> lardum est gallice dictum. Unde Afranius
in Rosa:
<l>Gallum sagatum, pingui pastum taxea.</l>
          </p>
<p>25. <hi>Axungia,</hi> ab <hi>unctione</hi> vocata.</p>
<p> <hi>Sebum,</hi> a <hi>sue</hi> dictum, quasi <hi>suebum,</hi> quod plus
pinguedinis hoc animal habeat.</p>
<p>26. <hi>Offa</hi> est proprie frustum dentium, cujus
diminutivum <hi>ofellam</hi> facit. Unde et <hi>offarii coci,</hi> 
quia particulatim, id est, offatim excoquunt. Nunc
<pb n="0710A"/> <hi>offa latrantium,</hi> 
 quia si in os canis jacitur, satiatus
illico compescitur, et silescit. <emph>489</emph>
          </p>
<p>27. <hi>Frustum</hi> vocatum, quod capiatur a <hi>frumine.</hi> 
Est enim <hi>frumen</hi> summa pars gulae.</p>
<p> <hi>Pulpa</hi> dicta, quod cum <hi>pulte</hi> olim mista vescebatur,
unde et <hi>pulmentum,</hi> et <hi>pulmentarium</hi> dicitur.
 Pulpa autem est caro sine pinguedine, dicta,
quia <hi>palpitet,</hi> resilit enim saepe. Hanc plerique <hi>viscum</hi> 
vocant, eo quod glutinosa sit.</p>
<p>28. <hi>Lucanicae</hi> dictae, quod prius in <hi>Lucania</hi> factae
sunt.</p>
<p> <hi>Farcimen,</hi> caro concisa, et minuta, quod eo intestinum
farciatur, hoc est, impleatur, cum aliarum
rerum commistione.</p>
<p>29. <hi>Minutal</hi> vocatum, quod fiat de piscibus, et
<pb n="0710B"/>
isiciis, oleribusque minutatim concisis.</p>
<p> <hi>Afratum,</hi> quod Latine <hi>spumeum</hi> vocatur, <foreign xml:lang="greek">ἄφρος</foreign>
enim Graece <hi>spuma</hi> dicitur.</p>
<p> <hi>Martisia</hi> in <hi>mortario</hi> ex pisce fiunt, unde et
nominata.</p>
<p>30. <hi>Isocen</hi> piscem quemdam vocant, ex quo
primum <hi>isicia</hi> facta sunt, et quamvis ex alio genere
piscium fiant, initium tamen piscis vocabulum dedit.</p>
<p>31. <hi>Galaticae</hi> a colore <hi>lacteo</hi> nominatae. Graeci enim <foreign xml:lang="greek">γάλα</foreign>
 <hi>lac</hi> dicunt.</p>
<p> <emph>490</emph> <hi>Sphaera</hi> a rotunditate Graeco vocabulo appellatur.
Quidquid enim in rotundum formatur <foreign xml:lang="greek">σφαῖρα</foreign>
a Graecis dicitur.</p>
<p>32. <hi>Jus</hi> coquinae magistri a <hi>jure</hi> nuncupaverunt,
quia ea lex condimenti ejus. Hoc Graeci <foreign xml:lang="greek">ζωμὸν</foreign> vocant.</p>
<p>
            <pb n="0710C"/>
          </p>
<p>33. <hi>Caseus</hi> vocatur, quod <hi>careat sero,</hi> quasi <hi>careum.</hi> 
Nam serum ei omne deducitur, ut ponderibus
arguatur.</p>
<p> <hi>Colostrum,</hi> lac novum, quod neutri generis
est.</p>
<p>34. <hi>Lac</hi> a Graeco sermone derivatum est pro <hi>candore.</hi> 
Graeci enim <hi>album</hi> <foreign xml:lang="greek">λευκὸν</foreign> dicunt, lac vero et
sanguis quod nutrit et quod nutritur. Nam lacte
 nutrimur, vivimus sanguine.</p>
<p>
            <pb n="0711A"/>
          </p>
<p>35. <hi>Quactum,</hi> quasi <hi>coactum,</hi> et quasi <hi>coagulatum.</hi> 
Accepta enim secum alia specie coagulat.</p>
<p>36. <hi>Mel</hi> Graecae appellationis est, quod ab <hi>apibus</hi> 
nomen habere probatur. Nam <hi>apis</hi> Graece <foreign xml:lang="greek">μὲλισσα</foreign>
dicitur. Antea autem mella de rore erant, inveniebanturque
in arundinum foliis, unde Virgilius:
<l>Protinus aerii mellis coelestia dona.</l>
          </p>
<p> Siquidem hucusque <emph>491</emph> in India et Arabia colligatum
reperitur, ramis inhaerens in similitudinem salis.
Omne autem mel dulce dicitur. Sardum, amarum
est absinthii causa, cujus copia ejus regionis apes
nutriuntur.</p>
<p>37. <hi>Favus</hi> vocatur, quia comeditur magis quam
bibitur: <foreign xml:lang="greek">φαγεῖν</foreign> enim Graeci <hi>comedere</hi> appellant.</p>
<p> Aiunt autem medici, et qui de humanorum corporum
<pb n="0711B"/>
scripsere naturis, praecipueque Galenus, in
libris quorum titulus est <foreign xml:lang="greek">περὶ ὑγὶας,</foreign> puerorum et
juvenum, ac perfectae aetatis virorum mulierumque
corpora insito calore fervere, et noxios esse iis aetatibus
cibos qui calorem augeant, sanitatique conducere
frigida quaeque in esum sumere, sicut contrario
senibus, qui pituita laborant et frigore, calidos cibos
et vina vetera prodesse.
</p>
        </div2>

<div2>
          <head>CAPUT III. <hi>De potu.</hi> </head>
<p>1. <hi>Potio</hi> a Graeca derivatione vocatur. Hanc enim
illi <foreign xml:lang="greek">πότον</foreign> dicunt.</p>
<p> <hi>Aqua</hi> generaliter vocata, quod superficies ejus <hi>aequalis</hi> 
 sit, hinc et <hi>aequora;</hi> quam inde recentem dicimus,
quia non est utilis vetusta, ut vinum, sed
<pb n="0711C"/>
statim sublata de flumine, fonte, vel puteo: fetescit
enim vetusta.</p>
<p>2. <hi>Vinum</hi> inde dictum, quod ejus potus <hi>venas</hi> 
sanguine cito repleat. Hoc alii, quod nos cura solvat, <hi>Lyaeum</hi> 
 appellant. Veteres vinum <hi>venenum</hi> vocabant.
Sed postquam inventum est virus lethiferi succi,
hoc <hi>vinum</hi> vocatum, illud <hi>venenum.</hi> Unde et Hieronymus
in libro quem de Virginitate conservanda
scripsit, adolescentulas dixit ita vinum debere fugere,
ut venenum, ne pro aetatis calore ferventi <emph>492</emph> 
 bibant, et pereant. Inde est, quod apud veteres
Romanos feminae non utebantur vino, nisi sacrorum
causa certis diebus.</p>
<p>3. <hi>Merum</hi> dicimus, cum vinum <hi>purum</hi> significamus.
Nam <hi>merum</hi> dicimus quidquid <hi>purum</hi> atque
<pb n="0711D"/> <hi>sincerum</hi> 
 est, sicut et aquam meram, nulli utique
<pb n="0712A"/>
rei mistam. Hinc et <hi>merenda,</hi> quod antiquitus id
temporis pueris operariis cibus panis merus dabatur,
aut quod meridient eodem tempore, id est,
soli, ac separatim, non ut in prandio, aut in coena
ad unam mensam. Inde credimus etiam illud tempus,
quod post medium diem est, <hi>meridiem</hi> appellari,
quod <hi>purum</hi> sit.</p>
<p>4. <hi>Mustum</hi> est vinum e lacu statim sublatum. Dictum
autem creditur <hi>mustum,</hi> quod in se limum et
terram habeat mistam. Nam <hi>mus</hi> terra, unde et <hi>humus.</hi> 
 Cujus tanta vis fervoris est, ut vasa, quamvis
grandia, ex eo plena, absque spiramine relicta, illico
disrumpat.</p>
<p>5. <hi>Roseum</hi> vinum, id est, cum rubore. Rosa
enim rubet.</p>
<p>
            <pb n="0712B"/> <hi>Amineum</hi> vero, quasi sine minio, id est, sine
rubore, nam album est.</p>
<p> <hi>Succinatium</hi> succinae gemmae simile est, id est,
fulvi coloris.</p>
<p>6. <hi>Limpidum</hi> vinum, id est, perspicuum, ab <hi>aquae</hi> 
specie dictum, quasi <hi>lymphidum. Lympha</hi> enim <hi>aqua</hi> 
est.</p>
<p> <hi>Turbidum,</hi> quasi <hi>terbidum,</hi> id est, terra commistum,
quod est faece.</p>
<p> <hi>Falernum</hi> vinum vocatum a <hi>Falerna</hi> regione Campaniae,
ubi optima vina nascuntur. <emph>493</emph>
          </p>
<p>7. <hi>Colatum,</hi> vas proprium nuncupant in quo
deportatur.</p>
<p> <hi>Gazetum</hi> vero a regione, unde defertur. <hi>Gaza</hi> 
enim oppidum est Palaestinae.</p>
<p>
            <pb n="0712C"/> <hi>Infertum</hi> vinum dicitur, quod altario libatur, atque <hi>offertur.</hi> </p>
<p> <hi>Spurcum,</hi> quod offerri non licet, aut cui aqua
admista est, quasi <hi>spurium,</hi> hoc est, immundum</p>
<p>8 <hi>Honorarium</hi> vinum, quod regibus et potentibus
honoris gratia offertur. Cato, de innocentia sua: <hi>Cum essem in provincia legatus, complures ad praetores
et consules vinum honorarium dabant, nunquam accepi,
ne privatus quidem.</hi> </p>
<p>9. <hi>Crucium</hi> vinum est insuave, quod servi potant.</p>
<p> <hi>Acetum,</hi> vel quia <hi>acutum,</hi> vel quia <hi>aquatum.</hi> 
Vinum enim aqua mistum cito in hunc saporem redigitur.
Unde et <hi>acidum,</hi> quasi <hi>aquidum.</hi> </p>
<p>
            <pb n="0712D"/> <hi>Conditum</hi> vocatum, quod non sit simplex, sed
<pb n="0713A"/>
commistione pigmentorum compositum.</p>
<p>10. <hi>Lactatum,</hi> est potio e <hi>lacte.</hi> </p>
<p> <hi>Mulsum</hi> ex melle mistum. Est enim potio ex aqua
et melle, quod Graeci <foreign xml:lang="greek">μελίκρατον</foreign> vocant.</p>
<p>11. <hi>Oenomelum,</hi> mustum melle admistum, vehementerque
agitatum atque commotum.</p>
<p> <hi>Hydromelum,</hi> quod fiat ex aqua et malis <emph>494</emph> Matianis.</p>
<p> <hi>Saccatum,</hi> liquor est aquae faeci vini admistus, et
sacco expressus.</p>
<p> <hi>Lorea</hi> . . . . .</p>
<p>12. <hi>Oxymeli</hi> appellatum, quod aceti et mellis permista
conficitur materia, unde et dulcedinem retinet
et acorem.</p>
<p> <hi>Rhodomeli</hi> dicitur, eo quod in succo rosae mel admisceatur.</p>
<p>
            <pb n="0713B"/> <hi>Melicratum,</hi> vinum melle mistum.</p>
<p>13. <hi>Medus,</hi> quasi <hi>melus,</hi> quia ex melle fit, sicut <hi>calamitas</hi> 
 pro <hi>cadamitas.</hi> </p>
<p> <hi>Faecula,</hi> uva pinguis, decocta usque ad crassitudinem
mellis, ac refrigerata utilis stomacho.</p>
<p>14. <hi>Passum,</hi> quidquid ex uva passa compressum
effluxerit. Dicitur autem <hi>passum</hi> a <hi>patiendo.</hi> Nam percutitur
uva siccior, et decoquitur, et inde fit passum.</p>
<p> <hi>Defrutum</hi> dictum est, quod defraudetur, et quasi
fraudem patiatur.</p>
<p>15. <hi>Carenum,</hi> eo quod fervendo parte careat. Tertia
enim <emph>495</emph> parte musti amissa, quod remanserit
carenum est, cui contraria <hi>sapa</hi> est, quae fervendo
ad tertiam redacta descenderit.</p>
<p>16. <hi>Sicera</hi> est omnis potio quae extra vinum inebriare
<pb n="0713C"/>
potest. Cujus licet nomen Hebraeum sit, tamen
Latinum sonat pro eo quod ex succo frumenti
vel pomorum conficiatur, aut palmarum fructus in
liquorem exprimantur, coctisque frugibus aqua
pinguior, quasi succus colatur, et ipsa potio sicera
nuncupatur.</p>
<p>17. <hi>Cervisia</hi> a <hi>Cerere,</hi> id est, fruge vocata. Est
enim potio ex seminibus frumenti vario modo confecta.</p>
<p>18. <hi>Caelia,</hi> a <hi>calefaciendo</hi> appellata. Est enim potio
<pb n="0714A"/>
ex succo tritici per artem confecta. Suscitatur enim
ignea illa vis germinis madefactae frugis, ac deinde
siccatur, et post in farinam redacta molli succo admiscetur,
quo fermentato, sapor austeritatis et calor
ebrietatis adjicitur. Quae fit in iis partibus Hispaniae,
cujus ferax vini locus non est.</p>
<p> <hi>Faex</hi> dicta, quod sese vasis emergendo affigat.</p>
<p>19. <hi>Garum</hi> est liquor piscium salsus, qui olim conficiebatur
ex pisce quem Graeci <foreign xml:lang="greek">γαρον</foreign> vocabant, et
quamvis nunc ex infinito <emph>496</emph> genere piscium fiat,
nomen tamen pristinum retinet, a quo initium sumpsit.</p>
<p>20. <hi>Liquamen</hi> dictum, eo quod soluti in salsamento
pisciculi eumdem humorem liquant, cujus liquor appellatur <hi>salsugo,</hi> 
 vel <hi>muria.</hi> </p>
<p>
            <pb n="0714B"/>Proprie autem <hi>muria</hi> dicitur aqua sale commista,
effectaque gustu in modum maris.</p>
<p>21. <hi>Succi</hi> dicti, quod <hi>sacco</hi> exprimuntur, ut ptisanae.</p>
<p> <hi>Ptisanae, zema, opozema,</hi> Graeca vocabula sunt.
</p>
        </div2>

<div2>
          <head>CAPUT IV. <hi>De vasis escariis.</hi> </head>
<p>1. <hi>Vas</hi> dictum a <hi>vescendo,</hi> quod in eo escae apponantur.
Cujus diminutivum <hi>vasculum,</hi> quasi <hi>vesculum.</hi> </p>
<p>2. <hi>Fictilia</hi> dicta, quod <hi>fiant,</hi> et <hi>fingantur</hi> ex terra. <hi>Fingere</hi> 
 enim est <hi>facere,</hi> et <hi>formare,</hi> et <hi>plasmare;</hi> 
unde et <hi>figuli</hi> dicuntur. Et <hi>vas fictile</hi> dicitur, non fictum
illud quod mendacium est, sed quod formatur
<pb n="0714C"/>
ut sit, et habeat aliquam formam, unde et Apostolus
dicit: <hi>Nunquid dicit figmentum ei qui se fingit:
Quare me sic fecisti?</hi> </p>
<p>3. Fictilia vasa in <hi>Samo</hi> insula prius inventa traduntur,
facta ex creta, et indurata igne, unde et <hi>Samia</hi> 
vasa. Postea inventum est rubricam addere, et
ex rubra creta fingere. Antiquiorem autem fuisse
(dicunt) usum fictilium vasorum, quam fundendi aeris, <emph>497</emph> 
 aut argenti. Apud Veteres enim, nec aurea,
nec argentea, sed fictilia vasa habebantur, sicut ad vina
doliis excogitatis, ad aquas amphoris, hydriis ad
<pb n="0715A"/>
balnea, ac reliquis, quae in usibus hominum aut rota
fiunt, aut manu aptantur.</p>
<p>4. Argilla autem excocta <hi>testae</hi> vocabulum suscipit,
quia dum mollis esset, efficitur testa, nec communicat
cum vocabulo pristini generis, quia quod fuit non
est.</p>
<p>5. <hi>Aretina</hi> vasa, ex <hi>Aretio</hi> municipio Italiae dicuntur,
ubi fiunt; sunt enim rubra. De quibus Sedulius:
<l>Rubra quod appositum testa ministrat olus.</l>
          </p>
<p>6. <hi>Samia</hi> vasa quidam putant ab oppido Samo Graeciae
habere nomen. Alii dicunt cretam esse Italiae,
quae non longe a Roma nascitur, quae <hi>samia</hi> appellatur.</p>
<p>7. <hi>Caelata</hi> vasa argentea, vel aurea sunt, signis
<pb n="0715B"/>
eminentioribus intus, extrave expressa: a <hi>coelo</hi> vocata,
quod est genus ferramenti, quem vulgo <hi>cilionem</hi> 
vocant.</p>
<p>8. <hi>Chrysendeta</hi> vasa deaurata, Graecum est.</p>
<p> <hi>Anaglypha,</hi> quod superius sint sculpta, Graeci
enim <foreign xml:lang="greek">ἄνω</foreign> <hi>sursum,</hi> <foreign xml:lang="greek">γλυφὴν</foreign> <hi>sculpturam</hi> dicunt, id est, <hi>sursum sculpta.</hi> </p>
<p>9. <hi>Discus,</hi> antea <hi>iscus</hi> vocabatur a specie <hi>scuti;</hi> 
 unde et <hi>scutella.</hi> Postea <hi>discus</hi> vocatus, quod det
escas, id est, apponat. A quo et <hi>discumbentes</hi> dicti,
sive <foreign xml:lang="greek">ἀπὸ τοῦ δίκειν,</foreign> id est, quod jaciant.</p>
<p>10. <hi>Messorium</hi> vocatum a <hi>mensa</hi> per derivationem
quasi <hi>mensorium.</hi> </p>
<p> <emph>498</emph> <hi>Parapsis,</hi> quadrangulum, et quadrilaterum
vas, id est, paribus absidis.</p>
<p>
            <pb n="0715C"/> <hi>Patina,</hi> quod dispansis patentibusque oris sit
lancis.</p>
<p>11. <hi>Gabata,</hi> quasi <hi>cavata, g</hi> pro <hi>c</hi> littera posita.
Hinc et <hi>concha,</hi> sed illa cavata, ista concava; sic et
Graeci haec nuncupant.</p>
<p> <hi>Scutella,</hi> a <hi>scuto</hi> per diminutionem: est enim ejusdem
similis.</p>
<p>12. <hi>Apophoreta</hi> a Graecis a ferendo poma, vel aliquid,
nominata, est enim plana.</p>
<p> <hi>Salinum,</hi> vas aptum talibus. Idem et <hi>sulzica,</hi> 
quasi <hi>salzica.</hi> </p>
<p> <hi>Acetabulum,</hi> quasi <hi>acetaferum,</hi> quod <hi>acetum</hi> ferat.
Et:
<l>Amphorae fumum bibere institutae,</l>
<l rend="indent">
<pb n="0715D"/>Consule Tullo.</l>
          </p>
<p>
            <pb n="0716A"/>
          </p>
<p>13. <hi>Cochlear,</hi> ab usu prius <hi>cochlearum</hi> dictum. Hinc
est illud veterum distichon:
<l>Sum cochleis habilis, et nec minus utilis ovis.</l> 
<l rend="indent">Nunquid scis, potius cur cochlare vocor?</l>
          </p>
<p>14. <hi>Trisceles,</hi> Graece, Latine <hi>tripedes.</hi> Qui autem
quatuor pedibus insistunt, abusive dicuntur.</p>
<p>15. In vasculis autem tria quaeruntur quae placeant,
manus artificis, pondus argenti, splendor metalli.
<emph>499</emph> </p>
        </div2>

<div2>
          <head>CAPUT V. <hi>De vasis potoriis.</hi> </head>
<p>1. <hi>Poculum</hi> a <hi>potando</hi> nominatum. Est enim omne
vas in quo bibendi est consuetudo.</p>
<p> <hi>Phyalae</hi> dictae, quod ex vitro fiant. Vitrum enim
Graece <foreign xml:lang="greek">ὕαλον</foreign> dicitur.</p>
<p>2. <hi>Paterae,</hi> phyalae sunt dictae, vel quod in ipsis potare
solemus, vel quod patentes sunt dispansisque
<pb n="0716B"/>
labris.</p>
<p>3. <hi>Cratera,</hi> calix est duas habens ansas, et est Graecum
nomen; declinatur autem apud eos, <hi>hic crater.</hi> 
 Nam Latine <hi>haec cratera</hi> dicitur. Unde Persius: <hi>Si
tibi crateras argenti</hi> . . . Virgilius:
<l>Crateras magnos statuunt, et vina coronant.</l>
          </p>
<p> Fiebant autem primum a connexionibus virgultorum,
unde et dictae craterae <foreign xml:lang="greek">ἀπὸ τοῦ κρατεῖν,</foreign> id est,
quod invicem se teneant.</p>
<p>4. <hi>Cyathi</hi> quoque, et <hi>scyphi, cymbia</hi> et ipsa poculorum
sunt genera. Ex quibus <hi>cymbia</hi> pocula dicta
sunt ex similitudine <hi>cymbae</hi> navis.</p>
<p> <hi>Amystis</hi> species poculi, qua ductim, id est, uno
spiritu, bibitur.</p>
<p> <hi>Baccea</hi> primum a <hi>Baccho,</hi> quod est vinum, nominata,
<pb n="0716C"/>
postea in usibus aquariis transiit.</p>
<p>5. <hi>Calices,</hi> et <hi>calathi,</hi> et <hi>scalae</hi> poculorum genera
antea ex ligno facta, inde et vocata. Graeci enim
omne lignum <foreign xml:lang="greek">κᾶλον</foreign> dicebant.</p>
<p> <emph>500</emph> <hi>Ampulla,</hi> quasi <hi>ampla bulla;</hi> similis est enim
rotunditate bullis, quae ex spumis aquarum fiunt, atque
ita inflantur vento.
</p>
        </div2>

<div2>
          <head>CAPUT VI. <hi>De vasis vinariis et aquariis.</hi> </head>
<p>1. <hi>Oenophorus,</hi> vas ferens vinum; <foreign xml:lang="greek">οἶνος</foreign> enim <hi>vinum</hi> 
est, de quo illud est:
<l> Vertitur oenophoris fundus, sententia nobis.</l>
          </p>
<p>
            <pb n="0717A"/>
          </p>
<p>2. <hi>Phlascae</hi> a Graeco vocabulo dictae. Hae provehendis,
ac recondendis phialis primum factae
sunt, unde et nuncupatae sunt. Postea in usum vini
transierunt, manente Graeco vocabulo, unde et sumpserunt
initium.</p>
<p>3. <hi>Lagena</hi> et <hi>sicula,</hi> Graeca nomina sunt, inflexa
ex parte, ut fierent Latina. Illi enim <foreign xml:lang="greek">λάγηνος</foreign> nos <hi>lagenam,</hi> 
 illi <hi>sicile,</hi> nos <hi>siculam</hi> dicimus.</p>
<p> <hi>Cantharus.</hi> . . .</p>
<p>4. <hi>Hydria</hi> vasis genus aquatilis per derivationem
vocata, <foreign xml:lang="greek">ὕδωρ</foreign> enim Graeci <hi>aquam</hi> dicunt.</p>
<p> <hi>Situla,</hi> quod <hi>sitientibus</hi> apta sit ad bibendum,
quod vas Graeci <hi>cadum</hi> vocant.</p>
<p>5. <hi>Catinum</hi> vas fictile, quod melius neutro genere
dicitur <emph>501</emph> quam masculino, sicut et <hi>salinum</hi> dicitur
<pb n="0717B"/>
vas aptum <hi>salibus.</hi> </p>
<p> <hi>Orca</hi> est amphorae species, cujus minore vocabulo <hi>urceus,</hi> 
 diminutivo urceolus est.</p>
<p> <hi>Scyphus</hi> in quo manus lavamus.</p>
<p>6. <hi>Seriola</hi> est orcarum ordo directus, vel vas
fictile vini, apud Syriam primum excogitatum, sicut
 <hi>cilicises a Cilicia</hi> nuncupatae, unde primum advectae
sunt.</p>
<p> <hi>Dolium.</hi> . . .</p>
<p>7. <hi>Cupos,</hi> et <hi>cupas,</hi> a <hi>capiendo,</hi> id est, <hi>accipiendo</hi> 
aquas, vel vinum, vocatas volunt, unde et <hi>caupones.</hi> </p>
<p> <hi>Utres</hi> ab <hi>utero.</hi> </p>
<p> <hi>Mulgarium,</hi> vas, in quod mulgentur pecora.
Idem et <hi>mulctrum,</hi> quod in eo <hi>mulgeatur</hi> lac.</p>
<p>8. <hi>Labrum</hi> vocatum, eo quod in eo lavationem
<pb n="0717C"/>
solitum est fieri infantum, cujus diminutivum <hi>labellum.</hi> 
Idem et <hi>alveum,</hi> quod in eo ablutionem fieri
solitum sit.</p>
<p> <hi>Pelves</hi> vocatae, quod <hi>pedes</hi> ibi laventur.</p>
<p>9. <hi>Siphon</hi> vas appellatum, quod aquas sufflando
fundat, utuntur <emph>502</emph> enim hoc Orientales. Nam ubi
senserint domum ardere, currunt cum siphonibus plenis
<pb n="0718A"/>
aquis, et exstinguunt incendia, sed et camaras
expressis ad superiora aquis emundant.</p>
</div2>

<div2>
          <head>CAPUT VII. <hi>De vasis oleariis.</hi> </head>
<p>1. <hi>Hemicadium,</hi> vas olearium.</p>
<p> <hi>Scortea,</hi> vas olearium, eo quod sit ex <hi>corio,</hi> 
dictum.</p>
<p>2. <hi>Alabastrum,</hi> vas unguentarium a lapide sui
generis cognominatum, quem <hi>alabastritem</hi> vocant,
qui incorrupta unguenta conservat.</p>
<p>3. <hi>Pyxides,</hi> vascula unguentaria ex buxo facta
Nam quod nos <hi>buxum,</hi> Graeci <foreign xml:lang="greek">πύξον</foreign> vocant.</p>
<p>4. <hi>Lenticula</hi> vasculum olearium ex aere aut
argento factum a liniendo dictum. His enim reges e
sacerdotes liniebantur.</p>
</div2>

<div2>
          <head>CAPUT VIII. <hi>De vasis coquinariis.</hi> </head>

<pb n="0718B"/>
<p>1. Omnia vasa coquendi causa parata <hi>cocula</hi> 
dicuntur. Plautus:
<l>Aeneis oculis mihi excocta est omnis misericordia.</l>
          </p>
<p>2. <hi>Olla</hi> dicta, pro eo quod ebulliat in ea aqua, igne
subjecto, <emph>503</emph> ut altius vapor emittatur. Unde et bulla
dicitur, quae in aqua venti intus spiritu sustentatur.</p>
<p> <hi>Patella,</hi> quasi <hi>patula.</hi> Est enim olla oris patentioribus.</p>
<p>3. <hi>Cacabus,</hi> et <hi>Cucuma</hi> a sono fervoris cognominantur.
Haec in Graecis et Latinis communia nomina
habent, sed utrum Latini a Graecis, an Graeci a Latinis
haec vocabula mutuarint, incertum est.</p>
<p>4. <hi>Lebetes</hi> aenei sunt Graeco sermone vocati, sunt
<pb n="0718C"/>
enim ollae minores in usum coquendi paratae.</p>
<p>5. <hi>Sartago</hi> a strepitu soni vocata, quando in ea
ardet oleum.</p>
<p> <hi>Tripedes</hi> appellatae, quod tribus pedibus constent,
has Graeci <hi>tripodas</hi> vocant.</p>
<p>6. <hi>Mola</hi> a rotunditate sui vocata, ut <hi>mala</hi> pomorum,
sic et Graeci.</p>
<p>
            <pb n="0719A"/> <hi>Cribrum,</hi> quod ibi currat frumentum, quasi <hi>currifrum.</hi> </p>
<p> <hi>Rotabulum</hi> dictum a proruendo stercora, sive
ignem, panis coquendi gratia.</p>
</div2>

<div2>
          <head>CAPUT IX. <hi>De vasis repositoriis.</hi> </head>
<p>1. <hi>Gazophylacium</hi> arca est ubi colliguntur in
templo ea quae ad indigentiam pauperum mittuntur.
Compositum est autem nomen ex lingua Persica et
Graeca.</p>
<p> Gaza enim lingua Persarum <hi>thesaurus,</hi> <foreign xml:lang="greek">φυλακὴ</foreign>
Graece <hi>custodia</hi> interpretatur.</p>
<p>2. <hi>Arca</hi> dicta, quod <hi>arceat</hi> visum, atque prohibeat.
 Hinc et <emph>504</emph> <hi>arcivum:</hi> hinc et <hi>arcanum,</hi> id
est, <hi>secretum,</hi> unde et caeteri <hi>arcentur.</hi> </p>
<p>3. <hi>Cibutum,</hi> Graecum nomen est, quod nos arcam
<pb n="0719B"/>
dicimus.</p>
<p> <hi>Loculus</hi> ad aliquid ponendum in terra factus locus,
seu ad vestes, vel pecuniam custodiendam,
unde et per diminutionem dicitur.</p>
<p>4. <hi>Mozicia,</hi> quasi <hi>modicia;</hi> unde et <hi>modicum, z</hi> 
 pro <hi>d,</hi> sicut solent Itali dicere <hi>ozie</hi> pro <hi>hodie.</hi> </p>
<p> <hi>Scrinia.</hi> . . .</p>
<p>5. <hi>Saccus</hi> a <hi>saggo</hi> dictus, quod eo consuto efficiatur
quasi <hi>sagus.</hi> </p>
<p> <hi>Marsupium,</hi> sacculus nummorum; quem Graeci <foreign xml:lang="greek">μάρσυπον</foreign>
 appellant. Quaedam enim Graeca nomina in
Latinum paulo inflectuntur propter Romanum eloquium.</p>
<p>6. <hi>Sitarciae</hi> nautarum sunt, ab eo quod <hi>sutae</hi> 
sunt.</p>
<p>
            <pb n="0719C"/> <hi>Involucrum</hi> dictum, quod aliquid in se teneat involutum.</p>
<p>7. <hi>Fiscus,</hi> sacculus est publicus, unde et <hi>fiscellae,</hi> 
et <hi>fiscinae</hi> dicuntur: hunc habent exactores, et in eo
<pb n="0720A"/>
mittunt debitum publicum, quod redditur regibus. <hi>Fiscus</hi> 
 autem primae positionis est, derivativum <hi>fiscina,</hi> 
diminutivum <hi>fiscella.</hi> </p>
<p>8. <hi>Canistrum</hi> fiscis canis contexitur, unde et
nuncupatur, alii Graecum asserunt.</p>
<p> <hi>Cistella,</hi> a <hi>costis</hi> ex canna, vel ligno, quibus contexitur,
nominata.</p>
<p>9. <hi>Cophinus,</hi> vas ex virgulis aptum mundare stercora,
et terram portare. <emph>505</emph> De quo dicit Psalmista
pro Israel: <hi>Manus ejus in cophino servierunt.</hi> Dictus
autem cophinus, quasi <hi>covus,</hi> quasi <hi>cavus.</hi> </p>
<p>10. <hi>Corbes</hi> dictae, quia curvatis virgis contexuntur.</p>
<p> <hi>Sporta,</hi> vel quod ex <hi>sparto</hi> fieri solet, vel quod <hi>exportet</hi> 
 aliquid. ( <hi>Sporta</hi> a <hi>sparto</hi> dicta, non ab <hi>exportando</hi> 
 sicut quidam volunt. Prius enim de <hi>sparto</hi> 
<pb n="0720B"/>
fiebant.)
</p>
        </div2>

<div2>
          <head>CAPUT X. <hi>De vasis luminariorum.</hi> </head>
<p>1. Ab igne colendo culinam antiqui appellaverunt
focum. <hi>Focus,</hi> quia <foreign xml:lang="greek">φῶς</foreign> Graece, Latine <hi>ignis</hi> est,
unde juxta philosophos quosdam cuncta procreantur.
Et revera sine calore nihil nascitur, adeo, ut de
Septentrione poeta dicat sterili non quidquam frigore
gigni. <emph>506</emph> Varro autem <hi>focos</hi> ait dictos, quod <hi>foveant</hi> 
 ignes, nam ignis ipsa flamma est; quidquid
autem ignem fovet, focus vocatur, seu ara sit, sive
quid aliud, in quo ignis fovetur.</p>
<p>2. <hi>Lucerna</hi> a <hi>lychno</hi> dicta est, unde et brevis est <hi>lu,</hi> 
 ut Juvenalis:
<l>
<pb n="0720C"/>Dispositae pinguem nebulam vomuere lucernae.</l>
          </p>
<p>Si enim a <hi>lnce</hi> diceretur, non staret versus. <hi>Lychnus</hi> 
autem, quasi <hi>lucinius.</hi> Est enim cicendela lucernae.</p>
<p>
            <pb n="0721A"/>
          </p>
<p>3. <hi>Candelabrum</hi> a <hi>candelis</hi> dictum, quasi <hi>candelaferum,</hi> 
quod <hi>candelam ferat.</hi> </p>
<p> <hi>Cereus</hi> per derivationem a <hi>cera</hi> nomen habet ex
qua formatur, de quo quidam:
<l>Hic tibi nocturnos praestabo cereus ignes.</l> 
<l rend="indent">Subducta luce altera lux tibi sum.</l>
          </p>
<p>4. <hi>Candela</hi> a <hi>candendo</hi> dicitur, eo quod candendo <hi>deleatur.</hi> </p>
<p> <hi>Lacunaria</hi> pendentia sunt lumina, quasi <hi>lucanaria,</hi> 
id est, in aere lucentia.</p>
<p>5. <hi>Funalia</hi> sunt, quae intra ceram sunt, dicta a <hi>funibus,</hi> 
quos <emph>507</emph> ante usum papyri cera circumdatos
habuere majores, unde et <hi>funera</hi> dicuntur. Funalia autem
Graeci <hi>scolaces</hi> dicunt, quod sint <hi>scoliae,</hi> hoc est,
intorti. Hos Romani <hi>funes</hi> et <hi>funalia</hi> nominabant. Funalia
candelabra apud veteres, quibus funiculi cera
<pb n="0721B"/>
vel hujusmodi alimento luminis obliti figebantur. Idem
itaque et stimuli praeacuti funalia dicebantur.</p>
<p>6. <hi>Lampas</hi> flamma est in vertice lucens, dicta,
quod <hi>lambentis</hi> motum ostendere videatur.</p>
<p> <hi>Fax</hi> dicta, quod <hi>foccos</hi> faciat, cujus diminutivum <hi>facula.</hi> </p>
<p>7. <hi>Laterna</hi> inde vocata, quod lucem interius habeat
clausam. Fit enim ex vitro, intus recluso lumine,
ut venti flatus adire non possit, et ad praebendum
lumen facile ubique circumferatur.</p>
<p>8. <hi>Lucubrum</hi> vocatum, quod luceat in umbra. Est
enim modicus ignis, qui solet ex tenni stupa ceraque
formari.</p>
<p>9. <hi>Pyra</hi> est quae in modum arae ex lignis construi
solet, ut ardeat, <foreign xml:lang="greek">πῦρ</foreign> enim <hi>ignis</hi> dicitur. Sed
<pb n="0721C"/> <hi>pyra</hi> 
 est ipsa lignorum congeries, cum nondum ardet; <hi>rogus</hi> 
 est cum ardere coeperit; <hi>bustum</hi> vero jam
exustum vocatur.</p>
<p>10. <hi>Pharus</hi> est turris maxima, quam Graeci et
Latini in commune ex ipsius rei usu <hi>pharum</hi> appellaverunt,
eo quod flammarum indicio longe videatur
a navigantibus, sicut supra diximus, qualem Ptolomaeus
juxta Alexandriam construxisse octingentis
<pb n="0722A"/>
talentis traditur. Usus ejus est, nocturno navium
cursui ignes ostendere ad pronuntianda vada, portusque
introitus, ne decepti tenebris navigantes in
scopulos incidant; nam Alexandria fallacibus vadis
insidiosos accessus habet. Hinc igitur in portibus
machinas ad praelucendi <emph>508</emph> ministerium fabricatas <hi>pharos</hi> 
 dicunt. Nam <foreign xml:lang="greek">φῶς</foreign> lux est <foreign xml:lang="greek">ὅρος</foreign> <hi>visio</hi> dicitur,
unde et <hi>lucifer</hi> Graece <foreign xml:lang="greek">φωσφόρος</foreign> appellatur.</p>
</div2>

<div2>
          <head>CAPUT XI. <hi>De lectis et sellis.</hi> </head>
<p>1. <hi>Lecticae</hi> a <hi>lectis</hi> herbis vocatae:</p>
<p> <hi>Stratus</hi> a <hi>sternendo</hi> dictus, quasi <hi>storiatus.</hi> In iis
solis antiqui ad dormiendum accubabant, nondum laneis
stramentis repertis.</p>
<p> <hi>Storia,</hi> quod sit terra <hi>strata.</hi> </p>
<p>
            <pb n="0722B"/>
          </p>
<p>2. <hi>Cama</hi> est brevis, et circa terram. Graeci enim <foreign xml:lang="greek">χαμαὶ</foreign>
 <hi>breve</hi> dicunt.</p>
<p> <hi>Cubile</hi> est cubandi locus.</p>
<p> <hi>Grabatum</hi> Graecum est.</p>
<p> <hi>Bajonola</hi> est lectus, qui in itinere bajulatur a <hi>bajulando,</hi> 
 id est, deportando.</p>
<p>3. <hi>Pulvinar</hi> lectus divitum est, inde et <hi>pulvillus.</hi> </p>
<p> <hi>Spingae</hi> sunt, in quibus sunt <hi>spingatae</hi> effigies,
quos nos <hi>gryphos</hi> dicimus.</p>
<p> <hi>Punicani</hi> lecti, parvi et humiles, primum a
Carthagine advecti, et inde nominati. <emph>509</emph>
          </p>
<p>4. <hi>Lecticae,</hi> sive <hi>plutei,</hi> lecti, de quibus Rutilius
 Rufus, de Vita Scipionis: <hi>Primum,</hi> inquit, <hi>contra consuetudinem imperatorum ipse pro lectis
lecticis utebantur.</hi> </p>
<p>
            <pb n="0722C"/>
          </p>
<p>5. <hi>Sponda</hi> autem exterior pars lecti, <hi>pluteus</hi> 
interior.</p>
<p> <hi>Geniales</hi> lecti proprie sunt, qui sternuntur puellis
nubentibus, dicti a generandis liberis.</p>
<p>6. <hi>Cunabula</hi> sunt lectuli, in quibus infantes jacere
consueverunt, dicta quod partui adhibeantur,
quasi <hi>cynabula;</hi> nam <foreign xml:lang="greek">κύειν</foreign> est Graece <hi>eniti.</hi> </p>
<p>7. <hi>Pheretrum</hi> dicitur, quod in eo mortui deferantur,
<pb n="0723A"/>
et est Graecum nomen. Nam <foreign xml:lang="greek">φέρετρον</foreign> dicitur, <foreign xml:lang="greek">ἀπὸ τοῦ φέρειν,</foreign>
 id est, a <hi>ferendo;</hi> nam Latine <hi>capulus</hi> 
dicitur, quod super <hi>capita</hi> hominum feratur,
sic Plautus: <hi>Capularis senex,</hi> id est, vicinus capulo.</p>
<p>8. <hi>Scamna</hi> sunt quae altioribus lectis apponuntur,
dicta a <hi>scandendo.</hi> <emph>510</emph> Hinc et <hi>scabelli,</hi> qui lectis
parvis vel sellis ob ascensum apponuntur, <hi>scabellum</hi> 
autem et <hi>suppedaneum</hi> dicitur. Nam quod Graeci dicunt <foreign xml:lang="greek">ὑποπόδιον,</foreign>
 dixerunt Latini <hi>scabellum,</hi> et alii
dixerunt <hi>suppedaneum,</hi> quod <hi>sub pedibus</hi> sit.</p>
<p> <hi>Scansilia,</hi> gradus sunt, ubi honorati in sedibus
haerent.</p>
<p>9. <hi>Sedes</hi> dictae, quod apud veteres Romanos non
erat usus accubendi, unde et considere dicebantur.
Postea, ut Varro ait de Vita populi Romani: <hi>Viri
<pb n="0723B"/>
discumbere coeperunt, mulieres sedere, quia turpis visus
est in muliere accubitus.</hi> Sedes singulari numero
proprie regni est, qui Graece <foreign xml:lang="greek">θρόνος</foreign> dicitur.</p>
<p> <hi>Subsellia</hi> vero caeterorum, <hi>cathedrae</hi> doctorum.</p>
<p>10. <hi>Solium,</hi> in quo rex sedet propter tutelam
corporis sui, secundum quosdam a soliditate dictum,
quasi <hi>solidum;</hi> secundum alios per antistichon,
quasi <hi>sodium,</hi> a <hi>sedendo.</hi> Unde et <hi>sella,</hi> quasi <hi>seda</hi> 
dicta est, et <hi>subsellia,</hi> quasi <hi>subsedia.</hi> </p>
<p>11. <hi>Sellae curules</hi> erant in quibus magistratus sedentes
jura reddebant. Dictae autem <hi>curules,</hi> quia
apud veteres praetores et consules propter itineris
longinquitatem curru ad forum provehebantur; sellae
autem quae post eos vehebantur, quibus sedentes
dicere jura solebant, a <hi>curru curules</hi> sellae sunt nominatae.</p>
<p>
            <pb n="0723C"/>
          </p>
<p>22. <hi>Tripodes,</hi> scamnelli sunt, habentes tres pedes,
sed et candelabra tripoda sunt, quia similiter
habent tres pedes.
<emph>511</emph> </p>
        </div2>

<div2>
          <head>CAPUT XII. <hi>De vehiculis.</hi> </head>
<p>1. <hi>Carrum</hi> a <hi>cardine</hi> rotarum dictum, unde et <hi>currus</hi> 
dicti, quod rotas habere videntur.</p>
<p> <hi>Rota</hi> autem dicta, quod <hi>ruat,</hi> et <hi>rotundum</hi> a <hi>rota</hi> 
vocatum.</p>
<p>
            <pb n="0724A"/>
          </p>
<p>2. <hi>Rheda,</hi> genus vehiculi quatuor rotarum. Has
antiqui retas dicebant propterea quod haberent rotas.</p>
<p>3. <hi>Carpentum,</hi> pompaticum vehiculi genus, quasi <hi>carrum pompaticum.</hi> </p>
<p> <hi>Plaustrum,</hi> vehiculum duarum rotarum, quibus
onera deferuntur. Et dictum plaustrum, quia
volvitur, quasi diceres <hi>pilastrum.</hi> </p>
<p> <emph>512</emph> <hi>Caracutium,</hi> vehiculum altissimarum rotarum,
quasi <hi>carrum acutum.</hi> </p>
<p> <hi>Capsus,</hi> carruca undique contecta, quasi <hi>capsa.</hi> </p>
<p>4. <hi>Pilentum,</hi> vel <hi>petoritum,</hi> contexta quatuor rotarum
vehicula, quibus matronae olim utebantur.
Virgilius: <hi>Pilentis matres in mollibus.</hi> Horatius: <hi>Plures calones atque caballi Pascendi, ducenda petorrita.</hi> 
Erant autem antea pilenta veneti coloris, non
<pb n="0724B"/>
ut nunc sunt russati, quibus nisi castae matronae uti
non poterant, sicut nec vittis.</p>
<p>5. Basterna, vehiculum itineris, quasi <hi>viae sternax,</hi> 
mollibus stramentis composita, a duobus animalibus
deportata.</p>
</div2>

<div2>
          <head>CAPUT XIII. <hi>De reliquis quae in usu habentur.</hi> </head>
<p>1. <hi>Baculus,</hi> a <hi>Baccho</hi> repertore vitis fertur inventus,
quo homines moti vino inniterentur. Sicut autem
a <hi>Baccho baculus,</hi> ita a <hi>baculo bacillus</hi> per diminutionem.</p>
<p>2. <hi>Fustes,</hi> quod praefixi in terram <hi>stent,</hi> quos
rustici <hi>palos</hi> vocant, quibus juvenes pro criminibus
feriuntur.</p>
<p> <hi>Vectes</hi> dicti, quod manibus <hi>vectentur,</hi> unde ostia
<pb n="0724C"/>
saxaque velluntur.</p>
<p>3. <hi>Forfices,</hi> secundum etymologiam si a filo dicuntur <hi>f</hi> 
 ponitur, ut <emph>513</emph> <hi>forfices,</hi> quae sunt sariorum;
si a pilo per <hi>p,</hi> ut <hi>forpiceps,</hi> quae sunt tonsorum;
si ab accipiendo, per <hi>c,</hi> ut <hi>forcipes,</hi> eo quod formum
capiant, quae sunt fabrorum. <hi>Formum</hi> enim dixerunt
antiqui <hi>calidum;</hi> unde et <hi>formosus.</hi> </p>
<p>4. <hi>Novacula,</hi> eo quod <hi>innovat</hi> faciem.</p>
<p> <hi>Pecten</hi> dictus, eo quod <hi>pexos</hi> capillos faciat, atque
compositos.</p>
<p>
            <pb n="0725A"/> <hi>Calamistrum</hi> est acus quae calefacta et adhibita
calefacit, et intorquet capillos. Unde et <hi>calamistrati</hi> 
appellantur qui comam torquent.</p>
<p>5. <hi>Clavis</hi> dicta quod <hi>claudat,</hi> et apertat. <hi>Catenatum,</hi> 
quod capiendo teneat.</p>
<p> <hi>Horologium,</hi> quod ibi <hi>horas legamus,</hi> id est, colligamus.
Est enim in solariis positum, ubi a clavo
per lineas currit umbra, ut quamcunque diei horam
ostendat.
</p>
        </div2>

<div2>
          <head>CAPUT XIV. <hi>De instrumentis rusticis.</hi> </head>
<p>1. <hi>Vomer</hi> dictus, quod vi humum eruat, seu ab
evomendo terram. De quo Lucretius:
<l rend="indent">Uncus aratri</l>
<l>Ferreus, occulto decrescit vomer in arvis.</l> 
 Sumitque per detrimenta fulgorem.</p>
<p>
            <pb n="0725B"/>
          </p>
<p>2. <hi>Aratrum</hi> ab <hi>arando</hi> terram vocatum, quasi <hi>araterrium.</hi> </p>
<p> <emph>514</emph> <hi>Buris</hi> est curvamentum aratri, dictum quasi <foreign xml:lang="greek">βοὸς οὐρὰ,</foreign>
 quod fit in similitudinem caudae bovis.</p>
<p> <hi>Dentale</hi> est aratri pars prima, in quo vomer inducitur,
quasi <hi>dens.</hi> </p>
<p>3. <hi>Cultelli,</hi> a <hi>cultura</hi> dicti, eo quod ex ipsis putatione
veteres in arbore utebantur, et vite, priusquam falces
essent repertae.</p>
<p>4. <hi>Falx</hi> est qua arbores putantur et vites. Dictae
autem sunt <hi>falces</hi> quod his primum milites herbam <hi>filicem</hi> 
 solebant abscindere. Unde est illud:
<l>Pax me certa ducis placidos curvavit in usus.</l> 
<l rend="indent">Agricolae nunc sum, militis ante fui.</l>
          </p>
<p>5. <hi>Falcastrum,</hi> a similitudine <hi>falcis</hi> vocatum. Est
<pb n="0725C"/>
autem ferramentum curvum cum manubrio longo,
ad densitatem veprium succidendam. Hi et <hi>runcones</hi> 
dicti, quibus vepres secantur, a <hi>runcando</hi> dicti.</p>
<p>6. <hi>Serrula</hi> est praetenuis lamina ferri, dentium
mordacitate resecans arbores, seu ramos.</p>
<p> <hi>Rastra</hi> quoque aut a <hi>radendo</hi> terram, aut a <hi>raritate</hi> 
dentium dicta.</p>
<p> <hi>Ligones,</hi> quod terram levent, quasi <hi>levones.</hi> </p>
<p>7. <hi>Scudicia</hi> dicta, eo quod circa caudicem terram
aperiat, et quamvis ejus usus in reliquis operibus
<pb n="0726A"/>
habeatur, nomen tamen ex caudice retinet. Hanc
alii generaliter <hi>fossorium</hi> vocant, quod foveam faciat,
quasi <hi>fovessorium.</hi> <emph>515</emph>
          </p>
<p>8. <hi>Sarculi</hi> sunt, vel simplices vel bicornes.</p>
<p> <hi>Pastinum</hi> vocant agricolae ferramentum bifurcum,
quo semina panguntur. Unde etiam <hi>repastinari</hi> 
dictae sunt vineae veteres, quae refodiuntur.</p>
<p>9. <hi>Cylindrus,</hi> lapis est teres in modum columnae,
qui a volubilitate nomen accepit, de quo Virgilius:
<l>Area cum primis ingenti aequanda cylindro,</l>
<l>Et vertenda manu.</l>
          </p>
<p>10. <hi>Tribula,</hi> genus vehiculi, unde teruntur frumenta,
et ob hoc ita vocatur.</p>
<p> <hi>Pala,</hi> quae ventilabrum vulgo dicitur, a ventilandis <hi>paleis</hi> 
 nominata.</p>
<p>
            <pb n="0726B"/>
          </p>
<p>11. <hi>Furcillae</hi> dictae, eo quod iis frumenta cilluntur
id est, moventur. Unde et <hi>oscilla</hi> dicta ab eo quod <hi>cillantur,</hi> 
 hoc est, moveantur <hi>ora.</hi> Nam <hi>cillere</hi> est <hi>movere.</hi> </p>
<p>12. <hi>Tesserae</hi> sunt quibus frumentorum numerus
designatur.</p>
<p> <hi>Trapetum,</hi> mola olivaria.</p>
<p> <hi>Prelum,</hi> trabes quo uva calcata premitur, a <hi>premendo</hi> 
vocatum, quasi <hi>pressorium.</hi> </p>
<p> <hi>Prelum,</hi> quo premitur oleum.</p>
<p> <hi>Lacus,</hi> quo liquatum profluit, et quo ab uvis vel
olivis torquendo oleum vinumque exigitur.</p>
<p>13. <hi>Verennes</hi> a <hi>vehere,</hi> id est, exportare nominatae.</p>
<p> <emph>516</emph> <hi>Qualus,</hi> per quem mustum fluit, a <hi>colando</hi> 
dictus.</p>
<p>
            <pb n="0726C"/> <hi>Fisclum</hi> quasi <hi>fisculum,</hi> a <hi>colando</hi> oleum dictum,
vel quasi <hi>fiscella</hi> olei.</p>
</div2>

<div2>
          <head>CAPUT XV. <hi>De instrumentis hortorum.</hi> </head>
<p>1. <hi>Rota</hi> dicta, quod quasi <hi>ruat.</hi> Est enim machina
de qua a flumine aqua extrahitur. Lucretius:
<l>Ut fluvios versare rotas, atque haustra videmus.</l>
          </p>
<p> <hi>Haustra</hi> autem, id est, <hi>rota,</hi> ab <hi>hauriendo</hi> aquas
dicta.</p>
<p>
            <pb n="0727A"/>
          </p>
<p>2. <hi>Girgillus,</hi> quod in <hi>gyrum</hi> vertatur. Est enim lignum
in transversa pertica mobile, ex quo funis
cum situla vel utre in puteum demittitur hauriendae
aquae causa.</p>
<p>3. <hi>Telonem</hi> hortulani vocant lignum longum, quo
nauriunt aquas. Et dictus <hi>telon</hi> a <hi>longitudine,</hi> <foreign xml:lang="greek">τέλον</foreign>
enim Graece dicitur quidquid <hi>longum</hi> est. Unde et <hi>mustela</hi> 
 vocata, quasi <hi>mus longus.</hi> Hoc instrumentum
Hispani <hi>ciconiam</hi> dicunt, quod imitetur ejusdem <emph>517</emph> 
 nominis avem, levantem ac deponentem rostrum,
dum clangit.</p>
<p> Hama . . . .</p>
<p>4. <hi>Lupus</hi> qui et <hi>canicula,</hi> ferreus harpax, quia si
quid in puteum decidit, rapit et extrahit, unde et
nomen accepit: <hi>Harpax</hi> enim dictus quia <hi>arripit,</hi> <foreign xml:lang="greek">ἀρπάζειν</foreign>
<pb n="0727B"/>
enim Graece <hi>rapere</hi> est.</p>
</div2>

<div2>
          <head>CAPUT XVI. <hi>De instrumentis equorum.</hi> </head>
<p>1. <hi>Phalerae,</hi> ornamenta equorum sunt, et est
sermo Graecus.</p>
<p> <hi>Frena</hi> dicta, quod equos <hi>fremere</hi> cogant, vel
quod haec equi <hi>frendant,</hi> id est, imprimant dentibus,
et obmordeant. Unde et <hi>nefrendes</hi> dicti, adhuc lactentes
porculi, quod nondum aliquid frendant, id
est, comminuant dentibus. Hinc et faba <hi>fresa</hi> quae
molita est.</p>
<p>2. <hi>Lupata</hi> sunt freni asperrimi. Dicti autem <hi>lupata</hi> a <hi>lupinis</hi> dentibus, qui inaequales sunt; unde
etiam eorum morsus vehementer obest.</p>
<p>
            <pb n="0727C"/> <hi>Chamus</hi> . . . .</p>
<p>
            <pb n="0728A"/>
          </p>
<p>3. <hi>Habenae,</hi> ab <hi>habendo</hi> dictae, quod iis equos habeamus,
hoc est, teneamus, unde et equi <hi>habiles</hi> dicti.
 Haec et <hi>retinacula</hi> a <hi>retinendo.</hi> </p>
<p> <hi>Lora</hi> . . . .</p>
<p>4. <hi>Capistrum,</hi> a <hi>capite</hi> jumentorum dictum.</p>
<p> <hi>Sella</hi> a sedendo, <emph>518</emph> quasi <hi>sedda.</hi> </p>
<p> <hi>Antella,</hi> quasi <hi>ante sellam,</hi> sicut et <hi>postella,</hi> 
quasi <hi>post sellam.</hi> </p>
<p> <hi>Cingulum</hi> hominum generis neutri est, nam
animalium genere feminino dicimus <hi>has cingulas.</hi> </p>
<p>5. <hi>Sagma,</hi> quae corrupte vulgo dicitur <hi>salma,</hi> a
stratu sagorum vocatur. Unde et caballus <hi>sagmarius,</hi> 
mula <hi>sagmaria.</hi> </p>
<p> <hi>Capulum,</hi> funis, a <hi>capiendo,</hi> quod eo indomita
jumenta comprehendantur.</p>
<p>
            <pb n="0728B"/>
          </p>
<p>6. <hi>Calcaria</hi> dicta, quia in <hi>calce</hi> hominis ligantur,
id est, in pedis posteriore parte, ad stimulandos
equos, quibus aut pugnandum est, aut currendum,
propter pigritiam animalium, aut timorem. Nam ex
timore <hi>stimuli</hi> nuncupati, licet sint et libidinis
stimuli.</p>
<p>7. <hi>Strigiles</hi> nuncupati a <hi>tergendo,</hi> quod iis equi
tergantur.</p>
<p> <hi>Character</hi> est ferrum caloratum, quo notae pecudibus
inuruntur. <foreign xml:lang="greek">χαρακτὴρ</foreign> autem Graece, Latine <hi>forma</hi> 
 dicitur.</p>
<p>8. <hi>Cauterium</hi> dictum, quasi <hi>cauturium,</hi> quod urat,
et provida sit in eum severaque cautio, ut dum videtur
cujus sit, avaritia refrenetur. Quod interdum
pro signo, interdum pro cura adhibetur, ut vis morbi
<pb n="0728C"/>
ignis ardore siccetur.
</p>
</div2>
      </div1>
</body>
  </text>
</TEI>