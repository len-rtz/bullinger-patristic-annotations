<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Chronicon</title>
              <author ref="http://viaf.org/viaf/803890">Isidorus Hispalensis<date>565-636</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1850</date>
              </publicationStmt>
          <seriesStmt>
           <title>Patrologia Latina, vol. 83</title>
           <idno>IsiHis.Chroni14</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Praefatio.</head>
<p>
          <pb n="1017"/> <emph>63</emph> 1. <hi>Brevem temporum seriem per generationes et regna primus ex nostris Julius Africanus, sub imperatore
Marco Aurelio Antonio, simplici historiae stylo elicuit. Deinde Eusebius Caesariensis episcopus,</hi> <emph>64</emph> <hi>atque sanctae
memoriae Hieronymus presbyter, chronicorum canonum multiplicem ediderunt historiam regnis simul et temporibus
ordinatam.</hi> </p>
<p> 2. <hi>Post hos alii atque alii, inter quos praecipue Victor Tunnensis Ecclesiae episcopus, recensitis praedictorum
<pb n="1019"/>
historiis, gesta sequentium aetatum usque ad consulatum Justini Junioris explevit. Horum nos
temporum summam, ab exordio mundi usque ad Augusti Heraclii et Sisebuti Gothorum regis principatum,
quanta potuimus brevitate, notavimus, adjicientes e latere descendentem lineam temporum, cujus indicio summa
praeteriti saeculi cognoscatur.</hi> 
</p>
      </div1>

<div1>
        <head> <hi>Prima aetas saeculi.</hi> </head>

<pb n="1019A"/>
<p> 1. Rerum omnium creaturas sex diebus Deus formavit.
Primo die condidit lucem, secundo firmamentum
coeli, tertio speciem maris et terrae, quarto sidera,
quinto pisces et volucres, sexto bestias <emph>65</emph> atque
jumenta, novissime ad similitudinem suam primum
hominem Adam.</p>
<p> 2. [230 <hi>ab orb. c.</hi> ] Adam, annorum CCXXX, genuit
Seth, qui pro Abel natus est, interpretaturque <hi>resurrectio,</hi> 
 quia in ipso resuscitatum est semen
justum, quod est filiorum Dei.</p>
<p>[435] Seth, annorum CCV, genuit Enos, qui primus
coepit invocare nomen Domini.</p>
<p>[625] Enos, annorum CXC, genuit Cainam, cujus
nomen interpretatur natura Dei. Per idem tempus
<pb n="1019B"/>
Cain primus ante diluvium civitatem condidit,
quam de sola multitudine suae posteritatis implevit.</p>
<p> 3. [795] Cainam, annorum CLXX, genuit Malaleel,
cujus nomen dicitur <hi>plantatio Dei.</hi> </p>
<p>
          <pb n="1020A"/> [960] Malaleel, annorum CLXV, genuit Jared, qui
interpretatur <hi>descendens,</hi> sive roborans.</p>
<p>[1122] Jared, annorum CLXII, genuit Enoch, qui
translatus est a Deo, qui etiam nonnulla scripsisse <emph>66</emph> 
 fertur; sed ob antiquitatem, suspectae fidei a
Patribus refutata sunt.</p>
<p> 4. [1287] Enoch, annorum CLXV, genuit Mathusalem,
qui juxta annorum seriem vixisse XIV annis
post diluvium reperitur. Sed non reperitur in arca
fuisse, propter quod eum nonnulli cum patre suo
Enoch, qui translatus fuerat, aliquantulum fuisse,
donec diluvium praeteriret, falsa opinione existimant.
Hac generatione concupierunt filii Dei filias
hominum.</p>
<p>[1404] Mathusalem, annorum CLXVII, genuit Lamech.
<pb n="1020B"/>
Hac generatione gigantes nati sunt. Hac
quoque aetate Jubal ex genere Cain artem musicam
reperit, cujus etiam frater Tubal Cain aeris ferrique
artium inventor fuit.</p>
<p>
          <pb n="1021A"/> 5. [1642] Lamech, annorum CLXXXX, genuit Noe,
qui divino oraculo arcam aedificare jubetur, anno
aetatis suae quingentesimo. His temporibus, ut refert
Josephus, scientes illi homines quod aut igne, aut
aquis, perire poterant, in duabus columnis, ex latere
et lapide factis, studia sua conscripserunt, ne deleretur
memoria eorum quae sapienter invenerant.
Quarum lapidea columna fertur diluvium evasisse,
et hactenus in Syria permanere.</p>
<p> 6. [2242] Noe anno sexcentesimo factum legitur
diluvium, cujus arcam Josephus sedisse refert in
montes Armeniae, qui vocantur <emph>67</emph> Ararat. Fuerunt
autem Noe filii tres, ex quibus septuaginta duae gentes
sunt ortae, id est, quindecim de Jephet, triginta
de Cham, viginti septem de Sem.</p>
<p>
          <pb n="1022A"/>Finitur prima aetas per annos IIMCCXLII.
</p>
      </div1>

<div1>
        <head> <hi>Secunda aetas saeculi.</hi> </head>
<p> 7. [2244] Sem anno secundo post diluvium, cum
centum esset annorum, genuit Arphaxad, a quo
gens Chaldaeorum exorta est. Iste <emph>68</emph> Sem fertur
fuisse Melchisedech, qui primus post diluvium condidit
urbem Salem, quae nunc vocatur Jerusalem.</p>
<p> 8. [2379] Arphaxad, annorum CXXXV, genuit Sala,
a quo antiqui Salamitae, vel Medi.</p>
<p>[2509] Sala, annorum CXXX, genuit Heber, a quo
Hebraei nuncupati sunt.</p>
<p> 9. [2643] Heber, annorum CXXXIV, genuit Phaleg,
cujus tempore turris Babel aedificata est, factaque
linguarum divisio. Hujus turris altitudo quatuor
millia dicitur tenere passuum, paulatim a latioribus
<pb n="1023A"/> <emph>69</emph> 
 in angustias coarctata, ut pondus imminens
facilius sustentaretur. Describunt ibi templa
marmorea, lapidibus pretiosis, auroque distincta, et
multa alia, quae videntur incredibilia. Hanc turrim
Nembrot gigas construxit, qui post confusionem
linguarum migravit inde ad Persas, eosque ignem
colere docuit.</p>
<p> 10. [2773] Phaleg, annorum CXXX, genuit Rehu.
His temporibus primum templa constructa sunt, et
quidam principes gentium, tanquam dii, adorari coeperunt.</p>
<p>[2905] Rehu, annorum CXXXII, genuit Seruch,
sub quo Scytharum regnum exortum est, ubi primus
regnavit Tanaus.</p>
<p>[3035] Seruch, annorum CXXX, genuit Nachor.
Aegyptiorum regnum sumit principium, ubi primus
<pb n="1023B"/>
regnavit Zoes.</p>
<p> 11. [3114] Nachor, annorum LXXIX, genuit Thare,
sub quo regnum Assyriorum Sicyoniorumque exoritur.
Sed primus in Assyriis regnavit <emph>70</emph> Belus,
<pb n="1024A"/>
quem quidam Saturnum existimant, primusque in
Sicyoniis Aegialeus, a quo Aegialea nuncupata est,
quae hactenus Peloponnesus vocatur.</p>
<p> 12. [3184] Thare, annorum LXX, genuit Abraham.
Per idem tempus Ninus rex Assyriorum regnavit,
qui primus bella instituit, et armorum
instrumenta invenit. Hac aetate magica ars in Perside
a Zoroaste Bactrianorum rege reperta est. A
Nino rege occiditur. Muri quoque. Babyloniae a Semiramide
regina Assyriorum aedificantur.</p>
<p>A diluvio usque ad nativitatem Abrahae, anni
DCCCCXLII.</p>
<p>Finitur secunda aetas per annos IIIMCLXXXIV.</p>
</div1>

<div1>
        <head> <hi>Tertia aetas.</hi> </head>
<p> 13. [3284] Abraham annorum C, genuit Isaac,
<pb n="1024B"/>
ex Sara libera. Nam primum ex ancilla Agar genuerat
Ismael, a quo Ismaelitarum gens qui postea
Agareni, ad ultimum Saraceni sunt dicti.</p>
<p> 14. [3344] Isaac, annorum LX, genuit geminos,
quorum primus Esau, a quo <emph>71</emph> Idumaei, secundus
<pb n="1025A"/>
Jacob, qui cognominatus est Israel, a quo et
Israelitae sunt nuncupati. Hoc tempore regnum Graecorum
inchoat, ubi primus regnavit Inachus.</p>
<p> 15. [3435] Jacob, annorum XCI, genuit Joseph.
His temporibus Serapis, Jovis filius, Aegyptiorum
rex, moriens, in deos transfertur, et Memphis
civitas in Aegypto conditur. Tunc apud lacum
Tritonidem Minerva in specie virginali apparuit,
quae plurimis claruisse ingeniis praedicatur.
Haec enim inventrix fabricae fuisse dicitur, clypeum
et arcum haec reperit, ordiri telam et colorare lanas
haec docuit. Hac etiam aetate Phoroneus rex Inachi filius
claruit, qui primus in Graecia leges judiciaque instituit.</p>
<p> 16. [3545] Joseph vixit annos CX. Ex hoc tempore
Graecia, Argo regnante, habere segetes coepit,
<pb n="1025B"/>
delatis aliunde seminibus.</p>
<p>[3689] Hebraeorum servitutis in Aegypto anni
CXLIV post obitum Joseph reperiuntur. His temporibus
Prometheus fuisse scribitur, quem fingunt
fabulae de luto formasse homines. Tunc etiam
<pb n="1026A"/>
frater ejus Atlas astrologiam reperit, motumque
coeli et rationem primus consideravit. Tunc fuit
et Mercurius, nepos Atlantis, multarum artium
peritus. <emph>72</emph> Et ob hoc post mortem in deos
translatus. Hac etiam aetate primus Proclytus quadrigam
junxit, eodemque tempore Cecrops Athenas
condidit, et ex nomine Minervae Atticos Athenienses
vocavit. Iste etiam bovem immolans primus in
sacrificio gentili ritu Jovem adorari praecepit. Hoc
tempore in Graecia Corinthus condita, ibique picturae
ars a Cleanthe reperta est. Tunc primi Curetes
et Corybantes modulatam in armis saltationem et
consonam invenerunt. Tunc etiam fuisse scribitur
in Thessalia sub Deucalione factum diluvium et
Phaethontis fabulosum incendium.</p>
<p>
          <pb n="1026B"/> 17. [3729] Moyses annos XL in eremo rexit populum
de servitute Aegyptia liberatum. Hoc tempore
Judaei per Moysem simul cum lege et litteras
habere coeperunt. Tunc templum Delphis constituitur;
vitis in Graecia invenitur.</p>
<p>
          <pb n="1027A"/> <emph>73</emph> 18. [3756] Josue, successor Moysi, regit populum
annos XXVII. His temporibus primus Erichthonius,
Atheniensium princeps, in Graecia quadrigam
junxit.</p>
<p> 19. [3796] Othoniel, annos XL. Cadmus regnat
Thebis, qui primus Graecas litteras invenit. Per
idem tempus Linum et Amphion primi tunc apud
Graecos in musica arte claruerunt: Idaeique Dactyli
ferrum metalium in Graecia eodem tempore invenerunt.</p>
<p divs_removed="true"> 20. [3876] Aod, annos LXXX. His temporibus fabulae
fictae sunt: de Triptolemo, quod, jubente Cerere,
serpentium pinnis gestatus, indigentibus frumenta
volando distribuerit; de Hippocentauris,
quod equorum hominumque fuerint natura permisti;
<pb n="1027B"/>
de Cerbero tricipite inferorum cane; de
Phryxo et Helle ejus sorore, quod ariete vecti per
mare tranaverint; de Gorgone meretrice, quod crinita
serpentibus fuerit, et aspicentes se convertebat
in lapides; de Bellerophonte, quod equo pennis
volante sit victus; de Amphione, quod citharae cantu,
lapides et saxa commoverit. <emph>74</emph>

        </p>
        <div3 moved_from_p="true">
            <head>21.</head>
          <p>
 [3916] Debbora, annos XL. Per idem tempus
Apollo citharam condidit, et medicinae artem
<pb n="1028A"/>
invenit. Fabula quoque tunc ficta de fabro Daedalo,
et de Icaro ejus filio, quod aptatis sibi pennis volaverint.
Hac aetate primus regnat Latinis Picus, qui
fertur fuisse Saturni filius.</p>
        </div3>
<p> 22. [3956] Gedeon, annos XL. Hac aetate urbs Tyria
construitur. Alter quoque Mercurius lyram reperit,
et Orpheo tradidit. Hoc tempore Philemon primus
apud Pythium chorum instituit. Tunc etiam dicitur
fuisse magister Herculis Thrax Linus, in arte musica
clarus, Argonautarum quoque navigatio tunc scribitur.</p>
<div3>
          <head>23.</head>
          <p>
 [3959] Abimelech, annos III. Iste septuaginta
fratres suos interfecit. Hercules Ilium vastavit, et in
Libya Antheum palaestricae artis inventorem interemit.
</p>
          <p> 24. [3982] Thola, annos XXIII. Hujus temporibus in
Troja, post Laomedonta, regnavit Priamus. Tunc fabula
<pb n="1028B"/>
ficta est de Minautoro bestia labyrintho inclusa.</p>
<p> 25. [4004] Jair, annos XXII. Per idem tempus Hercules
agonem olympicum <emph>75</emph> instituit. Carmentis
nympha Latinas litteras reperit.</p>
<p> 26. [4010] Jephte, annos VI. Hujus tempore
Hercules, quinquagesimum secundum annum agens,
ob morbi dolorem sese flammis injecit. Per idem
tempus Alexander Helenam rapuit, Trojanumque
bellum decennale surrexit.</p>
<p>
            <pb n="1029A"/>[4017] Abesan, annos VII. Amazones primum arma
sumpserunt.</p>
<p>[4025] Abdon, annos VIII. Hujus anno tertio Troja
capta est, et Aeneas Italiam venit.</p>
<p> 27. [4045] Sampson, annos XX. Ascanius Aeneae
filius Albam condidit. Ulyssis quoque fabulae, sive
Syrenarum, eodem tempore fictae sunt.</p>
<p> 28. [4085] Heli sacerdos annos XL. Arca Testamenti
ab alienigenis capitur. Regnum Sicyoniorum finitur.</p>
<p>[4125] Samuel et Saul, annos XL. Lacedaemoniorum
regnum exoritur. Atque in Graecia Homerus
primus poeta <emph>76</emph> fuisse putatur. A promissione
Abrahae usque ad David anni DCCCCXL.</p>
<p>Finitur tertia aetas per annos IIIIMCXXV.</p>
</div3>
      </div1>

<div1>
        <head> <hi>Quarta aetas saeculi.</hi> </head>

<pb n="1029B"/>
<p> 29. [4165] David regnat annos XL. Codrus, Atheniensium
rex, sponte se pro salute patriae hostibus offerens
<pb n="1030A"/>
interimitur. Et Carthago a Didone aedificatur,
prophetantibus in Judaea Gath, Nathan et Asapaht.</p>
<p> 30. [4205] Salomon regnat annos XL. Iste quarto
regni sui anno templum Jerosolymis aedificavit, consummavitque
anno octavo.</p>
<p> 31. [4222] Roboam regnat annos XVII. Regnum
Israel a Juda dividitur, sub quo decem tribus a duabus
separatae sunt, et reges in Samaria habere coeperunt.
Hac aetate Samos conditur, et sibylla Erythraea
illustris habetur.</p>
<p> 32. [4225] Abia regnat annos III. Sub quo Hebraeorum
pontifex maximus Abimelech insignis est habitus.</p>
<p>[4266] Asa regnat annos XLI <emph>77</emph> Prophetabant in
Judaea Achias, Amos, Jehu, Joel, et Azarias,</p>
<p>[4291] Josaphat regnat annos XXV. Prophetabant
<pb n="1030B"/>
Elias, et Eliseus, et Abdias, Azarias, et Michaeas.</p>
<p>[4299] Joram regnat annos VIII. Prophetabant
Elias, et Eliseus, et Abdias.</p>
<p>
          <pb n="1031A"/>[4300] Ochozias regnat annum I. Elias rapitur, cujus
septem insignia miracula numerantur.</p>
<p> 33. [4307] Athalia regnat annos VII. Jonadab, filius
Rechab, sacerdos clarus habetur, etc. Joiada pontifex,
qui solus, post Moysen, vixisse annos centum
triginta perhibetur.</p>
<p>[4347] Joas regnat annos XL. Zacharias <emph>78</emph> propheta
interficitur. Eliseus moritur, cujus virtutes
quatuordecim praedicantur. Lycurgusque legislator
apud Graeciam insignis habetur.</p>
<p>[4376] Amasias regnat annos XXIX. Carthaginem hoc
tempore quidam asserunt conditam, alii vero superius.</p>
<p> 34. [4428] Azarias annos LII. Olympias primum
Graecis instituitur. Agnus in Graecia loquitur.
<pb n="1031B"/>
Sardanapalus rex sponte incendio concrematur. Assyriorumque
regnum in Medos transfertur. Tunc
Hesiodus poeta claruit. Atque Phidon Argivus mensuras
et pondera reperit. Osee, Amos, Isaias, et
Jona, in Judaea hac aetate prophetantibus.</p>
<p> 35. [4444] Joathan regnat annos XVI. Remus Romutusque
<pb n="1032A"/>
nascuntur, prophetantibus in Judaea Osee,
Joel, Isaia, et Michaea.</p>
<p>[4460] Achaz regnat annos XVI. Cujus temporibus
Romulus Romam condidit. Et <emph>79</emph> Sennacherib Assyriorum
rex, decem tribus ex Samaria in Medos
transtulit, atque in Judaeam Samaritas accolas misit.</p>
<p> 36. [4489] Ezechias regnat annos XXIX. Sub quo
prophetabant Isaias et Osee. Hoc tempore Romulus
primus milites ex populo sumpsit, centumque à
populo nobilissimos viros elegit, qui ob aetatem senatores,
ob curam ac sollicitudinem reipublicae patres
vocati sunt.</p>
<p> 37. [4549] Manasses regnat annos LV. Per idem
tempus Romanis praefuit Numa Pompilius, qui primus
apud Romanos pontifices et virgines vestales
<pb n="1032B"/>
instituit, falsorumque deorum numerositate civitatem
implevit. Duos menses in annum Romanis ad
decem menses adjecit; Januarium diis superis, Februarium
diis inferis dedicavit. Tunc quoque sibylla
Samia claruit.</p>
<p>
          <pb n="1033A"/> 38. [4556] Ammon regnat annos XII. Hujus temporibus
Tullus Hostilius, Romanorum rex, prior in
republica censum egit; quod adhuc per orbem terrarum
incognitum erat, primusque purpura et fascibus
usus est.</p>
<p divs_removed="true"> 39. [4588] Josias regnat annos XXXII. Thales Milesius
philosophus physicus claruit, qui, defectibus
solis acutissima perscrutatione comprehensis, astrologiae
numerum primus investigavit, prophetantibus
in Judaea Jeremia, Olda et Sophonia. <emph>80</emph>

        </p>
        <div3 moved_from_p="true">
            <head>40.</head>
          <p>
 [4599] Joachim regnat annos XI. Hujus
tertio anno Nabuchodonosor Judaeam captam tributariam
fecit. Tunc Daniel, Ananias, Azarias et Misael
in Babylone claruerunt.</p>
        </div3>
<p>[4610] Sedechias regnat annos XI. Hunc rex Babylonis,
<pb n="1033B"/>
secundo veniens ad Jerusalem, cum populo
captivum duxit, templo incenso, anno aedificationis
suae CCCCLIV. Per idem tempus Sappho mulier
in Graecia diverso poemate claruit. Solon leges Atheniensibus
dedit.</p>
<div3>
          <head>41.</head>
          <p>
 A David usque ad transmigrationem Babylonis
anni CCCCLXXXV.
</p>
          <p>Finitur quarta aetas, per annos quatermille sexcentos,
et decem.</p>
</div3>
      </div1>

<div1>
        <head> <hi>Quinta aetas saeculi.</hi> </head>
<p> 42. [4680] Hebraeorum captivitas, annorum LXX,
<pb n="1034A"/>
in quibus ignis ab altari Dei sublatus, et absconditus
in puteo, post septuagesimum regressionis suae annum,
assumitur inventus vivus. Per idem captivitatis
tempus, Judith historia conscribitur. Pythagoras quoque
philosophus et arithmeticae artis inventor; et
Pherecydes, historiarum primus scriptor; atque Xenophanes,
tragoediarum inventor, insignes habentur.</p>
<p> 43. [4714] Darius regnat annis XXXIV. Hujus secundo
anno Judaeorum <emph>81</emph> est resoluta captivitas;
a quo tempore in Jerusalem non reges, sed principes
fuerunt, usque ad Aristobulum. Tunc Romani, pulsis
regibus, consules habere coeperunt.</p>
<p> 44. [4734] Xerxes regnat annis XX. Aeschylus,
Pindarus, Sophocles et Euripides, tragoediarum
scriptores, celebrantur insignes. Herodotus quoque
<pb n="1034B"/>
historiarum scriptor, et Zeuxis agnoscitur pictor.</p>
<p> 45. [4774] Artaxerxes, qui et Longimanus, regnat
annis XL. Eo regnante, Esdras sacerdos incensam
a gentibus legem renovavit, et Nehemias Jerosolymorum
muros restituit. Aristarchus etiam, et
Aristophanes, atque Sophocles, tragoediarum scriptores
habiti sunt. Hippocrates quoque medicus, ac
Socrates philosophus, et Democritus claruerunt.</p>
<p> 46. [4793] Darius, qui et Nothus, regnat annis
XIX. Haec aetas habuit philosophum Platonem, et
Gorgiam primum rhetorem.</p>
<p>
          <pb n="1035A"/> 47. [4833] Artaxerxes regnat annis XL. Hujus tempore
Esther historia docetur esse expleta. Plato
quoque et Xenophon Socratici insignes habentur.</p>
<p> 48. [4859] Artaxerxes, qui et Ochus, regnat annis
XXVI. Demosthenes <emph>82</emph> orator primus agnoscitur, et
Aristoteles dialecticus primus praedicatur. Plato moritur</p>
<p> 49. [4863] Arses, Ochi filius, regnat annis IV.
Xenocrates philosophus illustris habetur.</p>
<p> 50. [4869] Darius regnat annis VI. Alexander, Illyricos
et Thraces superans, dehinc Hierosolymam
capit, atque templum ingressus, Deo hostias immolat.
Hucusque Persarum regnum stetit. Dehinc reges
Graecorum incipiunt.</p>
<p> 51. [4874] Alexander Macedo regnat annis V.
<pb n="1035B"/>
Hujus enim quinque anni postremi in ordine temporum
numerantur quibus monarchiam Asiae, destructo
Persarum regno, obtinuit. Nam septem ejus priores
in Persarum regibus supputantur. Dehinc Alexandriae
reges incipiunt.</p>
<p> 52. [4914] Ptolemaeus, Lagi filius, regnat annis
XI. Hic, Judaeam capiens, plurimos Hebraeorum in
Aegyptum transtulit. Hoc tempore Zeno Stoicus, et
Menander comicus, et Theophrastus philosophus
claruerunt. Per idem tempus Machabaeorum liber inchoatur
primus.</p>
<p> 53. [4952] Ptolemaeus Philadelphus regnat annis
XXXVIII. Hic Judaeos <emph>83</emph> qui in Aegypto erant absolvit,
<pb n="1036A"/>
et vasa sancta Eleazaro pontifici restituens,
septuaginta Interpretes petiit, ac divinas Scripturas
in Graecum eloquium transtulit. Per idem tempus
Aratus astrologus agnoscitur, atque argentei nummi
Romae primum cuduntur.</p>
<p> 54. [4978] Ptolemaeus Evergetes regnat annis
XXVI. Sub quo Jesus, filius Sirach, Sapientiae librum
composuit.</p>
<p> 55. [4995] Ptolemaeus Philopator regnat annis
XXVII. Ab isto Judaei praelio victi, LX millia armatorum
corruerunt. Per idem tempus Siciliam Marcellus
consul obtinuit.</p>
<p> 56. [5019] Ptolemaeus Epiphanes regnat annis XXIV.
Hujus tempore gesta sunt quae secundi libri Machabaeorum
historia continet. Hac aetate Romani victos
<pb n="1036B"/>
Graecos liberos esse jusserunt, dicentes: Impium est
servos esse apud quos philosophia primum orta est,
magistra morum, inventrix liberalium disciplinarum.
Per idem tempus Ennius, primus poeta Latinus
insignis Romae celebratur.</p>
<p> 57. [5654] Ptolemaeus Philometor regnat annis
XXXV. Hunc Antiochus praelio superavit, et Judaeos
varia calamitate oppressit. Per idem tempus Scipio
Africam vicit. Terentius comicus claruit.</p>
<p divs_removed="true"> 58. [5083] Ptolemaeus Evergetes regnat annis
XXIX. Hoc tempore, consule Bruto, Hispania a Romanis
obtenta. <emph>84</emph>

        </p>
        <div3 moved_from_p="true">
            <head>59.</head>
          <p>
 [5100] Ptolemaeus Soter regnat annis XVII.
<pb n="1037A"/>
Varro, Ciceroque nascuntur. Thraces Romanis subjiciuntur.</p>
        </div3>
<p> 60. [5110] Ptolemaeus Alexander regnat annis X.
Syria per Gabinium ducem in Romanorum dominium
transiit. Poeta quoque Lucretius nascitur, qui postea
se furore amatorio interfecit.</p>
<p> 61. [5118] Ptolemaeus, Cleopatrae filius, regnat
annis VIII. Per idem tempus Plotius Gallus Romae
Latinam rhetoricam docuit primus. Tunc quoque Sallustius
historiographus nascitur.</p>
<p> 62. [5148] Ptolemaeus Dionysius regnat annis XXX.
Pompeius, Hierosolyma capta, Judaeos Romanis tributarios
fecit. Per idem tempus Cato philosophus
claruit: Virgilius nascitur Mantuae, Horatius Venusii.
Tunc etiam Apollodorus, praeceptor Augusti,
<pb n="1037B"/>
clarus habetur, et Cicero laude oratoria celebratur.</p>
<p> 63. [5150]. Cleopatra regnat annis II. Haec Ptolemaei
regis Aegyptiorum fuit filia, et fratris Ptolemaei soror
et conjux effecta. Quem dum fraudare regno voluisset
tempore belli civilis, in Alexandria occurrit Caesari
urbem obsidenti, et per speciem atque stuprum
regnum sibi et necem Ptolemaeo apud Julium impetravit.
Atque Alexandriae regnum, tertio anno regni
<pb n="1038A"/>
Cleopatrae, per Julium Caesarem in ditionem Romanorum
transit. <emph>85</emph>
</p>
<div3>
          <head>64.</head>
          <p>
 [5155] Caius Julius Caesar regnat annis V.
Hic antea consul creatus Gallias obtinuit; de Britannia
triumphavit: postremum civili bello adversus Pompeium
adhibito, monarchiam totius imperii obtinuit.
Ex cujus nomine sequentes imperatores <hi>Caesares</hi> vocati
sunt.</p>
        </div3>
<div3>
          <head>65.</head>
          <p>
 A transmigratione Babylonis usque ad nativitatem
Domini nostri Jesu Christi, anni DLXXXVII.
</p>
          <p>Finitur quinta aetas per annos quinquies mille
centum quinquaginta quinque.</p>
</div3>
      </div1>

<div1>
        <head> <hi>Sexta aetas saeculi.</hi> </head>
<p> 66. [5211] Octavius Augustus regnat annis LVI.
Iste in imperio, post Siculum bellum, triumphos tres
<pb n="1038B"/>
egit: Dalmaticum, Asiaticum, postremo <emph>86</emph> Alexandrinum
adversus Antonium, inde Hispanum: deinde,
terra marique pace toto orbe parta, Jani portas
clausit. Sub cujus imperio septuaginta hebdomadae
in Daniele scriptae complentur, et cessante regno
et sacerdotio Judaeorum, Dominus Jesus Christus
in Bethleem Judae ex Virgine nascitur, anno regni
ejus XLII.</p>
<p>
          <pb n="1039A"/> <emph>87</emph> 67. [5234] Tiberius, filius Augusti, regnat
annis XXII. Iste, dum per cupiditatem reges ad se
venientes non remitteret, multae gentes a Romano
imperio recesserunt. Hujus decimo octavo regni
anno Dominus crucifixus est, annis peractis a principio
mundi quinquies mille ducenti viginti novem.</p>
<p> 68. [5238] Caius Caligula regnat annis IV. Hic
avaritia, crudelitate et luxuria saevus fuit, atque
in deos se transferens, in templo Jerosolymorum
statuam Jovis Olympii sub nomine suo poni
jussit. Per idem tempus Matthaeus apostolus Evangelium
primus in Judaea scripsit.</p>
<p> 69. [5252] Claudius regnat annis XIV. Eo regnante,
<pb n="1040A"/>
Petrus apostolus <emph>88</emph> contra Simonem Magum Romam
pergit. Marcus quoque evangelista Alexandriae
Christum praedicans, Evangelium scripsit.</p>
<p> 70. [5266] Nero regnat annis XIV. Hic injuriae,
crudelitati et luxuriae deditus, retibus aureis piscabatur.
Matrem et sororem prostituit et interfecit;
senatum multum exstinxit; multas reipublicae provincias
et urbes amisit; urbem quoque Romam incendit,
ut Trojani excidii imaginem spectaret. Hujus temporibus
Simon Magus, cum altercationem proposuisset
cum Petro et Paulo apostolis, dicens se quamdam virtutem
esse Dei magnam, medio die, dum ad patrem
volare promittit in coelum, a daemonibus, a quibus in
<pb n="1041A"/>
aere ferebatur, adjurante eos Petro, per Deum, Paulo
vero orante, dimissus crepuit. Ob cujus necem a
Nerone Petrus crucifigitur, Paulus gladio caeditur.
Hac tempestate Persius poeta moritur. Lucanus
quoque ac Seneca praecepto Neronis interficiuntur.</p>
<p> 71. [5276] Vespasianus regnat annis X. Iste in
disciplina militari strenuus <emph>89</emph> multas provincias,
quas Nero amiserat, bellando Reipublicae restituit.
Immemor offensarum fuit, convicia in se dicta leviter
tulit. Hujus secundo anno Titus Jerosolymam
cepit atque subvertit, ubi undecies centena millia
Judaeorum fame et gladio perierunt. Sed et praeter
hos quoque centum millia publice venundata.</p>
<p divs_removed="true"> 72. [5278] Titus regnat annis XI. Iste in utraque,
lingua tanto facundissimus exstitit, ut causas
<pb n="1041B"/>
Latine ageret, poemata et tragoedias Graece componeret;
tanto autem bellicosissimus fuit, ut in oppugnatione
Jerosolymorum, sub patre militans, duodecim
propugnatores duodecim sagittarum confoderet
ictibus. Porro in imperio tantae bonitatis fuit,
<pb n="1042A"/>
ut nullum omnino puniret, sed convictos adversus
se conjurationis dimitteret, atque in eadem familiaritate
qua antea habuerat retineret. Hujus etiam inter
omnia fuit illud celebre dictum: <hi>perdidisse diem
quo nihil boni fecerat.</hi> <emph>90</emph>

        </p>
        <div3 moved_from_p="true">
            <head>73.</head>
          <p>
 [5294] Domitianus, frater Titi, regnat annis
XVI. Hic post Neronem secundus, superbia exsecrabilis,
Deum se appellari jussit, Christianos persequi
paganis instituit. Sub quo apostolus Joannes
in Pathmos insulam relegatus, Apocalypsin scripsit.
Iste multos senatorum in exsilium misit ac peremit;
cunctos quoque qui de genere David erant
interfici jussit, ut nullus Judaeorum ex regali superesset
origine.</p>
        </div3>
<p> 74. [5295] Nerva regnat anno I. Vir imperio moderatus,
<pb n="1042B"/>
aequalem se et communem omnibus praebuit.
Hujus tempore Joannes apostolus ab exsilio
Ephesum rediit, atque efflagitatus ab Asiae episcopis,
Evangelium novissimus edidit.</p>
<p> 75. [5314] Trajanus regnat annis XIX. Iste mirabili
<pb n="1043A"/>
virtute Romanum imperium usque in Orientem
longe lateque produxit. Babyloniam et Arabiam
cepit, et usque ad Indiae fines, post Alexandrum,
accessit, <emph>91</emph> liberalis cunctis, atque tranquillus.
Cujus inter alia dicta, illud fertur egregium, ut
dum interrogaretur quod nimium circa omnes communis
esset, respondit talem se imperatorem esse
privatis qualem sibi imperatorem privatus optasset.
Simon Cleophas, Jerosolymorum episcopus, hujus
tempore crucifigitur, et requiescit Joannes apostolus.</p>
<p> 76. [5335] Adrianus regnat annis XXI. Iste Trajani
gloriae invidens, provincias Orientis Persis reddidit,
et Euphratem fluvium finem imperii Romani
posuit. Idem quoque Judaeos secundo effectos rebelles <emph>92</emph> 
 subjugat, urbemque Jerosolymam restaurat,
<pb n="1043B"/>
eamque ex suo nomine Aeliam vocat. Per idem tempus
Aquila Ponticus, interpres secundus post Septuaginta
oritur; et Basilides Haeresiarcha agnoscitur.</p>
<p> 77. [5357] Antoninus Pius regnat annis XXII.
<pb n="1044A"/>
Iste propter clementiam tale cognomentum accepit,
quia in omni regno Romano, cautionibus incensis,
cunctorum debita relaxavit: unde et <hi>pater patriae</hi> 
appellatus est. Iste primus imperium Romani
orbis, cum Antonino Juniore, aequata potestate, divisit.
Eo regnante, Valentinus et Marcion haeresiarchae
produntur, atque Galenus medicus, Pergamo
genitus, Romae clarus habetur.</p>
<p> 78. [5375] Antoninus Minor regnat annis XVIII.
Hic ad Parthos profectus Seleuciam, Assyriae urbem,
cum quadringentis millibus hominum cepit;
de Parthis et Persis triumphavit. Eo regnante Montanus
Cataphrygarum auctor, et Tatianus, a quo
haeresis Encratitarum, exorti sunt.</p>
<p>
          <pb n="1044B"/> 79. [5388] Commodus regnat annis XIII. Iste luxuriae
multae fuit. Sub hoc Theodotion Ephesius, interpres
tertius, apparuit; atque Irenaeus episcopus
Lugdunensis doctrina habetur insignis.</p>
<p>
          <pb n="1045A"/> 80. [5389] Aelius Pertinax regnat anno I. Hic, supplicante
senatu, <emph>93</emph> ut uxorem Augustam, et filium
Caesarem faceret, renuens, ait sufficere sibi debere
quod ipse imperaret invitus.</p>
<p> 81. [5407] Severus Pertinax regnat annis XVIII.
Iste multa bella feliciter gessit: Parthos vicit, Arabiam
obtinuit, Britanniam bellando recepit, litterarum
et philosophiae scientiam habuit. Hujus tempore
Symmachus, interpres quartus, agnoscitur;
Narcissus Hierosolymorum episcopus virtutibus plurimis
celebratur: Tertullianus Afer in Ecclesia illustris
habetur; Origenes Alexandriae studiis eruditur.</p>
<p> 82. [5414] Antoninus Caracalla, Severi filius, regnat
annis VII. Hic impatiens libidinis fuit: novercam
suam uxorem duxit. Nihil memorabile gessit. Hujus
tempore in Jerico quinta editio divinarum Scripturarum
<pb n="1045B"/>
inventa est, cujus auctor non apparet.</p>
<p> 83. [5415] Macrinus regnat anno I. Hic cum
filio regnans nihil memorabile temporis brevitate
gesserunt. Nam post annum unum, seditione militari
pariter interfecti sunt. <emph>94</emph>
</p>
<div3>
          <head>84.</head>
          <p>
 [5419] Aurelius Antoninus regnat annis IV.
<pb n="1046A"/>
Hic dum obscenissime viveret, et ipse tumultu militari
interemptus est. Cujus temporibus sexta editio
inventa est Nicopoli; Sabellius haeresiarcha oritur.
</p>
          <p> 85. [5432] Alexander regnat annis XIII. Hic Persas
gloriosissime vicit; civibus favorabilis fuit. Hujus
temporibus Origenes Alexandriae claruit, et Romae
Ulpianus insignis jurisperitus.</p>
<p> 86. [5435] Maximinus regnat annis III. Iste primus
ex militari corpore, absque decreto senatus, imperator
efficitur, et Christianos persequitur.</p>
<p> 87. [5441] Gordianus regnat annis VI. Hic rebellantes
Parthos et Persas afflixit. Rediens victor
de Persis fraude suorum interiit. Hujus temporibus
Zephyrinus, testimonio Spiritus sancti in specie
columbae super caput ejus descendentis, Romae episcopus
ordinatur.</p>
<p>
            <pb n="1046B"/> 88. [5448] Philippus regnat annis VII. Iste primus
inter imperatores <emph>95</emph> credidit Christo. Hujus
etiam primo anno millesimus annus Romanae urbis
fuisse docetur expletus.</p>
<p> 89. [5449] Decius regnat anno I. Hujus temporibus
sanctus Antonius monachus in Aegypto docetur
<pb n="1047A"/>
exortus, a quo primum monasteria condita sunt.</p>
<p> 90. [5451] Gallus, et Volusianus ejus filius, regnant
annis II. Novatus, Cypriani Episcopi presbytes,
Romam veniens, Novatianam haeresin condidit.</p>
        </div3>
<div3>
          <head>91.</head>
          <p>
 [5466] Valerianus cum Gallieno regnant annis
XV. Cyprianus primum rhetor, deinde episcopus,
martyrio coronatur. Gothi quoque Graeciam,
Macedoniam, Asiam Pontumque depopulantur. Valerianus
Christianis persecutionem movens, a rege Persarum
Sapore captus, ibi in dedecore vitae consenuit.
</p>
          <p> 92. [5468] Claudius regnat annis II. Iste Gothos,
Ilyricum Macedoniamque vastantes superat. Paulus
Samosatenus haeresiarcha agnoscitur.</p>
<p> 93. [5474] Aurelianus regnat annis VI. Iste Romanorum
imperium bellando pene ad fines priores
<pb n="1047B"/>
perduxit; qui, persecutionem adversus Christianos
efficiens, fulmine corripitur et sine mora occiditur. <emph>96</emph>
</p>
        </div3>
<div3>
          <head>94.</head>
          <p>
 [5475] Tacitus regnat anno I. Hujus vitae
brevitas gestorum nihil dignum historia praenotat.
</p>
          <p> 95. [5481] Probus regnat annis VI. Iste militia
strenuus, et civilitate praeclarus, Gallias a barbaris
occupatas bellando Romanis restituit. Hujus tempore
Manichaeorum haeresis orta est.</p>
<p> 96. [5483] Carus cum filiis Carino et Numeriano
<pb n="1048A"/>
regnat annis II. Carus, postquam de Persis triumphavit,
victor circa Tigridem castra ponens, ictu fulminis
concidit.</p>
<p> 97. [5503] Diocletianus et Maximianus regnaverunt
annis XX. Diocletianus, divinis libris adustis,
Christianos toto orbe persequitur. Iste primus gemmas
vestibus calceamentisque inseri jussit, dum sola
purpura retro principes uterentur. Hi autem Imperatores
varia bella gesserunt, Persis victis, recepta
Mesopotamia. Qui postea, pariter fastigio imperii
relicto, privati vixerunt.</p>
<p> 98. [5505] Galerius regnat annis II. Hujus imperii
brevitas nihil dignum historia contulit.</p>
<p> 99. [5535] Constantinus regnat annis XXX. Hic
Persis bellum paravit; ad cujus adventum adeo trepidaverunt,
<pb n="1048B"/>
ut supplices occurrerent promittentes
imperata perficere. Christianus quoque effectus, licentiam
dedit Christianis libere congregari, et in honorem
Christi <emph>97</emph> basilicas construi. His temporibus
haeresis Ariana exoritur. Nicaeum quoque concilium
a Constantino ad condemnationem Arii congregatur.
Tunc et Donatistarum schisma oboritur. Per idem
tempus crux Christi ab Helena, Constantini matre,
Hierosolymis reperta est. Constantinus autem, in
<pb n="1049A"/>
extremo vitae suae ab Eusebio Nicomediensi episcopo
baptizatus, in Arianum dogma convertitur: heu, proh
dolor! bono usus principio, et fine malo.</p>
<p> 100. [5559] Constantius et Constans regnaverunt
annis XXIV. Constantius crudelitate morum terribilis,
a Persis multa perpessus est. Deinde Arianus
effectus catholicos toto orbe persequitur. Cujus etiam
favore Arius fretus, dum Constantinopolin ad ecclesiam
pergeret, adversus nostros de fide dimicaturus,
divertens per forum Constantini ad necessariam
causam, viscera ejus repente simul cum vita effusa
sunt. Per idem tempus Athanasius et Hilarius doctrina
et confessione fidei celebrantur. Haeresis Anthropomorphitarum <emph>98</emph> 
 in Syria, et Macedonia, et
Constantinopoli nascitur. Donatus artis grammaticae
<pb n="1049B"/>
scriptor, ac praeceptor Hieronymi, Romae illustris habetur.
Antonius monachus moritur. Ossa Andreae
et Lucae apostolorum Constantinopolim transferuntur.</p>
<p> 101. [5561] Julianus regnat annis II. Hic ex clerico
imperator ac paganus effectus, ad idolorum cultum
convertitur, ac Christianis martyria intulit. Liberales
litteras Christianos docere vel discere vetuit. Qui
etiam, dum in odium Christi templum Jerosolymis
Judaeos reparare permisisset, atque ex omnibus provinciis
Judaei collecti nova templi fundamenta jacerent,
subito nocte oborto terrae motu, saxa ab imo
fundamentorum excussa, longe lateque sparsa sunt.
Igneus quoque globus ab interiori aede templi egressus,
<pb n="1050A"/>
plurimos eorum suo prostravit incendio. Quo
terrore reliqui pavefacti, Christum confitebantur inviti.
Et, ne hoc casu crederent factum, sequenti nocte
in vestimentis cunctorum crucis apparuit signum.
Julianus autem contra Persas procedens, facta congressione,
jaculo suscepto, interiit.</p>
<p> 102. [5562] Jovianus regnat anno I. Qui, dum se
ab exercitu imperatorem legi conspiceret, seque Christianum
affirmans, paganis praeesse non posse adsereret: <hi>Et nos,</hi> 
 inquit omnis exercitus, <hi>qui per Julianum
nomen Christi abjecimus, tecum Christiani esse
volumus.</hi> Quibus ille auditis, imperii sceptra suscepit,
firmataque pace <emph>99</emph> cum Persis, rediit; qui, lege
protinus data, Christianis privilegia reddidit, ac templa
idolorum claudi praecepit.</p>
<p> 103. [5576] Valentinianus et Valens frater ejus
<pb n="1050B"/>
regnant annis XIV. Gothi apud Istrum bifarie, in
duobus Fridigerno et Athalarico divisi sunt regibus.
Sed Fridigernus Athalaricum Valentis, Ariani imperatoris,
auxilio superans, suadente eodem, in hujus
beneficii gratiam, ex catholico Arianus cum omni
gente Gothorum effectus, errorem secutus est
ipsius. Tunc quoque Gilfulas, Gothorum episcopus,
ad instar Graecarum litterarum, Gothis tunc reperit
litteras, et utrumque testamentum linguam in propriam
transtulit. Photinus quoque, et Eunomius,
atque Apollinaris haeresiarchae eodem tempore agnoscuntur.</p>
<p>
            <pb n="1051A"/> 104. [5582] Gratianus cum fratre Valentiniano
regnat annis VI. Ambrosius, Mediolanensis episcopus,
in catholicorum dogmate claruit. Priscillianus
haeresim infandam nominis sui in Hispaniam invexit.
Martinus, episcopus Turinorum Galliae civitatis, multis
miraculorum signis effulsit. <emph>100</emph>
</p>
        </div3>
<div3>
          <head>105.</head>
          <p>
 [5590] Valentinianus cum Theodosio regnat
annis VIII. Synodus Constantinopoli. CL sanctorum
Patrum colligitur a Theodosio, in qua omnes haereses
condemnantur. Hieronymus presbyter in Bethleem
toto mundo clarus habetur. Priscillianus, accusante
Itacio, a Maximo tyranno gladio caeditur. Per idem
tempus caput Joannis Baptistae Constantinopolim est
perductum, et in septimo milliario civitatis humatum.
Gentium quoque templa per totum orbem, jubente
<pb n="1051B"/>
Theodosio, eodem tempore subvertuntur. Nam
adhuc intemerata manebant.</p>
        </div3>
<p> 106. [5593] Theodosius, cum Arcadio et Honorio
regnat annis III. Per idem tempus Joannes anachoreta
virtutum miraculis habetur insignis; qui etiam
Theodosio consulente, de Eugenio tyranno victoriam
illi praedixit.</p>
<p> 107. [5606] Arcadius cum fratre Honorio regnat annis
XIII. Hujus temporibus Augustinus episcopus
doctrinae scientia insignis habetur. Joannes quoque
Constantinopolitanus, et Theophilus Alexandrinus,
illustres episcopi praedicantur. Per idem tempus
Donatus, Epiri episcopus, virtutibus insignis est habitus.
Qui draconem ingentem, expuens in ore ejus,
peremit, quem octo juga boum ad locum incendii vix
<pb n="1051C"/>
trahere potuerunt, ne aerem putredo ejus corrumperet.
Per idem tempus corpora sanctorum Habacuc et
<pb n="1052A"/>
Micheae prophetarum divina revelatione produntur.
Gothi Italiam depraedantur. Vandali atque Alani Gallias
aggrediuntur. <emph>101</emph>
</p>
<div3>
          <head>108.</head>
          <p>
 [5621] Honorius, cum Theodosio minore,
fratris filio, regnat annis XV. His imperantibus, Gothi
Romam capiunt, Vandali quoque et Alani, et Suevi,
Hispanias occupant. Hac tempestate Pelagius adversus
Christi gratiam erroris sui dogmata praedicat; ad
cujus damnationem concilium, apud Carthaginem,
CCXIV episcoporum congregatur. Hoc tempore Cyrillus,
Alexandriae episcopus, insignis est habitus.
</p>
          <p> 109. [5648] Theodosius Minor, Arcadii filius,
regnat annis XXVII. Vandali ab Hispania ad Africam
transeunt. Ibi catholicam fidem Ariana impietate subvertunt.
Per idem tempus Nestorius, Constantinopolitanus
<pb n="1052B"/>
episcopus, suae perfidiae molitur errorem; adversus
quem Ephesina synodus congregata, ejus
impium dogma condemnat. Hoc etiam tempore diabolus
in specie Moysi Judaeis in Creta apparens, dum
eos per mare pede sicco ad terram repromissionis
promittit perducere, plurimis necatis, reliqui, qui
salvati sunt, confestim ad Christi gratiam convertuntur.</p>
<p> 110. [5654] Martianus regnat annis VI. Cujus
initio Chalcedonense concilium geritur, ubi Eutyches
cum Dioscoro Alexandrino episcopo condemnantur.
Hujus autem sexto imperii anno, Theodoricus
rex Gothorum, cum ingenti exercitu Hispaniam ingreditur.</p>
<p> 111. [5670] Leo Major cum Leone Minore regnat
annis XVI Alexandria, et Aegyptus synodum Chalcedonensem
<pb n="1052C"/>
detrectans, errore Dioscori haeretici languens,
immundo repleta spiritu, canina rabie latrat.
<pb n="1053A"/>
Per idem tempus apparuit haeresis Acephalorum Chalcedonense <emph>102</emph> 
 concilium impugnantium, qui ideo
Acephali, id est, sine capite nominantur, quia, quis
primus eam haeresin introduxerit non invenitur, cujus
haeresis peste plurimi hactenus orientalium languent.</p>
<p> 112. [5687] Zenon regnat annis XVII. Ab isto
Acephalorum haeresis defenditur, et decreta Chalcedonensis
concilii abdicantur. Iste Zenon Leonem
Augustum filium suum interficere quaerens, pro eo
mater ejus alium figura similem obtulit, ipsumque
Leonem occulte clericum fecit, qui in clericatu usque
ad Justiniani tempora vixit. Per idem tempus corpus
Barnabae apostoli et Evangelium Matthaei ejus
stylo scriptum, ipso revelante, repertum est.</p>
<p>
            <pb n="1053B"/> 113. [5714] Anastasius regnat annis XXVII. Iste,
Acephalorum errorem vindicans, episcopos Chalcedonensis
synodi defensores exsilio damnat, Evangelia
quoque, tanquam ab idiotis evangelistis composita,
reprehendit atque emendat. Eo tempore Fulgentius
episcopus in confessione Dei et scientia claruit. Trasemundus,
Vandalorum rex, in Africa catholicas Ecclesias
claudit, et CXX episcopos in Sardiniam mittit,
contra Catholicos saevit. Per idem tempus apud Carthaginem
Olympus quidam Arianus, in balneis sanctam
Trinitatem blasphemans, tribus igneis jaculis,
angelo immittente, visibiliter est combustus. Barbas
quoque quidam Arianus episcopus, dum contra regulam
fidei quemdam baptizans dixisset:  « Baptizat te <emph>103</emph> 
 Barbas, in nomine Patris, per Filium, in Spiritu
<pb n="1054A"/>
sancto, »  statim aqua fontis illius quae fuerat ad baptizandum
deportata nusquam apparuit. Quod aspiciens,
qui baptizandus erat, confestim ad catholicam Ecclesiam
abiit, et juxta morem evangelicae fidei baptismum
Christi suscepit.</p>
<p> 114. [5723] Justinus Major regnat annis IX.
Iste synodi Chalcedonensis amator Acephalorum
haeresim abdicat. Hujus tempore, post Trasemundum
Childericus, ex Valentiniani imperatoris captiva
filia genitus, in Vandalis regnum suscepit, qui sacramento
a Trasemundo astrictus, ne Catholicis in regno
suo faveret, antequam regnum susciperet, episcopos
ab exsilio reverti jussit, eisque proprias Ecclesias
reformare praecepit.</p>
<p> 115. [5762] Justinianus regnat annis XXXIX. Iste,
<pb n="1054B"/>
Acephalorum haeresin suscipiens, omnes in regno
suo episcopos tria Chalcedonensis concilii capitula
damnare compellit. In Alexandria Theodosiana
et Gaiana haereses oriuntur. In Hispaniam
per Athanaildum tyrannum Romanus miles ingreditur.
Belisarius patricius mirabiliter de Persis
triumphavit. Qui deinde a Justiniano in Africam
missus, Vandalorum gentem delevit. In Italia quoque
Tottila, Ostrogothorum rex, a Narse Romano patricio
superatur. Per idem tempus corpus sancti Antonii
monachi divina revelatione repertum Alexandriam
perducitur, et in ecclesia sancti Joannis Baptistae
humatur. <emph>104</emph>
</p>
        </div3>
<div3>
          <head>116.</head>
          <p>
 [5773] Justinus Minor regnat annis XI.
Hic ea quae adversus Chalcedonensem synodum fuerant
<pb n="1055A"/>
edita, destruxit, et symbolum CL Patrum sacrificii
tempore concinendum populo praecepit.
Armenii tunc primum fidem Christi suscipiunt. Gepidae
exstinguntur a Longobardis. Per idem tempus
Martinus, Bracarensis episcopus, apud Gallaeciam
prudentia et doctrina catholicae fidei clarus habetur.
Narses patricius, postquam sub Justiniano
Augusto, Totilam Gothorum regem in Italia superavit,
Sophiae Augustae Justini conjugis minis perterritus,
Longobardos a Pannoniis invitavit, eosque in
Italiam introduxit. Hac tempestate Leovigildus, rex
Gothorum, quasdam Hispaniae regiones sibi rebelles
in potestatem sui regni superando redegit.</p>
        </div3>
<p> 117. [5780] Tiberius regnat annis VII. Longobardi,
pulsis Romanis, Italiam adeunt; Gothi, per Hermenegildum
<pb n="1055B"/>
Leovigildi regis filium, bifarie divisi,
mutua caede vastantur.</p>
<p> 118. [5801] Mauricius regnat annis XXI. Suevi
a Leovigildo rege obtenti Gothis subjiciuntur; iidem
quoque Gothi, Recaredo religiosissimo principe provocante,
ad fidem catholicam convertuntur. Abares
adversus Romanos dimicantes, auro magis quam ferro
pelluntur. Ab Hunnis Thracia occupatur. Hoc tempore
Leander episcopus in Hispaniis ad gentis Gothorum
conversionem doctrina fidei et scientiarum claruit.</p>
<p>
          <pb n="1056A"/> <emph>105</emph> 119. [5809] Phocas regnat annis VIII. Iste seditione
militari imperator effectus, Mauricium Augustum
et multos nobilium interfecit. Hujus tempore
Prasini et Veneti per Orientem et Aegyptum civile
bellum faciunt, ac sese mutua caede prosternunt.
Praelia quoque Persarum gravissima adversus rempub.
excitantur; a quibus Romani fortiter debellati,
provincias plurimas, usque ad Euphratem fluvium,
et ipsam, ut dicunt, Hierosolymam amiserunt.</p>
<p> 120. [5814] Heraclius dehinc quintum agit imperii
annum. Cujus initio Sclavi Graeciam Romanis tulerunt.
Persae Syriam, et Aegyptum, plurimasque
provincias. In Hispania quoque Sisebutus, Gothorum
rex, quasdam ejusdem Romanae militiae urbes cepit, et
Judaeos sui regni subditos ad Christi fidem convertit.</p>
<p>
          <pb n="1056B"/> 121. Fiunt igitur ab exordio mundi usque in praesentem
aeram 654, hoc est in anno quinto imperatoris
Heraclii, et quarto <emph>106</emph> gloriosissimi principis Sisebuti,
anni quinquies mille octingenti quatuordecim.</p>
<div3>
          <head>122.</head>
          <p>
 Residuum saeculi tempus humanae investigationi
incertum est; omnem enim de hac re quaestionem
Dominus noster Jesus Christus abstulit, dicens: <hi>Non
est vestrum scire tempora, vel momenta, quae Pater
posuit in sua potestate.</hi> Et alibi: <hi>De die autem,</hi> inquit, <hi>illa et hora, nemo scit, neque angeli coelorum,
<pb n="1057A"/>
nisi Pater solus.</hi> 
 Unusquisque ergo de suo cogitet
transitu, sicut sacra Scriptura ait: <hi>In omnibus operibus
<pb n="1058A"/>
memorare novissima.</hi> Quando enim unusquisque
de saeculo migrat, tunc illi consummatio saeculi est.

</p>
        </div3>
      </div1>
</body>
  </text>
</TEI>