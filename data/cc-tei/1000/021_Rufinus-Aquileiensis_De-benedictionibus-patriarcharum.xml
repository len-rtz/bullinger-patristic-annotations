<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De benedictionibus patriarcharum</title>
              <author ref="http://viaf.org/viaf/77679446">Rufinus Aquileiensis<date>345-411</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 21</title>
           <idno>RufAqu.DeBePa3</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>RUFINO FRATRI PAULINUS SALUTEM.</head>
<p> <emph>1-2.</emph> <hi>I. Vel breves nobis ab unanimitate tua literae magno refrigerio sunt, sicut in penuria fluviorum ager sitiens
rore recreatur. Unde refectos nos quamvis brevi</hi> Epistola, attamen tua, per puerum communium filiorum fatemur:
sed tamen rursus <hi>adfectos, quia etiamnum nunc vos in aestu sollicitudinis et incerto morarum, Romam
peti judicastis. Det nobis Dominus a Domino laetificari quamprimum de actu nostro: ut sicut anxiis compatimur,
ita congaudeamus hilaritati, et incipiamus tamen sperare fructum praesentiae vestrae, si vos certi esse de vestra
sententia, vel Domini circa vos placito, coeperitis.</hi> </p>
<p> <hi>II. Sane quod admonere dignaris affectu illo, quo nos sicut te diligis, ut studium in Graecas literas attentius
sumam, libenter accipio, sed implere non valeo; nisi forte desideria mea adjuvat Dominus, ut diutius consortio tuo
perfruar. Nam quomodo profectum capere potero sermonis ignoti, si desit a quo ignorata condiscam? Credo
<pb n="0297"/>
enim in Translatione S. Clementis, praeter alias ingenii mei defectiones, hanc te potissimum imperitiae meae
penuriam considerasse, quod aliqua in quibus intelligere, vel exprimere verba non potui, sensu potius apprehenso,
vel ut verius dicam, opinata transtulerim. Quo magis egeo misericordia Dei, ut pleniorem mihi copiam tui tribuat,
quia pro divitiis erit pauperi, vel micas a divitis mensa cadentes avido famelici cordis ore colligere.</hi> </p>
<p> <hi>III. In tempore sane, quo scripta haec scribebantur, cecidit sub oculis, incidens proposita lectione, capitulum
illud ex Genesi, quo Judas a Jacob benedicitur. Et quia Dominus opportunissimam hanc occasionem dederat,
pulsare post tempus fores cordis tui placuit. Ergo si me amas, imo quia multum amas, rogo ut scribas mihi,
ut intelligis ipsam Patriarcharum benedictionem. Et si qua ipse scis in eis ardua sensu et digna cognitione, scire
me velis: specialiter tamen de Capitulo illo in quo ait:</hi> Alligans ad vitem pullum suum, et ad cilicium pullum
asinae suae <note>(Gen. 49. 11.)</note>: <hi>quis suus sit pullus, vel quis asinae pullus; et cur suus ad vitem, asinae vero pullus ad
cilicium alligetur?</hi> 
<pb n="0297B"/>
        </p>
</div1>

<div1>
        <head>IN LIBRUM DE BENEDICTIONIBUS JUDAE RUFINI AQUILEIENSIS PRESBYTERI AD PAULINUM PRESBYTERUM Praefatio.</head>
<p> <emph>3-4</emph> I. Quanto magis ego me tibi excuso, et minus idoneum ad responsionem eorum quae sciscitaris,
adfirmo, tanto tu instantius percontaris, et difficiliora perquiris, ac velut lenti bovis vitio deprehenso,
cunctantis armos, et retrorsum terga cedentia, stimulis pertinacioribus perfodis. Unde consequenter tibi
et illud continuo cognoscendum est, quod etiam si, depressa saltem cervice, jugi quod superponis onus
movere possumus, nusquam tamen adest nobis copia in apertos patentesque campos, affluentioris facultate
orationis, effundenti in latum distenta spacia, rapidioribus cursibus superare. Ideo ergo patere nos,
si forte vel tardius voluerimus, eo quo nos vocas, passibus pervenire.</p>
<div3>
          <head>II. </head>
<p>
            <pb n="0299"/>Requiris a nobis, quomodo intelligatur illud quod scriptum est in Genesi de Patriarcha Juda, quod
Israel pater ejus, dum singulis filiorum, quae praevidebat eventura praedicit, de isto ait inter caetera: <hi>Alligans
ad vitem pullum suum, et ad palmitem vitis pullum asinae suae <note>(Gen. 49. 11.)</note>
            </hi>: quod tu scripsisti, <hi>Et ad
cilicium pullum asinae suae,</hi> quod in Graeco ita est: <foreign xml:lang="greek">καὶ τῇ ἕλικι τὸν πῶλον τῆς ὄνου αὐτοῦ. Ἕλικα</foreign> <hi>vitem</hi> dicunt
Graeci, non tam <hi>palmitem</hi> (quomodo habent nostra exemplaria) quam illos quasi rucinnulos, vel ramis
arboris, vel palis, vel quibuscunque illis innititur adminiculis, quos capreolos, ut arbitror, appellant agricolae: <emph>5-6</emph> 
 quibus nexibus tutus, et sine lapsus periculo, vel gravatur fructibus palmes, vel vaga proceritate
distenditur. Arbitror ergo, quod hic ipse Graecus sermo in Latinis exemplaribus antiquitus positus est,
ut et alia nonnulla, et per tempus ab scriptoribus non intelligentibus pro <foreign xml:lang="greek">ἕλικι,</foreign> <hi>cilicium</hi> dici putatum est.</p>
        </div3>
<div3>
          <head>III.</head>
          <p>
 Et in hoc quidem facile error interpretis emendatur, sed non tam facile est, etiam sensum intelligentiae
ipsius invenire, nisi totius capituli mentio fiat. Totius autem hujus capituli tractatus amplius aliquid
et lucidius inveniret, si ab initio ipsarum Benedictionum sumsisset exordium. Quod utique et otii, et temporis
non parum quaerit, et ut fidelius dicam, quod mentem Spiritu Sancto illuminatam deposcit. Quantum
ergo vel mediocritas intelligentiae nostrae valet, vel tempus indulget, vel hi simunt, qui rescripta ad Origenem
 perurgent, quanta res tanta pati [ <hi>Forte</hi> peragi] potuit brevitate, pro eo amore, quo confidere nos
tibi de omnibus jubes, sine praejudicio eorum, qui melius aliquid sentire possunt, quid nobis de hoc interim
capitulo videatur, exprimimus.</p>
        </div3>
<div3>
          <head>IV.</head>
          <p>
 Scio quamplurimos caput istud ita de Domino interpretari, ut nihil ad Patriarcham Judam pertinere
ex his quae dicuntur, adfirment, quia neque ut leo dormisse usquam, neque ut catulus leonis ostenditur
suscitatus, neque Gentes in eo sperasse ullatenus probabuntur Sed cum dicit: <hi>Non deficiet princeps ex
Juda, neque dux de femore ejus, donec veniat is, cui repositum est,</hi> regnum scilicet, <hi>et in ipso gentes sperabunt:</hi> 
quia donec veniat is, cui repositum est, in quo gentes sperabunt, manifeste de Christo dicitur; cogimur
sine dubio alium intelligere esse, quam Christum eum, de cujus semine dux non deficiet, donec Christus
veniat. Non enim convenit illum Christum intelligi, de cujus semine dux non deficiet, donec Christus
veniat, qui utique dux in adventu Christi defecit. Et hoc ipsum indicio fuit, advenisse eum, cui repositum
est, idest Christum. Quaedam referuntur ad Judam; sicut in complurimis caeteris, etiam in hoc capitulo
sentiendum est, ut alterno intellectu expositio dirigatur, et interruptio Historialis intelligentiae Mystici
sensus prodat arcanum.
</p>
        </div3>
      </div1>

<div1>
        <head>LIBER PRIMUS. BENEDICTIO JUDAE.</head>
<p>
          <pb n="0301A"/> <emph>7</emph> 1. <hi>Ait ergo:</hi> JUDA, <hi>te collaudent fratres tui. Manus
tuae super dorsum inimicorum tuorum <note>(Gen. 49. 8.)</note>
          </hi>.
Potest hoc vel ad ipsum Judam, vel ad eos qui ex
ipso videntur esse progeniti Reges, referri: qui regnum
gentis illius ministrantes, inimicorum terga
domuerunt. Sed et in Christo competenter accipitur,
qui a fratribus suis, id est, ab Apostolis, quos ipse
fratres in Evangeliis nominavit <note>(Matth. 28.)</note>, merito
collaudatur. Inimici vero ejus, super quorum dorsa
manus ejus est, illi intelliguntur, quos Pater promittit
se sub pedes ejus positurum dicens, <hi>Donec
ponam inimicos tuos sub pedibus tuis <note>(Psal. 109.)</note>
          </hi>.
Sunt ergo inimici, donec increduli sunt et infideles,
et ideo caeduntur in tergo, qui posteaquam conversi
fuerint, efficiuntur fratres, et collaudant eum, qui
<pb n="0301B"/>
eos in adoptionem Patris vocatos, sibi et cohaeredes
fecit et fratres. Bene autem terga mimicorum caedi
dixit a Christo: omnes enim qui adorabant idola,
terga dabant Deo, sicut et per prophetam Dominus
exprobrat, dicens: <hi>Quia converterunt ad me dorsa
sua, et non faciem <note>(Jer. 2. 27.)</note>
          </hi>. Haec ergo dorsa
caedit, ut conversi aliquando terga dent idolis, et
faciem erigant ad Deum, et faciant hoc quod in consequentibus
scriptum est: <hi>Et adorent te filii patris
tui.</hi> Tunc enim cum adorant [ <hi>Forte</hi> adorarunt] eum,
filii Patris fuerunt effecti, et spiritum adoptionis acceperunt,
in quo clamant, <hi>Abba pater <note>(Gal. 4.)</note>
          </hi>. Nemo
enim dicit Dominum Jesum Christum, nisi in Spiritu
Sancto <note>(I. Cor. 12.)</note>. Iste sermo paulo durius refertur
ad Judam, nisi abusive id dicamus, adoratos esse
<pb n="0301C"/> <emph>8</emph> 
 quasi reges, a fratribus, id est, suis caeteris contribulibus,
filios Juda.</p>
<div3>
          <head>2.</head>
          <p>
 <hi>Catulus leonis Juda, de germine filius meus
ascendisti: recubans dormisti sicut leo, et sicut catulus
leonis: quis suscitabit eum <note>(Gen. 49. 9.)</note>
          </hi>? In his versiculis,
non jam concludimur, sed pene excludimur;
nam catulum leonis si exponamus, Judam dici posse
pro virtute bellandi, quomodo exponetur, quod de
germine filius dicitur ascendisse? Germen autem hic
<pb n="0302A"/>
in Graeco <foreign xml:lang="greek">βλαστὸν</foreign> dicitur, quod magis virgultum,
vel ramus recte interpretatur, qui de radice repullulare,
vel de ipso robore arboris solet. Ex quo ergo
virgulto, vel ex quo ramo Judas ascendisse dicetur,
vel quomodo recumbens dormisse ut leo, et ut catulus
leonis, ita ut quaeratur, quis eum suscitet?
Nisi forte aliquis vim faciens, velit ita adseverare:
Ex germine processisse Judam, id est, ut superius
diximus, ex virgulto vel ex ramo, quod de ipsa patris
fortitudine et virtute significet: quique virtutis
confidentia recubet et quiescat, ut leo et ut catulus
leonis; nec eum ausus sit aliquis suscitare, dum pro
magnitudine virium, et potentia beatorum suscitare
eum nullus audeat ad praelia. Sed multo convenientius
aptabitur huic loco mystica expositio, in qua
<pb n="0302B"/>
catulus leonis, Christus, non solum <foreign xml:lang="greek">φυσικῶς,</foreign> verumetiam <foreign xml:lang="greek">τροπικῶς</foreign>
 designatur. Nam Physiologus de catulo
leonis haec scribit, Quod cum natus fuerit, tribus
diebus ac tribus noctibus dormiat: tum deinde patris
fremitu vel mugitu, tanquam tremefactus cubilis locus,
suscitet catulum dormientem. Iste ergo catulus ascendit
ex germine: ex Virgine enim natus est, non ex semine,
sed ex virgine absque concubitu virili, et absque
semine naturali Christus. Velut virgultum, sive
ramus, <emph>9</emph> in quo manifestissime et veritas carnis
adsumtae ex Virgine declaratur in sacrosancto germine,
et a contagio carnalis et humani seminis excusatur. <hi>Recumbens dormisti ut leo, et sicut catulus
leonis.</hi> 
 Manifeste recubuisse et dormisse, dictum de
passione mortis ostenditur. Sed videamus quare ut
<pb n="0302C"/>
leo, et ut catulus leonis, dormit. De catuli quidem
somno jam superius dictum est, quod valde convenienter
adaptatur Christo, qui tribus diebus et tribus
noctibus in corde terrae sepultus, somnum mortis
implevit. Ut leo autem, hoc modo debere intelligi
arbitror: Mors Christi oppressio et triumphus daemonum
fuit, omnem namque praedam, quam leo ille
contrarius invaserat, prostrato homine et dejecto,
hic leo noster eripuit: denique rediens ab inferis,
<pb n="0303A"/>
et ascendens in altum, captivam duxit captivitatem <note>(Ephes. 4. 8.)</note>.
Hoc ergo modo, et in somno suo leo
fuit vincens omnia et debellans, et destruxit eum,
qui habebat mortis imperium <note>(Act. 3.)</note>. Et velut catulus
leonis, die tertia suscitatur. <hi>Quis suscitabit eum?</hi> 
Recte quasi inquirentis prophetae personam, quae
suscitet Christum, sermo significat, quia Apostolus
quidem dicit: <hi>Quia Deus illum suscitavit a mortuis.</hi> 
Et, <hi>Qui suscitavit Christum a mortuis, suscitabit et
mortalia corpora vestra propter inhabitantem spiritum
ejus in vobis <note>(Rom. 8.)</note>
          </hi>. Et iterum ipse Christus dicit
in Evangeliis, <hi>Solvite templum hoc, et ego in tribus
diebus suscitabo illud: hoc autem dicebat de templo
corporis sui <note>(Joan. 2.)</note>
          </hi>. Quia vero ipse dicit, suscitasse
templum suum, et Deus illum dicitur suscitasse:
recte Propheta stupore tantae Patris et Filii
<pb n="0303B"/>
 unitatis, atque indiscretionis attonitus dicit, <hi>Quis
suscitabit eum?</hi> </p>
        </div3>
<div3>
          <head>3.</head>
          <p>
 <hi>Non deficiet Princeps, ex Juda, neque dux de
femore ejus, usque quo veniant ea, quae reposita sunt</hi> 
(et velut in aliis exemplaribus habetur, <hi>Veniat cui
repositum est) et ipse erit exspectatio gentium <note>(Gen. 49.
10.)</note>
          </hi>. Hic locus manifeste refertur ad Judam: constat
enim, usque ad nativitatem Christi non defecisse
principes <emph>10</emph> ex genere Judae, nec duces de femoribus
ejus, usque ad Herodem regem, qui secundum
fidem historiae, quam Josephus scribit, alienigena
fuisse, et per ambitionem in regnum Judaeorum dicitur
irrepsisse. Statim ergo ut hoc factum est, et ut
defecit dux de femoribus Judae, advenit ille cui regnum
<pb n="0303C"/>
repositum, in quo, quomodo Gentes sperent,
Evangelii fides et Ecclesiarum docet propagatio. Reposita
autem dicuntur ea quae opportuno tempore
proferenda sunt, sicut et Christus in fine saeculorum
advenisse dicitur, cum dicit Apostolus, <hi>Ecce nunc
tempus acceptum <note>(2. Cor. 6.)</note>
          </hi>, scilicet ad salutem
Gentibus conferendam. Si vero quis in omnibus cupiat
cursum utriusque expositionis aptare, potest
extorquere fortassis, ut etiam de Christo haec hoc
modo videantur intelligi: <hi>Quia non deficiet Princeps
ex Juda,</hi> id est, hi qui post resurrectionem ejus, Ecclesiarum
principes ordinantur: <hi>Et dux de femoribus
ejus,</hi> duces quoque populi Christianorum, de femoribus
<pb n="0304A"/>
Christi. Hoc modo exponet, membra Christi
esse sine dubio spiritaliter intelligenda, quae Apostolus
dicit populum Fidelium <note>(I. Cor. 6.)</note>. Possunt
ergo et femora ejus spiritaliter intellecta indicare
eos, qui pro firmitate et constantia fortitudinis,
omne corpus Ecclesiae sustentare videntur, et ferre:
vel quia humani seminis judicium solet in femorum
appellatione figuraliter dici, apud nos autem qui
seminat, verbum seminat <note>(Luc. 8.)</note>: poterunt ergo
hi, qui ministerium verbi Ecclesiae exhibent, de
Christi femoribus intelligi duces. <hi>Usquequo veniant,
quae reposita sunt ei:</hi> videbitur ita posse intelligi,
quod usque ad consummationem seculi, non deerunt
isti duces, donec veniant ea quae reposita sunt, quae
apparavit Deus his qui diligunt eum. <hi>Et ipse erit exspectatio
<pb n="0304B"/>
gentium.</hi> In die scilicet judicii, cum omnes
gentes et populi Christum judicem, in pavore cordis,
et tremore conscientiae exspectabunt.</p>
        </div3>
<div3>
          <head>4.</head>
          <p>
 <hi>Alligans ad vitem pullum suum,</hi> <emph>11</emph> <hi>et ad palmitem
pullum asinae suae <note>(Gen. 49. 11.)</note>
          </hi>. Hoc de
Christo et proprie et singulariter dicitur: ipse
enim alligavit ad vitem pullum suum, qui dixit: <hi>Ego sum vitis vera 
 <note>(Joan. 25.)</note>
          </hi>. Ad hanc ergo vitem,
et pullum suum alligat, et asinae suae pullum <note>(Marc.
11.)</note>. Pullus suus est ex gentibus populus, cui utique
nunquam adhuc Legis onus fuerat impositum, et
supra quem, nisi ipse primus, nemo insederat <note>(Luc.
12.)</note>. Pullus vero asinae suae est, qui ex priore populo,
qui nunc in figura asinae nominatur, electi
erant ad salutem, de quibus Propheta dicit: <hi>Si fuerint
<pb n="0304C"/>
filii Israel sicut arena maris, reliquiae salvae fient <note>(Osee 1.)</note>
          </hi>.
Abjecta ergo asina, quae onus Legis in infidelitate
portare maluit, pullus ex ipsa natus eligitur,
id est, novellus ex veteri per fidem populus
adsciscitur, ac populo ex Gentibus sociatur. Vitis
ergo Christus ex ea parte dicitur, qua naturam suscepit
humanam, ad quam Dei verbum pullum suum
alligat, id est, populum suum conjungit et sociat ei
conversationi, quam ipse exegit in carne: ut imitatione
ipsius, pullus qui ad ipsum alligatus est,
efficiatur cum illo et filius Dei, et cohaeres Christi <note>(Rom. 8.)</note>.
Palmitem autem, de quo initio, quid significaret,
exposuimus, intelligere possumus hoc
<pb n="0305A"/>
modo. Fides quae in Christo est, et praesentis vitae
regulam tenet, et futurae spei fiduciam praestat.
Vitis ergo videtur illud ostendere, quod Christi in
carne positi gesta, in ipso credentes, et ipsi inhaerentes
imitantur: palmes vero, id est, <foreign xml:lang="greek">ἕλιξ,</foreign> qui non
tam palmes, quam illud intelligitur, quo palmes arbori
connectitur, et confirmatur a lapsu (quo adminiculo
tutus, ventos ac turbines contemnit et respuit)
futurorum bonorum indicat spem, quia fideles
quique non solum in iis quae egerunt, sed et in his
quae sperant et credunt futura, consummationem
salutis exspectant: in quo quasi ad quandam patientiae
arborem, spe vincti ac confirmati tentationum
procellas ac turbines ferunt. Quod de Historiali
Juda interpretari, nulla mihi ratio <emph>12</emph> videtur posse
<pb n="0305B"/>
permittere, nisi si Judaicis fabulis attendentes, putemus
ita posse intelligi pro eo quod dicunt, partem
tribus Judae, quam in terrae haereditatem suscepit,
ita esse refertam vineis, ut tanquam nullo alterius
generis existente virgulto, tanta esse vitis copia videatur,
ut ne animal quidem alligandi ad aliud
genus arboris detur facultas. Sed haec, ut diximus,
Judaica magis commenta videbuntur; nobis autem
Mystica plus, etiam si sola sit, placeat exposito.</p>
        </div3>
<div3>
          <head>5.</head>
          <p>
 <hi>Lavabit in vino stolam suam, et in sanguine uvae
amictum suum <note>(Gen. 49. 11.)</note>
          </hi>. Videbuntur et haec
tantum ad Historicam expositionem pertinere: agrum
fertilem vitis, et hyperbolic <foreign xml:lang="greek">ῶ</foreign>s vini abundantiam significare;
sed nobiliorem sensum Mystica producit
expositio. Nam stola Christi, quae lavatur in vino
<pb n="0305C"/>
merito ejus intelligitur Ecclesia, quam ipse sibi
mundavit sanguine suo, non habentem maculam et
rugam <note>(Ephes. 5.)</note>. <hi>Non enim,</hi> inquit Apostolus, <hi>argento
vel auro redempti estis, sed pretioso sanguine
Unigeniti a Deo <note>(1 Pet. 1.)</note>
          </hi>. In hujus ergo sanguinis
vino, id est, lavacro regenerationis, a Christo lavatur
Ecclesia. Consepelimur enim illi per Baptismum
in morte et sanguine ipsius, id est, in morte ipsius
baptizamur. In sanguine autem uvae, quomodo amictum
suum lavet, videndum est. Amictus, propinquior
quaedam, vel secretior corpori vestis videtur
esse quam stola. Hi ergo qui prius per lavacrum loti,
stola ejus fuerant effecti, posteaquam ad sacramentum
sanguinis uvae pervenerunt, veluti interioris
mysterii, secretiorisque amictus ejus participes esse
<pb n="0305D"/>
dicuntur. Lavatur enim etiam in uvae sanguine anima,
cum sacramenti hujus coeperit capere rationem.
Agnita namque et intellecta virtute sanguinis, virtute
<pb n="0306A"/>
verbi Dei, quanto capacior effecta fuerit anima,
tanto purior fit, et lavatur quotidie ad scientiae profectum:
et jungens se Domino, non solum amictus
ejus, verum etiam unus jam cum <emph>13</emph> ipso
spiritus fiet. Huic contrarius erat amictus ille populi
Israel, in quo, ut gentis impudicitiam designaret,
non tam amictum, quam praecinctorium id
nominavit, quod Jeremias circumdare lumbis suis,
et auferre rursus, atque in Euphratem jubetur abscondere <note>(Jer. 13.)</note>.</p>
        </div3>
<div3>
          <head>5.</head>
          <p>
 <hi>Gratifici,</hi> inquit, <hi>oculi ejus a vino, et dentes ejus
candidiores lacte <note>(Gen. 49. 12.)</note>
          </hi>. Vides quomodo Historialem
intellectum, erga finem praecipue, amputat et
abscindit? Si enim adhuc contentiosius agentes dicere
velimus, quia gratifici sunt oculi Judae ex vino
<pb n="0306B"/>
prae abundantia vini, ut supra diximus, et abundantia
poculorum, quid de candidis dentibus respondebimus,
et qualitate lactis, prolatis? In quo adversum
veritatem non est agendum impudenter. Sed interruptione
intelligentiae Historialis exclusi, ad Spiritualis
expositionis ordinem redeamus. <hi>Gratifici,</hi> inquit, <hi>oculi ejus a vino.</hi> 
 Superius ostendimus Apostolica
auctoritate, membra Christi dici dignos quosque fidelium,
et diversa singulariter membra nominari, pro
eo quod unusquisque omni Ecclesiae corpori dependit
officium. Erunt enim pedes Christi, qui currunt ad
faciendam pacem, qui pergunt ad subveniendum his qui
in necessitate sunt positi. Erunt manus Christi, quae
ad misericordiam extenduntur, quae auxilium indigentibus
ferunt, quae invalidis ad adminiculum porriguntur.
<pb n="0306C"/>
Sic erunt oculi Christi qui scientiae lumen corpori
universo praestant, sicut in Evangelio scriptum est, <hi>Lucerna corporis tui est oculus tuus 
 <note>(Matth. 6, 22.)</note>
          </hi>.
Gratifici ergo sunt oculi isti: Sermo enim sapientiae
sale conditus est, ut det gratiam audientibus. Non
ergo pro hoc solum gratificus dicitur, quia scientiae
sermonem ministrat, sed quod habet in se gratiam,
facit. His enim auditis, inquit, <hi>sapiens sapientior erit <note>(Prov. 5.)</note>
          </hi>.
Gratifici ergo sunt oculi ejus a vino, quia
nihil est aquaticum in verbo sapientiae, <emph>14</emph> nihil fluidum,
nihil frigidum: sed vinum quod laetificat cor
hominis, et quod infunditur vulneribus illius qui incidit
in latrones. Quo scilicet audientium vulnera
peccatorum non solum olei lenitate mitigentur, verum
etiam vini austeritate purgentur. <hi>Et quis est,</hi> 
<pb n="0306D"/>
inquit Apostolus, <hi>qui me laetificat, nisi qui contristatur
ex me. Candidi dentes ejus super lac.</hi> Saepius jam de
membrorum Christi ordine et ratione diximus, et eadem
<pb n="0307A"/>
frequentius in his locis repetere absurdum videtur.
Dentes ergo ejus super lac candidi erunt hi
qui fortem et solidum verbi Dei cibum mandere et
comminuere ad summam subtilitatem dentibus possunt,
de quibus dicit Apostolus in Epistola ad Hebraeos, <hi>Perfectorum autem est solidus cibus, qui pro possibilitate sumendi exercitatos habent sensus ad boni
discretionem et mali 
 <note>(Heb. 5. 14.)</note>
          </hi>. De imperfectis autem
Corinthiis dicit, <hi>Lac vobis potum dedi, non escam:
nondum enim poteratis <note>(1. Cor. 3. 2.)</note>
          </hi>. Haec super eos
qui lacte aluntur: Dentes eorum sunt candidi, id
est, hi qui perfectum cibum capere non possunt, et
comedere super illos, qui tanquam parvuli adhuc lacte
indigent. Denique et in lege ea animalia quae ruminant <note>(Levit. 11.)</note>,
et sumptum cibum ad dentes denuo
<pb n="0307B"/>
revocant, quod subtiliter minutatum, sustentationi
corporis tradunt, munda esse animalia designantur.
Aptissime sane etiam candidos dentes ejus dicit. Omnes
enim qui perfecti sunt, et Scripturarum cibos
dignis et competentibus interpretationibus explanantes,
subtilem et minutum intellectum, qui spiritalis
dicitur, Ecclesiae corpori subministrant, candidi debent
esse et puri, atque ab omni macula liberi, ne
forte dicatur eis: <hi>Qui alios doces, te ipsum non doces <note>(Rom. 2.)</note>
          </hi>.</p>
        </div3>
<div3>
          <head>6.</head>
          <p>
 Verum quoniam Scriptura divina non solum
sacramentorum debet scientiam continere, verum
etiam mores, <emph>15</emph> gestaque informare discentium (sic
enim et Sapientia per Salomonem dicit, <hi>Describe tibi
haec dupliciter et tripliciter in corde tuo <note>(Prov. 22.)</note>
          </hi>: et
<pb n="0307C"/>
arca quae construebatur a Noe, bicamerata et tricamerata <note>(Gen. 6.)</note> 
 fieri jubetur), conemur et nos, posteaquam
dupliciter ista, pro ut potuimus sentire, descripsimus,
id est, secundum Historiam et secundum
Mysticum intellectum, nunc in quantum recipere locus
potest, jam Moralem, in eo discutere sermonem,
ut Scripturarum studiosi, non solum quid in aliis, vel
ab aliis gestum sit, sed etiam ipsi intra se, quid gerere
debeant, doceantur. Judas, <hi>confessio</hi> interpretatur:
qui ergo, vel peccata sua confessus poenitentiam
egerit, vel Christum in persecutione coram hominibus
confitetur, collaudabitur a fratribus suis: <hi>Laetitia
est enim et gaudium Angelis in coelis, super uno peccatore
poenitentiam agente <note>(Luc. 15.)</note>
          </hi>. Ab ipsis ergo, tanquam
a fratribus, (unius enim illi Creatoris et patris
<pb n="0307D"/>
filii sunt, et homines et Angeli) collaudatur. Verum
is qui confitetur Dominum Jesum, quia in Spiritu
<pb n="0308A"/>
Sancto confitetur, manus ejus supra dorsum inimicorum
efficiuntur: qui enim ante exhibuerat membra
sua servire iniquitati ad iniquitatem, nunc exhibens
servire justitiae in sanctificatione <note>(Rom. 6.)</note>, jam fugientium
se inimicorum suorum, id est, daemonum
terga vexat et caedit. Sic enim pugnat, non quasi aerem
caedens <note>(2. Cor. 9.)</note>, sed daemones fugans: quique
ob nimios profectus velut Dei jam in se participium
habens, etiam adorari dicitur a filiis patris sui. Filios
patris sui, quasi in Morali loco, possumus filios lucis
accipere, qui merito adorant et venerantur eos, qui
scientia et operum merito in Dei similitudinem profecerunt.
Sicut enim Christus lux mundi est <note>(Joan. 8.)</note>,
ita et discipuli ejus lux mundi sunt <note>(Matth. 5.)</note>: sed
ille per naturam, isti per gratiam. Et Moses Deus
<pb n="0308B"/>
esse dicitur Pharaonis <note>(Exod. 7.)</note>. <hi>Catulus leonis Juda,
ex germine, fili mi, ascendisti.</hi> Merito catulus leonis
appellatur, qui Christo concrucifixus est et conresurrexit,
sicut et Paulus dicebat <note>(Rom. 6.)</note>, qui et ipse
merito <emph>16</emph> in Judam accipitur, confitebatur enim
peccatum suum dicens, <hi>Non sum dignus vocari Apostolus,
quia persecutus sum Ecclesiam Dei <note>(I. Cor.
15.)</note>
          </hi>. Et iterum quod Christus est, esse dicit seipsum,
cum ait: <hi>Christo concrucifixus sum: vivo vero jam
non ego, vivit vero Christus in me <note>(Gal. 2.)</note>
          </hi>. Est ergo
catulus leonis, qui dormit cum Christo, dum mortuus
est peccato, et resurrexit cum Christo, dum vivit Deo <note>(Rom. 11.)</note>.
Ex germine autem filius qui ascendit,
sine dubio is est, qui cum esset oleaster insertus est
in arborem [ <hi>Forte</hi> bonam] olivam, et agrestes ac feros
<pb n="0308C"/>
mores naturae carnalis abjecit, per spiritum adoptionis
haeres <note>(Phil. 4.)</note>, radix vera vitae permanens, et
fructum plurimum ex ejus insitionibus adferens. <hi>Recubans
dormisti ut leo.</hi> Dormit ut leo, sapiens namque
confidit ut leo <note>(Prov. 28.)</note>, maxime cum potuerit
confidenter dicere, <hi>Omnia possum in eo qui me confortat <note>(Philip. 4.)</note>
          </hi>.
Non terroribus, non minis, non
ullis illecebris excitatur, sed manebit immobile propositum
et mens fixa. Nec deesse unquam Princeps
poterit ex Juda, et dux de femoribus ejus; vere enim
ille poterit principatum sui agere, et dux esse probabilis,
qui prius per confessionem et poenitentiam
omnibus carnalibus vitiis, quibus prius agebatur, abscissis,
sibique subjectis, principatum sui gerit, nec
permittit in se vel iram, vel ambitionem, vel avaritiam,
<pb n="0308D"/>
vel libidinem gerere principatum. Sed dux erit
ei de femoribus Juda, id est, ejus qui confessione
<pb n="0309A"/>
emendatus est et correctns, ne si caecus caeco ducatum
praebeat <note>(Matth. 15.)</note>, id est, animus adhuc vitiis
obcaecatus caecum natura corpus regat, ambo in foveam
cadant. <hi>Donec veniant ea quae reposita sunt ei,</hi> 
sicuti et ille dixit: <hi>Quia non sunt condignae passiones
hujus temporis ad futuram gloriam, quae revelabitur in
nobis <note>(Rom. 8.)</note>
          </hi>. Aut certe ita tandiu principatum sui
gerit unusquisque sanctorum, et dux erit suae vitae,
donec veniet illud, ut sit Deus omnia in omnibus,
hoc enim in fine repositum est. <hi>Et ipse erit exspectatio
gentium.</hi> Quoniam semel Moralem locum persequi
proposuimus, etiam gentes istas intra nos <emph>17</emph> 
 requirere debemus, quae exspectationem habent.
 Hujus tam emendati eo confessione perfectique
possumus gentes intra nos intelligere, omnes animae
<pb n="0309B"/>
nostrae motus, qui ferocius in nobis moventur secundum
primam aetatem, et quasi Gentiliter agunt: his,
omnis emendationis spes est, et exspectatio, si sensus,
qui est princeps et dux hominis, Christum confessus,
et ab eo illuminatus, actuum suorum gubernacula
moderatur. <hi>Alligans ad vitem pullum suum.</hi> 
Pullum hic ipsum sensum pro innovatione vitae intelligamus,
qui alibi a Domino infans appellatur,
cum dicit: <hi>Nisi conversi facti fueritis, sicut infans,
non intrabitis regnum coelorum <note>(Matth. 19.)</note>
          </hi>. Cum ergo
quis conjungit se Domino, et efficitur unus spiritus
cum ipso, alligat ad vitem pullum suum dicens: <hi>Mihi autem adhaerere Deo, bonum est 
 <note>(Psal. 72.)</note>
          </hi>. <hi>Et ad
palmitem pullum asinae suae.</hi> Palmitem istum, id est,
<pb n="0310A"/>
quem supra exposuimus <foreign xml:lang="greek">ἕλικα,</foreign> possumus subtilem
et flexuosam scientiae sentire intelligentiam, cujus
pullus asinae, id est, animae sensus adfectus, ipsam
animam servat a lapsu. <hi>Lavabit in vino stolam.</hi> Sicut
caro Verbi Dei, perfectorum cibus est: ita et san
guis ejus, perfectorum <emph>18</emph> est poculum. Qui ergo
per Verbum Dei expurgantur et renovantur de die
in diem, hi dicuntur lavare in vino stolam suam, id
est, actus suos visibiles: <hi>et in sanguine uvae amictum
suum,</hi> interiores cogitationes, sicut et Apostolus
dixit: <hi>Cogitationes purgantes, et omnem altitudinem
extollentem se adversum scientiam Christi <note>(I. Cor. 10.)</note>
          </hi>.
Potest tamen et sola intelligi Martyrii gloria et
passio, quam pati sperat quotidie justus in carne, et
amictus solus in sanguine. Nihilominus Martyrium
<pb n="0310B"/>
conscientiae accipit, quod intra se tolerat indesinenter.
Denique, et in consequentibus, gratificos oculos
ejus esse dicit a vino, et dentes ejus candidos super
lac. Non est autem dubium oculorum laudem, ex
prospiciendi et porro videndi virtute proferri, quod
utique per scientiae vel gratiam, vel studium venit.
Idcirco enim et dentes candidi, qui puros et immaculatos
et solidos edant verbi Dei cibos, nec parvulorum
lacte ali animam patiantur, sed solidis eam
nutriant, et validis cibis, id est, a Moralibus ad
Mystica et dogmatica eam transferentes, quibus illuminata
possit, revelata facie, gloriam Domini speculari.
<pb n="0309"/>
</p>
        </div3>
      </div1>

<div1>
        <head>PAULINUS FRATRI RUFINO Salutem.</head>
<p>
          <pb n="0309"/> <emph>19-20</emph> <hi>Etsi incertum mihi fecit filius Cerealis, quod ad te perrecturus foret in tempore, quo ad sanctum
Petrum [Romam] revertitur: tamen per eum qui aeque tuus ac noster est, non scribere tibi, tam culpabile nobis,
quam tibi triste, futurum judicavimus. Itaque chartulae damnum, si te forte non vidisset, quam officii, sicut
credimus, si te viseret, praeoptantes capessere, commissimus epistolam istam, non casui, sed fidei. Credimus
enim in Domino dirigendam ad te viam sermonis, ac filii nostri, quia desiderantibus bonum, omnia procedent in
bonum: desiderat enim te quantum debes desiderari ab intelligente commodum suum de consortio tui. Et ideo
praesumo, quia secundum fidem ac pietatem suam salvabitur in bonis desiderium ejus, et perveniet ad te, et tecum
manebit, et geminabitur nobis apud Dominum in vobis salutare praesidium, cum et tibi tam bonus filius, comes,
discipulus adjutor accesserit, et tu illi pater ac magister omnis boni donatus a Domino, ad efficacem orationum
potentiam, vires gratiae spiritalis addideris. Nobis autem, etsi pro tua caritate praesumtio sit, quia remeaturus 
 ad Orientem, non feres invisitatis nobis abire: tamen de peccatis nostris metus est, ne etiamsi tam nobis
<pb n="0311"/>
vicina filia</hi> [Ant. <hi>filiae] Babylonis avertat. Quare Domino desideria nostra ac vota mandamus, ne secundum
meritum nobis, sed secundum desiderium faciat, et dirigat ad nos viam tuam in via pacis suae, quia non ambulantes
in ea, in reprobum sensum damnati sunt, nec te desiderare merentur.</hi> </p>
<div3>
          <head>II.</head>
          <p>
 <hi>Sane importunitate, qua ostium tuum, vel media nocte, pulsare consuevi, repulsae metu, ad verecundiam
et modum postulandi coactus, nunc hoc circa me negotii tibi trado, ut Benedictiones duodecim Patriarcharum,
cujus jam principium mihi exposita circa personam Judae Prophetia, triplici ut jussum est interpretatione,
conscriptis paginis, edidisti: per reliquos filios distributam digneris exponere, ut et ipse per te fiam conscius
veritatis, et magnae gratiae ac laudis auctorem habeam, si his qui de me supra me propter operis consulendum
me putaverunt, divina potius et tuo spiritu, quam de meo sensu inepta respondeam.</hi> 
</p>
        </div3>
      </div1>

<div1>
        <head>IN LIBRUM II. DE BENEDICTIONIBUS PATRIARCHARUM RUFINI AQUILEIENSIS PRESBYTERI AD PAULINUM PRESBYTERUM Praefatio. RUFINUS FRATRI PAULINO HOMINI DEI Salutem.</head>
<p> <emph>21-22</emph> Communem quidem filium Cerealem nondum videram, sed is conscius, quid mihi doloris infligeret,
si reddere moraretur literas tuas, praemisit ad me: quas cum legens erga tui (ut soleo) desiderium
magis ac magis crescerem, inveni ad ultimum illud te imperare, unde excusavi frequenter apud te, ne de
Scripturarum scilicet interpretationibus aliquid a me posceres per literas respondere: et quo magis a poscendo
desisteres, signum tibi imperitiae meae, et ineruditi sermonis semel atque iterum dedi.</p>
<div3>
          <head>II.</head>
          <p>
 Sed quia tu nec sic quidem taedias imperare, ut potui etiam nunc, de reliquis undecim Patriarchis
addidi ad haec quae de Judae benedictione prius tibi responderam: arbitrans quod patris illius, cui jubenti ut
irem in vineam, dixi, <hi>Non eo <note>(Matth. 15.)</note>
          </hi>, et abii postmodum: fecerim voluntatem. Si quid sane temeritatis
in facto est, quod cum minus idonei simus, tam magna contingimus, cum tui venia dixerim, tibi justissime
reputabitur, qui prae nimio amore, mensuras in nobis scientiae, ut et reliquarum virtutum, satis
<pb n="0313"/>
breves esse, non aspicis. Quia autem Quadragesimae diebus, in monasterio Pineti positus, haec rescripsi
ad te, etiam Fratribus qui aderant, ineptias meas celare non potui; sed et ipsi magnum putantes aliquid
esse, quod tibi placere potest, extorserunt tamen, ut haec describerent sibi. Sic me et cum escas tuas
poscis, etiam aliis propinas. Vale in pace, frater amantissime, verissime Dei cultor, et Israelita in quo dolus
non est, meique memor esto, gratia plene homo Dei.
</p>
        </div3>
      </div1>

<div1>
        <head> <hi>LIBER SECUNDUS.</hi> DE BENEDICTIONIBUS RELIQUORUM UNDECIM PATRIARCHARUM.</head>
<p>
          <pb n="0313B"/> <emph>23</emph> Sciendum est primo, quod in singulis quibusque
locis, ubi Scriptura de duodecim Patriarchis
commemorat, multa est in ipsa ordinis conscriptione
diversitas. Alius ordo est in ipsa eorum nativitate
conscriptus <note>(Gen. 35.)</note>: alius cum terram Aegypti
una cum patre suo Israele et sobole posteritatis referuntur
intrare <note>(Gen. 46.)</note>: alius nunc, cum benedictiones
obituri parentis excipiunt <note>(Gen. 49.)</note>: alius cum
egressae de Aegypto tribus, vel in deserto commemorantur
aliquid agere <note>(Exod. 14. et seqq.)</note>, vel terram
repromissionis ingressae, in monte Garizin, et in
monte Gebal pro benedictionibus et maledictionibus
statuuntur <note>(Deut. 27.)</note>. Alius etiam cum divisionem
terrae haereditatis sorte suscipiunt <note>(Josue. 15.)</note>, et in
tantum ordo iste variatur, ut interdum quidam ex
<pb n="0313C"/>
ipsis nec adscripti inveniantur in numero, quod utique
certum est, non absque aliqua ratione variari,
et existere caussas probabiles, quibus in illo loco ille
praeferatur, in alio vero alius praeponatur. Sed de
his nobis nunc a te [Fr. Pauline] propositum non est,
nisi ea tantummodo, prout Deus <emph>24</emph> dederit, explicare,
<pb n="0314B"/>
quae in benedictionibus quas mortis tempore
a patre suscipiunt, continentur: quae quidem Benedictiones,
ex eo fortasse solummodo appellari poterunt,
quod in novissimis dicitur: <hi>Et haec locutus est
illis pater eorum, et benedixit illos, unumquemque secundum
benedictionem suam benedixit illos <note>(Gen. 49.
28.)</note>
          </hi>. Caeterum in initiis, ubi convocat eos pater, non
quasi ad benedictionem vocat, sed ita scriptum est: <hi>Vocavit autem Jacob filios suos, et dixit: Congregamini
ut annunciem vobis, quae occursura sunt vobis in novissimis <note>(Ibid. 2.)</note>
          </hi>;
quod utique magis Prophetiam
significat, per quam quae eis eventura sint praesignificantur.
In ipsa autem corporali serie verborum,
neque benedictiones tantum, neque futurorum sola
praenunciatio, qua vel mors, vel propositum eorum,
<pb n="0314C"/>
vel etiam quaedam ab eis gesta notabiliter arguuntur.
Quae res nobis et tripartitam, ut et in aliis fecimus,
explanationis materiam subjicit, ita ut benedictiones
Historiae locum servent: prophetia vero Mysticum,
atque dogmaticum: morum correptio, et objurgatio
Moralem dirigat stylum.</p>
</div1>

<div1>
        <head>BENEDICTIO RUBEN.</head>

<pb n="0313"/>
<div3>
          <head>1. </head>
<p>
            <pb n="0313C"/>RUBEN (inquit) <hi>primogenitus meus: tu virtus mea,
et initium filiorum meorum, durus conversatione, et
durus, temerarius: contumelias irrogasti, tanquam
aqua non effervescas. Ascendisti enim super cubile patris
tui, tunc polluisti thorum, ubi ascendisti <note>(Gen. 49.3.4.)</note>
            </hi>.
Incesti historia neminem latet, quomodo Ruben in
concubinam patris sui efferbuerit flamma libidinis, et
paternum maculaverit thorum <note>(Gen. 34.)</note>. Sed quod
<pb n="0313D"/>
in initiis, laudis ei aliquid videtur adscribere, dicens,
<pb n="0314C"/> <hi>Tu virtus mea,</hi> 
 idcirco <emph>25</emph> ut gravius notetur in crimine,
qui cum virtus patris haberetur, et initium filiorum,
nescit servare reverentiam patri; quale est
et illud quod dicitur per Prophetam: <hi>Ego te plantavi
vineam frugiferam, totam feracem, quomodo conversa
es in amaritudinem vitis alienae <note>(Jer. 2.)</note>
            </hi>?</p>
        </div3>
<div3>
          <head>2.</head>
          <p>
 Secundum Mysticam vero intelligentiam, videtur
mihi Ruben prioris populi Judaeorum ferre posse personam,
<pb n="0314D"/>
qui et primogenitus est, et initium filiorum
<pb n="0315A"/>
sicut et Propheta dicit: <hi>Israel primogenitus meus <note>(Exod. 4.)</note>
          </hi>.
Primis namque illis data sunt eloquia
Dei. Quod autem durus fuerit ille populus et temerarius,
Scripturae denunciant: dicit enim de eis
Propheta, <hi>Omne quod loquitur populus hic, durum est <note>(Isaiae 8.)</note>
          </hi>.
Et item alibi de ipsis dicit: <hi>Vos semper
dura cervice, et non circumcisi corde <note>(Act. 7.)</note>
          </hi>. Patri
vero Deo irrogavit injurias, cum convertit ad eum
dorsum suum, et non faciem suam <note>(Jer. 2.)</note>. Thorum
autem concubinae polluit, quem ascendit, id est,
legem veteris Testamenti, quam saepe praevaricando
maculavit. Quod autem in concubinae persona lex
veteris Testamenti ponatur, Paulus edocuit dicens: <hi>Abraham duos filios habuit, unum de ancilla, et unum
de libera: haec autem sunt Testamenta 
 <note>(Gal. 4.)</note>
          </hi>, in
<pb n="0315B"/>
quo Agar, quae concubina fuit, in veteris Testamenti
ponitur typo. Una etenim erat perfecta columba <emph>26</emph> 
 genitrixve, quae virgo casta, regina sponso regi,
Ecclesia per Evangelium jungitur Christo.</p>
        </div3>
<div3>
          <head>3.</head>
          <p>
 Sed et Moralis nobis in hoc ita tractabitur locus.
Ruben interpretatus est majoribus, <hi>filius qui videtur,</hi> 
<pb n="0316A"/>
hoc est, visibilis et carnalis: ipse credo, de quo
dicit Apostolus, <hi>Primus homo de terra terrenus <note>(I. Cor.
15.)</note>
          </hi>. Sed et alibi, <hi>Si enim qui videtur, noster homo corrumpitur;
sed qui intus est, renovatur <note>(Ibid. 4.)</note>
          </hi>. Hunc
eundem qui videtur, exteriorem hominem appellat.
Et iterum dicit: <hi>Quia non primum quod spiritale est,
sed quod animale est primum <note>(Ibid.)</note>
          </hi>. Ergo omnis
homo cum in hoc mundo carnaliter vivit, et secundum
carnem movetur: et primus est carnalis motus
in concupiscentia libidinis, cui jam primae juventutis
tempus obedierit, durum et temerarium simul, et
lascivum hominem reddit, ascendentem etiam super
cubile patris et polluentem thorum paternum, id est,
etiam praecepta et monita naturalis legis, quae in nobis
est (quod nunc paternus thorus dicitur) praevaricantem.
<pb n="0316B"/>
Est enim intra nos lex quaedam naturalis,
quae arguit unumquemque peccantem, et malum ei
esse suggerit, quod delinquit. Cubile ergo Legis hujus
temerat, ac sedem secreti ejus maculat, qui praeceps
et infrenis fertur ad vitia.
</p>
        </div3>
      </div1>

<div1>
        <head>BENEDICTIO SIMEON ET LEVI.</head>

<pb n="0315"/>
<div3>
          <head>1. </head>
<p>
            <pb n="0315B"/>SYMEON <hi>et</hi> LEVI <hi>fratres, perfecerunt iniquitatem
voluntatis suae. In consilium eorum non introeat anima
mea, et in consilio eorum invitentur viscera mea <note>(Gen.
49. 5. 6.)</note>
            </hi>. Quantum quidem ad historiam pertinet,
videtur illud eorum culpare commissum, quod Emmor
filium Sychem, qui post sororis eorum concubitum,
<pb n="0315C"/>
familiae Israel voluerat sociari, fraude et circumventione
jugularunt, atque omnem ejus populum interemerunt,
quando et dicebat eis pater eorum Israel: <hi>Quia odibilem me fecistis in hoc mundo 
 <note>(Gen. 34.)</note>
            </hi>.
Maledictum ergo eorum furorem temeritate imprecatur,
et dividendos eos per populos Israel protestatur,
utpote ex ipsis Levitas et Sacerdotes futuros,
qui sortem terrae promissionis non habuerunt.</p>
        </div3>
<div3>
          <head>2.</head>
          <p>
 Spiritalis autem de his explanatio talis mihi
quaedam posse videtur aptari, quod Symeon et Levi
Scribarum et Pharisaeorum Judaici populi possint
ferre personas, de quibus scriptum <emph>27</emph> est: <hi>Quia
consilium fecerunt Scribae et Pharisaei, ut Jesum dolo
tenerent <note>(Matth. 26.)</note>
          </hi>, de quo consilio nunc dicit sanctus,
qui mente Deum videbat: <hi>In consilium eorum
<pb n="0315D"/>
non introeat anima mea; et in consilio eorum,</hi> in quo,
<pb n="0316B"/>
falsis testibus adhibitis, condemnabant Jesum, <hi>non,</hi> 
inquit, <hi>invitentur viscera mea.</hi> Non tibi hoc videtur
dicere, <hi>Mundus ego a sanguine justi hujus <note>(Matth.
27.)</note>
          </hi>: mundus ego a sententia, quam decernitis adversum
innocentem? <hi>Quia in ira sua,</hi> inquit, <hi>occide
runt homines.</hi> Requiro quos homines occiderunt, cum
<pb n="0316C"/>
certum sit ante passionem Domini, nominem credentium
esse punitum: nisi forte quis ipsis adscribat
etiam sanguinem Prophetarum. Quia et Dominus dicit, <hi>Quod a sanguine Abel justi usque ad sanguinem
Zachariae 
 <note>(Ibid. 23.)</note>
          </hi>, omnis qui effusus est sanguis
justorum, ab ipsa generatione requiratur. Sed videamus,
an forte et illos homines occiderint, quos
persuaserunt clamare, <hi>Sanguis illius super nos et
super filios nostros <note>(Ibid. 27.)</note>
          </hi>. <hi>Et in cupiditate sua
subnervaverunt taurum.</hi> Taurum appellari Filium Dei,
legimus in Scripturarum figuris, in Evangelio nimirum,
ubi scriptum est bis sub persona filii senioris
dicentis ad patrem, <hi>Ego semper tecum fui, et mandatum
tuum nunquam praeterii, et nunquam dedisti mihi
haedum, ut cum amicis meis epularer: cum autem venit
<pb n="0316D"/>
filius tuus hic junior, qui dilapidavit omnem substantiam,
<pb n="0317A"/>
occidisti illi vitulum saginatum istum <note>(Luc.
15.)</note>
          </hi>. Ergo taurum, sive vitulum consilio suo Scribae
et Pharisaei subnervasse dicuntur, quorum maledictus
furor, quia temerarius est: et ira illorum, quia indurata
est. <hi>Dividam illos in Jacob, et dispergam eos
in Israel.</hi> Videndum est, ne forte divisio ista quae
hic commemoratur, talis sit, qualis et illa de qua in
Evangelio dicitur: <hi>Quia cum venerit dominus servi
illius, dividet eum, et partem ejus cum infidelibus ponet <note>(Ibid. 12.)</note>
          </hi>.
 <emph>28</emph> Vel certe, ut audivi quemdam ex
sanctis patribus disserentem, quia divisio simul et
dispersio nominatur, pro eo quod nonnulli ex ipsis
Domino crediderunt, et alii in infidelitate permanserunt.
Divisi dicuntur hi qui ab eis separantur, et
veniunt ad fidem: et dispersi hi, quorum patria, temploque
<pb n="0317B"/>
subverso, per orbem terrae incredulum dispergitur
genus.</p>
        </div3>
<div3>
          <head>3.</head>
          <p>
 Moralis vero tropus ita fortasse servari potest.
Tripartitam esse animae virtutem, multis sapientibus
 visum est, id est, tres esse species motus ejus,
per iram, per cupiditatem, per rationem, nec alius,
ut puto, animae motus, exceptis his, poterit inveniri.
<pb n="0318A"/>
Omne enim quo innititur, vel movetur, aut irae, aut
desiderii, aut rationis est, et ideo totius vitae humanae
status in istis tribus filiis Jacob adumbrari mihi
videtur, et per ipsos tripartitus iste motus animae
designari, in quibus servat primam concupiscentiae
speciem Ruben, in quam cum macula notatur effusus.
Secundam irae vel furoris speciem tenet Symeon,
quae et ipsa ex furoris ejus demonstratur opprobrio.
Tertiam formam motus rationabilis tenet
Levi, quippe cui etiam legem servare commissum
est. Has ergo tres species videtur mihi omnis prope
anima, quae in hunc mundum venit, primis motibus
culpabiliter agere, usquequo peccatorum vitiis praegravata,
et malorum satietate defessa, ad locum possit
poenitentiae pervenire. Judas enim post hoc sequitur,
<pb n="0318B"/>
qui purget confessione peccata, quia Judas
lingua Hebraea, <hi>confessio</hi> interpretatur, quae a morte
dicitur liberare. De Juda autem credo sufficere illa,
quae a nobis, ut potuimus, ante jam dicta sunt, quae
etiam si placuerit, his vel jungi poterunt, vel praeferri.
</p>
        </div3>
      </div1>

<div1>
        <head>BENEDICTIO ZABULON.</head>

<pb n="0317"/>
<p>
          <pb n="0317B"/> <emph>29</emph> 1. ZABULON <hi>juxta mare habitabit, et ipse est
accessus navium, et extenditur usque ad Sidonam <note>(Gen. 49. 13.)</note>
          </hi>.
Historia, portionem futurae haereditatis
designat et sortem. Ad mysterium autem quod
spectat, legimus in Evangelio, ex his regionibus
adsumtos esse aliquos Apostolorum: et in ipsis locis,
<pb n="0317C"/>
Dominum saepe docuisse, sicut scriptum est: <hi>Terra Zabulon et terra Nephtalim, via maris trans
Jordanem Galileae gentium. Populus qui sedebat in
tenebris, vidit lucem magnam 
 <note>(Isaiae 9.; Matth. 4.)</note>
          </hi>.
Sed quod dixit, <hi>Et ipse extenditur usque ad Sidonam:</hi> 
Sidon interpretatur <hi>venator,</hi> vel <hi>venatrix.</hi> Venatores
autem, quos alios putabimus in hoc loco laudabiliter
accipiendos, nisi Apostolos Domini, de quibus
praedixit propheta, <hi>Quia mittam venatores multos, et
venabuntur eos in omni monte <note>(Jer. 16.)</note>
          </hi>?</p>
<div3>
          <head>2. </head>
<p>
            <pb n="0318B"/>Si vero etiam in hoc, moralis requiritur locus,
Zabulon <hi>fluxus nocturnus</hi> interpretatur. Consequens
ergo videri potest, quia posteaquam vidit anima, <emph>30</emph> 
 quae sedebat in tenebris, lucem Domini, et ad
poenitentiam ex confessione conversa est, auferantur
ab ea, et defluant illa omnia, quae in morte ignorantiae
<pb n="0318C"/>
gesserat; et posteaquam praecessit in Juda <hi>confessio,</hi> 
 etiam in hoc conversio subsequetur, cum
jam defluit omne quicquid noctis fuerat et tenebrarum,
in quibus velut exuere se tentat veterem hominem,
et deponere quae noctis sunt, ut in die honeste
ambulet <note>(Rom. 13. 13.)</note>. Sed hoc, quod se
usque Sidonem excutit, hoc est, usque ad <hi>venatores,</hi> 
fortasse declaret illud quod et ipse jam conetur esse
ex illis, quibus dicitur: <hi>Prendite mihi vulpes pusillas,
exterminantes vineas meas <note>(Cant. 2.)</note>
            </hi>. Ideo ergo extendit
<pb n="0319A"/>
se usque ad venatores, ut ipse discat venari, si
quando ferae aliquae aut vulpes dolosae, id est, vel
daemones truces, vel cogitationes noxiae cor ejus
<pb n="0320A"/>
irrepunt, et volunt exterminare vineam Domini sabbaoth:
ut apprehendat eas malarum cogitationum
laudabilis venator effectus.
</p>
        </div3>
      </div1>

<div1>
        <head>BENEDICTIO ISACHAR.</head>

<pb n="0319"/>
<div3>
          <head>1. </head>
<p>
            <pb n="0319A"/>ISACHAR <hi>bonum concupivit, requiescet in medio
sortium, et videns requiem, quia bona est, et terram
quia pinguis est.</hi> Etiam hic competenter Historiae
ordo servatur, quod in medio sortium, id est, in
divisionibus terrae, quae eis per Jesum filium Nave
distributa est <note>(Jos. 19.)</note>, habitavit. Quarta etenim
sors ex posterioribus septem tribubus in libro Jesu
Nave ipsius refertur exisse: quia duae semi tribus,
id est, Judae et Ephraim, et media tribus Manasse
<pb n="0319B"/>
priores acceperant. Ruben vero et Gad et dimidiae
tribui Manasse ultra Jordanem possessio fuit. Est
ergo medius Isachar, quia est quartus e septem:
glebae uberis et feracis agricola, erga solum pingue,
laborem libenter impendens. Et haec quidem dicta
sint quantum ad Historiam.</p>
        </div3>
<div3>
          <head>2.</head>
          <p>
 Isachar vero, quia <hi>merces</hi> interpretatur, potest
illorum figuram servare, qui dicunt: <hi>Si enim volens
praedicavero, mercedem habeo <note>(1. Cor. 9.)</note>
          </hi>. Et de quibus
dictum est: <hi>Ecce Domini filii, merces, fructus
ventris <note>(Psal. 126.)</note>
          </hi>. Merces etenim Filii Dei, quod
Virginis uterum intrare dignatus est, Apostoli recte
putandi sunt: ipsi sunt enim qui concupierunt bonum,
de quorum animabus in Canticis Canticorum
dicitur, <hi>Adolescentulae dilexerunt</hi> <emph>31</emph> <hi>te <note>(Cant. 1.)</note>
          </hi>;
<pb n="0319C"/>
et quae dicunt ad Jesum: <hi>Post te in odorem unguentorum
tuorum curremus <note>(Ibid.)</note>
          </hi>. Requiescentes in
medio sortium, idest, in medio terrae bonae,
terrae fluentis lac et mel: in medio ipsius requiescunt.
Quae terra erat Jesus fluens lac et mel,
super cujus pectus, non solum Joannes <note>(Joan. 13.)</note>,
sed in Joanne omnes discipuli recumbebant: et
facti sunt agricolae. Istos fuisse agricolas, et excoluisse
terram nostram, quam pinguem viderant et
bonam, quamque Filius hominis venerat seminare,
et semen ejus cecidit super terram bonam <note>(Matth. 13.)</note>,
quae adferret fructum, <hi>aliud tricesimum, aliud sexagesimum,
aliud centesimum <note>(Luc. 8.)</note>
          </hi>. Omnis de hoc
Scriptura testatur, et praecipue Paulus Apostolus,
qui dicit: <hi>Dei enim administratio est, Dei cultura est</hi> 
<pb n="0319D"/> <note>(1. Cor. 3.)</note>.
Et iterum idem dicit, Laborantem agricolam
oportet primum de fructibus percipere <note>(2.
Tim. 2.)</note>. Et iterum de semetipso dicit: <hi>Quis plantat
vineam, et de fructu ejus non edit <note>(1. Cor. 9.)</note>
          </hi>? Sed
fortasse dicis: Et quomodo verum est, quia requiem
viderunt Apostoli, sicut hic dicitur, <hi>Et videns requiem,
quia bona est:</hi> quum constet Apostolos nunquam
<pb n="0320A"/>
requiem habuisse, sed in laboribus, in persecutionibus,
sicut Paulus Apostolus indicat, omne
vitae suae tempus habuisse <note>(2. Cor. 11.)</note>. Videamus
ergo, ne illud sit quod sermo iste significat, dicens, <hi>Et videns requiem, quia bona est,</hi> 
 quia considerantes
futuram requiem, et regni coelorum beatitudinem,
et omnium, quae repromissa sunt, gloriam contuentes,
libenter humeros suos subjecerint ad laborem:
ad illa enim respicientes quae futura sunt bona, patienter
<pb n="0320B"/>
praesentia tolerabant mala, sicut et Apostolus
Paulus de Mose dicit, quia spretis Aegyptiorum
thesauris, elegit potius ferre improperium Christi: <hi>Respiciebat enim,</hi> 
 inquit, <hi>ad retributionem <note>(Hebr.
11. 23.)</note>
          </hi>.</p>
        </div3>
<div3>
          <head>3.</head>
          <p>
 Sed quoniam instituimus arcam Scripturae divinae,
non bicameratam solum, sed tricameratam
(sicut ad Noe <note>(Gen. 6.)</note> a Domino dictum est) construere,
videamus nunc qualiter nobis Isachar etiam
tertium aedificet nidum. In superioribus adsumsimus
eum hominem, qui tripartito animae motu (ut est
totius animae languor) ira et furore <emph>32</emph> errantem,
quod per concupiscentiam Ruben, et per iram
Symeon, et Levi prudentiam non recte directam
significari posse distinximus: sed hunc jam in Juda
<pb n="0320C"/>
ostendimus poenitentem, et in Zabulon ex multa
parte conversum, in Isachar vero, qui <hi>merces</hi> interpretatur,
jam videmus eum etiam mercedem boni
operis exspectantem, quia non solum abjecit malum,
sed et concupivit bonum, etiam in medio sortium
requiescit. In medio autem est, qui secundum commonitionem
Sapientiae, non declinat neque ad dextram
neque ad sinistram, hoc est enim, recte lineam
tenere, et viam virtutis incedere, in quo etiam sortes
sic possunt intelligi. Sors dicitur, per quam haereditatis
portio unicuique tribuitur, non quae eventu
aliquo constare videatur, sicut gentes putant; sed
quae Dei judicio et dispensatione decernitur. Sortes
ergo nobis in hac Morali expositione, mandata Dei,
per quae haereditas caelestis capietur, intelligendae
<pb n="0320D"/>
sunt. Iste ergo, qui jam conversus, etiam mercedem
operum suorum sperat, semper in medio sortium,
id est, in medio mandatorum Dei requiescit, videns
requiem quia bona est, et terram quia pinguis est.
Posteaquam pugnam, quae erat intra se cogitationum,
dum in eo concupisceret caro adversum spiritum,
et spiritus adversum carnem, depulit et exclusit,
<pb n="0321A"/>
requievit spiritus ejus in Deo: et tunc vidit
bonam esse requiem, quando jam dicere ei poterat
Jesus, <hi>Venite paululum, et requiescite.</hi> Sed et terram
vidit, quia bona est. Quando vidit terram bonam?
quando carnem suam a vitiis et concupiscentiis expurgavit,
tunc eam vidit terram esse bonam et pinguem
sine dubio, quae adfert fructus justitiae in
operibus bonis. Hoc enim videns, <hi>supposuit humerum
<pb n="0322A"/>
suum ad laborandum, et factus est vir agricola.</hi> 
Agricola terrae suae putandus est ille, qui campos
animae suae, cordisque sui novalia indesinenter verbi
Dei aratro et Scripturarum vomere scindit et sulcat,
qui plantaria fidei et caritatis ac spei et justitiae de
Israel fontibus rigat, et omnem agriculturae disciplinam
in animae suae rure deprehendit.
</p>
        </div3>
      </div1>

<div1>
        <head>BENEDICTIO DAN.</head>

<pb n="0321"/>
<p>
          <pb n="0321A"/> <emph>33</emph> 1. DAN <hi>judicabit populum suum tanquam si una
Tribus in Israel. Et fiat Dan serpens in via, adsidens
super semitam, mordens calcaneum equi et cadet eques
retrorsum. Salutem exspectans a Domino.</hi> Hujus loci
Historia, quoniam in Scripturis sanctis, quantum ad
<pb n="0321B"/>
mei sensus parvitatem spectat, non facile invenitur
evidenter expressa, vel quomodo judicaverit Dan
populum quasi unam tribum, vel quomodo in via
adsederit: ne forte aliquid quod probamenta de
Scripturis minus videatur habere, proferamus, magis
quae scripta sunt ad spiritalem intelligentiam mihi
videntur aptanda. Nisi forte in his bellis, quae sive
ab Jesu Nave, sive in Judicum libro scripta referuntur,
aliquibus inibi gestis, haec quae scripta sunt conferantur.
Curiosius perquirentes nos tamen, licet
nondum quod intentioni nostrae satisfaceret, deprehendimus:
tamen, quae in nonnullorum opinione
habentur, exponimus.</p>
<div3>
          <head>2.</head>
          <p>
 Dicunt quidam, Antichristum per haec verba
praedici de ista tribu futurum: alii de Juda proditore
<pb n="0321C"/>
haec scripta esse suspicantur, et equitem atque
equum, Dominum cum carne suscepta, designari
volunt. Sed vix mihi videtur explicari posse talis
intelligentia: quia et si in equo Deitatem ponere
<pb n="0322A"/>
voluerint, morderi utique a serpente non potuit;
si in equite, cadere <emph>34</emph> retrorsum, et salutem
exspectare a Domino, Deitas Verbi non competenter
dicetur. Inde puto, quod Dan fortasse ad illum rectius
transferatur, qui judex exspectatur vivorum et
<pb n="0322B"/>
mortuorum: quia Dan, <hi>judicium,</hi> vel <hi>judex</hi> interpretatur.
Dominus ergo Jesus Christus qui dicit, <hi>Ego in
judicium veni in hunc mundum <note>(Joan. 9.)</note>
          </hi>: et iterum, <hi>Pater neminem judicat, sed omne judicium Filio dedit <note>(Ibid. 5.)</note>
          </hi>;
ipse populum suum tanquam unam judicabit
Tribum, non enim ultra erit divisio Tribuum,
non ulla diversitas, sed sicut ipse ait: <hi>Erit unus grex,
et unus pastor <note>(Ibid. 10.)</note>
          </hi>.</p>
        </div3>
<div3>
          <head>3.</head>
          <p>
 Quod autem aliquos videtur deterrere in hoc
loco, iste sermo qui sequitur, dicens, <hi>Fiat Dan
serpens in via:</hi> et quia serpens frequenter in Scripturis
in diaboli persona ponitur, putant hoc non posse
Domino convenire. Sed si redeamus ad Scripturas,
sicut invenimus leonem dici diabolum, qui circumiens,
<pb n="0322C"/>
quaerit quem transvoret <hi>
            <note>(1. Pet. 5)</note>.</hi>: et tauros
dici contrarias virtutes, sicut ibi, <hi>Tauri pingues
circumdederunt me <note>(Psal. 21.)</note>
          </hi>; et iterum leonem dici
etiam Dominum, paulo ante nobis expositus Judas
edocuit: taurum etiam dici ipsum Dominum, invenimus,
<pb n="0323A"/>
illum qui occisus est pro salute et reditu filii
poenitentis <note>(Luc. 15.)</note>. Sed et alia multa in Scripturis
similia sunt, quae nunc ad bonam, nunc ad malam
partem trahuntur: ita et serpens invenitur aliquotiens
etiam in persona Domini scriptus, ut ipse de se dicit
in Evangeliis: <hi>Sicut enim Moses exaltavit serpentem</hi> <emph>35</emph> 
 <hi>in deserto: ita exaltari oportet filium hominis <note>(Joan.
3.)</note>
          </hi>. Sed et Apostolus, quum praecipit, prudentes fieri
sicut serpentes, nunquid non ad bonam partem, appellationem
serpentis aptavit? Potest ergo et in hoc
loco de ipso Domino dici: <hi>Fiat Dan serpens in via:
assidens super semitam:</hi> id est, ipse qui judicat corda,
et scit quae intrinsecus conteguntur; videns in via,
hoc est, in hujus vitae cursu, equites itinere equitare
non recto. Equites autem animae in corporibus positae,
<pb n="0323B"/>
possunt intelligi, sicut ibi dicit: <hi>Dormitaverunt
omnes qui ascenderunt equos <note>(Psal. 75.)</note>
          </hi>, id est, omnes
qui sunt in corporibus, peccaverunt, sicut pronunciavit
etiam Apostolus. Horum ergo equorum, vel equitum
calcaneum serpens iste, viae adsidens, mordet; mordet
autem calcaneum, quum corpus vel languoribus,
vel aliis quibuslibet cruciatibus macerat, quo velocem
cursum peccantium reprimat. Cum enim corpus
adfligitur, et consumitur caro, tunc cadit eques
retrorsum, id est, anima quae male currebat, et
festinabat ad perditionem, cadit retrorsum, et ad
patientiam <hi>[Forte poenitentiam]</hi> revocatur, ut a malo
cursu impedita revocetur retrorsum, et fiat post
illum qui dicit, <hi>Venite post me <note>(Marc. 1.)</note>
          </hi>. Puto tale
aliquid etiam erga Petrum Apostolum gestum, cum,
<pb n="0323C"/>
dicente Domino, <hi>Quia crucifigi oportet Filium hominis,
et mori <note>(Matth. 16.)</note>
          </hi>, ipse diceret, <hi>Propitius esto,
Domine, non tibi erit hoc <note>(Luc. 18.)</note>
          </hi>: in quo, cum
prae amore nimio per ignorantiam non recte equitaret,
in fine, velut a serpente mordetur a Domino, in eo
quod dicitur ei: <hi>Vade retro me, Satana, scandalum
mihi es, quoniam non sapis quae Dei sunt, sed quae
hominum <note>(Marc. 8.)</note>
          </hi>. Et sic retrorsum Petrus revocatus,
<pb n="0324A"/>
salutem exspectat a Domino per crucem et
resurrectionem, quam tunc fervidius equitans et
currens, ignorantiam futuram nesciebat. Haec me moverunt
in loco, non tamen <emph>36</emph> excludo etiam
eorum opinionem, qui quod sentiunt, approbare
Scripturarum auctoritate potuerint.</p>
        </div3>
<div3>
          <head>3.</head>
          <p>
 Ut autem ne ille quidem nos tertius praetereat
locus, potest videri ille quem jamdudum in Isachar
diximus profecisse, et in mandatis requiescere, atque
animae suae agricolam factum, nunc etiam in hoc
proficere in Dan, ut discernendi et dijudicandi populum
suum, id est, cogitationes cordis sui, intelligentiam
sumserit, tanquam unam tribum in Israel,
id est, omnia in unitatem atque concordiam devocare,
ita ut non sit in eo cogitationum, vel consiliorum
<pb n="0324B"/>
ulla dissensio. Fit autem idem et serpens secundum
praeceptum Domini, quod paulo ante diximus, <hi>Estote prudentes sicut serpentes 
 <note>(Matth. 10.)</note>
          </hi>; in
via tamen assidet, nec unquam e semita discedit.
Semita etenim angustior via intelligitur, quae ostendit,
eum non per illam latam et spaciosam incedere, quae
ducit ad mortem, sed per angustam et arctam, quae
ducit ad vitam <note>(Matth. 7.)</note>. Mordet autem equi
calcaneum faciens illud, quod Paulus Apostolus dicit: <hi>Quia macero corpus meum, et servituti subjicio, ne
forte cum aliis praedicaverim, ipse reprobus efficiar <note>(I. Cor. 9.)</note>
          </hi>.
Haec autem facit, ut cadat equus retrorsum.
Iste enim talis semper elationes et altitudines
timet, et vult cadere animam suam a mala altitudine
ad bonam humilitatem, ut discat ab Jesu, quia humilis
<pb n="0324C"/>
est et mitis corde <note>(Matth. 11.)</note>. Etenim proprium
est proficientibus elationem metuere. Denique
etiam tantus et talis Apostolus Paulus dicebat, <hi>Ne
extollar, datus est carni meae stimulus, angelus Satanae,
qui me colaphizet <note>(1. Cor. 12.)</note>
          </hi>. Sic ergo revocat animam
de altitudine, et retrorsum post humilitatem
Christi redacta, salutem exspectat a Domino.
</p>
        </div3>
      </div1>

<div1>
        <head>BENEDICTIO GAD.</head>

<pb n="0323"/>
<div3>
          <head>1. </head>
<p>
            <pb n="0323C"/>PIRATERIUM <hi>tentabit illum, ipse autem tentabit
<pb n="0323D"/>
eos post pedes.</hi> Per Historiam quidem non facile in
Scripturis referri tale aliquid invenimus, nisi forte
quis velut extorquere velit et dicere, quoniam Tribus
ista, ultra Jordanem haereditatem in Arabiae partibus
consecuta est, et quia ibi frequenter praedonum bella
consurgunt, et assiduis inter se congressibus coeunt,
<pb n="0324C"/>
haec eorum inter se <emph>37</emph> velut piratarum more certamina
in his sermonibus designari.</p>
        </div3>
<pb n="0324D"/>

<div3>
          <head>2. </head>
          <p>
Sed verior est spiritalis intelligentia, quae potest
indicare illud Domini nostri, et Salvatoris, quod adversum
diabolum habuit, positus in carne, certamen.
Est ergo Tribus istius habitaculum eremo vicinum; Gad
vero nunc <hi>tentamenta</hi> interpretatur. Potest ergo illud
<pb n="0325A"/>
intelligi, quod Dominus Jesus Christus ductus est in
eremum a spiritu, ut tentaretur a diabolo <note>(Matth. 4.)</note>.
Sed vide quanta in verbis Patriarchae mysteria continentur. <hi>Gad,</hi> 
 inquit, <hi>piraterium tentabit illum.</hi> Ponamus,
ut diximus, personam Domini esse in Gad: hanc
piraterium tentabit. Piraterium vero dicitur cohors
quaedam et conspiratio piratarum. Certum namque
est, quod veniens diabolus ad tentandum Dominum,
non absque ministris suis et satellitibus venerat; quia
sicut aderant Domino Angeli spectantes ejus certamen
(illi de quibus Evangelium dicit post tentationem <note>(Ibidem.)</note>,
 <hi>Et accedentes Angeli ministraverunt ei</hi> ), ita
etiam diabolo aderant Angeli sui, cum quibus ei gehenna
praeparata est, sicut Dominus dicit: <hi>Ite in ignem
aeternum qui paratus est diabolo et Angelis ejus (Ibid.
<pb n="0325B"/>
25.)</hi>. Sed et Sancti quum in agone decertant, spectaculum
facti dicuntur huic mundo et Angelis et hominibus <note>(1. Cor. 4.)</note>.
Tentabat ergo Dominum conspiratio
tentatorum, quum dicebat ei: <hi>Si Filius Dei es, dic ut
lapides isti fiant</hi> <emph>38</emph> <hi>panes <note>(Matth. 4.)</note>
          </hi>. Per haec ergo
tentabat Dominum diabolus. Sed videamus, quid est
hoc quod dicit: <hi>Ipse autem tentabit eos post pedes.</hi> 
Quomodo Dominus tentabat tentantes se? Si in prima
<pb n="0326A"/>
tentatione Salvator declarasset diabolo, se esse Filium
Dei, certum est quia secundo ad tentandum non
fuisset ausus accedere; nunc autem vide quomodo
tentatur ipse qui tentat. Dominus enim in eremo est
quadraginta diebus et quadraginta noctibus, postmodum
esuriit. Si enim non esuriisset, agnovisset tentator
Filium Dei: nunc autem esurit, ut per hoc quod
Dominus fragilitatem in se carnis ostendit, tentetur
ipse qui tentat, et tanquam ad hominem tentandum
denuo adeat. Sic ergo veniunt ad Dominum tentatores. <hi>Ipse autem tentabit illos post pedes,</hi> 
 hoc est, eisdem
vestigiis quibus accesserat diabolus tentare eum,
 tentat.</p>
        </div3>
<div3>
          <head>3.</head>
          <p>
 Moralis itaque locus simili editione disseritur:
ille enim homo noster confesso errore poenitens, se
reddit conversum per intelligentiam, et aliquantulum
<pb n="0326B"/>
profecit, ut post profectum veniat ad hoc, ut tentetur
ab inimico, et virtus animi ejus et propositi constantia
comprobetur: ita enim Scriptura dicit, <hi>Qui non
est tentatus, non est probabilis <note>(Eccl. 34.)</note>
          </hi>. Nec ullo
tempore omnino quis perveniet ad perfectionem,
nisi prius in tentationibus suis <hi>[Forte sui]</hi> documenta
praestiterit.
</p>
        </div3>
      </div1>

<div1>
        <head>BENEDICTIO ASER.</head>

<pb n="0325"/>
<div3>
          <head>1. </head>
<p>
            <pb n="0325B"/>ASER, <hi>pinguis ejus panis: et ipse dabit escam principibus.</hi> 
Credo assertores literae hoc in his verbis
intelligere, quod regio ejus et haereditas terrae, uber
et pinguis exstiterit, ita ut etiam regiis usibus ministraret.
Aliqui autem nostrorum etiam propter Annam
<pb n="0325C"/>
dictum putant Prophetissam, filiam Fanuel, ex
tribu Aser, quae prima cum Symeone refertur de
Domino in Evangeliis prophetasse <note>(Luc. 2.)</note>, et prophesiae
suae fide velut escam dedisse principibus, id
est, Apostolis caeterisque credentibus, quae de ipso
fuerant prophetata. <emph>39</emph>
</p>
        </div3>
<div3>
          <head>2.</head>
          <p>
 Verum, quoniam Aser, <hi>beatus</hi> interpretatur,
illius viri, quem ab errore per poenitentiam revocatum,
paulatim per singulos gradus, usque ad beatitudinis
nunc incrementa perducimus, post conversionem,
post intelligentiam spiritalem, post tentationum
victoriam, pinguis ejus esse dicitur panis. Edit
enim illum panem, <hi>qui de coelo descendit <note>(Joan. 1.)</note>
          </hi>,
et vitam dat huic Mundo, et pinguis est ille panis.
</p>
        </div3>
<div3>
          <head>3. </head>
<p>
            <pb n="0326B"/>Quod ait, <hi>pinguis panis,</hi> sic intelligere possumus.
Illi qui nihil amplius in Christo intelligunt, nisi
Christum Jesum hunc crucifixum, edunt quidem et
ipsi panem de coelo, sed aridum et exilem: qui vero
digni sunt, ut eis thesauri sapientiae <emph>40</emph> et scientiae
<pb n="0326C"/>
revelentur Christi <note>(Col. 2.)</note>, sunt quibus pinguis est
panis, sicut erat Paulo, qui dicebat: <hi>Scio et abundare
et esurire, ad omnia et in omnibus imbutus sum <note>(Philip.
4.)</note>
            </hi>. Etenim si Dominus et Salvator noster, quum figuram
tauri dignatur assumere, taurus pinguis et saginatus
poenitenti filio dicitur jugulari <note>(Luc. 15.)</note>, cur
non eodem modo, qui ad beatitudinem perveniunt,
panis pinguis esse dicantur? Iste autem talis, cui jam
pinguis est panis, etiam <hi>escam principibus dabit.</hi> Qualem
escam? sine dubio verbi Dei; et dabit escam non
quibuscumque pauperibus, aut accipientibus, sed principibus
dabit: loquetur enim etiam ipse sapientiam
inter perfectos <note>(1. Cor. 2.)</note>.
</p>
        </div3>
      </div1>

<div1>
        <head>BENEDICTIO NEPHTHALIM.</head>

<pb n="0325"/>
<div3>
          <head>1. </head>
<p>
            <pb n="0325D"/>ARBOR <hi>remissa</hi> (vel ut nostra exemplaria habent) <hi>vitis diffusa, proferens in fructibus decorem.</hi> 
Historia designat priorem Gad haereditatis sortem caepisse
in ubertate camporum: et post hunc Nephthalim
<pb n="0326D"/>
rura possedisse foecunda virgultis, et arboribus
nemorosa.</p>
        </div3>
<div3>
          <head>2.</head>
          <p>
 In expositione vero Mystica, jam et in superioribus,
quum de Zabulon discuteremus, etiam de nomine
<pb n="0327A"/>
Nephthalim, velut cum illo in Evangeliis sociato,
quae nobis visa sunt, diximus: Id est, quod velut radix
et origo beatorum Apostolorum ex istorum locis
et regione processerit, et quod populi eorum qui sedebant
in tenebris, lucem viderint magnam. Sed et <hi>principes Zabulon et principes Nephthalim 
 <note>(Psal. 67.)</note>
          </hi>,
qui per David praedicantur, ad personam utique referuntur
Apostolorum.</p>
        </div3>
<div3>
          <head>3.</head>
          <p>
 Quantum vero ad explanationem tertiam spectat,
Nephthalim nominis interpretatio haec ipsa est, quam
nunc benedicens eum pater ejus exprimit: id est, vel <hi>arbor diffusa,</hi> 
 vel <hi>vitis.</hi> Ille igitur noster homo, qui
<pb n="0328A"/>
paulo ante pane pingui vescebatur, et ex ipso cibum
principibus dabat (qui panis confortat cor hominis <note>(Psal. 103.)</note> 
 nunc consequenter ei etiam vera vitis
Christus decorum protulit fructum, quo scilicet cor,
quod pane confortaverat, nunc laetificet vino: in quo
utroque in tantum mihi jam videtur venisse profectum,
ut etiam sacerdotii sacramenta suscipiat. Si vero arborem
magis, quam vitem diffusam intelligi malumus,
quae proferat in fructibus decorem, quae alia erit arbor,
quae decorem in fructibus proferat, quam sapientia
Dei, de qua dicit Salomon, <hi>Arbor vitae est his
qui amplectuntur eam <note>(Prov. 3.)</note>
          </hi>?
</p>
        </div3>
      </div1>

<div1>
        <head>BENEDICTIO JOSEPH.</head>

<pb n="0327"/>
<div3>
          <head>1. </head>
<p>
            <pb n="0327B"/>FILIUS <hi>ampliatus</hi> JOSEPH: <hi>filius ampliatus.</hi> In benedictione
Joseph, etiam ipsa prima literae facies floret,
merito namque <hi>ampliatus filius</hi> appellatur, quem Dominus
familiae suae conservandae gratia, usque ad secundum
regni exaltaverat gradum. Ampliatum ergo intellige,
sapientia, consilio, constantia, castitate, honore,
regno, virtute, et quod est virtutum omnium fastigium,
pietate, in quibus omnibus auctus et ampliatus merito
dicitur Joseph. Quod autem dixit, <hi>Zelatus filius meus,</hi> 
videtur expressisse non tanquam eum qui invideat, sed
tanquam eum qui invidiam passus sit: id est cujus tanta
sit gloria, quae mereatur invidiam. Hoc est ergo quod
dicit, <hi>Zelatus filius meus adolescentior ad me revertere:</hi> filius
meus non tam nativitate quam meritis. Illud sane videtur
mihi non <emph>41</emph> otiose positum, quod tertio repetens
Patriarcha, Joseph filium nominat, dicens: <hi>Filius ampliatus
<pb n="0327C"/>
Joseph, et filius ampliatus. Zelatus et filius meus
adolescentior.</hi> Quid sibi vult, quod solus Joseph inter
omnes fratres tertio filius nominatur? Ego quidem pro
parvitate sensus mei intelligo, quod semel ei Joseph
filius natus est <note>(Gen. 30.)</note>, tunc quum ex Rachel post
desperationem suscipiendae sobolis, renatus est. Secundo
vero ei quasi iterum nascitur filius, quum ei
post persuasionem mortis vivere nunciatur <note>(Ibid. 45.)</note>.
Tertio vero ei filius efficitur, quum doctrina, et eruditione
et his omnibus virtutibus, quibus ipse Deum
videbat, erudiens eum et instruens, etiam in spiritu
eum filium procreaverat. Alioqui nec conveniet ei,
quod adolescentior filius dicitur, quum habeat posteriorem
se Benjamin, nisi in patris eruditionibus adolescentior
sentiatur. <hi>Ad me,</hi> inquit, <hi>revertere.</hi> Hoc est,
<pb n="0327D"/>
converte <hi>[Ant. convertere]</hi> ad me animos tuos, ut diligenter
notes, et in corde quae dicuntur, inscribas: tu, fili
Joseph, <hi>in quem consiliantes maledicebant, et intendebant
tibi insidias domini arcuum <note>(Ibid. 42.)</note>
            </hi>: refertur
enim et hoc a Scriptura sancta, quod habebant consilium
fratres sui illo in tempore, ut occiderent eum,
sed interveniens Judas repressit parricidiale consilium.
Quod autem dixit, <hi>Maledicebant,</hi> illud est, quod dixerunt: <hi>Ecce somniator venit 
 <note>(Ibidem.)</note>
            </hi>. Dominos vero
arcuum, bellatores designat viros; quod autem dissoluta
sunt brachia, et arcus contriti, frustratum designat
incoeptum per manum potentis Jacob, hoc est, Dei
Jacob. <hi>Inde qui confortavit Israel a Deo patris tui, et
<pb n="0328B"/>
adjuvit te Deus meus.</hi> Inde tibi auxilium venit, unde
et Israel pater tuus confortatus est, tunc sine dubio,
cum colluctatus est in via <note>(Ibid. 32.)</note>, et juvit eum
Deus, et Israel ei nomen imposuit <note>(Ibid. 35.)</note>. Ipse
ergo Deus meus etiam te benedixit, <hi>Benedictione coeli, et a summo, et benedictione terrae.</hi> 
 Benedictio caeli,
sapientiam: terrae autem, regnum potentiamque designat. <hi>Propter benedictionem uberum et vulvae, benedictionem
patris tui et matris tuae.</hi> 
 Ipse exposuit, quae
sit uberum et vulvae benedictio, cognominans matrem
quod non solum paternas, sed etiam maternas consecutus
sit benedictiones. Quae benedictio patris et
matris praevaluit, inquit, <hi>In benedictionibus</hi> <emph>42</emph> <hi>montium
permanentium, et in benedictionibus collium aeternorum.</hi> 
Potest fortasse pro immobilitate permansurae
in eo gratiae videri dictum, <hi>permanentium montium
<pb n="0328C"/>
et collium aeternorum,</hi> rebus utique immobilibus et
manentibus comparata. Quae benedictiones aeternae
erunt, inquit, <hi>Supra caput Joseph, et super verticem
eorum quibus praefuit fratrum.</hi> In fine verbi videtur
benedictiones ad omnem fratrum numerum contulisse,
ut principaliter quidem sint benedictiones super
caput Joseph, per ipsum vero Joseph etiam super
illos veniant, quorum ipse dux fuerit et magister.</p>
        </div3>
<div3>
          <head>2.</head>
          <p>
 Haec secundum literam sensimus; quod si volumus
etiam altius in hoc aliquid perscrutari, poterit
fortasse Joseph ad personam Domini revocari, ut
quemadmodum Joseph posteaquam putatus est mortuus,
non solum vivens, sed etiam in regno positus
invenitur, et per hoc dicitur ampliatus: ita etiam
Dominus ac Salvator noster, qui apud Judaeos mortuus
<pb n="0328D"/>
putabatur, in cordibus Fidelium et vivens invenitur
et regnans. Ampliatus est ergo etiam et Salvator
noster post mortem. Antequam enim moreretur,
sola erat Judaea in qua notus erat Deus <note>(Psal.
75.)</note>, et in solo Israel magnum erat nomen ejus:
postea vero quam mortuus est ex infirmitate, et resurrexit
a mortuis ex virtute <note>(1. Cor. 13.)</note>, in omni
terra offertur hostia nomini ejus. Sed et zelatus dicitur
filius Dei; et quis ita pertulit zelum? de quo
etiam scriptum est, <hi>Sciebat enim Pilatus, quod per
invidiam tradidissent eum Judaei <note>(Matth. 27; Marc. 15.)</note>
          </hi>.
Filius adolescentior secundum carnem, ipse est novissimus
Adam. Illud vero quod in expositione Historica,
<pb n="0329A"/>
tertio filii appellationem signavimus, repetitam
multo clarius in hac expositione deprehendimus
[ <hi>Ant.</hi> deprehenditur]. Est enim filius ante saecula, de
quo dictum est a Patre, <hi>Quia de ventre ante Luciferum
genui te <note>(Psal. 106.)</note>
          </hi>. Et iterum filius, cum e
Maria natus est, et per Angelum dicitur: <hi>Quod nascetur
ex te sanctum, vocabitur filius Dei <note>(Luc. 1.)</note>
          </hi>. Fit
autem tertio filius, cum primogenitus surgit ex mortuis,
cui utique pulchre paterna vox convenit dicens, <hi>Filius meus adolescentior, ad me revertere:</hi> 
 posteaquam
resurrexit a mortuis, etiam ad me, a quo profectus
es, in caelum victor ascende. <hi>In quem consiliantes,</hi> 
inquit, <hi>maledicebant <note>(Matth. 26.)</note>
          </hi>: consilium <emph>43</emph> namque
coeperant Scribae et Pharisaei, ut Jesum dolo
tenerent: et maledicebant tunc sine dubio, cum dicebant,
<pb n="0329B"/> <hi>Samaritanus es, daemonium habes 
 <note>(Joan. 8.)</note>
          </hi>.
Insidias ei domini arcuum intendebant, et contriti
sunt cum potentia arcus eorum, et dissoluti sunt
nervi brachiorum manuum eorum. Insidiantes domini
arcuum illi intelliguntur, qui accesserunt ad eum
fictis propositionibus, ut eum caperent in verbo, et
dixerunt ad eum: <hi>Dic nobis, licet censum dare Caesari,
aut non <note>(Matth. 22.)</note>
          </hi>? Haec ergo illi verba velut sagittas
quasdam de arcu oris sui promentes, tendebant in
Jesum, ut si dixisset, quia non licet dare censum
Caesari, reus Caesari fieret: si vero dandum dixisset,
legem solvere videretur. Cum vero ille tanquam
ipsa Dei sapientia, inspecta superscriptione denarii,
respondisset: <hi>Reddite quae sunt Caesaris Caesari, et quae
sunt Dei Deo: dissoluti sunt nervi brachiorum eorum
<pb n="0329C"/>
per manum potentis Jacob.</hi> Potest et illud certamen
ejus intelligi quod habuit in deserto, cum tentaretur
a diabolo intendente ei sagittas malarum suggestionum,
quas ille responsis suis depellens, brachia eorum,
qui eas intentabant, resolvit, et nervos. <hi>Inde
qui confortavit Israel a Deo patris tui, et adjuvit te.</hi> Adjutus
namque a Deo secundum hominem dicitur
etiam Salvator: denique et scriptum est in Evangelio, <hi>Cum in oratione desudaret, accedens,</hi> 
 inquit, <hi>Angelus
confortabat eum <note>(Luc. 22.)</note>
          </hi>. Durior hoc in loco fortasse
videatur expositio, quod velut ex persona Patris dici
designabamus ad Filium, quae superius dicta sunt. Hic
autem scriptum est, <hi>Et adjuvit te Deus meus, et benedixit
te:</hi> quomodo hoc conveniat personae Patris?
Sed videamus ne forte, sicut nihil obturbat, si dicat
<pb n="0329D"/>
de Filio Pater, pro eo quod sapientia est Filius, quia
sapientia mea est: et pro eo quod virtus est Filius,
non sit absurdum si dicat de eo Pater, quia virtus
<pb n="0330A"/>
mea est: et pro eo quod veritas est Filius, non sit
inconsonans si dicat Pater, veritas mea est; ita et per
hoc quod Deus est <emph>44</emph> Filius, non videatur absurdum
si dicat, Deus meus est: sicut nec illud absurdum
dicitur, quod Filius dicat de Patre, <hi>Quia vado ad
Deum meum, et ad Deum vestrum. Et benedixit te,</hi> inquit, <hi>benedictione coeli a summo, et benedictione terrae
habentis omnia 
 <note>(Job. 14.)</note>
          </hi>. Benedictionem caeli esse in
Christo non videbitur inconveniens, secundum hoc
quod dicitur, <hi>Quia secundus homo de coelo coelestis <note>(1.
Cor. 15.)</note>
          </hi>. Terra vero, quod dixit benedictionem
terrae habentis omnia propter benedictionem uberum
et vulvae, satis mihi mirum videtur et magnum, quomodo
terra illa, quae in Filio Dei benedicta est, habeat
omnia. Quod hoc modo intelligendum puto:
<pb n="0330B"/>
Unusquisque secundum mensuram fidei suae recipit
gratiam spiritus. <hi>Alii namque secundum mensuram
fidei, datur sermo intelligentiae, alii sermo sapientiae,
alii prophetia, alii discretio spirituum, alii genera linguarum <note>(Ibid. 12.)</note>
          </hi>.
Haec per singulos singula, aut
simul tum bina, vel terna invenies: in illa autem terra,
hoc est in illa carne quae in Jesu benedicta est, non
solum erant omnia haec, verum et plene et substantialiter
habitabant, sicut et Apostolus dicit: <hi>In quo
inhabitat omnis plenitudo Deitatis corporaliter. Propter
benedictionem uberum et vulvae <note>(Col. 2.)</note>
          </hi>. Hoc et quaedam
refertur in Evangelio proclamasse, sine dubio
horum memor, et dixisse, <hi>Beatus venter qui te
portavit, et ubera quae suxisti <note>(Luc. 11.)</note>
          </hi>. Illud, <hi>Propter
benedictionem,</hi> inquit, <hi>patris tui et matris tuae:</hi> Patris
<pb n="0330C"/>
caelestis, qui dedit benedictionem, et matris virginis,
quae suscepit. <hi>Praevaluit in benedictionibus montium
permanentium.</hi> Haec, inquit, benedictio quae tibi data
est a summo caelo et terra, praevaluit benedictionibus
montium permanentium, et benedictionibus collium
aeternorum. Montes permanentes qui erunt? nisi illi
ad quos dicit Jesus, <hi>Vos estis qui permansistis mecum in
tentationibus meis <note>(Ibid. 22.)</note>
          </hi>. Recte ergo montes permanentes
dicuntur Apostoli, quia permanserunt usque in
finem, et ipsi salvi erunt. Sed et colles aeternos, quos
alios <emph>45</emph> intelligimus, nisi eos qui secundo gradu
Apostolorum meritis conferuntur, et qui vitam
consequuntur aeternam? Multo namque verius isti,
quam montes et colles, qui cum mundo pariter intereunt,
esse credentur aeterni. Hae autem omnes
<pb n="0330D"/>
benedictiones erunt super caput Joseph, et super
verticem eorum quibus praefuit fratrum. Competenter
omnes istae benedictiones supra caput Christi positae
<pb n="0331A"/>
dicuntur, a cujus capite veniant etiam ad verticem
eorum, quibus ipse praeest. Nec alia caussa est,
quod omnes istas benedictiones in carne natus accepit,
nisi ut eas in semetipsum, velut per traducem
quandam a Patre diffusas, ipse rursum transfunderet
ad credentes, et mediator Dei atque hominum effectus,
benedictiones, quas pro infirmitate sui suscipere
jam humana natura poterat, ipso mediante et praelibante
eas ac transfundente, susciperet, sicut et ipse
dixit, <hi>Quia ego sanctifico me pro his <note>(Joan. 17.)</note>
          </hi>.</p>
        </div3>
<div3>
          <head>3.</head>
          <p>
 Jam vero ille, qui nobis tertio loco per gradus
spirituales reparatus homo usque ad Joseph augmenta
amplificatus ascendit: qui per fidei profectum et per
Sancti Spiritus dona in tantum emicuit, ut usque ad
invidiam cresceret: quibus a nobis dictorum floribus
<pb n="0331B"/>
coronabitur, cui, tam bono certamine decertato,
cursu consummato, fide servata, repositam justitiae
coronam Deus justus praeparat judex <note>(2. Tim. 4.)</note>?
De hoc ergo dicit pater, <hi>Filius ampliatus Joseph, filius
ampliatus.</hi> Et quis ita ampliatus est, ut hic qui post
errores et lapsus per singulos virtutum gradus reparatus
est, ac restitutus, ut usque ad summam pervenerit
palmam? Sed quia paulatim conscendit, ideo in
singulis dicitur ampliatus. Ampliatus namque primo
omnium per confessionem esse coepit in Juda, et
iterum cum nocturna opera abjiceret tenebrarum,
ampliatus est in Zabulon: et rursum in Isachar
ampliatus est, cum merces ejus operis augeretur.
Ampliatus est in Dan, cum rectum judicium propriis
ac pravis cogitationibus praeferret. Ampliatus est et
<pb n="0331C"/>
in Gad, cum tentatus obtinuit. <emph>46</emph> Ampliatus est in
Aser, quum ad beatitudinem venit. Digne ergo et
nunc ampliatus filius dicitur Joseph, qui jam futuri
saeculi consequitur bona. Sed et filius Zelatus quod
dicitur, illud est, qui bonis quidem imitandus sit,
malis autem invidia ac calumniis persequendus. De
hoc bono autem et malo zelo designat etiam Apostolus,
dum dicit de malo zelo Judaeorum, <hi>Zelantur vos
non bene <note>(Gal. 4.)</note>
          </hi>. Et de bono zelo dicit de semetipso, <hi>Zelo autem vos Dei zelo 
 <note>(1. Cor. 11.)</note>
          </hi>. Sed adolescentior
filius dicitur, et quid ni adolescentior
dicatur, qui deposuit veterem hominem cum actibus
suis, qui cum Christo resurrexit, et in novitate vitae
ambulat? Sed et ipse tertio fuisse filius nominandus
est: prima enim ei nativitas secundum carnem fuit:
<pb n="0331D"/>
secunda ex conversione, sive per baptismum: tertia
est et haec quae et ipsa regeneratio dicitur, quae est
ex mortuis resurrectio: jam enim mihi videtur is
filius esse positus, quales beati futuri sunt. Ideo
deinde ei dicitur a patre, <hi>Ad me revertere.</hi> Redeunt
<pb n="0332A"/>
enim post resurrectionem omnes qui profecti sunt a
Deo: sed et sanctae Scripturae sententia est, <hi>Ne
laudaveris quemquam ante obitum <note>(Eccl. 11.)</note>
          </hi>. Et ideo
magis mihi videtur tanta ista beatitudo non esse nisi
ejus, qui jam post obitum surrexit a morte. Quod
autem dicit, <hi>In quem consiliantes maledicebant:</hi> non
maledicunt, sed <hi>maledicebant,</hi> tunc quum in saeculo
hoc in carne positus tentareris. <hi>Et intendebant insidias
domini arcuum <note>(Psal. 10.)</note>
          </hi>. Illi nimirum qui sedent
in insidiis, ut sagittent in obscuro rectos corde.
Sed <hi>contriti sunt cum potentia arcus eorum, cum potentia
Jacob.</hi> Conterit arcus inimicorum ille, qui non
solum ullam in se recipit diaboli sagittam, verum et
alios ab ejus jaculis vulneribusque defendit. Et dissolvuntur
nervi brachiorum manuum eorum, per manum
<pb n="0332B"/>
potentis Jacob, quum ille qui potens fuit in
Jacob, et adjuvit eum in certamine, qui confortavit
Israel, ut faceret eum mente Deum videre, adjuvit
etiam hunc, et benedixit benedictione caeli a summo,
et benedictione <emph>47</emph> terrae habentis omnia <note>(Psal. 141.)</note>.
Percepit namque non solum, quasi mansuetus haereditatem
terrae, sed quasi et pauper spiritu consequitur
regna caelorum. Terra vero illa quae omnia
habet, Christus est, quam in haereditate suscipit
justus, et dicit ad Dominum: <hi>Portio mea in terra
viventium.</hi> Quae est autem caussa propter quam haec
meruit consequi? <hi>Propter benedictionem,</hi> inquit, <hi>uberum
et vulvae.</hi> Cujus vulvae benedictionem, vel
quorum uberum? illius fortasse vulvae, quam Paulus
 indicat, dicens: <hi>Filioli mei, quos iterum
<pb n="0332C"/>
parturio <note>(Gal. 4.)</note>
          </hi>. Inde constat esse Apostolicam
vulvam, quae non solum pariat filios, sed et si forte
declinaverint a veritate, rursum eos assumat, et secundo
parturiat. Ex ista igitur omnis justus vel nascitur
vulva, vel ipse si jam perfectus est, et filios
parit, et sugit nihilominus ubera Apostolica, vel
etiam sugentibus praebet, de quibus Apostolus dicebat: <hi>Lac vobis potum dedi, non escam 
 <note>(1. Cor. 3.)</note>
          </hi>, et
alibi, ut designatius <emph>48</emph> exprimeret Apostolica ubera,
adjicit: <hi>Sed fui inter vos tanquam si nutrix foveat filios
suos <note>(1. Thes. 2.)</note>
          </hi>. Venit ergo unicuique justo benedictionis
perfectio, propter vulvam et ubera Apostolica. <hi>Et propter benedictionem,</hi> 
 inquit, <hi>patris tui et
matris tuae.</hi> Perfectorum Pater est Christus, sicut et
ipse dicebat: <hi>Filioli, adhuc modicum vobiscum (Joan.
<pb n="0332D"/>
13.)</hi>: et mater Ecclesia. Quae benedictio praevaluit
in benedictionibus montium permanentium et collium
aeternorum, id est eorum qui scientiam et opera
sublimia et excelsa sectantur. Quae benedictiones
erunt, inquit, <hi>in caput Joseph, et super verticem eorum
<pb n="0333A"/>
quibus praefuit fratrum.</hi> Non solum, inquit, caput justi,
quod est Christus, benedicitur, sed et vertex eorum
quibus praefuit: quia qui se recte excolunt, et florenter
<pb n="0334A"/>
instituunt, etiam fidelibus prosunt, sicuti dixit
Apostolus, <hi>Haec autem faciens, teipsum salvum facies
et eos qui te audiunt <note>(1. Tim. 4.)</note>
          </hi>.
</p>
        </div3>
      </div1>

<div1>
        <head>BENEDICTIO BENJAMIN.</head>

<pb n="0333"/>
<div3>
          <head>1. </head>
<p>
            <pb n="0333A"/>BENJAMIN, <hi>lupus rapax in matutino edet, et ad
vesperam dividet cibum.</hi> Historicae hujus narrationis
advocati velim mihi dicerent, quid in se Benjamin
lupi rapacis habuerit, aut quomodo in matutino et
ad vesperam dividat cibum. Sed in iis etiam ipsi crassi
corde Judaei refugiunt injuriam literae, et alii ad
altaris edacitatem, quae scripta sunt referunt, tanquam
in Benjamin portione constructi, quod ea quae
mane offeruntur [ <hi>Ant.,</hi> efferuntur], in vespera a
<pb n="0333B"/>
Sacerdotibus dividantur. Alii aliis et diversis, licet
fabulosis narrationibus tamen fatentur per haec consequentiam
literae stare non posse.</p>
        </div3>
<div3>
          <head>2.</head>
          <p>
 In Ecclesia autem apud quamplurimos ista
habetur opinio, quod ad Apostolum Paulum referri
posse, quae scripta sunt videantur. Quod quidem nec
nos refugimus aut improbamus, sed conamur facere
sicut scriptum est: <hi>Sapiens audiens verbum, collaudat
et adjiciet ad illud.</hi> Et nos ergo ad ea, quae recte de
Paulo dicta a praecedentibus non negamus, adijcimus
etiam haec. Benjamin, inquit, <hi>filius doloris</hi> interpretatur: <emph>49</emph> 
 sorte haereditatis accepit eum locum, in
quo terrena Jerusalem typum habens et formam
caelestis illius Jerusalem, collocata est. Cum ergo
manifestandae [ <hi>Ant.</hi> manifestanda] Jerusalem caelestis,
<pb n="0333C"/>
et Ecclesiae primitivorum adscriptae in caelis,
tempus advenerit, haec nunc quae propter incredulitatem
abjecta est et repulsa Jerusalem, cum filiis
suis, inediam verbi Dei, et sitim spiritualem multi
temporis passa, cum plenitudo Gentium subintroierit,
secundum Apostoli repromissionem. <hi>Tunc
omnis salvus fiet Israel:</hi> qui nunc sub persona Benjamin
designatur. Ultimus igitur filius Benjamin
ultimam consequitur benedictionem, quia et ultimus
salvandus est. Et dicitur de eo <hi>lupus rapax;</hi> lupus
propter aviditatem dicitur: hoc multa enim fame
<pb n="0334A"/>
verbi Dei et inedia venit. <hi>Rapax,</hi> quia et ipse violenter
diripit regnum Dei. <hi>Mane edet:</hi> adhuc mane
illud tempus memorari puto, quo legem accepit;
tunc enim mundo prius quaedam illuminatio scientiae
data est, ex quo velut initium dies scientiae credendus
est accepisse. Edit ergo adhuc mane cibum,
quem mane acceperat: edit adhuc, et meditatur, sequens
legem justitiae, in legem non pervenerit. <hi>Ad vesperam dividit cibum.</hi> 
 Vespera haec [ <hi>Alias</hi> et]
<pb n="0334B"/>
est illud tempus novissimum in quo convertitur, sicut
et nobis vespera dicitur istud nostrae conversionis
tempus, in quo nunc sumus. Tunc ergo dividit
escam: tunc enim intelligit dividendum esse in lege
literam a spiritu, et tunc cognoscit, <hi>Quia litera occidit,
spiritus autem vivificat.</hi> Quia ergo jam per gratiam
Domini illuminatus incipit in lege a corporalibus
dividere et separare spiritualia, ideo dicitur ad
vesperam escam dividere, quod tota die in lege meditans,
ante non fecit.</p>
        </div3>
<div3>
          <head>3.</head>
          <p>
 Tertius vero nobis pene vacat in hoc loco sensus,
quia ille noster homo, qui secundum Deum
creatus est, qui primo in Ruben, et Simeone et <emph>50</emph> 
Levi, tripartitis animae erraverat motibus: qui in
Juda, errore agnito, confitetur et poenitet: qui in
<pb n="0334C"/>
Zabulon exuit se hominem veterem cum actibus
suis: qui in Isacar etiam mercedem bonorum operum
exspectat, in Dan judicandi ac separandi bonum
a malo, et cogitationes ac spiritus discernendi
gratiam accepit: qui in Gad etiam in tentationibus
probabilis invenitur: in Aser etiam et cibum dividit
principibus, id est praefectis quibusque sapientiae
exhibuit dapes: in Nephthalim, vel vitis, vel arboris
sacramenta jam suscepit: in Joseph ad perfectum
et summum perveniens, futuri jam saeculi et
resurrectionis gloriam tenet: quid etiam reliquum
<pb n="0335A"/>
est in Benjamin in se, ut posteaquam veluti lupus
esuriens et rapax diripuit regnum caelorum, et invasit
ea, quae in Lege et Prophetia atque Evangeliis
legerat, quorum scientiam ex parte hic habuit (ex
parte enim et Apostolus Paulus habere se dicit) et
in mundo velut in matutino positus edebat, cum
non in pane solo viveret, sed et in omni verbo Dei:
haec ille <hi>[Alias illa]</hi> ibi positus in regno, jam non
per speculum in aenigmate, sed facie ad faciem
prospicit universa, et dividit ac discernit, et ibi demum
intelligit, quae in Scripturis sanctis propter
praesentem vitae statum scripta sunt: quae gloriam
<pb n="0336A"/>
futuri regni designaverint: quae propter interiorem,
quae propter exteriorem hominem dicta sint, ibi arte
cognoscit <hi>[Al. cognoscent]</hi> plenius, quae in his ipsis,
quae nunc nos pedetentim pulsamus, servent historiae
fidem: quae sola contineant sacramenta: quae
vero secundum Ethnicam, et Moralem interpretationem
Scripturae debeant exponi. Quae si nos pauperes
scientiae gratia, et in carne adhuc positi minus
digne potuimus explanare, veniam dabis; quia hoc
ipsum ut imperitiam nostram prodire audeamus in
publicum, nimia caritas tua facit: cui si non obtemperem,
maximum mihi dona delictum.

</p>
        </div3>
      </div1>
</body>
  </text>
</TEI>