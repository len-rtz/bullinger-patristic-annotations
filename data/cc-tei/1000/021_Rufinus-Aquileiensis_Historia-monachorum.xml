<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Historia monachorum</title>
              <author ref="http://viaf.org/viaf/77679446">Rufinus Aquileiensis<date>345-411</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 21</title>
           <idno>RufAqu.HisMon</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus.</head>
<p> <emph>115-116</emph> Benedictus, Deus, qui vult omnes salvos fieri, et ad agnitionem veritatis venire <note>(1. Tim. 2.)</note>:
qui etiam nostrum iter direxit ad Aegyptum, et ostendit nobis mirabilia magna ad posteritatis memoriam
profutura: ex quibus non solum nobis caussa salutis oriretur, verum ex historia exemplum salutis, atque
doctrina pietatis aptissima conderetur, quae virtutis iter agere volentibus, gestorum praecedentium fide amplissimum
tramitem pandat.</p>
<p>Quamvis ad tantarum rerum narrationem minus idonei simus, nec dignum videatur, ingentium rerum
exiguos ac parvos fieri auctores, praecelsasque virtutes humili narrare sermone: tamen quoniam fratrum
caritas, eorum qui in monte sancto Oliveti commanent, hoc a nobis <emph>117-118</emph> frequenter exposcit, ut
Aegyptiorum monachorum vitam, virtutesque animi, et cultum pietatis, atque abstinentiae robur, quod in
eis coram vidimus, explicemus: precibus ipsorum qui hoc imperant, juvandum me credens, aggrediar, non
tam ex stylo laudem requirens, quam ex narratione rerum aedificationem futuram legentibus sperans, dum
gestorum unusquisque inflammatus exemplis, horrescere quidem saeculi illecebras, sectari vero quietem,
et ad pietatis exercitia invitatur.</p>
<p>Vidi ergo, et vere vidi thesaurum Christi in humanis absconditum vasculis, quemque thesaurum repertum
<pb n="0389"/>
nolui tamquam invidus occultare, sed quasi pro multis inventum proferre in medium, et facere communem:
certus quod quanto plures ex eo fuerint ditati, tanto mihi amplius acquiretur. Ego enim locupletior
fiam, cum aliorum salus ministerii mei fuerit quaesita mercimonio.</p>
<p>In principio ergo narrationis nostrae adesse nobis precamur gratiam Domini nostri Jesu Christi; cujus
virtute omnia haec pietatis exercitia apud Aegypti monachos habentur. Vidimus enim apud eos multos patres
caelestem vitam in terra positos agentes, et novos quosdam prophetas tam virtutibus animi, quam vaticinandi
officio suscitatos, quibus ad testimonium meritorum, nec signorum quidem ac prodigiorum deerat
efficacia: et merito. Cur enim hi, qui nihil terrenum, nihil carnale cupiunt, non accipiant caelestium
potestatem? Nonnullos namque eorum ita ab omni malitiae cogitatione ac suspicione vidimus defaecatos,
ut nec si aliquid mali adhuc gereretur in saeculo, meminissent. Tanta in eis inerat tranquillitas animi, tantusque
inoleverat eis bonitatis affectus, ut merito de eis dictum sit: <hi>Pax multa diligentibus nomen tuum,
Domine <note>(Psal. 118.)</note>
          </hi>.</p>
<p> Commanent autem per eremum dispersi et separati cellulis, sed caritate connexi. Ob hoc autem dirimuntur
habitaculis, ut silentii quiete et intentione mentis divina sectantes, nec vox aliqua, nec occursus
ullus, aut sermo aliquis otiosus obturbet. Intentis ergo suo quisque loco animis, velut boni patris Christi
exspectant adventum: aut tamquam miles paratus in castris imperatoris praesentiam, vel ut fideles servi
adventantem dominum sustinent, libertatem sibi pariter et munera largiturum. Omnes ergo hi nullam cibi
aut indumenti, aut illius horum sollicitudinem gerunt. Sciunt enim, quia, sicut scriptum est, <hi>haec omnia
Gentes cogitant <note>(Matth. 6.)</note>
          </hi>. Ipsi vero justitiam et regnum Dei requirunt: et haec omnia secundum promissionem
Salvatoris apponuntur eis.</p>
<p>Denique plurimi eorum, si in aliquo forte necessariis ad usus corporis eguerint, non ad humana perfugia,
sed ad Deum versi, et ab ipso tamquam a patre poscentes, quae poposcerint illico consequuntur. Tanta
namque in eis fides est, quae etiam montibus, ut transferantur, valeat imperare. Unde et nonnulli eorum,
irruptiones fluvii in perniciem vicinarum regionum concitatas, orationibus represserunt <note>(Vid. infra cap.
9, de Patermutio; cap. 2, de Ammone, cap. 11, de Heleno.)</note> Et pede <emph>119-120</emph> incedentes alvei ejus profunda
digressi sunt, immanesque ejus bestias peremerunt, et plurima atque innumera signa, quae ab Apostolis
et Prophetis antiquitus gesta fuerant, consummaverunt, ut dubitari non debeat, ipsorum meritis
adhuc stare mundum.</p>
<p>Sed illud valde mirum est, cum semper optima quaeque rara sint et difficilia, in illis tamen utrumque
pariter convenisse, ut et numero immensi sint, et virtutibus incomparabiles. Sunt enim alii in suburbanis
locis, alii per rura, plures autem et egregii per eremum dispersi, et velut quidam caelestis exercitus in procinctu
positus, atque in tabernaculis degens, ad obedientiam praeceptorum regi semper intentus, armis orationum
pugnans, et scuto fidei ab inimico insidiante protectus, regnum sibi caeleste conquirit. Sunt ergo ornati
moribus, quieti, lenes, tranquilli, et caritatis vinculo velut quadam germanitate constricti. Ad aemulationem
vero virtutum certamen ingens exercent et agones. Studet enim unusquisque clementior altero,
benignior, humilior ac patientior inveniri. Si quis autem sapientior caeteris fuerit, hic ita communis erga
omnes et mediocris existit, ut secundum mandatum Domini omnium minimus, et omnium servus esse videatur.</p>
<p>Quia ergo Dei munere donatum mihi est, ut viderem eos, et interessem conversationi eorum, de singulis
jam nunc, quae ad memoriam Dominus reduxerit, enarrare tentabo; ut hi, qui non viderunt eos in corpore,
opera eorum discentes, vitamque perfectam lectionis indicio colligentes, ad imitationem sancti operis invitentur,
et perfectae sapientiae palmam vel patientiae requirant.
</p>
      </div1>

<div1>
        <head>HISTORIA MONACHORUM.</head>
<div2>
          <head>CAPUT PRIMUM. DE SANCTO JOANNE.</head>
<pb n="0391A"/>
<p>Primum igitur tamquam vere fundamentum nostri
Operis ad exemplum bonorum omnium sumamus
Joannem, qui vere etiam solus satis superque sufficiat
religiosas et Deo devotas mentes ad virtutum
culmen erigere, et ad perfectionis fastigia concitare.</p>
<p>Hunc enim vidimus <note>(Pallad. cap. 43.)</note> in Thebaidis
partibus in eremo, quae adjacet civitati Lyco, in rupe
quadam montis ardui commanentem. Ascensus ad
eum difficilis, aditus monasterii ejus obstructus et
clausus, ita ut a quadragesimo aetatis suae anno usque
ad nonagesimum, quem tunc gerebat, cum eum
vidimus, monasterium ejus nullus intraverit. Advenientibus
vero per fenestram se videndum praebebat,
<pb n="0391B"/>
et inde eis, vel verbum Dei ad aedificationem, vel, si
qua fuisset consolatio, responsa reddebat. Mulierum
tamen illuc nulla, nec ad conspectum quidem ejus
accessit, sed et viri raro, et certis quibusque temporibus.
Cellam sane hospitalem extrinsecus fieri permisit,
in qua adventantes e longinquis regionibus paululum
requiescerent, ipse vero intrinsecus solus, soli
Deo vacans <hi>[Ant. vocans]</hi>, non diebus, non noctibus
a colloquiis Dei et oratione cessabat: divinum illud,
et quod super omnem mentem est, tota mentis puritate
consectans. Quanto enim se ab humanis curis et
colloquiis sequestrabat, tanto illi vicinior et propinquior
Deus erat. In tanta denique <emph>121</emph> mentis sinceritate
profecerat, ut non solum eorum quae praesentia
<pb n="0391C"/>
erant, scientiam consequeretur a Domino, verum
et eorum quae futura erant praescientiam mereretur.
Evidenter namque ei Dominus prophetiae gratiam
contulit: ita ut non tantum civibus et provincialibus
suis, si forte percontarentur, futura praediceret,
sed et Imperatori Theodosio, vel quos belli exitus
habiturus esset, vel quibus modis victoriam caperet
de tyrannis, sed et quot irruptiones passurus
esset gentium barbararum, saepe praedixit.</p>
<p>
            <pb n="0392A"/>Quodam etiam tempore <note>(Pallad. cap. 43.)</note>, cum
gens Aethiopum Romanum militem circa Cyrenem <hi>[Syenem Pall.]</hi> 
 (quae prima est ex Aethiopiae partibus
Thebaidis civitas) incursaret, et strages plurimas
nostrorum dedisset, praedamque duxisset, venienti
ad se Romano duci, et metuenti confligere cum eis,
quod exiguus ei erat militum numerus, et hostis contra
se innumera multitudo, Joannes statutum designans
diem: Perge, inquit, securus, die enim qua
dixi, et hostem prostrabis, et spolia capies, praedamque
revocabis. Quod cum fuisset impletum, etiam
apud Augustum, quia carus ei acceptusque futurus
esset, praedixit. Sed haec apud illum prophetiae gratia
ita habebatur, ut magis hoc illorum qui percontabantur,
quam suis meritis adscriberet. Dicebat
<pb n="0392B"/>
enim non pro se haec, sed pro illis qui audiunt, a
Domino praenuntiari.</p>
<p>Aliud quoque valde mirum <note>(Pallad. cap. 43.)</note> per
eum Dominus ostendit. Tribunus quidam ad agendum
militem pergens, venit ad eum, et obsecrare
eum coepit, ut permitteret conjugem suam venire ad
se, multa namque eam dicebat pertulisse pericula ob
hoc tantum, ut faciem ejus videret. Tunc ille negat
sibi umquam moris fuisse videndi mulieres, et praecipue,
ex quo in illius rupis se monasterio conclusisset.
Tribunus persistit obsecrando, et confirmare
coepit, quod nisi videret eum, esset sine dubio ex
multa tristitia peritura. Cumque iterum ac saepius
eadem precaretur, et caussam <emph>122</emph> mortis eum suae
conjugis confirmaret futurum, atque inde interitum,
<pb n="0392C"/>
unde salutem speraverat, accepturam: tam fidem
quam importunitatem ejus aspiciens senior: Vade,
inquit, videbit me conjux tua hac nocte; non tamen
veniet huc, sed in domo sua, atque in lecto suo manebit.
Post haec verba ascendit vir, ambiguitatem
responsi in pectore suo versans. Cumque haec etiam
conjugi nuntiasset, simili nihilominus etiam mulier
sermonis incerto fatigabatur. Sed ubi somni tempus
advenit, adest homo Dei per visum, et assistens mulieri:
<pb n="0393A"/>
Fides, inquit, tua magna est, o mulier, et ideo
veni desiderio tuo satisfacere: te tamen moneo, non
ut faciem corporalem servorum Dei desideres, sed
ut gesta et actus per spiritum contempleris. Spiritus
enim est qui vivificat, nam caro non prodest quidquam <note>(Joan. 6.)</note>.
Ego autem non quasi justus, aut
propheta, ut putas, sed pro fide vestra intercessi pro
vobis apud Dominum, et concessit tibi omnium morborum
(quos in corpore tuo pateris) sanitatem. Eris
ergo ex hoc sana et tu, et vir tuus, et benedicetur
omnis domus vestra. Sed et vos memores estote beneficii
a Deo vobis collati, et timete Dominum semper,
nec amplius quam stipendiis vestris debetur, aliquid
requiratis. Sufficiat ergo tibi hoc, quod vidisti
me in somnis, et amplius non requiras. Evigilans
<pb n="0393B"/>
autem mulier, indicavit viro suo quae vidit, quaeque
audierit, sed et habitum viri et vultum, atque omnia
signa ejus exposuit. Super quo miratus vir ejus, regressus
ad hominem Dei, gratias refert Deo; et accepta
ab eo benedictione, perrexit in pace.</p>
<p>Alio quoque tempore <note>(Pallad. cap. 43.)</note> praepositus
quidam militum venit ad eum, cujus uxor gravida, ab
eo relicta est in domo sua. At illa ipsa die qua ille
ad beatum Joannem venerat, partum edens, periclitabatur.
Tunc sanctus homo Dei: Si scires, inquit,
donum Dei, quia tibi hodie natus est filius, ageres
Domino gratias. Sed scito matrem pueri periclitatam;
aderit tamen Dominus, et invenies eam sanam: festina
ergo, et redi, et invenies <emph>123</emph> puerum septem
dierum, et vocabis nomen ejus Joannem: hic nutriatur
<pb n="0393C"/>
in domo tua absque ulla contaminatione Gentili
septem annis; quibus peractis, trade eum monachis
erudiendum sanctis et caelestibus disciplinis.</p>
<p>Multis praeterea ad se venientibus <note>(Pallad. cap.
43.)</note>, sive provincialibus, sive peregrinis, cum res
poposcisset, occulta cordis eorum indicabat, et si
quid forte peccati ab eis in occulto fuisset admissum,
secretius corripiens arguebat, et ad emendationem
ac poenitentiam provocabat. Nili quoque
fluminis sive abundantiam aquarum, sive penuriam
futuram esse praedicebat <hi>[Al. praedicabat]</hi>. Sed et
si forte ex offensa hominum plaga aliqua et correptio
a Deo immineret, similiter praemonebat,
et si quid caussae esset, pro qua introduceretur
castigatio, designabat. Sanitates quoque et curas
<pb n="0393D"/>
corporum, ita deposcentibus conferebat, ut omnem
ex hoc jactantiam fugeret. Non enim permittebat ad
se incommodantes <hi>[Forte leg. incommodatos]</hi> deferri,
sed benedicens oleum dabat, ex quo peruncti, sani
fierent a quacumque infirmitate tenerentur.</p>
<p>Senatoris cujusdam <note>(Pallad. cap. 43.)</note> aliquando
uxor excaecata est: haec deprecabatur virum suum,
<pb n="0394A"/>
ut eam perduceret ad hominem Dei. Cui cum responderet
vir suus, non ei esse moris videndi mulieres,
rogat ut indicaret ei tantummodo imbecillitatis suae
caussam, et deprecaretur ut orationem faceret pro
se. Cumque legationem pertulisset ad eum vir ejus,
orans et benedicens oleum, mittit ad eam. Ex quo
per triduum contingens oculos suos, visum recepit,
et Deo gratias egit. Sed multa sunt ejus gesta quae
enarrare longum est. Unde omissis his interim quae
auditu comperimus, ad ea quae oculis nostris inspeximus,
veniamus.</p>
<p> Septem fuimus simul comitantes <note>(Pallad. cap.
43.)</note>, qui ad eum venimus: cumque salutassemus
eum, omnique nos laetitia suscepisset, unumquemque
nostrum gratifice alloquitur, et rogatus est a nobis,
<pb n="0394B"/>
ut orationem simul et benedictionem daret (hic
enim mos est apud Aegyptum, ut ubi advenerint
fratres, statim per orationem sibi invicem confoederentur).
Interrogabat ergo, si quis in nobis esset
clericus? Et ut omnes negavimus, respiciens ad singulos,
intellexit esse inter nos quemdam, qui hujus
erat ordinis, sed latere <emph>124</emph> cupiebat; erat enim
diaconus: et hoc praeter unum solum qui ei fidus
erat, etiam ipsi itineris comites ignorabant. Visurus
enim tales ac tantos viros humilitatis gratia celare
voluit gradus sui honorem, ut inferior inveniretur
in ordine his, quibus se inferiorem esse meritis judicabat.
Sanctus ergo Joannes ut eum vidit, et quidem
cum esset adolescentior ceteris, digito ostendens
eum: Hic, inquit, diaconus est. Et cum adhuc
<pb n="0394C"/>
negare tentaret, apprehendens eum manu sua osculatur,
et dixit: <hi>Noli, fili,</hi> negare gratiam Dei, ne
incurras pro bono malum, pro humilitate mendacium.
Cavendum namque est omnimodis mendacium,
sive pro malo, sive etiam pro bono proferri videatur;
quia omne mendacium non est a Deo, sed sicut Salvator
dicit, a malo est <note>(Matth. 5; Joan. 8.)</note>. At ille
his auditis acquievit, blandamque ejus correptionem
aequanimiter tulit: et cum orationem Domino obtulissemus,
post finem unus ex fratribus nostris tertiano
typo gravissime vexabatur, et rogabat hominem
Dei, ut ab eo curaretur; qui ait ad eum: Rem
tibi necessariam cupis abjicere; ut enim corpora nitro
vel aliis hujusmodi lenimentis abluuntur a sordibus:
ita animae languoribus, aliisque hujusmodi castigationibus
<pb n="0394D"/>
purificantur. Et posteaquam de his nobis
multa per doctrinam mysticam disseruit, benedicens
tamen oleum dedit ei, quo perunctus aeger
omnem continuo abundantiam fellis evomuit, et sanissimus
redditus, pedibus suis ad diversorium rediit.
Post haec jubet officia erga nos humanitatis
atque hospitalitatis expleri, et corporis curam geri:
<pb n="0395A"/>
et ipse vero sui negligens, nostri sollicitus erat. Jam
enim continuo usu et jugi consuetudine recipere cibum
nisi in vespera poterat, et hunc exiguum: erat
enim attenuatus, et aridi corporis, prae abstinentia:
capilli ejus et barba quasi ex languore nimio rara et
tenuis, utpote quam nullus sufficiens cibus enutriret,
nec laetior aliquis humor infunderet. Observabat enim
etiam tunc, cum jam nonagenariam, ut supra diximus,
ageret aetatem, ut nullum per ignem paratum
sumeret cibum. Igitur post hospitalitatis officia, regressus
adsedere nos jubet, et tunc demum unde vel
cur advenerimus, inquirit, cum jam nos laetos, et
omni cum gaudio <emph>125</emph> tamquam natos proprios
suscepisset: cumque respondissemus quod de Jerosolymis
ad eum utilitatis et profectus animae nostrae
<pb n="0395B"/>
caussa venerimus, ut ea quae olim ad auditum nostrum
fama pertulerat, ipsi nunc oculis cerneremus
(quoniam quidem tenacius solent inhaerere memoriae
ea quae oculus viderit, quam quae auris audierit), tunc
beatus Joannes vultu placidissimo, et quasi subridens,
ex abundantia laetitiae hoc modo respondit ad
nos: Miror, inquit, admodum, dulcissimi filii, laborem
vos tanti itineris suscepisse, cum nihil ad haec
dignum in nobis videre possitis: homines enim sumus
humiles et exigui, nihil habentes in nobis quod
vel expeti debeat vel mirari. Et tamen etiamsi esset
aliquid in nobis secundum opinionem vestram, numquid
tale, quale legitis in prophetis Dei et Apostolis?
Qui utique ob hoc in omnibus Dei Ecclesiis recitantur,
ut exempla vitae hominibus, non de longinquis
<pb n="0395C"/>
et peregrinis locis quaerantur, sed domi unusquisque
et apud se habeat quod debeat imitari. Unde plurimum
miror intentionem vestri laboris ac studii, quod
profectus animae vestrae caussa tantas superare regiones,
tantosque labores adire voluistis, cum nos
eousque pigritia desidiaque constringat, ut nec cellulas
nostras progredi audeamus. Verumtamen quoniam
putatis esse in nobis aliquid, ex quo proficere
debeatis, hoc primum vobis indicandum est, ut hoc
ipsum quod venistis ad nos, et tantum laborem videndi
nos, suscepistis, ne jactantiae alicujus habeat
prospectum, ut non tam proficere ad animi virtutem,
quam praeferre se et jactare unusquisque vestrum
velit, pro eo quod viderit eos, qui apud alios ex auditu
solo cogniti videantur.</p>
<p>
            <pb n="0395D"/> Grave est jactantiae vitium, et periculosum nimis,
et quod de ipso etiam perfectionis fastigio dejiciat
animas; et ideo hoc vos primo omnium cavere
volo. Est autem species mali hujus duplex quaedam.
Nonnullis enim accidit in ipsis statim initiis conversionis
suae, cum parum aliquid vel abstinentiae impenderint,
vel pecuniae in pauperes pie erogaverint;
et cum de ea ita sentire debeant, quasi quod impediret
<pb n="0396A"/>
abjecerint, ita agunt et ita sentiunt, quasi eminentiores
sint illis, quibus aliquid largiti sunt. Alia
vero <emph>126</emph> est jactantiae species, cum quis ad summam
virtutem perveniens, non totum Deo, sed suis
laboribus ac studiis deputat: et dum ab hominibus
gloriam quaerit, perdit eam quae a Deo est. Propter
quod, filioli, omni genere fugiamus jactantiae vitium,
ne forte incurramus lapsum, quem diabolus incurrit.</p>
<p>Tunc praeterea cordi nostro et cogitationibus praecipua
adhibenda est diligentia. Observandum namque
est, ne qua cupiditas, ne qua voluntas prava, ne quod
desiderium vanum, et quod non est secundum Deum,
radices in corde nostro defigat. Ex hujusmodi enim
radicibus continuo pullulant vanae et inutiles cogitationes,
et in tantum molestae sunt, ut nec orantibus
<pb n="0396B"/>
nobis cessent, nec in conspectu Dei consistentibus
nobis, et preces pro salute nostra offerentibus, erubescant;
sed rapiant a nobis captivam mentem, et
cum corpore stare videamur in oratione, sensu et
cogitatione evagamur et abducimur per diversa. Si
quis ergo est, qui se putat renuntiasse mundo et
operibus diaboli, non sufficit in ore renuntiasse, ut
possessiones et praedia, ceteraque saeculi negotia
dereliquerit, nisi etiam propriis vitiis renuntiaverit,
et inutiles ac vanas abjecerit voluptates. Haec enim
sunt de quibus Apostolus dicit: <hi>Desideria vana et nociva,
quae mergunt hominem in interitum <note>(2. Tim. 6.)</note>
            </hi>.
Hoc est ergo renuntiasse diabolo et operibus ejus.
Diabolus enim per alicujus vitii occasionem, et pravae
voluntatis aditum irrepit in cor nostrum, quia vitia
<pb n="0396C"/>
ex parte ipsius sunt, sicut virtutes ex Deo sunt. Si
ergo sunt vitia in corde nostro, cum venerit princeps
eorum diabolus, quasi proprio auctori dant locum, et
introducunt eum velut ad possessionem suam. Et
inde est quod numquam hujusmodi corda pacem habere
possunt, numquam quietem; sed semper conturbantur,
semper tenentur, et nunc vana laetitia,
nunc inutili tristitia deprimuntur: habent enim intra
se habitatorem pessimum, cui introeundi ad se locum
per passiones suas et vitia fecerunt. Econtra vero
mens, quae vere renuntiavit mundo, hoc est, quae abscidit
et amputavit a se omne vitium, et nullum introeundi
ad se diabolo aditum dereliquit: quae iracundiam
cohibet, furorem reprimit, mendacium fugat,
exsecratur invidiam, et non solum <emph>127</emph> non
<pb n="0396D"/>
detrahere, sed nec male quidem sentire aut suspicari
se de proximo suo patitur, quae fratris gaudia sua
ducit, et tristitiam ejus, suam tristitiam deputat. Quae
ergo haec et horum similia observat mens, Spiritui
Sancto aperit in se locum, qui cum ingressus fuerit,
et illuminaverit eam, semper ibi jam gaudia, semper
laetitia, semper caritas, patientia, longanimitas, bonitas <note>(Gal. 5.)</note>,
et omnes qui sunt fructus Spiritus,
oriuntur. Et hoc erat quod dicebat Dominus in Evangelio:
<pb n="0397A"/> <hi>Non potest arbor bona malos fructus facere,
neque arbor mala fructus bonos facere 
 <note>(Matth. 7. et
12.)</note>
            </hi>. Ex fructibus enim arbor cognoscitur.</p>
<p>Sunt autem nonnulli, qui videntur saeculo renuntiasse,
et curam non habent ad munditiam cordis,
neque ut vitia et passiones resecent ex anima sua,
moresque componant: sed hoc tantum student ut
videant aliquem sanctorum Patrum, et audiant ab eis
aliqua verba, quae narrantes aliis glorientur se ab
illo vel illo didicisse, et sicubi forte vel audiendo vel
discendo parum aliquid scientiae conquisierint, continuo
doctores fieri volunt, et docere non ea quae
egerint, sed ea quae audierint et viderint, et despiciunt
ceteros. Affectant ipsi ad sacerdotium, atque
immergere se conantur ad clerum, nescientes quia
<pb n="0397B"/>
minoris condemnationis est, si quis ipse virtutibus
polleat, alios tamen docere non audeat, quam si quis
ipse passionibus et vitiis prematur, et alios de virtutibus
doceat. Sic ergo, filioli mei, neque fugiendum
omnimodis dicimus clericatum vel sacerdotium, neque
rursus omnimodis expetendum, sed danda opera
est, ut vitia quidem a nobis depellantur, et virtutes
animae conquirantur. Dei autem judicio relinquendum
est, quem velit, et si velit assumere sibi ad ministerium
vel sacerdotium. Non enim qui seipsum
ingesserit, sed quem Dominus assumserit, ille probatus
est <note>(2. Cor. 10.)</note>.</p>
<p>Monachi autem illud opus est praecipuum, ut orationem
puram offerat Deo, nihil habens in conscientia
reprehensibile, sicut et Dominus dicit in Evangelio:
<pb n="0397C"/> <hi>Cum steteritis ad orationem, remittite fratribus
vestris, si quid habetis contra eos, ex cordibus vestris:
nisi enim remiseritis fratribus vestris, nec vobis remittet
Pater vester, qui in coelis est 
 <note>(Matth. 6. Marc. 11.)</note>
            </hi>.
Si ergo mundo (ut supra diximus) corde astiterimus
ante Deum, <emph>128</emph> et liberi ab omnibus his vitiis et
passionibus quae supra memoravimus; poterimus,
inquantum possibile est, etiam Deum videre, et orantes,
oculum cordis nostri in ipsum dirigere, et videre
invisibilem mente, non corpore: intellectu
scientiae, non carnis aspectu. Nemo enim se putet
posse ipsam (sicut est) divinam substantiam contueri,
ita ut speciem sibi aliquam aut imaginem fingat
in corde corporeae alicujus imaginis similem.
Nulla forma in Deo cogitetur, nulla circumscriptio,
<pb n="0397D"/>
sed sensus, et mens quae sentiri quidem possit, et
perstringere mentis affectum, non tamen comprehendi,
aut describi, aut enarrari valet. Et ideo <note>(Pallad. cap. 43.)</note> 
 oportet cum omni reverentia et
metu accedere ad Dominum, et ita in eum librare
mentis intuitum, ut omne quidquid potest splendoris,
claritatis, fulgoris, majestatis mens humana concipere,
super haec omnia esse eum sentiat semper; et
<pb n="0398A"/>
hoc diximus, si pura mens fuerit, nec ullis pravae
voluntatis sordibus occupata. Et ideo in hoc maxime
oportet operam dare eos qui renuntiare saeculo, et
Deum sequi videntur, sicut scriptum est: <hi>Vacate, et
cognoscite, quoniam ego sum Dominus <note>(Psal. 45.)</note>
            </hi>. Si
ergo cognoverit Deum, inquantum homini possibile
est, tunc demum etiam reliquorum quae sunt, scientiam
capiet, et mysteria Dei agnoscet, et quanto purior
in eo fuerit mens, tanto plura ei revelat Deus,
et ostendit ei secreta sua. Amicus enim jam efficitur
Dei, sicut illi, de quibus dicebat Salvator: <hi>Jam non
dico vos servos, sed amicos <note>(Joan. 15.)</note>
            </hi>: et omne quidquid
petierit ab eo, tanquam amico caro, praestat ei
Deus. Ipsae quoque virtutes Angelicae, et cuncta mysteria
divina, tanquam amicum Dei diligunt eum, et
<pb n="0398B"/>
obsequuntur ejus petitionibus. Et hic est, quem a
caritate Dei (quae est in Christo Jesu) neque mors
separat, neque vita, neque Angeli, neque principatus,
neque potestates, neque alia creatura <note>(Rom. 8.)</note>.
Et ideo, carissimi, quandoquidem hoc elegistis, ut
Deo placeatis, et ad caritatem ejus perveniatis, date
operam alieni effici ab omni jactantia, ab omni vitio
animi, ab omnibus deliciis corporalibus. Delicias
autem corporales non solum illas putetis, quibus homines
saeculi fruuntur; sed abstinenti deliciae credendae
sunt, omne quidquid cum cupiditate sumserit,
etiamsi vile illud sit, et quod in usu esse abstinentibus
solet. <emph>129</emph> Aqua denique ipsa vel panis, si cum
cupiditate sumatur, id est, non ut necessitati corporis,
sed ut animi desiderio satisfaciat, hoc etiam
<pb n="0398C"/>
abstinenti deliciarum vitio ducitur. Oportet enim in
omnibus consuescere, animam vitio carere. Ideo
denique Dominus docere volens animam desideriis et
voluptatibus suis resistere, dicebat: <hi>Intrate per angustam
portam, quia lata est et spatiosa via, quae ducit
ad mortem <note>(Matth. 7.)</note>
            </hi>; angusta autem et arcta via
est, quae ducit ad vitam. Lata est ergo via animae,
cum qualicumque desiderio suo satisfecerit: angusta
vero est, cum voluptatibus suis repugnat. Multum
tamen prodest ad haec obtinenda secretior habitatio,
et conversatio solitaria, quia interdum per occasionem
adventantium fratrum, et euntium ac redeuntium
frequentiam, abstinentiae et parsimoniae fraena
laxantur, et per hujusmodi occasiones venitur paulatim
in consuetudinem et usum deliciarum, et sic
<pb n="0398D"/>
interdum etiam perfecti jam viri capiuntur. Ideo denique
et David dicebat: <hi>Ecce elongavi fugiens, et
mansi in solitudine. Exspectabam eum, qui salvum me
faceret e pusillo animo et tempestate <note>(Psal. 54.)</note>
            </hi>.</p>
<p>Postquam autem <note>(Pallad. cap. 44.)</note> multa nobis
sanctus Joannes de jactantiae vitio, aliisque quamplurimis
utiliter disseruit, ad ultimum intulit dicens:
Retexam autem vobis, quid etiam nuper cuidam ex
<pb n="0399A"/>
fratribus nostris acciderit, ut cautiores vos praecedentia
exempla constituant.</p>
<p>Erat quidam apud nos monachus in hac vicina
eremo commanens, cui habitaculum spelunca erat:
vir summae abstinentiae, quotidianum victum labore
manuum quaerens, in orationibus diu noctuque persistens,
cunctisque animi virtutibus florens. Sed hic
laetis successibus elatus, confidere quasi in profectibus
suis coepit, et non Deo totum, sed sibimetipsi quod
profecerat, deputare. Hanc autem intuens animi
praesumtionem tentator, continuo accedit, et laqueos
parat. Quadam namque die ad vesperam, fingit speciem
decorae mulieris oberrantis per eremum, quae
velut fessa post nimium laborem, accedens ad ostium
speluncae monachi, lassabundam simulans ac fatigatam,
<pb n="0399B"/>
intrinsecus semetipsam projecit, atque advoluta
genibus viri, ut sui misereatur exorat. Nox
enim me infelicem, inquit, in eremo latitantem comprehendit:
jube me requiescere in angulo cellulae
tuae, ne forte efficiar nocturnis bestiis praeda. At ille
primo miserationis obtentu, recepit eam intra speluncam,
requirens quae <emph>130</emph> ei caussa errandi per
eremum fuerit? Illa caussam fingit satis accurate, et
interim venena blandimentorum, atque illecebrae virus,
per omnem textum narrationis interserit, nunc
se miserandam, nunc etiam defensione dignam
ostendens: elegantia et suavitate sermonis inclinat
animum hominis, et in affectum sui illecebroso amore
deflectit. Hinc jam inter blandiora colloquia, jocus
risusque miscentur, manus etiam procax ad mentum
<pb n="0399C"/>
barbamque, quasi venerandi specie protendit, tum
vero palpare cervicem mollius, collumque levigare.
Quid multa? Ad ultimum captivum ducit militem
Christi. Continuo enim perturbari intra semetipsum,
et libidinis fluctibus aestuare coepit, nequaquam laborum
praeteritorum, nequaquam professionis ac
propositi sui memor. Paciscitur cum cordis sui concupiscentia,
et intra arcana cogitationum suarum
foedus cum falsa voluptate componit. Inclinat stultus
latera sua, et efficitur <hi>sicut equus et mulus, quibus
non est intellectus <note>(Psal. 31.)</note>
            </hi>. Atque ubi obscoenos
jam conabatur inire complexus, illa ululatum teterrimum
dirae vocis emittens, umbra ut erat tenuis, per
manus amplectentis elabitur, ipsum quoque dedecorosis
motibus inanes auras sectantem, foedissima
<pb n="0399D"/>
cum irrisione deseruit. Tunc praeterea multitudo
daemonum in aere ad hoc ipsum spectaculum congregata,
clamore ingenti, cum cachinno exprobrationis
elato: O, inquiunt, qui te usque ad caelum extollebas,
quomodo demersus es usque ad infernum?
Disce ergo, quia qui se extollit, humiliabitur <note>(Luc.
14. et 18.)</note>. Tunc ille velut amens effectus, et deceptionis
suae pudorem non ferens, gravius a semetipso
decipitur, quam fuerat a daemonibus deceptus.
Cum enim debuerit reparare semetipsum, et renovare
certamen, ac satisfactione sui, lacrymis et humilitatis
fructibus, prioris elationis culpam delere, hoc non
<pb n="0400A"/>
fecit, sed desperans semetipsum (sicut Apostolus
dixit) <hi>tradidit se omni impudicitiae et iniquitati <note>(Ephes.
4.)</note>
            </hi>. Regressus est enim ad vitam saecularem, praeda
daemonum factus. Refugit namque conspectus omnium
sanctorum, ne quis posset eum salutaribus
monitis de praecipitio revocare. Si enim reddere semetipsum
priori vitae abstinentiae voluisset, recuperasset
sine dubio et locum et gratiam suam.</p>
<p>Denique audite <note>(Pallad. cap. 45.)</note> quid et de alio
viro gestum sit, similiter quidem tentato, sed non
simili exitu tentationis effuso. Fuit quidam vir in hac
proxima civitate, vitam turpissimam per omne facinus
ducens, <emph>131</emph> ita ut opinatissimus in flagitiis haberetur.
Hic aliquando Dei miseratione compunctus
ad poenitentiam convertitur, et intra sepulcrum se
<pb n="0400B"/>
quoddam concludens, priorum scelerum pollutiones lacrymarum fontibus diluebat, diebus ac noctibus in
faciem prostratus, et ne allevare quidem ausus oculos
ad caelum, neque vocem emittere, et nomen Dei
nominare, sed in solis gemitibus et fletibus perdurabat,
et tanquam vivens sepultus, de inferno jam quodammodo
mugitum cordis gemitumquer edebat. Cumque
in his posito eo septimana una transisset, noctu
veniunt ad eum daemones in sepulcro clamantes et
dicentes: Quid est quod agis, o impurissime et flagitiosissime?
Posteaquam omni spurcitia, omnique
impuritate satiatus es, nunc vis castus et religiosus
procedere? Et posteaquam consenuisti in sceleribus,
nec jam sufficiunt vires ad facinora delenda, nunc
Christianus videri vis, et pudicus, et poenitens? quasi
<pb n="0400C"/>
vero alius tibi jam ullus possit dari locus satiato in
malis, nisi ille, qui tibi nobiscum debetur. Unus ex
nobis es, alius jam esse non poteris. Redi ergo magis,
redi ad nos: et quod superest tibi tempus, in
perfruenda voluptate non perdas; praeparamus affluentes
delicias, praeparamus scorta nobilissima, et
cuncta talia quae florem tibi possint reparare gratissimae
juventutis. Quid temetipsum vanis et inanibus
conficis cruciatibus? Quid temetipsum ante tempus
suppliciis tradis? Quid enim aliud es passurus in inferno,
nisi hoc quod nunc tibi ipsi conquiris? Si te
poena delectat, exspecta paululum, et invenies paratam:
nunc interim fruere muneribus nostris, quae
dulcia semper et grata duxisti. Haec et hujusmodi
plura exprobrantibus eis, ille jacebat immobilis, nec
<pb n="0400D"/>
auditum quidem suum convertens ad eos, nec ullo
penitus sermone respondens. Cumque illi saepius eadem
repeterent, et alia duriora, nec ille omnino moveretur,
in furorem prolapsi daemones, ubi viderunt
verba contemni, verberibus eum conficere aggressi
sunt, multisque suppliciis excruciatum seminecem
reliquerunt. Nec tamen in tot tantisque cruciatibus
moveri saltem potuit loco, in quo orationis caussa
jacuerat. Postera die quidam suorum requirentes
eum, humanitatis dumtaxat <emph>132</emph> gratia, inveniunt
poenis incredibilibus affectum, et caussam percontantes,
cum didicissent, rogabant, ut curae gratia reportari
se ad domum propriam pateretur. Abnegat, et in
<pb n="0401A"/>
eodem permanet loco. Tunc vero et sequenti nocte
repetentes daemones gravioribus eum verberibus
cruciabant. Sed nec sic quidem moveri voluit loco:
melius esse dicens, mortem subire, quam ultra daemonibus
obedire. Nihilo minus tertia nocte multitudo
convenit daemonum, et absque ulla miseratione irruentes
in eum, omnibus poenis cruciatibusque conficiunt.
Cumque jam corpus defecisset in suppliciis,
extremus tamen spiritus obsistebat imperio daemonum.
Quod ubi impii perviderunt, exclamantes voce
magna: Vicisti, inquiunt, vicisti; et mox velut virtute
quadam caelitus fugati, praecipites abscedunt,
nec ultra quidquam ei suae artis aut sceleris intendunt.
Ipse vero intantum virtutibus animi profecit,
et ita ornatus moribus effectus est, ac totius divinae
<pb n="0401B"/>
gratiae repletus virtute, ut omnis haec regio quasi e
caelo eum lapsum videret, et unum esse ex numero
crederet Angelorum, omnes paene simul atque uno
ore dicentes: <hi>Haec est mutatio dexterae Excelsi <note>(Psal.
76.)</note>
            </hi>. Quanti exemplo ejus, qui jam semetipsos desperaverant,
rursus ad spem salutis regressi sunt, et
emendationem sui, quam prius desperaverant, praesumserunt?
Quanti admiratione ejus, de ipso jam inferno
peccatorum retracti sunt, et ad virtutis indolem
reparati? Illo namque tanta immutatione converso,
omnibus omnia visa sunt possibilia. Non solum
enim emendatio morum florebat in eo et assumtio
virtutum, verum et gratia Dei plurima ei collata
est. Signa enim et prodigia, quae ab eo facta sunt,
quantum apud Dominum haberet meritum, testabantur.
<pb n="0401C"/>
Sic humilitas et conversio bonorum omnium
materiam praebat: elatio et desperatio, interitus et
mortis est caussa.</p>
<p>Ad effugienda vero <note>(Pallad. cap. 46.)</note> pericula lapsuum,
et conquirendam Dei gratiam, atque ipsius
divinitatis evidentiorem notitiam capiendam, plurimum
prodest secretior conversatio, et eremi interioris
habitatio. Quod vos non tam verbis, quam rebus
ipsis et exemplis melius docere puto.</p>
<p>Fuit quidam monachus, qui in <emph>133</emph> eremo hac,
quae prae caeteris interior est, habitabat. Hic dum
plures annos in abstinentia perdurasset, et provectus
tempore, prope jam ad senilem venisset aetatem,
omni virtutum flore adornatus, ac totius continentiae
magnitudine sublimatus: cum orationibus et hymnis
<pb n="0401D"/>
sedule Deo serviret, tamquam emerito militi suo Dominus
remunerationes parat, utpote qui in corpore
adhuc positus, adinstar Angelorum incorporeae vitae
fungeretur officiis, et dignum judicans annonam caelestem
praebere in deserto ei, qui caelestem Regem
pervigilibus praestolabatur excubiis.</p>
<p>Volens ergo Deus <note>(Pallad. cap. 46.)</note> etiam in hoc
saeculo remunerare ejus fidele propositum, ad providentiae
suae sollicitudinem quotidiani victus ejus revocat
curam. Ut enim ei cibi usum poposcisset naturae
necessitas, ingrediens speluncam suam inveniebat
mensae panem superpositum, mirae suavitatis,
mirique candoris: ex quo refectus, et gratias divinae
praestantiae referens, rursus ad hymnos et orationes
<pb n="0402A"/>
convertebatur. Ad quem divinae etiam revelationes,
multaeque de futuris rebus a Deo praemonitiones fiebant.
In his ergo talibus ac tantis profectibus positus,
quia gloriari quasi de meritis suis caepit, et caelestis
beneficii munus vitae suae debitum dixit: continuo
subintrat eum parva quaedam desidia animi, tam
parva, quam nec posset advertere. Post haec crevit
major negligentia, ita ut tardior jam fieret ad hymnos,
sed et ad orationem pigrius surgeret: Psalmi
quoque ipsi non ea, qua prius vigilantia ab ipso canerentur,
sed ubi parum quid exhibitum fuisset soliti
ministerii, anima ejus, quasi nimio labore fatigata,
requiescere festinabat: quia sensus ejus reprobus
effectus, de sublimioribus ad inferiora ceciderat,
et cogitationes suae per diversa eum praecipitia rapiebant.
<pb n="0402B"/>
Erat enim jam in corde ejus clandestina
quaedam turpis ac nefanda cogitatio, consuetudo tamen
prior; velut si decursus aquae, etiam cessante
remigio, adhuc priore impetu navigium ferat: ita et
vetus institutio ad consueta hominem officia trahebat.
Ob quam caussam et stare adhuc in suo statu
videbatur. Hic ergo cum post orationes cibum solito
requisisset ad vesperam, ingressus locum eum, in
quo refici <emph>134</emph> consueverat, invenit solito panem
mensae superpositum, ex quo refectus, nihil de eorum
quae in corde suo versabantur, emendatione curavit,
neque immutationis suae damna persensit, sed
spernentem se minima, paulatim casurum non intellexit.
Interea, cum gravi jam libidinis incendio stimularetur,
et inflammatus turpi concupiscentia raperetur
<pb n="0402C"/>
rursus ad saeculum, illa interim die cohibuit
se, et solita hymnorum et orationum ministeria ex
more persolvit, atque ingressus, ut cibum sumeret,
panem quidem invenit mensae superpositum, sed aliquantulo
sordidiorem. Admiratus est, et tristis effectus:
intellexit enim, quod ipsum respiceret hoc
genus monstri: tamen cibo sumto refectus est. Post
diem tertium triplicatis urgeri stimulis coepit: occupaverat
enim cogitationes ejus quasi jam praesentis
et secum positae, secumque accumbentis imago mulieris,
quam et complecti sibi videbatur, et ad turpes
usus habere substratam. Processit tamen et sequenti
die ad solita psallendi et orandi officia, sed stabat
vagus oculis, et mente captivus. Cumque solito ingressus
ad vesperam requireret cibum, panem quidem
<pb n="0402D"/>
invenit super mensam, sed sordidissimum ac
aridissimum, et quasi a muribus vel canibus undique
corrosum. Tunc ille ut hoc vidit, ingemuit, et lacrymas
fudit, sed non ita ex corde, nec ita uberes, quae
possent flammam tanti ignis extinguere. Verumtamen
sumit cibum, sed neque quantum volebat, neque
qualem solebat: cum interim cogitationes eum
tanquam cohors barbarica undique circumvallant, et
omni ex parte in eum tela jaculantur, ac vinctum
captivumque eum ad saeculum retrahunt. Exsurgens
ergo, coepit iter agere noctu per eremum, et tendere
ad civitatem: sed ubi dies facta est, civitas quidem
longe adhuc aberat. Ipse vero cum rapidissimo aestu
coqueretur, et fatigaretur in eremo, undique versus,
<pb n="0403A"/>
considerare oculis coepit et requirere, sicubi esset in
vicino monasterium: et cum conspexisset fratrum
quorundam cellulam, tendebat illuc, ut apud eos requiesceret:
quem ubi adesse senserunt servi Dei,
continuo procurrunt inobviam, et velut Angelum
Dei excipientes adorant, pedes lavant, ad orationem
invitant, mensam ponunt, atque omnia secundum
divinum mandatum complent caritatis <emph>135</emph> 
 officia. Verum ubi refectus est, et paululum
requievit, ex more quasi ab eruditissimo et opinatissimo
patre coeperunt verbum aedificationis expetere,
ac monita salutis inquirere. Interrogaverunt
quoque eum, quomodo quis diaboli laqueos possit
effugere, aut si quando turpes injecerit animo cogitationes,
quomodo depelli possint et abjici. Tum ille,
<pb n="0403B"/>
ut compulsus est monita fratribus dare, et salutis
eos viam docere, ac de insidiis daemonum (quas
servis Dei intendunt) facere sermonem, illos quidem
plene et sufficienter edocuit, sibi vero ipsi stimulos
compunctionis incendit, et in semetipsum regressus
ait: Quomodo ego alios moneo, et ipse decipior?
aut quomodo alios corrigo, qui meipsum non emendo?
Age ergo, miser, facito ipse prior, quae facere
alios doces. Cumque hujusmodi increpationibus uteretur
adversus semetipsum, et intellexisset se miserabiliter
supplantatum, valedicens fratribus, continuo
se rapidissimo cursu in eremum dedit. et ad
speluncam de qua discesserat rediit: prosternens se
Domino in oratione, dicens: <hi>Nisi Dominus adjuvisset
me, paulominus habitasset in inferno anima mea</hi> 
<pb n="0403C"/> <note>(Psal. 93.)</note>.
Et iterum: Paulominus fui in omni malo:
et <hi>paulominus consummaverunt me in terra <note>(Psal. 118.)</note>
            </hi>.
In hoc vero completum est, quod ait Scriptura: <hi>Frater fratrem adjuvans exaltabitur, ut civitas munita
et fortis. 
 Frater qui adjuvat fratrem, quasi civitas
firma, et judicia quasi vectes urbium <note>(Prov. 18.)</note>
            </hi>. Post
haec ergo permansit omni vita sua in luctu et lacrymis,
videns divinitus sibi concessum caelestis mensae
beneficium perdidisse: coepit enim in labore rursus
et sudore vultus sui manducare panem suum. Conclusit
autem se intra speluncam, atque in cilicio et
cinere jacens, tandiu lugens flensque permansit in
orationibus, donec assistens ei Angelus Domini, diceret
ei: Suscepit Dominus poenitentiam tuam, et
repropitiatus est tibi: sed cave ne ultra elatus decipiaris.
<pb n="0403D"/>
Venient autem ad te fratres, quos tu ipse
docuisti, deferentes tibi benedictiones, quas suscipere
ne recuses, et sumens cum eis cibum, age
gratias Deo tuo.</p>
<p>Haec autem locutus sum vobis, filioli <emph>136</emph> mei,
ut sciretis, et quanta sit in humilitate firmitas, et in
elatione ruina quam maxima. Ideo denique et Salvator
noster primam beatitudinem de humilitate nos
docuit, dicens: <hi>Beati pauperes spiritu, quoniam ipsorum
est regnum coelorum <note>(Matth. 3.)</note>
            </hi>. Simul et hujusmodi
<pb n="0404A"/>
exempla dicens, ut cautiores sitis, ne a
daemonibus in cogitationum subtilitate seducamini.
Propterea enim et forma hujusmodi inter monachos
observatur, ut si quis ad eos veniat sive vir ille seu
mulier sit, sive senex sive juvenis, sive ignotus sive
notus, ante omnia ut oratio fiat, ut nomen Domini
invocetur: quia si fuerit aliqua transformatio daemonis,
continuo oratione facta, diffugiet. Si vero in cogitatione
vestra suggesserint ipsi daemones aliquid,
unde laudari debeatis et extolli, non acquiescatis eis,
sed tunc magis vosmetipsos humiliate in conspectu
Domini, et pro nihilo ducite, cum vobis illi aliquid
de sectanda laude suggesserint. Denique etiam me
frequenter daemones noctibus seduxerunt, et neque
orare, neque requiescere permiserunt, phantasias
<pb n="0404B"/>
quasdam per noctem totam sensibus meis et cogitationes
suggerentes. Mane vero velut cum quadam
illusione, prosternebant se ante me dicentes: Indulge
nobis, Abba, quia laborem tibi incussimus tota
nocte. Ego vero respondi ad eos: <hi>Discedite a me
omnes qui operamini iniquitatem <note>(Psal. 6.)</note>
            </hi>, et non
tentetis servum Domini. Et vos ergo, filioli, quietem
silentiumque diligite, et scientiae operam date. atque
exercete vosmetipsos, ut frequenti collatione mentem
vestram puram exhibeatis Deo, ne orationes
vestrae impediantur apud Deum. Quamvis enim et
illi bonum opus agant, et sit in illis probabilis conscientia,
qui inter saeculares positi exercentur in
operibus bonis, et occupant semetipsos actibus religiosis
et sanctis, vel hospitalitatem sectantes, vel
<pb n="0404C"/>
caritatis ministeriis obsequendo, vel misericordias ac
visitationes, aliaque hujusmodi opera explendo, in
quibus alii quidem boni semper aliquid conferant;
semetipsos tamen castos servant. Sunt ergo isti probabiles,
et valde probabiles, qui in bonis actibus placent
Deo, et sunt operarii inconfusibiles mandatorum
Dei <note>(2. Tim. 2.)</note>. Sed tamen haec <emph>137</emph> omnia
terrenos habent actus, et erga materias corruptibiles
arguuntur. Qui vero in exercitio mentis desudat,
et spiritales intra semetipsum excolit sensus,
longe illis superior judicandus est. Locum namque
intra semetipsum praeparat, ubi Spiritus Sanctus habitet,
et oblivionem quodammodo capiens terrenorum,
sollicitudinem gerit de caelestibus et aeternis.
Constituit enim semetipsum semper ante conspectum
<pb n="0404D"/>
Dei, et omnes praesentium rerum sollicitudines post
tergum jaciens, solo divini desiderii calore constringitur,
et in laudibus Dei positus, et hymnis et Psalmis
die ac nocte non potest satiari.</p>
<p>Haec et multa alia his similia <note>(Pallad., cap. 46.)</note> 
beatus Joannes per triduum continuum loquens ad
nos, animas nostras refecit et innovavit. Ut autem
coepimus velle ab eo proficisci, datis nobis benedictionibus,
Pergite, inquit, in pace, o filioli: hoc tamen
scire vos volo, quod hodierna die victoriae
<pb n="0405A"/>
religiosi Principis Theodosii Alexandriae nuntiatae
sunt de Eugenio Tyranno. Necesse est ergo, et ipsum
Theodosium non multo post propria morte vitam finire.
Cumque profecti ab eo fuissemus, haec ita gesta
ad esse ( <hi>sic</hi> ) fidem comperimus, ut ipse praedixerat. Post
dies autem paucos insecuti sunt nos quidam fratres,
annuntiantes nobis, quod ipse sanctus Joannes in
pace requieverit. Obitus autem illius talis quidem
fuerat. Per triduum, inquiunt, nullum ad se introire
permisit, et positis genibus in oratione reddidit
spiritum, atque ita perrexit ad Dominum, cui
est gloria in saecula saeculorum, Amen.
</p>
        </div2>

<div2>
          <head>CAPUT II. DE HOR.</head>
<p>
            <pb n="0405B"/>Vidimus et alium apud Thebaidem venerabilem
virum, Hor nomine <note>(Pallad. cap. 9. Or dicitur.)</note>: hic
multorum erat monasteriorum pater, qui habitu
ipso, honoris videbatur <emph>138</emph> angelici, nonaginta
jam agens aetatis annos, barba prolixa, et claritatis
canitie splendida, vultu et aspectu ita laetus, ut plus
aliquid habere quam in hominis natura est, visio
ipsa videretur. Hic prius in ultima cremo plurimis
abstinentiae laboribus exercitatus, postremo in vicino
urbis monasterium instituit.</p>
<p>In adjacentibus autem habitationis suae locis diversi
generis arborum silvas ipse per se plantaria
ponendo conseruit, in quibus, ut nobis a plurimis
sanctis patribus affirmatum est, ante illius adventum
nullum omnino virgultum fuit. Ob hoc autem
plantavit hanc silvam, ut ibi fratres, quos inibi congregare
<pb n="0405C"/>
cupiebat, non haberent necessitatem, ligni
gratia longius evagandi, habens curam et in his
quae ministerio corporis necessaria sunt, sed praecipue
salutis eorum ac fidei. Ipse tamen cum esset in
eremo, herbis pascebatur, et radicibus quibusdam,
et haec ei dulcia videbantur. Aquam vero si quando
invenisset, bibebat, orationibus et hymnis occupans
omne diei tempus ac noctis. Ut autem ad maturam
pervenerat aetatem, apparuit ei Angelus Domini in
eremo per visum, dicens: Eris in gentem magnam,
et multus tibi populus credetur, et erunt per te quae
salvanda sunt multa millia hominum. Quantoscunque
autem in hac vita positus converteris ad salutem,
super tantos principatum accipies in futuro; et nihil
<pb n="0405D"/>
verearis: numquam enim aliquid tibi deerit eorum
stipendiis, quae ad usum corporis requiruntur, quoties
<pb n="0406A"/>
haec poposceris a Deo. Haec cum audisset. ad
viciniora loca accedit, et primo solus sub parvo tugurio,
quod sibi ipse construxerat, habitare coepit,
oleribus compositis vescens solis, interdum etiam
post continuata jejunia. Literas primo ignoravit:
cum autem de eremo ad haec quae supra diximus, viciniora
habitaculis <emph>139</emph> loca accessisset, data est
ei divinitus gratia. Et cum a fratribus oblatus ei
fuisset codex, quasi olim jam sciens litteras, legere
coepit. Collata est ei adversus daemones etiam virtus,
ita ut multi ex his, quos urgebant daemones, etiam
inviti ad eum raperentur, protestantes summo cum
clamore de meritis ejus. Sed et alias quamplurimas
sanitates operabatur.</p>
<p>Congregabantur interim ad eum plurimae multitudines
<pb n="0406B"/>
monachorum, inter quos cum etiam nos advenissemus,
visis nobis, laetissimus redditur. Cumque
salutans nos, orasset more sibi solito, pedes
hospitum propriis manibus lavat, et docere nos ex
Scripturis, quae ad aedificationem vitae ac fidei pertinent,
coepit. Erat enim ei docendi gratia a Deo collata.
Cum itaque plurima nobis Scripturarum capitula sapienter
disseruisset, rursus ad orationem convertebatur.
Consuetudo autem erat ei non prius corporalem
cibum sumere, quam spiritalem Christi Communionem
acciperet. Quo accepto, post gratiarum actionem
adhortari nos etiam ad reficiendum coepit.
ipse tamen sedens nobiscum, nunquam cessabat aliquid
de studiis spiritalibus commonere. Narrabat
ergo nobis tale aliquid: Scio hominem, inquit,
<pb n="0406C"/>
quemdam in eremo, per tres continuos annos nullum
sumsisse terrenum cibum: Angelus enim Dei tertia
quaque die escam deferebat ei caelestem, et haec ei
cibus erat et potus. Et iterum scio hujusmodi hominem,
quia venerunt ad eum daemones in specie coelestis
militiae, et habitu Angelorum, currus igneos
agentes, plurimo apparatu, tamquam magnum aliquem
regem deducentes, isque qui ceteris ut rex haberi
videbatur, dicebat ad eum: Implesti omnia, o
homo, superest ut adores me, et transferam te sicut
Eliam. Sed monachus audiens dicebat in corde
suo, Quid est hoc? Quotidie ego Salvatorem, qui
est Rex meus, adoro: hic si esset ille, quomodo a
me hoc exposceret, quod indesinenter me facere sciret?
Et post haec respondit ad ipsum: Ego habeo
<pb n="0406D"/>
meum Regem, <emph>140</emph> quem quotidie sine intermissione
adoro: tu autem non es rex meus. Et continuo
<pb n="0407A"/>
inimicus ad haec verba nusquam comparuit. Verum
haec ille quasi de alio nobis narrans sua gesta, sub
alterius persona memorabat. Patres tamen qui aderant,
ipsi nobis affirmabant, quod ipse esset, qui
haec vidisset et audivisset.</p>
<p>Erat ergo hic magnificus pater, qui inter caetera
bona etiam hoc praestabat advenientibus fratribus,
et cum ipso habitare volentibus. Faciebat convocari
fratres qui secum erant, et in una die advenienti fratri
cellulam aedificabat. Erat in hoc opere magna
alacritas fratrum, unoquoque eorum festinante lateres
convehere, aut lutum porrigere, aut aquam infundere,
aut ligna deferre. Ubi vero perfecta fuisset,
ipse eam omnibus utensilibus vel necessariis instructam
tradebat fratri.</p>
<p>
            <pb n="0407B"/>Hic aliquando cum falsus quidam frater ad se venisset,
et ut videretur nudus, vestimenta sua occultasset,
arguit eum coram omnibus, et in medium quae
occultaverat protulit: et ita pertimuere omnes, ut de
reliquo nemo auderet coram ipso fallere. Tanta erat
in eo virtus animi, et tanta divinae gratiae magnitudo,
quam abstinentiae labore et fidei puritate quaesierat.
Multitudines autem fratrum cum ipso positae,
tanta gratia erant repletae, ut cum ad ecclesiam
convenirent, chori Angelorum vestibus ac mentibus
resplendentes, ad imitationem Virtutum caelestium,
in hymnis et laudibus Dei pervigiles viderentur.</p>
</div2>

<div2>
          <head>CAPUT III. DE AMMONE.</head>
<p>
            <pb n="0407C"/>Vidimus autem in Thebaide <note>(Pallad., cap. 48.)</note> 
etiam alium virum, nomine Ammonem, patrem trium
millium circiter monachorum, qui Tabennensii appellantur,
ingentis abstinentiae viros, quibus usus est
indui colobiis quasi saccis lineis, et pelle confecta
a collo post tergum et latus descendente contegi;
cucullis etiam caput operiri, maxime cum ad cibum
ventum fuerit, eisque etiam faciem velant, ne alius
alium parcius cibum sumentem deprehendat. <emph>141</emph> 
Est autem eis et in capiendo cibo summum silentium,
ita ut nec putetur in eo loco esse aliquis hominum,
ubi sedetur ad mensas, et omnis eorum
conversatio ita est in multitudine posita, quasi esset
in solitudine, dum ita latet uniuscujusque abstinentia,
<pb n="0408A"/>
ut ab alio deprehendi non possit. Sedent ergo ad
mensam contingentes magis quam sumentes cibos,
ut nec defuisse mensis, nec tamen ventri satisfecisse
videantur. Major quippe est continentiae virtus, his
abstinere quae in oculis habentur et in manibus.</p>
</div2>

<div2>
          <head>CAPUT IV. DE BENO.</head>
<p>Vidimus et alium senem <note>(Pallad., cap. 49.)</note> mansuetudine
omnes homines praecellentem, Benum nomine,
de quo asserebant fratres qui cum ipso erant,
quod neque juramentum umquam, neque mendacium
de ore ejus processerit, neque ullus hominum iratum
viderit eum aliquando, aut sermonem superfluum
otiosumque proferentem, sed erat vita ejus in summo
<pb n="0408B"/>
silentio, moresque tranquilli, et per omnia quasi
angelici ordinis vir: humilitas quoque immensa, et
in omnibus pro nihilo semetipsum ducens. Denique
nobis multum rogantibus, ut aliquem sermonem ab
eo aedificationis audiremus, vix impetrare potuimus,
ut pauca nobis de mansuetudine loqueretur.</p>
<p>Hic aliquando, cum bestia quaedam, quae hippopotamus
appellatur, regionem illi proximam vicinamque
vastaret, rogatus ab agricolis venit ad locum:
et cum immanem belluam pervidisset, ait ad eam:
Praecipio tibi in nomine Jesu Christi, ne ultra vastes
hanc terram. Tum illa, quasi Angelo persequente,
effugata, nusquam omnino comparuit. Simili modo
etiam crocodylum ab eo alio tempore fugatum perhibebant.
</p>
        </div2>

<div2>
          <head>CAPUT V. DE OXYRYNCHO CIVITATE. <hi>(Deest hoc caput in Palladio)</hi>.</head>

<pb n="0408C"/>
<p>Venimus autem et ad civitatem quamdam Thebaidis,
nomine Oxyrynchum, in qua tanta religionis <emph>142</emph> 
 deprehendimus bona, ut ea nemo digne valeat
enarrare. Repletam namque eam monachis intrinsecus
vidimus, et extrinsecus omni ex parte circumdatam.
Aedes publicae (si qua in ea fuerant) et
templa superstitionis antiquae, habitationes nunc
erant monachorum, et per totam civitatem multo
plura monasteria quam domus videbantur. Sunt autem
in ipsa urbe, quia est ampla valde et populosa,
<pb n="0409A"/>
duodecim ecclesiae, in quibus publicus agitur populi
conventus, exceptis monasteriis, in quibus per singula
orationum domus sunt. Sed nec portae ipsae,
nec turres civitatis, aut ullus omnino angulus ejus
monachorum habitationibus vacat, quique per omnem
partem civitatis, die ac nocte hymnos ac laudes
Deo referentes, urbem totam, quasi unam Dei ecclesiam
faciunt. Nullus enim ibi invenitur aut haereticus,
aut paganus, sed omnes cives Christiani, omnes
Catholici, ut nihil omnino differat, si Episcopus in
platea orationem, aut in ecclesia faciat. Ipsi quoque
magistratus et principales civitatis, et reliqui cives
studiose per singulas portas statuunt, qui observent,
ut sicubi apparuerit peregrinus aut pauper, certatim
ad eum qui praeoccupaverit adductus, quae sunt necessaria
<pb n="0409B"/>
consequatur.</p>
<p>De his autem qui erga nos, ab ipsis populis gesta
sunt, videntibus transire nos per civitatem suam, et
velut Angelis occurrentibus, atque honorem deferentibus,
quomodo enarrem? Aut de ipsis monachis et
virginibus, quorum innumerae multitudines (ut supra
diximus) in illa urbe habentur? Requirentes
enim a sancto Episcopo loci illius, viginti millia virginum,
et decem millia monachorum inibi haberi comperimus.
Quorum omnium affectum erga nos et honorem,
quem exhibebant, vobis exponere, nec sermo
sufficit, nec verecundia permittit, quomodo palliola
nostra scinderentur, unoquoque nos sibi rapiente, et
ad se adducere cupiente.</p>
<p> <emph>143</emph> Vidimus quoque ibi plurimos sanctorum patrum
<pb n="0409C"/>
diversas Dei gratias habentes, alios in verbo
Dei, alios in abstinentia, alios in signis et virtutibus
ministrantes.</p>
</div2>

<div2>
          <head>CAPUT VI. DE THEONE.</head>
<p>Vidimus et alium <note>(Pallad., cap. 50.)</note> non longe
ab urbe ad eam partem, quae mittit ad eremum, nomine
Theonem, virum sanctum, intra cellulam suam
clausum solitarium, qui perhibebatur triginta annis
silentii habuisse continentiam: quique tam multas
virtutes faciebat, ut Propheta apud illos haberetur.
Conveniebat namque ad eum per dies singulos infirmorum
plurima multitudo, ad quos ille per fenestram
manum proferens, et uniuscujusque capiti superponens,
<pb n="0409D"/>
ac benedicens eos sanos ab omni aegritudine
remittebat. Hic etiam ipso visu tam honorabilis erat,
tantumque reverentiae gerebat in vultu, ut inter homines
Angelus videretur: ita laetus oculis, et plenus
totius gratiae apparebat.</p>
<p>Huic cum parvum ante tempus, ut comperimus,
noctu latrones supervenissent, aurum se apud eum
inventuros credentes, oratione sola ita eos vinxit,
ut foribus ejus affixi, movere se omnino non possent.
Mane vero cum ad eum turbae more solito convenissent,
<pb n="0410A"/>
et viderent ad januas ejus latrones, volebant
eos igni tradere. At ille rerum necessitate compulsus,
unum eis solum locutus est verbum: Sinite, inquit,
eos illaesos abire, alioquin gratia a me fugiet
sanitatum. Populi vero, ut audierunt haec, contradicere
non audentes, dimiserunt eos. Latrones vero videntes
quod secum est gestum, abjecta scelerum voluntate,
et praeteritorum multorum paenitudinem gerentes,
ad monasteria vicina confugiunt, atque ibi
emendatioris vitae formam modumque suscipiunt.</p>
<p>Erat autem supradictus vir eruditus non solum
Aegyptiorum et Graecorum lingua, sed etiam Latinorum,
ut et ab eo ipso, et ab his qui ei aderant, didicimus.
Sed et ipse revelare cupiens, et consolari
peregrinationis nostrae laborem, in tabella scribens
<pb n="0410B"/>
ad <emph>144</emph> nos gratiam doctrinamque sui sermonis
ostendit. Erat autem ejus cibus absque ignis opere.
Dicebant autem, quod et noctibus ad eremum progrediens,
comitatu uteretur plurimo eremi bestiarum.
Ipse vero hauriens aquam de puteo suo, et praebens
eis pocula, obsequii earum remunerabat laborem.
Hujus autem rei manifestum dabatur indicium, quod
vestigia bubalorum, caprarumque et onagrorum, circa
ejus cellulam plurima deprehendebantur.</p>
</div2>

<div2>
          <head>CAPUT VII. DE APOLLONIO.</head>
<p>Vidimus et alium sanctum virum nomine Apollonium <note>(Pallad., cap. 52. dicitur Apollo.)</note>,
apud
Thebaidam, in finibus Hermopolis, ad quam civitatem
<pb n="0410C"/>
Salvatorem, cum Maria et Joseph de Judeae
finibus venisse, tradunt, secundum Prophetiam
Esaiae, dicentis: <hi>Ecce Dominus sedet super nubem
levem, et veniet in Aegyptum, et commovebuntur manufacta
Aegyptiorum a facie ejus, et cadent in terram <note>(Esai. 19.)</note>
            </hi>.
Vidimus ergo ibi etiam et templum ipsum,
in quod ingresso Salvatore, corruisse omnia idola
in terram, et comminuta esse, memorabant.</p>
<p>Vidimus ergo supradictum virum, et in vicina
eremo sub monte quodam habentem monasteria:
erat enim pater monachorum circiter quingentorum,
et famosissimus in omnibus Thebaidae finibus habebatur.
Opera enim magna erant ei, et virtutes multas
signaque plurima et prodigia faciebat per eum
Deus. A pueritia namque in abstinentia nutritus. ubi
<pb n="0410D"/>
ad maturam pervenit aetatem, gratia Dei semper
cum ipso crevit. Erat enim annorum fere octoginta,
cum eum vidissemus in monasteriorum congregatione
florentem: sed et ipsi qui videbantur ejus
esse discipuli, ita perfecti erant, et magnifici, ut
omnes paene possent signa facere. Quindecim ergo
annorum secessisse eum ad eremum, ferebant, atque
ibi cum quadraginta annis fuisset in exercitiis spiritualibus
conversatus, aiebant vocem Dei ad eum delatam
dixisse: Apolloni, per te perdam sapientiam
<pb n="0411A"/>
sapientium in Aegypto, et intellectum prudentium reprobabo. <emph>145</emph> 
 Perdes autem mihi et eos qui inter
ipsos sunt sapientes Babylonis, et omnem culturam
daemonum subrues. Perges ergo nunc ad loca habitabilia:
generabis enim mihi populum substantialem,
et perfectum aemulatorem operum bonorum. At
ille respondens ait: Aufer a me, Domine, jactantiam,
ne forte elatus super fratres meos, cadam ab
omnibus bonis tuis. Respondit ad eum rursus divina
vox: Mitte manum tuam ad cervices tuas, et quod
comprehenderis constringe, et sub arena obrue. At
ille sine mora injecta manu ad cervices suas, apprehendit
quasi parvulum quemdam Aethiopem, et continuo
submersit eum sub arena clamantem et dicentem:
Ego sum superbiae daemon. Post haec vox ad
<pb n="0411B"/>
eum facta est a Deo dicens: Perge nunc: omnia enim
quaecumque a Deo poposceris, consequeris. Ille ergo
post haec perrexit ad ea loca, in quibus homines habitabant.
Temporibus autem Juliani tyranni haec fiebant.</p>
<p>Fuit autem in locis illis spelunca quaedam eremo
vicina, in qua habitare coepit, indesinenter die ac
nocte orationibus vacans, easque centum (ut aiebant)
per diem, totidemque noctis tempore curvans
genua consignabat Deo. Cibo autem magis caelesti,
quam humano utebatur. Indumentum ejus stupeum
collobium erat, quod apud illos lebetes appellatur,
et linteum quod collum et caput obvolveret. Quae tamen
indumenta ferebant permansisse ei in deserto
numquam veterata. Erat ergo in vicino eremi loco,
<pb n="0411C"/>
in virtute Spiritus degens, signa et sanitates miras
efficiens, quas enarrare pro sui immensitate (sicut
ab his qui cum ipso erant, senioribus comperimus)
vox nulla sufficiet. Fama autem magnifica de eo pervulgata,
cum in admiratione omnium quasi propheta
aliquis aut Apostolus haberi caepisset, vicinis e regionibus
monachi diversis ex locis conveniebant ad
eum, et tanquam pio patri magna munera, suas singuli
quique animas offerebant. At ille unumquemque
eorum tota religione suscipiens, alios ad bene operandum,
alios ad bene intelligendum provocabat: sed <emph>146</emph> 
 et ipse prius ea ostendebat exemplis, quae verbis
docere cupiebat. Aliis quidem diebus unumquemque
apud semetipsum exercere abstinentiam, quam posset
sinebat; die vero Dominica, gratia caritatis, secum
<pb n="0411D"/>
omnes cibum sumere hortabatur, cum tamen ipse
solitis abstinentiae observationibus deserviret, herbis
solummodo aut oleribus utens, nec usum, aut ministerium
ignis admittens.</p>
<p>Hic cum audisset, Juliani (ut supra diximus)
temporibus fratrem quemdam militia comprehensum
detineri in carcere, venit ad eum cum fratribus consolandi
gratia, et ut moneret eum in necessitate tenere
<pb n="0412A"/>
constantiam, atque imminentia contemnere ac
deridere pericula: Tempus enim, ait, certandi adest,
in quo fidelium mentes tentationibus probandae sunt
et noscendae. Cumque his et aliis verbis roboraret
animos adolescentis, supervenit centurio, et indignatus
est, cur introire ausus sit: claves extrinsecus
carceris imposuit, ipsumque et omnes quicunque venerant
pariter conclusit, quo scilicet etiam ipsi similiter
ad militiae detinerentur officium: constituensque
custodes quamplurimos, abscessit. Medio autem
noctis astare visus est Angelus ingenti luce resplendens,
et obstupefactis perterritisque custodibus, carceris
claustra patefecit. Tunc vero ipsi custodes advoluti
pedibus sanctorum, rogabant eos decedere,
dicentes, melius sibi esse mori pro eis, quam divinae
<pb n="0412B"/>
virtuti obsistere, quae eorum curam gerebat. Mane
vero etiam ipse centurio eum principalibus viris festinus
ad carcerem venit, rogans ut discederent omnes
qui teneri videbantur. Dicebat enim, domum
suam terraemotu magno concidisse, et electos quosque
famulorum suorum peremisse. Sancti vero, his
auditis, hymnum Deo laudesque cecinerunt, et regressi
ad eremum, erant in unum positi, secundum
Apostolorum exemplum habentes animam unam et
cor unum <note>(Act. 4.)</note>.</p>
<p>Pater autem senior docebat eos, ut quotidie proficerent
in virtutibus, et insidias diaboli, quas per
cogitationes inferret hominibus, in initiis statim retunderent.
Sic enim aiebat, [ <hi>Al.</hi> infringatur] confringatur <emph>147</emph> 
 caput serpentis, et omne ejus corpus
<pb n="0412C"/>
emortuum reddetur. Ob id enim mandat nobis Deus
observare caput serpentis, ut omnino statim ab initio
nec recipiamus malas et sordidas cogitationes in
corde nostro. Quanto ergo magis diffundi non convenit
in sensibus nostris cogitationum phantasias,
quas etiam initio recipi vetat? Sed et illud monebat,
ut in virtutibus alter alterum vincat, nec patiatur
se unusquisque inferiorem proximo suo fieri.
Hinc autem, dicebat, scietis vos proficere in virtutibus,
si nulla vobis passio fuerit erga mundana desideria.
Hoc enim est initium donorum Dei. Quod si
etiam ad hoc venerit quis vestrum, ut et signa et
mirabilia faciat, non extollatur pro hoc, neque in
cogitatione sua erigatur tamquam caeteris praelatus,
sed nec hoc ipsum hominibus debet ostendere, quod
<pb n="0412D"/>
donum gratiae hujus acceperit, alioquin seducet seipsum,
et ipse decipietur, et gratiam perdet.</p>
<p>Habebat ergo hanc magnificam verbi Dei doctrinam,
sicuti et nos ipsi ex parte fruiti sumus, sed
majorem habebat in operibus gratiam. Omne enim
quidquid petisset a Deo, sine mora consequebatur:
sed et revelationes ei plurimae ostendebantur. Denique
seniorem fratrem suum, qui et ipse in eremo
<pb n="0413A"/>
defunctus est, cum quo plurimo tempore egerat vitam
perfectam, vidit in somnis in sede Apostolica
residentem, atque unum ex ipsis effectum, haereditatem
sibi virtutum et gratiae reliquisse. Cumque
etiam pro semetipso oraret, ut velocius eum Dominus
assumeret, et cum ipso sibi requiem praestaret
in caelis, responsum est ei a Domino Salvatore, parum
adhuc temporis debere eum conversari, donec
vitae et conversationis ejus plurimi aemulatores existant:
populos namque ei plurimos credendos esse
monachorum, et exercitum quemdam piorum, ut per
haec dignam pro talibus meritis remunerationem inveniat
apud Deum. Haec autem ut vidit, ita gesta
sunt. Convenerunt enim ex omni loco monachi, fama
et doctrina ejus invitati, et praecipue exemplis ejus
<pb n="0413B"/>
quamplurimi saeculo abrenuntiantes, conventum
quemdam magnificum fecerunt apud <emph>148</emph> eum in
supradicto montis loco, communem vitam mensae
unius unanimiter conservantes. Hunc ergo tamquam
vere caelestem quemdam et angelicum cernebamus
exercitum, in omnibus virtutibus adornatum. Nullus
sane in eis sordidis utebatur indumentis, sed splendore
vestium pariter atque animorum nitebant, ita
ut etiam, secundum Scripturam, laetaretur eremus
sitiens, et multi filii ejus viderentur in deserto. <note>(Esai. 35.)</note> 
 Quae quamvis de Ecclesia dicta sint, tamen
in Aegypti desertis, haec etiam historica relatione
completa sunt. Ubi tantae per urbes multitudines
veniunt ad salutem, quantas Aegypti deserta
protulerunt. Quanti populi habentur in urbibus,
<pb n="0413C"/>
tantae paene habentur in desertis multitudines monachorum.
Unde mihi videtur etiam Apostoli dictum
in eis esse completum: <hi>Quod ubi abundavit peccatum,
ibi superabundavit gratia <note>(Rom. 5.)</note>
            </hi>. Abundavit enim
aliquando immundus idolorum cultus in Aegypto,
sicut in nullo umquam gentium. Canes enim et
simias atque alia portenta venerati sunt. Allia quoque
et caepas, et nonnulla olerum, Deos credebant,
sicut ab ipso patre Apollonio narrante didicimus,
caussam enim nobis priscae eorum superstitionis hoc
modo exponente: Bovem quidem Deum crediderunt
aliquando Aegyptii, pro eo quod per ipsum rura excolentes
victum cibumque capiebant. Sed et aquam
Nili, pro eo quod universas rigabat Aegypti regiones,
venerabantur. Colebant quoque et terram, utpote
<pb n="0413D"/>
uberiorem caeteris terris. Canes etiam, ut supra
diximus, et simias, ac diversa herbarum genera
atque olerum colebant, pro eo quod occasionem sibi
salutis per haec venisse opinabantur temporibus Pharaonis.
Circa haec enim singula occupatio eis exorta
videbatur, cum ille patres nostros persequens submersus
est, et unusquisque id per quod occupari
visus est uti ne Pharaonem sequeretur, hoc sibi reputavit
Deum, dicens: Quia hoc mihi Deus fecit
hodie, ut non sequerer Pharaonem, et simul cum eo
demergerer.</p>
<p>
            <pb n="0414A"/>Haec ergo erant verba sancti Apollonii. Sed multo
magis illa scribi oportet, quae in operibus et virtutibus
habuit. Erant aliquando in circuitu ejus <emph>149</emph> 
positi decem circiter Gentilium vici, apud quos daemoniaca
superstitio summo studio colebatur. Templum
enim erat ibi amplissimum, atque in eo simulacrum,
quod moris erat circumferri a sacerdotibus
bacchantium ritu, cum reliqua multitudine circumeuntibus,
et quasi pro aquis pluvialibus profana mysteria
pergentibus. Contigit autem sub eo tempore,
quo hujusmodi ab eis orgia gerebantur, iter agere
beatum Apollonium per ipsa loca, cum aliquantis
fratribus. Et cum vidisset infelicium turbas, quasi
daemone quodam agi, baccharique per campos, miseratus
errorem eorum, fixis genibus invocavit Dominum
<pb n="0414B"/>
et Salvatorem nostrum, et omnes eos qui
caerimoniis daemoniacis agebantur, cum simulacro
suo stare fecit immobiles, ne progredi omnino usquam
possent. Atque ita per totam diem rapidissimis
adusti aestibus permanserunt, ignorantes unde eis
haerere uno in loco immobiliter contigisset. Tunc
sacerdotes eorum dicebant, esse quemdam Christianum
in regionibus vicinae eremi commanentem,
Apollonium nomine, et ipsius esse haec opera, qui
nisi esset exoratus, sibi periculum permansurum. Ut
autem ad rei tantae miraculum convenerunt undique
qui audierant, et percontantes, quae tanti caussa existeret
monstri, ignorare se penitus fatebantur: suspicionem
tamen dari sibi dicunt supradicti viri, quem
et exorari pro se deposcunt. Tunc quidam ex illis,
<pb n="0414C"/>
vere eos opinari aiunt; nam et vidisse se eum in illo
itinere praetereuntem confirmabant, et tamen adhibere,
quae putabant prodesse, auxilia non morantur.
Adducunt boves, quorum virtute videretur posse moveri
simulacrum. Sed cum nec sic quidem aliquid profecissent,
omni auxilio frustrati, legatos ad hominem
Dei mittunt, pollicentes, ut si eos resolvat his
vinculis, pariter quoque erroris in eis vincula dissolveret.
Haec ubi nunciata sunt ei, sine mora descendit
ad eos, et oratione sola ad Deum fusa, omnes resolvit.
At illi sine dilatione unanimiter omnes confugiunt
ad eum, salutari Deo nostro credentes, et gratias
referentes. Simulacrum vero quod erat ligneum,
continuo tradunt igni. Ipsi autem secuti hominem
Dei, atque edocti ab eo fidem Domini, Ecclesiae Dei
<pb n="0414D"/>
sociati sunt. Plurimi vero ex ipsis cum ipso <emph>150</emph> 
permanserunt, et etiam nunc in monasteriis degunt.
Facti tamen hujus mirabilis fama ubique diffusa est,
et multi pro hoc ad fidem Domini convertebantur,
ita ut in omnibus illis regionibus nullus jam poene
Gentilium remanserit.</p>
<p>Post aliquantum autem temporis, certamen erat
de finibus inter duos vicos. Hoc cum nuntiatum fuisset
homini Dei, festinans descendit ad eos pacis
gratia. Sed illi furore contentionis incensi, nullo
genere ad pacis consilium flectebantur, maxime
<pb n="0415A"/>
quod unius partis populus plurimum fiduciae in viribus
cujusdam latronis gerebat, qui ipsius certaminis
signifer videbatur. Hunc cum videret Apollonius paci
resistentem, dicit ad eum: Si mihi, o amice, acquiescere
volueris ad pacem, rogabo Deum meum, et
remittet tibi peccata tua. At ille cum audisset, nihil
omnino distulit, sed genibus ejus provolutus supplicabat
ei. Tunc deinde conversus ad turbas, quae
eum secutae fuerant, fecit omnes cum pace decedere.
Quibus secedentibus, ipse permansit cum homine
Dei, expetens ab eo promissum. Tunc vero Apollonius
assumens eum, et cum ipso iter agens ad monasteria,
docebat eum mutare debere ordinem vitae,
et patienter a Deo quaerere misericordiam, promissionem
ex fide exspectare, omnia enim possibilia
<pb n="0415B"/>
dicebat esse credenti <note>(Marc. 9.)</note>. Cumque noctis tempore
simul in monasterio requievissent, per visum
ambo vident se esse in caelis, et assistere ante tribunal
Christi: vident etiam Angelos Dei, et Sanctos
quosque adorantes Dominum: et cum haec videntes,
etiam ipsi adorassent Deum, vox Dei defertur ad eos,
dicens: Licet nulla sit communio luci et tenebris,
nec sit aliqua portio fideli cum infideli <note>(I Cor. 6.)</note>;
tamen donatur tibi salus istius, pro quo supplicasti,
Apolloni. Sed et alia multa cum audissent in caelesti
visione positi, quae neque sermo enarrare sufficit,
neque auris audire, surrexerunt a somno, et quae
viderant fratribus indicarunt. Admiratio autem ingens
esse coepit, cum unum atque idem somnium
uterque narraret. Permansit autem cum fratribus
<pb n="0415C"/>
latro ille jam sanctus, vitam suam moresque ad
omnem innocentiam pietatemque commutans,
tamquam in agnum conversus ex lupo, ut in eo
plenissime compleri videretur prophetia Esaiae <emph>151</emph> 
 dicentis: <hi>Lupi cum agnis pascentur, et leo et
bos simul paleis pascentur <note>(Esai. 11.)</note>
            </hi>. Vidimus ibi
quosdam etiam gentis Aethiopum viros cum monachis
viventes, et multos ex ceteris monachis in observantia
religionis et virtute animi praecellentes, ut
et in ipsis compleri videatur Scriptura, quae dicit: <hi>Aethiopia praeveniet manus ejus Deo 
 <note>(Psal. 67.)</note>
            </hi> </p>
<p>Adhuc autem in gestis sancti Apollonii ferebatur
hoc. Lis quodam tempore dicebatur exorta inter
duos vicos, quorum unus Christianus, alter Gentilium
fuit. Procedunt ex utraque parte armatorum
<pb n="0415D"/>
turbae plurimae. Accidit autem ut sanctus Apollonius
superveniret. Cumque eos hortaretur ad pacem,
quidam eorum qui inter Gentiles quasi caput erat et
caussa belli illius, homo truculentus et ferus, obsistebat
ei vehementer, dicens, non se permittere fieri
pacem, usque ad mortem suam. Tunc ille: Fiat (inquit)
<pb n="0416A"/>
ut optas, nullus enim alius praeter te perimetur;
sed et congruum honori tuo tibi sepulcrum fiet,
non terra, sed bestiarum ac vulturum ventres. Et
continuo sermo ejus efficitur verus, nullus enim alius
ex utraque parte nisi solus ipse cecidit. Quem cum
sub arena obruissent, mane regressi invenerunt a
bestiis effossum laniatumque, atque a vulturibus devoratum.
Cumque omnes admirationem habuissent,
quod sermo hominis Dei ita fuisset impletus,
conversi sunt omnes ad fidem Salvatoris Domini, et
Apollonium prophetam Dei praedicabant.</p>
<p>Sed et hoc nos non effugiat, quod ab eo primis adhuc
diebus (quibus in spelunca habitare cum paucis
fratribus coeperat) factum didicimus. Dies sanctus
aderat Paschae, et cum solemnitas vigiliarum Sacramentorumque
<pb n="0416B"/>
intra speluncam fuisset expleta, atque
ex his quae fuerant apud eos refectio pararetur
(erant autem eis pauci tantummodo et sicci panes,
atque olera ex his quae sale aspersa reponi apud eos
solent), tum Apollonius fratres qui secum erant alloqui
ita coepit: Si est in nobis fides, et vere fideles <emph>152</emph> 
 sumus famuli Christi, petat unusquisque nostrum
a Deo, si quid quasi in die festo sumere libenter
habet. At illi ipsi potius (qui eos aetate et meritis
praecelleret) haec a Deo poscenda permittunt,
semetipsos inferiores hujus gratiae indicantes. Tum
ille cum omni alacritate orationem fudit ad Deum:
qua expleta, cum omnes respondissent, Amen: ecce
repente ante fores speluncae astare vident homines
quosdam sibi penitus ignotos, quique tam multas
<pb n="0416C"/>
copias rerum omnium, quae ad usus dumtaxat ciborum
pertinent, detulerunt, ut neque tam multa, neque tam
diversa, tam facile quisquam viderit. In quibus erant
quaedam quae omnino in Aegypti regionibus nunquam
visa sunt pomorum genera, et magnitudo incredibilis
uvae, nuces, ficus, mala quoque punica, et
ante tempus omnia, favi, atque mellis, et lactis copia.
 Nicolai etiam ingentes, et panes calidi et mundissimi,
qui tamen peregrinae esse viderentur provinciae.
Viri vero qui haec detulerant, statim ut tradiderunt,
quasi festinanter ad eum, a quo missi fuerant,
redire cupientes, mox discedunt. Tum ipsi monachi
gratias Domino referentes, ex his quae sibi fuerant
delata, vesci coeperunt. Quorum copia tanta fuit,
ut usque ad diem Pentecostem quotidie ministrata
<pb n="0416D"/>
sufficerent; certi quod haec sibi a Deo solemnitatis
gratia missa sint.</p>
<p>Comperimus etiam hoc, quod quidam ex fratribus,
cui deerat humilitatis et mansuetudinis gratia,
poposcit ab eo ut peteret a Domino, ut et sibi
donaretur hoc munus: orante illo, tanta in eum
<pb n="0417A"/>
gratia mansuetudinis et humilitatis advenit, ut omnes
fratres stuperent de tranquillitate animi ejus
et modestia, in quo prius nihil horum viderant.</p>
<p>Orta est aliquando fames apud Thebaidam. Scientes
autem habitatores terrae illius, quod monachi, qui
cum Apollonio Domino serviebant, frequenter etiam
sine cibo per gratiam Domini pascebantur, omnes
simul cum <emph>153</emph> uxoribus et filiis pergunt ad eum,
cibum simul benedictionemque poscentes. At ille nihil
dubitans, proferre coepit ex his, quae ad usum
fratrum reposita erant, et dare singulis copiose.
Cum vero tres solae panum sportae remansissent, fames
autem populos vehementer urgeret, jubet proferri
in medium sportas, quae solae superfuerant,
unius diei victum monachis praebiturae, et in auditu
<pb n="0417B"/>
totius populi, qui famis necessitate confluxerat, elevatis
ad Deum manibus ait: Numquid non valet manus
Domini multiplicare haec? Sic dicit Spiritus
Sanctus: Non deficiet panis in sportis his, donec
satiemur omnes de frugibus novis: et ut plurimi ex
his, qui tunc in praesenti fuerant, confirmabant,
quatuor continuis mensibus nec cessatum est umquam
erogari panis ex sportis, neque deesse potuit
aliquando. Similiter autem et alio tempore fecisse
eum de frumenti et olei specie perhibebant. Quibus
virtutibus motus diabolus dixisse ad eum fertur:
Numquid Helias es tu, aut alius aliquis Prophetarum
vel Apostolorum, quod haec facere ausus es? At
ille respondens ei, dixit: Quid enim? Nonne et Prophetae
et Apostoli homines erant, qui nobis et fidem
<pb n="0417C"/>
suam et gratiam tradiderunt? Aut tunc Deus praesens
erat, nunc vero absens est? Absit: Deus omnipotens
est, et quae potest, semper potest. Si ergo Deus
bonus est: tu, diabole, quare tam malus es? Haec,
ut supra jam diximus, a senioribus, viris religiosis,
et sanctis per eum gesta esse, fida narratione comperimus.
Et quamvis eorum fidelis sit habenda relatio,
majorum tamen fidem rerum per eum
praestitit Dominus etiam hoc quod nos ipsi oculis
nostris inspeximus. Plenas enim sportas panibus deferri
vidimus ad vacuas mensas: et cum replerentur
panibus mensae, atque ad omnem satietatem consumerentur,
plenae nihilominus recolligebantur.</p>
<p>Aliud quoque quod apud eum mirum vidimus, non
silebo. Tres eramus nos fratres, cum venimus ad
<pb n="0417D"/>
eum, et ecce longe adhuc nobis positis ab ejus
monasterio, occurrerunt nobis fratres, qui ab
ipso ante triduum audierant de adventu nostro;
occurrerunt autem nobis cum psalmis. Hoc enim
est eis moris facere in adventu omnium monachorum.
Et adorantes in facies suas usque ad terram,
osculabantur nos, <emph>154</emph> atque ostendentes nos,
sibi invicem dicebant: Isti sunt fratres, de quorum
adventu ante triduum nobis pater Apollonius praedixerat,
dicens, post triduum affuturos tres fratres
de Jerosolymis venientes. Alii ergo ex fratribus praecedebant
nos, alii sequebantur: utraque tamen turma
psallebat. Ubi autem appropinquare jam coepimus,
audita voce psalmi, etiam ipse sanctus Apollonius
<pb n="0418A"/>
procedit in occursum. Et ut vidit nos, statim
prior adoravit usque ad terram, et surgens osculo
nos suscepit. Ubi autem ingressi sumus monasterium,
oratione prius (ut moris est) data, pedes nostros
propriis manibus lavat, et caetera quae ad requiem
corporis pertinent adimplevit. Haec autem facere ei
moris erat omnibus adventantibus. Consuetudo autem
erat apud eum, ut fratres qui cum ipso erant,
non prius cibum sumerent, quam Communionem
Dominicam perciperent circa horam diei nonam, et
post hoc interdum sic usque ad vesperam permanebant,
dum verbum Dei audientes, de mandatis Domini
adimplendis sine intermissione docebantur.
Post haec, jam cibo sumto, alii ipsorum ad eremum
secedebant, per totam noctem Scripturas divinas
<pb n="0418B"/>
memoriter recolentes, alii in eodem loco ad quem
convenerant permanebant, et usque ad lucem in
hymnis et laudibus Dei pervigiles perdurabant,
sicut et ego ipse praesens vidi. Aliquanti vero ex
ipsis circa horam nonam, cum descendissent
de monte, percepta gratia Domini statim discedebant,
solo hoc spiritali cibo contenti: et hoc faciebant
per plurimos dies. Supra modum autem laetitia
et gaudium inerat eis, et tanta exultatio, quanta haberi
ab ullo hominum non possit in terris. Nullus in
eis tristis omnino inveniebatur, sed et si aliquis visus
fuisset aliquantulum moestior, statim pater Apollonius
caussam moestitiae perquirebat. Frequenter
autem, etiam si aliquis occultare voluisset, ipse
enuntiabat quid lateret in corde, ita ut is qui patiebatur
<pb n="0418C"/>
agnosceret. Monebat ergo eos dicens, non
oportere prorsus inesse tristitiam his quibus salus
in Deo est, et spes in regno caelorum. Tristentur, aiebat,
Gentiles, et lugeant Judaei, plangant sine cessatione
peccatores: justi vero laetentur. Nam si hi qui
terrena diligunt, super fragilibus et caducis rebus
laetantur; nos qui tantae <emph>155</emph> gloriae spem, et aeternitatis
habemus exspectationem, cur non omni exultatione
laetemur? Aut non et Apostolus nos ita monet dicens: <hi>Semper gaudete, sine intermissione orate, in omnibus
gratias agite 
 <note>(1. Thes. 5.)</note>
            </hi>? Sed quis possit doctrinam
ejus, et verborum gratiam sufficienter exponere?
Unde silere de his melius censeo, quam parum
digne proloqui.</p>
<p>Multa enim nobis beatus Apollonius etiam secretius
<pb n="0418D"/>
de ratione abstinentiae, et conversationis integritate,
multa etiam de hospitalitatis studio disserebat,
et praecipiebat attentius, ut adventantes fratres
quasi Domini suscipiamus adventum. Nam et adorari
fratres adventantes, propterea (inquit) traditio habetur,
ut certum sit in adventu eorum adventum
Domini Jesu haberi, qui dicit: <hi>Hospes fui, et suscepistis
me <note>(Matth. 25.)</note>
            </hi>. Sic enim et Abraham suscepit
eos qui homines quidem videbantur <note>(Gen. 18.)</note>, Dominus
autem in eis intelligebatur. Interdum autem etiam
contra voluntatem cogere fratres ad corporalem
requiem, sancti Lot exemplum proponebat, qui Angelos
vi compulsos ad hospitium domus suae perduxit <note>(Ibid. 19.)</note>.
Sed et hoc monebat (ut si fieri
<pb n="0419A"/>
posset), quotidie monachi communicarent Mysteriis
Christi, ne forte qui se longe facit ab his, longe fiat
a Deo; qui autem frequentius haec suscepit, frequentius
ipsum videatur suscipere Salvatorem, quia et
ipse Salvator ita dicit: <hi>Qui manducat carnem meam,
et bibit sanguinem meum, in me manet, et ego in eo <note>(Joan. 6.)</note>
            </hi>.
Sed et ipsa commemoratio Dominicae passionis,
cum assidue fit a monachis, plurimum utilitatis
eis confert ad exemplum patientiae. Sed et commonitio
datur per haec, ut studeat unusquisque ita
semper paratus inveniri, ne indignus Dominicis Mysteriis
habeatur. Addebat autem his, quod etiam
remissio peccatorum per haec credentibus detur.</p>
<p>[ Jejunia sane legitima id est quarta et sexta
feria, monebat non esse solvenda, nisi grandis
<pb n="0419B"/>
aliqua necessitas fieret, quia quarta feria Judas
de traditione Domini cogitaverat, et sexta feria
crucifixus sit Salvator. Videbitur ergo qui his diebus
sine aliqua necessitate solvit statuta jejunia, vel cum
tradente tradere Salvatorem, vel cum crucifigentibus
crucifigere.] <emph>156</emph> Dicebat ergo, ut si forte in
diebus supradictis supervenerit aliquis fratrum, si
quidem ante horam nonam itineris caussa velit reficere,
ponendam ei esse mensam soli: quod si nolit,
non eum esse cogendum: communis namque hujus
observantiae traditio est. Culpabat sane valde eos,
qui vel comam capitis nutriunt, vel ferrum in collo
circumferunt, vel aliquid tale, quod ad sustentationem
hominum fieri videatur, gerunt. Certum est
enim, inquit, quod isti ab hominibus laudem quaerunt,
<pb n="0419C"/>
et ostentationis caussa haec faciant, cum mandatum
sit, etiam jejunia ipsa in occulto esse celebranda,
ut Deo soli sint cognita, qui videt quod in
occulto fit, et reddit in palam. Sed ut videtur, isti
non sunt contenti ejus testimonio et remuneratione,
qui videt in occulto, sed manifestari isti apud homines
volunt <note>(Matth. 6.)</note>. Omnis enim abstinentiae ratio
in occulto habenda est, et ut corpus jejuniis fatigetur,
et tamen non apud homines jactantia, sed Domini
retributio quaeratur.</p>
<p>Haec et multa alia nobis de conversatione monachorum
per totam disserens dierum septimanam, et
fidem doctrinae gestorum suorum auctoritate confirmans,
ubi proficisci coepimus ab eo, producens nos,
aliquantulum monebat, dicens: Ante omnia, dilectissimi,
<pb n="0419D"/>
pacem habetote inter vos: nolite ab invicem
separari. Tunc conversus ad fratres, qui simul cum
eo producentes nos, aderant, dixit: Quis vestrum,
fratres, promptus est deducere eos usque ad vicina
patrum monasteria? Et cum paene omnes promptissime
semetipsos obtulissent, et progredi nobiscum
vellent, ipse sanctus pater Apollonius elegit ex omnibus
<pb n="0420A"/>
tres, qui et Graecam linguam [ <hi>Palladius interserit</hi> 
et Romanam] et Aegyptiam bene nossent, ut
sicubi necessarium fuisset, interpretarentur nobis,
quique et in collocutionibus suis aedificare nos possent.
Mittens ergo eos nobiscum praecepit, ne prius
a nobis discederent, quam omnes patres, atque
omnia quae vellemus monasteria videremus; quamvis
omnes circuire nemo sufficiat. Benedicens ergo nos
dimisit; atque in haec verba benedictionem dedit: <hi>Benedicat vos Dominus ex Sion, et videatis quae bona
sunt Jerusalem, omnibus diebus vitae vestrae 
 <note>(Psal. 127.)</note>
            </hi>.
<emph>157</emph> </p>
        </div2>

<div2>
          <head>CAPUT VIII. DE AMMONE.</head>
<p>Quae audivimus <note>(Pallad., cap. 52 circa finem)</note> de
<pb n="0420B"/>
Ammone quodam sancto viro, cujus etiam locum in
quo habitaverat, vidimus in deserto, omittenda non
credidi. Igitur digressi a beato Apollonio, cum progrederemur
ad partem deserti contra Meridianum,
vidimus per arenam vestigia tractus draconis ingentis,
cujus tanta magnitudo apparebat, quasi trabes
aliqua per arenam ducta videretur. Quod ut vidimus,
ingenti terrore perculsi sumus. Fratres
autem qui nos deducebant, hortabantur nos nihil
omnino formidare, sed magis fiduciam capere, et per
vestigium sequi draconem: Videbitis enim, inquiunt,
quantum valeat fides, cum a nobis eum videritis
extingui. Multos enim et dracones, et angues, et
cornutas manibus nostris peremimus, sic enim
scriptum legimus: Quia credentibus in se concedit
<pb n="0420C"/>
Salvator calcare super serpentes et scorpiones, et
super omnem virtutem inimici <note>(Luc. 10.)</note>. Sed illis
haec dicentibus, nos prae infidelitatis fragilitate magis
magisque metuebamus, et rogabamus eos ne vellent
sequi draconis vestigia, sed potius ut recto itinere
pergeremus. Unus tamen ex ipsis alacritate impatiens
insecutus est draconem. Et cum non longe invenisset
ejus speluncam, clamabat nos ut iremus
ad eum, et videremus exitum rei. Quidam tamen ex
fratribus occurrit nobis, qui in vicina eremo habitabat,
et prohibuit nos sequi draconem, dicens, non
posse nos nec aspectum ejus tolerare, praecipue quia
tale aliquid in usu non habuimus videndi: se vero
dicebat frequenter vidisse ipsam bestiam vastitatis
incredibilis, et habere in longitudine quindecim cubitos.
<pb n="0420D"/>
Cumque nos ad locum dehortatus esset accedere,
ipse properans, fratrem qui illic nos opperiebatur
paratus ad perimendam bestiam, abstraxit,
secumque revocavit, et nolentem discedere nisi extingueret
eam, multa prece deflexit. Qui cum venisset
ad nos, ignaviam nostram infidelitatemque redarguit.</p>
<p>
            <pb n="0421A"/>Pervenientes autem ad cellulam illius, cum multa
dilectione suscepti <emph>158</emph> ab eo requievimus. Ille
vero narrabat nobis, quod in illo loco ubi ipse commanebat,
quidam fuit vir sanctus, cujus ipse esset
discipulus, Ammon nomine <note>(Pallad., cap. 53, dicitur
Amun)</note>, per quem plurimas virtutes fecisset Dominus.
Inter caetera igitur etiam hoc de eo narrabat.</p>
<p>Frequenter, inquit, veniebant ad eum latrones
panem, quo solo vescebatur, auferentes ei, et si quid
erat quod ad victum suum continentissimum repositum
videbatur. Cumque frequenter ab his molestiam
pateretur, quadam die processit ad eremum, et inde
rediens duos dracones ingentes secum comitari jussit,
atque ad ostium monasterii sui manere eis praecepit,
ingressumque servare. Veniunt ex more latrones, videntes
<pb n="0421B"/>
[ <hi>L.</hi> nescientes] qui essent custodes in limine,
et ut viderunt dracones, exanimes et amentes effecti,
obmutuerunt, et statim conciderunt. Quod ubi senior
sensit, egressus invenit eos semineces, et accedens
atque erigens, increpabat eos, dicens: Cernitis quantum
vos duriores bestiis estis: illae enim nobis
propter Deum obediunt, vos autem nec Deum timetis,
nec vitam servorum Dei inquietare erubescitis. Verumtamen
introducens eos in cellam, posuit eis mensam,
et jubet ut perciperent cibum. Illi vero corde
compuncti, et ab omni mentis suae immanitate conversi,
multis qui prius Domino servire coeperant,
in brevi meliores fiunt. In tantum enim per poenitentiam
profecerunt, ut post non multum temporis,
etiam ipsi eadem facerent signa, easdemque
<pb n="0421C"/>
virtutes.</p>
<p>Alio praeterea tempore immanissimo quodam dracone
vicinas vastante regiones, et plurimos perimente,
venerunt habitatores loci illius ad supradictum
patrem, orantes eum, ut de regionibus suis
perimeret bestiam; simul etiam, ut ad misericordiam
flecterent senem, puerum quemdam pastoris filium
secum deferunt, qui solo visu draconis exterritus
mente exciderat, et ab solo halitu bestiae exanimis
portabatur ac turgens. Tunc ille puerum quidem
perungens oleo, restituit sanum. Semetipsum vero
ad necem draconis instigans, illis interim, quasi qui
nihil eos posset juvare, promittere nihil voluit. Mature
autem surgens abiit ad <emph>159</emph> digressus bestiae,
et fixit genua sua in terram deprecans Dominum.
<pb n="0421D"/>
Tunc bestia cum ingenti impetu venire super eum
coepit, teterrimis flatibus, ac sibilis stridoribusque
praemissis. At ille nihil horum metuens, conversus
ad draconem dixit: Perimat te Christus Filius Dei,
qui perempturus est cetum magnum. Et ubi haec senior
dixit, statim dirissimus draco omne simul cum
spiritu evomens venenum, disruptus crepuit medius.
Cum autem convenissent finitimi habitatores, et cum
facto miraculo obstupescerent, foetoris vehementiam
<pb n="0422A"/>
non ferentes, congregaverunt super eum arenae moles
immensas, astante tamen ibidem patre Ammone,
quia nec sic quidem, cum mortua fuisset bestia, sine
ipso appropinquare ei audebant.
</p>
        </div2>

<div2>
          <head>CAPUT IX. DE COPRETE PRESBYTERO ET PATERMUTIO.</head>
<p>Erat quidam presbyter, Copres nomine <note>(Pallad.,
cap. 54)</note>, in ipsa eremo habens monasterium, vir
sanctus annorum circiter octoginta, et ipse multas
virtutes faciens, languores curans, et efficiens sanitates,
sed et daemones fugans, et multa mirabilia
faciens. Ex quibus nonnulla etiam in nostri praesentia
effecit. Is ergo cum vidisset nos, et osculo salutasset,
atque ex more post orationem etiam pedes
<pb n="0422B"/>
lavisset, requirebat a nobis, quae gererentur in saeculo.
Nos autem rogabamus eum, ut ipse magis nobis
de suis gestis aliqua narraret, et ex quibus actibus,
quibusve meritis Dominus ei tantam gratiam contulisset,
exponeret. At ille nihil dedignatus est, et suae
vitae, et priorum suorum narrare nobis ordinem coepit,
quos tamen longe illustriores fuisse perhibebat,
seque ipsorum exempla vix parva sectari. Dicebat
ergo: Nihil magni est, o filioli, quod in nobis videtis,
ad comparationem sanctorum patrum.</p>
<p>Erat enim quidam ante nos vir nobilissimus, Pater
nomine Mutius Hic fuit primus in hoc loco monachus,
et in omni hac eremo viam salutis omnibus
nobis primus ostendit. Hic autem <emph>160</emph> primo Gentilis
fuit, latronum maximus, et sepulcrorum violator,
<pb n="0422C"/>
atque in omnibus flagitiis opinatissimus; ad
quem tali ex modo occasio salutis advenit. Nocte
quadam ad domum cujusdam virginis Deo sacratae
exspoliandi caussa perrexit, cumque machinis quibusdam,
quae hujusmodi artificibus satis notae sunt,
domus ejus tecta conscendisset, quaerens quali arte,
vel quo aditu ad penetralia ejus irreperet, difficultate
perpetrandi operis innexus, plurimum noctis tempus
in tectis positus, sine ullo transegit effectu. Post
multos vero animi conatus frustra adhibitos, veluti
fessus, somno opprimitur, et per visum assistere sibi
videt quemdam regio habitu, dicentem: Desine jam
ab his flagitiis, et ab effusione humani sanguinis
cessa, atque ab exsecrabilibus furtis ad laborem
religiosum converte vigilias, et suscipe coelestem
<pb n="0422D"/>
angelicamque militiam, atque ex hoc jam animi virtutibus
vive: et ego te hujus militiae ducem atque
principem faciam. At ille cum gratulanter, quae sibi
offerebantur, audisset, ostenditur ei exercitus monachorum,
et principatum super eos jubetur tenere.
In his evigilans, astantem videt sibi virginem, et
requirentem, quis, aut unde, vel cur illuc advenisset.
At ille quasi amens effectus, nihil ei respondit, sed
tantum ut Ecclesiam sibi ostenderet rogat. Illa vero
<pb n="0423A"/>
cum intellexisset, esse in se aliquid operis divini
hominem perducit ad Ecclesiam, ac Presbyteris offert.
Ad quorum ille vestigia proruens, rogabat
Christianum se fieri, et illico sibi poenitentiam dari.
Presbyteri vero, qui cognoscebant virum hunc esse
omnium flagitiorum principem, mirabantur si haec
vera loqueretur. Et cum perseverantia ( <hi>sic</hi> ) sui fidem rei
fecisset, monent eum, ut si haec vellet, illa penitus
omitteret. Dehinc cum religionis initia suscepisset,
orat sibi praecepta dari, quibus viam salutis deberet
incedere. At illi tres ei primi Psalmi versiculos tradunt.
Quibus ille diligenter consideratis, sufficere
sibi ait eos ad viam salutis, et scientiam pietatis.
Tribusque diebus permanens apud eos, ad eremum
proficiscitur, <emph>161</emph> ubi plurimo tempore demoratus,
<pb n="0423B"/>
et die ac nocte in oratione cum lacrymis perdurans,
cibum ex radicibus accipiebat herbarum.</p>
<p>Regressus autem ad Ecclesiam, tres versiculos
Psalmi, quos a Presbyteris perceperat, non solum
verbis, sed et rebus atque operibus reddidit. Presbyteri
vero mirabantur, quod subito conversus, acerrimam
statim ingerit sibi abstinentiam: et instruentes
eum plenius divinis Scripturis, hortabantur secum
demorari. At ille ne videretur esse inobediens, unam
apud eos exigens hebdomadam, rursus pergit ad
eremum, atque ibi per septem continuos annos in
omni abstinentia degens, plenitudinem gratiae consequitur
a Domino, ita ut poene omnes Scripturas memoriter
teneret. Panem vero Dominica tantum die
sumebat: et hunc divinitus delatum. Nam cum oraret,
<pb n="0423C"/>
surgens ab oratione inveniebat panem positum,
quem nemo hominum detulerat. Hunc ubi cum gratiarum
actione sumsisset, sufficiebat usque ad alteram
Dominicam diem.</p>
<p>Post multum vero temporis iterum regressus a
deserto, exemplo abstinentiae suae quamplurimos ad
imitationem sui invitavit: inter quos accessit ad eum
adolescens quidam, cupiens ejus esse discipulus. Cui
ille cum habitum monachorum, hoc est lebetam,
et cucullam, ac melotem, quae est caprina pellis,
imposuisset, docere eum de caeteris monachorum
institutionibus coepit. Multa tamen cum sollicitudine
curabat, sicubi Christianorum quis fuisset defunctus,
ut sepeliret eum. Quem cum vidisset adolescens ille
discipulus suus summa cum diligentia mortuis indumenta
<pb n="0423D"/>
aptantem, dicit ad eum: Vellem, ut et me
mortuum ita indueres ac sepelires, magister. At ille
ait: Ita faciam, fili mi, et tam copiose te induam,
donec dicas, Sufficit. Post non multum vero temporis
defunctus est adolescens, et praedictus sermo completur.
Cum enim plurima ei circumdedisset indumenta,
ait ad eum coram omnibus: Sufficiunt tibi
haec ad sepulturam, filiole, an adhuc vis, ut aliquid
addamus? Tunc defunctus vocem cunctis audientibus
emisit, obvelata jam facie, vultuque constricto, et
dixit: <emph>162</emph> Sufficit, pater, implesti quod promiseras.
Obstupuerunt autem, qui praesentes aderant, et
<pb n="0424A"/>
admirati sunt valde super tam mirabili facto ejus. At
ille, sepulto adolescente, continuo ad eremum rediit,
summo studio jactantiam declinans.</p>
<p>Quodam autem tempore iterum de eremo venit ad
visitandos fratres, quos ipse instituerat. Et cum
quidam ex eis in extremis ageret, revelatum est ei
a Domino, quod esset moriturus. Hora autem jam
erat ad vesperam declinans: festinabat ergo, ut eum
videre posset. Vicus autem ubi decumbebat aeger,
longo adhuc aberat spatio, et nolens noctu introire
vicum, simul et Salvatoris sermonem intra semetipsum
meditans, quo dixit: <hi>Ambulate, dum adhuc lucet,
ne vos tenebrae comprehendant <note>(Joan. 12.)</note>
            </hi>, et, <hi>Qui ambulat
in luce, non offendit <note>(Joan. 11.)</note>
            </hi>. Et cum videret
jam solem demergi, ait ad eum: In nomine Domini
<pb n="0424B"/>
nostri Jesu Christi sta paulisper in itinere tuo, et exspecta
me donec ad vicum perveniam. At ille cum
aliqua jam mergi coepisset ex parte, restitit, nec prius
occubuit, quam homo Dei perveniret ad vicum. Hoc
autem manifestum factum est omnibus illis qui ibidem
consistebant. Stantes enim et intuentes moras
solis in occasum, mirabantur omnes quid sibi vellet
hoc, quod tot horis in occasum suum non descenderet
sol. Videntes autem Patrem-Mutium de eremo
venientem, quaerebant ab eo, quid hoc esset signi,
quod ostenderat sol. At ille respondit eis: Non meministis
vocem Domini et Salvatoris nostri dicentem: <hi>Si habueritis fidem sicut granum sinapis, majora horum
signa facietis 
 <note>(Matth. 17.)</note>
            </hi>? At illi cum intellexissent,
ad ejus fidem solem stetisse, timore magno
<pb n="0424C"/>
exterriti sunt, plurimique eorum junxerunt se ei
discipulos, et sequi eum coeperunt. Cum ergo ingressus
fuisset domum illius fratris, pro quo festinaverat,
et invenisset eum jam defunctum, oratione
facta, accedens ad lectulum, osculatus est eum, et
ait: Quid magis desiderii habes, frater, abire, et
esse cum Christo, an permanere in carne? Tunc ille,
recuperato spiritu, paululum resedit, et ait ad eum:
Quid me revocas, pater? melius enim est mihi redire,
et esse cum Christo: permanere <emph>163</emph> autem in
carne, mihi necessarium non est: cui dixit: Dormi
ergo in pace, fili, et ora pro me. At ille continuo
reclinans se in lectulo, dormivit. Hi autem qui aderant,
obstupuerunt, dicentes: Vere Dei homo est
hic. Tunc ille induit adolescentem, ut sibi moris
<pb n="0424D"/>
erat, satis decore, et totam noctem psalmis hymnisque
pervigilem ducens, honeste juvenem tradidit sepulturae.</p>
<p>Alium autem fratrem cum visitasset decumbentem,
ubi vidit eum quietem mortis difficulter accipere,
et graviter conscientiae suae metu redargui,
ait ad eum: Cur imparatus es, fili, ad profectionem?
accusatrix, ut video, ignaviae tuae tecum pergit conscientia.
Tunc ille exorabat eum, dicens: Obsecro te,
pater, intercede pro me apud Deum, ut mihi parvi
temporis spatium largiatur, quo possim emendare
vitam meam. At ille dixit ad eum: Nunc spatium
<pb n="0425A"/>
poenitentiae requiris, ubi vitae tempus implesti? Quid
faciebas in omni hoc vitae tuae tempore? Non potuisti
vulnera tua curare? Quinimo et recentiora
semper addebas. At ille cum permaneret exorans,
ait ad eum senex: Si ultra non addas malis tuis mala,
orabimus pro te Deum. Bonus est enim et patiens,
et indulget tibi parum aliquid temporis vitae, ut omnia
debita tua persolvas. Et cum post haec orasset
Deum, surgens de oratione, ait ad eum: Ecce tres
annos Dominus tibi concessit in hac vita; tantum,
ut ex animo ad poenitentiam convertaris. Et apprehensa
manu ejus, elevavit eum de lecto. At ille surgens,
sine aliqua dilatione secutus est eum in desertum.
Et ubi completi sunt tres anni, postea revocabat
eum ad locum unde eum assumserat, jam non
<pb n="0425B"/>
quasi hominem, sed quasi Angelum ex homine Deo
consignans, ita ut omnes mirarentur de conversatione
ejus. Cumque convenissent ad eum fratres
plurimi, statuit eum in medio, atque ex ipso materiam
sumens, per totam noctem doctrinam de fructibus
poenitentiae et conversionis ejus produxit ad
fratres. Ipso vero sermonem faciente, quasi dormitare
frater ille coepit paululum, et continuo in perpetuum
quievit. Tunc facta oratione super eum, et omnibus
quae ad sepulturam pertinent ex more completis, ad
eremum properanter abscedit.</p>
<p>Frequenter autem et Nilum fluvium hunc immanem
pedibus transivit, <emph>164</emph> aquam usque ad genua
habens.</p>
<p>Alio tempore clausis ostiis, fratribusque in superioribus
<pb n="0425C"/>
solariis sedentibus, ipse ingressus est ad eos,
et frequenter ad quemcumque locum voluit, quamvis
longe positum, intra momentum temporis evectus
est.</p>
<p> Nam primo adhuc tempore conversionis suae
cum esset in eremo, et hebdomadam jejunasset,
aiunt, occurrisse ei hominem in deserto, habentem
panes et aquam, qui exhortatus est eum
accipere cibum, qui de coelo ei fuerat destinatus.</p>
<p>In alio quoque tempore daemon assistens, thesauros
auri plurimos, quos Pharaonis fuisse perhibebat,
ostendit ei sub terram demersos. Cui respondisse
fertur Patermutius: <hi>Pecunia tua tecum sit in interitum
et perditionem <note>(Act. 8.)</note>
            </hi>. Haec ergo, et his similia
plurima effecit per eum Dominus.</p>
<p>
            <pb n="0425D"/>Sed et alii nihilominus fuerunt ante nos multi patres,
quorum praesentia dignus non fuit mundus, signa
coelestia et prodigia facientes. Quid ergo miramini,
si nos parvi homines parva faciamus, claudos et
caecos curantes, quod et medici ex arte facere possunt?</p>
<p>Et cum haec nobis <note>(Pallad. cap. 54.)</note> senex Copres
enarraret, unus ex fratribus nostris, quasi incredulitate
eorum quae dicebantur, taediare coepit, et
prae taedio dormitare. Cumque somno fuisset oppressus,
<pb n="0426A"/>
vidit per visum librum aureis litteris scriptum
in manibus senis Copretis, ex quo narratio ejus
deduci videbatur, et assistentem quemdam clarissimi
aspectus virum, canitie venerandum, comminatione
sibi magna dicentem: Cur non audis intente quae
recitantur, sed incredulus dormitas? At ille conturbatus
evigilat, et statim nobis secretius Latino sermone
quae viderat enarrabat.</p>
<p>Inter haec autem vidimus rusticanum quemdam
accessisse ad ostium senis, habentem vas arena plenum,
et exspectantem donec senex sermonem suae
narrationis expleret. Nos ergo videntes eum, interrogavimus
Presbyterum, quid sibi vellet rusticanus
ille stans, et arenam tenens in vase. Respondit ad
nos senior, dicens: Non quidem oportebat me, o filioli,
<pb n="0426B"/>
hoc vobis prodere, ne videamur in Dei opere
gloriari, et merces laboris nostri pereat; tamen pro
aedificatione vestra et utilitate, qui tam longo itinere
venistis ad nos, non patiar etiam hoc abscondi a vobis,
sed enarrabo opera Domini, quae dignatus est
implere per nos.</p>
<p>Terra regionis hujus, quae in vicino <emph>165</emph> nobis
posita colitur, sterilis valde et infructuosa fuit ita,
ut si quando a colentibus semina ex necessitate suscepit,
duplicata vix redderet. Vermes enim quidam
nascebantur in ipsis germinum culmis, et ascendentem
segetem succidebant. Erant enim agricolae loci
ipsius Gentiles. Hos cum docuissemus Deum credere,
et fidem Christi recipere, Christiani jam facti
veniunt ad nos, rogantes ut oraremus Dominum pro
<pb n="0426C"/>
segetibus ipsorum. Et cum diceremus eis, nos quidem
oraturos, sed fidem ipsorum requiri apud Deum,
quae hoc percipere mereatur; illi ex arena hac quae
calcatur a nobis, sinus suos replentes obtulerunt nobis
rogantes, ut in nomine Domini benediceremus.
Et ego aio ad eos: Secundum fidem vestram fiat vobis.
Tunc illi auferentes arenam secum, miscuerunt
seminibus quae seminaturi erant, et sparserunt per
agros suos, et tantum fructum collegerunt, quantum
nulla usquam potuit Aegypti terra colligere. Ex eo
ergo consuetudo est eis, bis per annos singulos venire
ad nos, et eadem exspectare a nobis.</p>
<p>Sed et illud non celabo a vobis, quod mihi Dominus
ad gloriam nominis sui praestitit. Descenderam
aliquando ad civitatem, et inveni ibi virum quemdam
<pb n="0426D"/>
doctorem Manichaeorum seducentem populos:
cum hoc habui conflictum sermonis. Sed quia erat
versutus nimis, et concludere eum verbis non poteram,
veritus ne auditorum turbae laederentur, si ille
quasi superior abscessisset in verbis, audientibus
turbis, dixi: Accendite ignem plurimum in medio
plateae, et ambo intremus in flammam: si quis nostrum
ex ea non fuerit adustus, hujus vera fides esse
credatur. Quod cum dixissem, valde placuit populo,
et continuo ignis accenditur plurimus. Tunc ego apprehendens
<pb n="0427A"/>
eum, coepi mecum pertrahere ad ignem.
Et ille non, inquit, ita; sed unusquisque nostrum
singulariter ingrediatur: primus tamen tu debes intrare,
qui hoc proposuisti. Et ego in nomine Christi
consignans memetipsum, medias flammas ingressus
sum; flamma vero huc illucque dispergi ac fugere
penitus a me coepit. Steti <emph>166</emph> in medio ignis dimidia
fere hora, et in nomine Domini in nullo penitus
laesus sum. Videntes autem populi cum ingenti admiratione
acclamaverunt, et benedixerunt Deum,
dicentes: <hi>Mirabilis Deus in sanctis suis <note>(Psal. 67.)</note>
            </hi>.
Coeperunt etiam perurgere Manichaeum, ut introiret
in ignem: at ille reluctari coepit, et subtrahere
se. Tunc comprehendentes eum turbae injecerunt in
medium ignis, et statim circumdans eum flamma, atque
<pb n="0427B"/>
adurens semiustum reddidit. Et illum quidem
cum dedecore ex urbe populus ejecit, clamans et dicens:
Vivus ardeat seductor. Me vero assumentes
secum, et benedicentes Dominum, ad ecclesiam perducunt.</p>
<p>Alio quoque tempore dum transirem juxta templum
quoddam, vidi ibi sacrificare Gentiles, et aio
ad eos: Cur vos cum sitis homines rationabiles, immolatis
mutis et insensibilibus simulacris? Nonne
enim vos multo magis sine sensu estis, quam illi
quibus immolatis? Ad hunc sermonem Dominus aperuit
eis intellectum, et relinquentes errorem suum
quem agebant, secuti sunt me, et crediderunt Salvatori
nostro Deo.</p>
<p>
            <pb n="0427C"/>Fuit mihi aliquando hortulus monasterio vicinus,
in quo propter adventantes fratres olera colere videbamur.
Quidam autem Gentilis ingressus est nocte,
et furatus est olera. Quae cum pertulisset ad domum
suam, igni apposuit ut coqueret. Cumque tribus horis
continuis ingenti igne suggesto, neque fervere,
neque molliri, aut calefieri aliquatenus potuissent,
sed permansissent eadem viriditate qua missa sunt,
et neque aqua quidem ipsa vel leviter calefieri potuisset,
in semetipsum regressus ille qui furatus est,
erepta rursus de foco olera reportabat ad nos, et prosternens
se ante pedes nostros rogare coepit, ut peccati
sui veniam mereretur, et fieret Christianus; quod
et impetravit.</p>
<p>Accidit autem eadem die hospites venire ad nos plurimos
<pb n="0427D"/>
fratrum, quibus opportune olera ipsa parata
sunt: gratias ergo referentes Domino pro mirabilibus
suis, duplicem laetitiam gessimus, et pro salute
hominis, et pro beneficiis divinis.
<emph>167</emph> </p>
        </div2>

<div2>
          <head>CAPUT X. DE SYRO ABBATE, ISAIA, PAULO, ET ANUPH.</head>

<pb n="0428A"/>
<p>Addebat et adhuc <note>(Pallad. cap. 55. 56. 57. 58.)</note> 
etiam haec: Abbas, inquit, Syrus, aliquando, et
Isaias, et Paulus occurrerunt sibi invicem ad ripam
fluminis. Erant autem viri isti justi, summae abstinentiae
et totius religionis. Hi pergebant visitare
quemdam nomine Anuph. Aberat autem monasterium
ad quod ibant mansionibus tribus. Cum ergo
vellent transire fluvium, nec esset copia transmeandi,
aiunt inter semetipsos: Petamus a Domino gratiam,
ut ne impediatur nobis boni operis iter. Et conversi
ad abbatem Syrum, Tu, aiunt, praecipue pete
a Domino: scimus enim audiri te, quia praestabit
<pb n="0428B"/>
tibi quae petes. At ille cohortatus etiam ipsos secum
genua figere, in oratione prostravit se in faciem coram
Domino. Et cum completa oratione, surrexissent,
ecce vident appelli navigium ad ripam fluminis
paratum, ad iter quod acturi erant expeditum.
Hoc ascendentes adversus fluminis cursum ita velociter
ferri ceperunt, ut inter horam unam, totius
itineris (quod acturi per triduum erant) conficerent
spatium. Cumque applicuissent ad terram, Isaias ait:
Dominus mihi ostendit virum ad quem properamus,
occurrentem nobis, et uniuscujusque nostrum secreta
cordis aperientem. Sed Paulus ait: Et mihi ostendit
Dominus, quod post triduum educat eum de hoc
mundo.</p>
<p>Cum ergo iter, quod ducit ad monasterium, de
<pb n="0428C"/>
flumine incedere coepissent, progressique essent
paululum, occurrit eis supradictus vir, ad quem visitandum
pergebant, et salutans eos ait: Benedictus
Dominus, qui vos mihi et nunc in corpore, et ante
jam ostendit in spiritu. Et tunc coepit de uniuscujusque
eorum meritis, quae habebant apud Deum,
atque actibus memorare. Tunc Paulus ait, Quoniam
et nobis Dominus ostendit, quod post triduum te de
hoc mundo assumat, petimus a te, ut etiam de tuis
nobis virtutibus et actibus, quibus Domino placuisti,
enarres, nec verearis jactantiae notam. Abscessurus
enim de hoc mundo, ad imitationem posteris gestorum
tuorum memoriam derelinque. Tunc ille, Nihil,
inquit, magnum fecisse memini, hoc tamen custodivi,
ex quo nomen Salvatoris nostri in persecutione confessus
<pb n="0428D"/>
sum, ne <emph>168</emph> post confessionem veritatis
mendacium de ore meo procederet, neque post amorem
caelestium terrenum aliquid amarem, sed nec
gratia Domini in his defuit mihi. Numquam enim me
fecit egere aliquo terreno, omnem quem desideravi
<pb n="0429A"/>
cibum, Angelorum mihi deferens ministerio. Nihil a
me occultavit Dominus eorum quae geruntur in terris:
numquam defuit cordi meo lux ejus, per quam
suscitatus somnum corporis non requirebam, desiderium
habens semper videndi eum. Sed et Angelum
suum assistere mihi semper fecit, edocentem
me de singulis quibusque virtutibus mundi. Lux
mentis meae numquam extincta est. Omne quod petii
a Domino, sine mora consecutus sum. Ostendit mihi
frequenter multitudines Angelorum assistentium
sibi; vidi et coetus justorum, congregationesque martyrum,
monachorum conventus, omniumque Sanctorum,
eorum dumtaxat, quorum opus non est aliud,
nisi laudare semper et benedicere Dominum in simplicitate
cordis et fidei. Vidi econtrario Satan, et
<pb n="0429B"/>
angelos ejus aeternis ignibus tradi, et rursus justos
aeterna laetitia perfrui. Cumque haec et multa alia his
similia per totum triduum enarrasset eis, tradidit spiritum.
Et continuo vident ipsi ab Angelis suscipi
ejus animam, atque ad caelos ferri, ita ut vocem
hymnorum audirent etiam ipsi, quibus una cum Angelis
anima ejus abscedens Dominum collaudabat.
</p>
        </div2>

<div2>
          <head>CAPUT XI. DE HELENO.</head>
<p>Fuit et alius vir sanctus, Helenus nomine <note>(Palladio
cap. 59. Hellen dicitur)</note>: hic a pueritia in servitio
Domini, cum omni continentia et castissimis institutionibus
enutritus, ad summa merita pervenerat. Denique
cum adhuc puer esset in monasterio, si necessarius
fuisset ignis, ut e vicino peteretur, ardentes
<pb n="0429C"/>
prunas vestimento ferebat illaeso. Quod admirantes
omnes qui aderant fratres, studium animi
vitaeque ejus ac meriti imitari cupiebant. Huic quodam
tempore cum solus esset in eremo, desiderium
vescendi mellis exortum est: et conversus vidit in
saxo favum mellis inhaerentem, et intelligens inimici
hanc esse fallaciam, continuo semetipsum increpans,
ait: Discede a me, deceptrix et illecebrosa
concupiscentia. Scriptum est enim, <hi>Spiritu ambulate,
et concupiscentias carnis ne perfeceritis <note>(Gal. 5.)</note>
            </hi>. Et
statim derelinquens etiam locum <emph>169</emph> ipsum, discessit,
et abiit in desertum, atque ibi tamquam pro
concupiscentia carnis punienda, jejuniis semetipsum
coepit affligere. Tertia autem septimana jejunii sui
videt in deserto jacere diversa poma sparsa: et intelligens
<pb n="0429D"/>
dolos inimici, ait: Non manducabo, neque
contingam, ne fratrem meum, hoc est animam meam
scandalizem. Scriptum est enim, <hi>Quia non in cibo
solo vivit homo, sed in omni verbo Dei <note>(Matth. 4.)</note>
            </hi>.
Cumque et sequenti septimana jejunaret, paululum
in somno deductus est, et ecce Angelus Domini
astitit ei per visum, dicens: Surge jam, et quae tibi
apposita inveneris, nihil dubitans vescere. Surgens
autem, vidit aquae fontem lenibus repletum fluentis,
ejusque ripas in circuitu herbis quibusdam teneris
odoratisque praetextas. Et accedens decerpere coepit
<pb n="0430A"/>
et edere, similiter et ex fonte poculum sumere.
Confirmabat autem, se numquam in omni vita sua
tantae dulcedinis aliquid et tantae suavitatis hausisse.
Invenit autem in ipso loco etiam speluncam quandam,
intra quam aliquandiu requievit. Et cum reficiendi
corpusculi tempus et necessitas adfuisset, per
Dei nihilominus gratiam, nihil deerat eorum quae
poscebat a Domino.</p>
<p>Quodam vero tempore pergebat ad visitandos fratres
incommodos, quibus etiam quae necessaria erant
ad refectionem corporis deferebat. Et cum in itinere
eorum quae portabat onere gravaretur, vidit eminus
onagros transire per desertum, et exclamavit, dicens:
In nomine Domini nostri Jesu Christi, veniat
huc unus ex vobis, et suscipiat sarcinam meam. Et
<pb n="0430B"/>
ecce unus ex omni grege, tota cum mansuetudine
pergit ad eum. Tunc ille praebenti se sponte, et onus
imponit, et ipsi insedit, et cum omni velocitate ab
eo ad cellulas fratrum, quo pergebat, evectus est.</p>
<p>Alio rursus tempore Dominica die venit ad quoddam
monasterium fratrum, et cum vidisset eos non
agentes solemnitatem diei, caussam requirit. Cum
autem dixissent, pro eo quod Presbyter non adesset,
qui trans flumen maneret: propter metum enim crocodili
transire nullus audebat. Tunc ille dixit: Si vultis,
ego vadam, et adducam eum ad vos. Et continuo
ad ripam fluminis pergit: ubi cum nomen Domini
invocasset, praesto fuit bellua, et quae solebat adesse
ad perniciem hominum, adfuit tunc ad vehiculum
justi, tergo quoque suo suscipiens <emph>170</emph> eum, cum
<pb n="0430C"/>
omni metu subjecta, usque ad partem ripae ulterioris
evexit. Adiit continuo Helenus Presbyterum, et
exorare eum coepit, ut veniret ad fratres: erat enim
indutus vilissimo et abjectissimo indumento. Super
quo miratus Presbyter, quis aut unde esset, vel quid
sibi vellet, inquirit. Ubi vero cognovit esse hominem
Dei, sequi eum coepit ad flumen. Et cum caussaretur
non inveniri navigium, quo transiri posset, tunc
abbas Helenus dixit ad eum: Nihil verearis, pater;
ego jam nunc parabo vehiculum. Et exclamans voce
magna, adesse bestiam jubet. Quae statim voce ejus
audita affuit, ac dorsum suum ad vehendum placide
praeparavit: prior ipse conscendens invitat et presbyterum,
dicens: Ascende, nihil formidans. At ille,
visa bellua, exterritus, retrocedere ac refugere caepit.
<pb n="0430D"/>
Omnes autem qui aderant, stupor ingens et metus
apprehendit, videntes hominem Dei crocodilo
evectum fluminis alveum transmeare. Qui ubi descendit,
secum pariter in sicum educit etiam belluam,
dicens ad eam: Melior est tibi mors, quam tot
scelerum et tot homicidiorum involvi reatu. At ille
statim corruens exspiravit.</p>
<p>Interea per triduum in monasterio sanctus Helenus
permanens, docebat fratres spiritalem doctrinam,
ita ut etiam nonnullorum cogitationes cordis, et secreta
consilia proferret in medium, et alium quidem
<pb n="0431A"/>
proderet spiritu fornicationis urgeri, alium spiritu
iracundiae, alium vero cupiditate pecuniae, nonnullos
 autem jactantiae ac spiritu superbiae illudi. Alterius
vero mansuetudinis, alterius justitiae, alterius
patientiae testimonium dabat, et sic ex utraque parte
aliorum vitia, aliorum virtutes animi exaggerans, ad
omnes eos profectus mirabiliter excolebat. Agnoscentes
vero singuli quique, ita agi inter semetipsos,
ut ille annuntiaverat, corde compuncti emendabantur.
Profecturus autem ait ad eos: Praeparate olera ad
adventum fratrum. Et illis praeparantibus, continuo
supervenerunt fratres, quibus honorifice susceptis,
ipse contendit ad eremum.</p>
<p>Rogabat autem eum quidam de fratribus, ut
permitteret eum secum degere in eremo. Cumque
<pb n="0431B"/>
respondisset ei, grave esse negotium et plurimum
laboris, obsistere tentationibus daemonum;
eo contentiosius juvenis persistebat, promittens
se cuncta tolerabiliter perlaturum, tantum <emph>171</emph> 
 ut praeberet ei copiam consortii sui. Et cum
permisisset, secutus est eum ad eremum, quem
ille in vicina sibi spelunca habitare jubet. Tunc daemones
advolant per noctem: primum foedis et turpibus
eum cogitationibus exagitant, post haec vero
etiam violenter irruere et necare eum aggrediuntur.
Effugiens autem juvenis, et pervolans ad cellulam
sancti Heleni, quibus malis urgeretur, exponit. Tunc
senior consolatus est eum paucis verbis, et de virtute
fidei ac patientiae commonens, statim revocat
ad speluncam, de qua effugerat, et tamquam sulcum
<pb n="0431C"/>
quemdam per arenam extra cellulam juvenis, digito
suo ducens, praecepit in nomine Domini, ne audeant
daemones statutum transgredi limitem: et ita verbi
ejus virtute adolescens permansit de reliquo securus.</p>
<p>Ferebatur de eo, quod et ipse adolescens in eremo
positus, coelestes saepe percepisset cibos, et fratribus
ad se venientibus, cum nihil habuisset quod apponeret,
affuisse quemdam adolescentem panes ei
et quae erant necessaria deferentem, eaque cum ante
speluncam ejus deposuisset, ultra nusquam comparuisse;
dixisse vero eum ad fratres: Benedicamus
Dominum, qui praeparavit nobis mensam in deserto.</p>
<p>Haec, et alia plurima de sanctorum Patrum vita et
conversationibus enarrans nobis pater Copres, et
<pb n="0431D"/>
cum omni affectu instruens; post aedificationem
vero sermonum, introducit nos in hortulum suum,
ostendit nobis arbores palmarum, aliorumque pomorum,
quas ipse plantaverat, et dicebat: Haec me
in eremo plantare rusticanorum fides admonuit. Ut
enim vidi eos tantam fidem habere, ut arenam sub
nostris vestigiis colligentes, per agros suos spargerent,
et terram sterilem ad totius fecunditatis verterent
ubertatem, pudor, inquam, est, si nos inferiores
<pb n="0432A"/>
his inveniamur in fide, quorum fides per nos
consignata est Deo.</p>
</div2>

<div2>
          <head>CAPUT XII. DE ELIA.</head>
<p>Vidimus et alium senem <note>(Pallad. cap. 51, et de
alio Elia c. 3.)</note> venerabilem, Eliam nomine, in finibus
civitatis Antinoo, quae est metropolis Thebaidis,
centum fere jam et decem (ut dicebatur) annorum, super
quem dicebant, quod vere spiritus Eliae in eo requievisset.
Multa enim de eo et magnifica referebantur.
Septuaginta namque annos <emph>172</emph> in solitudine vastissima
eum transegisse perhibebant; cujus deserti
horrorem terroremque nullus sermo digne poterit
exponere. Illic ergo sedebat senior tota hac aetate,
<pb n="0432B"/>
humanae habitationis nesciens loca. Semita autem
erat angusta et scrupea, quae ad eum ducebat, quae
vix inveniri a commeantibus posset. Locus vero ipse
in quo sedebat, spelunca erat terribilis quaedam, et
intuentibus plurimum horroris incutiens. Ipse autem
trementibus jam membris prae matura quatiebatur
aetate. Incessabiliter tamen per singulos dies signa
faciebat, et advenientes ad se quacumque incommoditate
constrictos, omnimodis resolvebat. Cuncti
vero patres confirmabant, quod nullus omnino meminisset
quando hic secessisset ad eremum. Cibus
ei erat panis exiguus, et paucissimae olivae, usque ad
ultimam senectutem. Nam in juventute septimanas
frequenter jejunasse perhibebatur.</p>
</div2>

<div2>
          <head>CAPUT XIII. DE PITHYRIONE.</head>

<pb n="0432C"/>
<p>Interea <note>(Pallad. cap. 74.)</note> redeuntes ex Thebaide,
vidimus montem quemdam praeruptum fluvio imminentem,
elatione minacis saxi, aspectu etiam ipso terribilem,
in quo erant per ipsa praecipitia speluncae difficilis
adscensus. In his monachorum plurimi commanebant,
quorum pater erat nomine Pithyrion. Hic et
ex discipulis beati Antonii fuit, et post illius obitum
cum sancto habitaverat Ammone. Post hujus quoque
abscessum in hoc se constituerat monte: sed et
tanta in eo erat virtutum copia, tantaque gratia sanitatum,
et potestas adversus daemones, ut duorum
merito summorum virorum solus haereditatem consecutus
duplicem videretur. Hic ergo multos monitis
<pb n="0432D"/>
aedificans, multaque doctrina instruens, praecipue
tamen de discretione spirituum nos docebat dicens,
esse quosdam daemones, qui certis quibusque vitiis
obsequantur, quique cum affectus animae passibiliter
et vitiose viderint moveri, convertunt eos ad omne
facinus malum. Si quis ergo est, qui vult daemonibus
dominari, prius vitiis suis et passionibus dominetur.
Quodcumque enim vitium propriae passionis abjeceris,
hujus vitii daemonem poteris etiam de obsessis
<pb n="0433A"/>
corporibus effugare. Et ideo conandum est paulatim
propria vitia superare, ut possimus etiam daemones
superare, qui hujusmodi vitiis obsequuntur.
Hic secundo reficiebatur <emph>173</emph> in septimana, pulticulas
accipiens ex farina, nec poterat jam accipere
aliam escam, neque aetate, neque consuetudine
permittente.</p>
</div2>

<div2>
          <head>CAPUT XIV. DE PATRE EULOGIO.</head>
<p>Vidimus et alium <note>(Pallad. c. 75. et de alio Eulogio
c. 26.)</note> sanctum patrem, Eulogium nomine, qui
in offerendis Sacramentis tantum gratiae acceperat a
Domino, ut uniuscujusque accedentium ad altare
Dei merita culpasque cognosceret. Denique ex monachis
<pb n="0433B"/>
quosdam volentes accedere ad Communionem,
retinebat dicens: Quomodo ausi estis accedere
ad Sacramenta divina, cum mens vestra et propositum
sit in malo? Denique aiebat: Tu hac nocte
habuisti cogitationes fornicandi. Tu vero dixisti in
corde tuo: Nihil interest, sive justus ad Sacramenta,
sive peccator accedat. Et alius dubitationem habuit
in corde suo, dicens: Quid enim me sanctificare
Communio potest? Hos ergo singulos removebat a
communione Sacramenti, et dicebat eis: Secedite
paululum, et agite poenitentiam, ut purificati per
satisfactionem et lacrymas, digni habeamini communione
Christi.</p>
</div2>

<div2>
          <head>CAPUT XV. DE APELLEN PRESBYTERO ET JOANNE.</head>

<pb n="0433C"/>
<p>Vidimus et alium Presbyterum <note>(Pallad. cap. 60.
et 61.)</note> in vicina regione nomine Appellen, virum
justum. Hic faber erat ferri, et quae necessaria erant
fratribus operabatur. Quodam autem tempore, cum
ad fabrilia opera vigilaret in silentio noctis, conversus
diabolus in formam mulieris speciosae, venit
ad eum tamquam aliquid operis ei deferens. Tum ille
arreptum manu nuda de fornace ferrum candens, in
faciem ejus injecit. At illa clamans et ululans aufugit,
ita ut omnes fratres, qui in circuitu commanebant,
ululatum ejus fugientis audirent, et ex eo jam
vir ille in usu habuit, ferrum candens manu nuda
tenere, nec laedi. Ad hunc ergo cum venissemus,
et humanissime nos suscepisset, poscebamus ab eo,
<pb n="0433D"/>
ut nobis vel de suis gestis, vel de eorum quos praecipuos
in conversatione sancta sciret, virtutibus loqueretur.
Tunc ille:</p>
<p>Est, inquit, in hac eremo vicina frater quidam
nomine Joannes, aetate provectus, vita et moribus,
atque abstinentia cunctos praecellens. Hic primum
cum accessisset ad eremum, tribus continuis annis,
sub cujusdam saxi rupe stans, semper <emph>174</emph> oravit,
ita ut numquam omnino resederit, neque jacuerit.
Somni autem tantum caperet, quantum stans capere
<pb n="0434A"/>
potuit. Cibum vero numquam sumserat nisi die Dominica.
Presbyter enim tunc veniebat ad eum, et
offerebat pro eo sacrificium, idque ei solum Sacramentum
erat et victus.</p>
<p>Huic quodam die satanas subripere volens, transfiguravit
se in presbyterum, qui venire ad eum solebat,
et praeveniens horam solitam, simulabat se Sacramentorum
gratia venisse. At ille vigilanter intelligens
diaboli fraudem, cum indignatione quadam ait
ita ad eum: O omnis doli omnisque fraudis pater,
inimice omnis justitiae, non desinis seducendo animas
Christianas, sed et ausus es etiam ad ipsa te
immergere terrifica et sacrosancta mysteria. At ille
respondit ei: Putavi, inquit, quod possim te lucrifacere:
sic enim et alium quemdam ex vestris decepi,
<pb n="0434B"/>
ita ut mente excederet, et perderet sensum.
Quem cum credentem mihi, insanum reddidissem,
tot justi orantes pro eo, vix eum et in loco et sanitati
restituere potuerunt. Et haec cum dixisset daemon,
aufugit ab eo.</p>
<p>Erat autem supradictus vir persistens in opere
coepto, atque in oratione perdurans. Pedes vero
ejus, ex eo quod multo tempore immobiles fuerant,
disrumpebantur, ita ut sanies ex eis proflueret. Tres
autem cum complerentur anni, affuit Angelus Domini,
et ait ad eum: Dominus Jesus Christus, et
Spiritus sanctus suscepit orationes tuas, et corporis
tui cicatrices sanat, et caelestis cibi, id est verbi et
scientiae suae tibi abundantiam donat. Et contingens
os ejus ac pedes, et ab ulceribus eum sanum reddidit,
<pb n="0434C"/>
et repletum scientiae et doctrinae gratia, cibi famem
sentire non fecit. Jubet autem transire eum
ad alia loca, et eremum circumeuntem visitare etiam
alios fratres, et aedificare eos in verbo et doctrina
Domini. Dominica autem die ad eumdem semper revertebatur
locum, simili modo Sacramentorum gratia,
reliquis vero diebus etiam opus manuum faciebat
et operabatur, jumentorum cingula ex palmarum
foliis texens, ut in illis locis haberi moris est.</p>
<p>Quodam vero tempore claudus aliquis ire ad ipsum
voluit, ut ab eo curaretur. Contigit autem ut animal,
quod ascensurus erat, cingulum manibus hominis
Dei factum haberet. Cum ergo imponeretur
supra jumentum, statim ut <emph>175</emph> contigerunt pedes
ejus illud cingulum, sanus effectus est. Sed et quibuscumque
<pb n="0434D"/>
aegris benedictum panem misit, statim
ut ex eo perceperunt sanati sunt. Et alias multas
virtutes et sanitates per eum Dominus implevit.</p>
<p>Habuit autem et hanc gratiam super omnes patres
et caeteros homines, ut uniuscujusque fratrum
de vicinis monasteriis conversatio ei revelaretur, ita
ut scriberet ad patres ipsorum, et commoneret quod
illi et illi segniter agerent, nec rectum in timore
Dei propositum gerunt: illi vero et illi in fide et
animi virtute proficiunt. Sed et ad ipsos fratres
<pb n="0435A"/>
scribebat, aliis quidem quod multum taediosi essent
erga fratres, et pusillo animo erga patientiam, aliis
vero quod bene, constanter et sollicite agerent, et
sufficienter consolarentur fratres. Et quid huic meriti
pro virtutibus, quid vero illi correptionis immineret
a Domino pro ignavia praedicabat, et ita eorum
qui absentes erant, actus et caussas, ac merita,
vel negligentiam describebat, ut audientes hi de
quibus dicebatur, conscientia convicti negare non
possent.</p>
<p>Docebat autem omnes, ut a visibilibus et corporeis
rebus animos ad invisibilia et incorporea transferrent.
Tempus enim, inquit, est ut ad hujusmodi
studia transeamus: neque enim semper pueri, et
semper infantes esse debemus, sed aliquando jam ad
<pb n="0435B"/>
spiritalia et altiora conscendere, et virorum sensus
capere, atque ad perfectiorem subire intelligentiam,
ut possimus virtutibus animi enitescere. Sed et
multa alia de hoc viro sanctus homo Dei Apelles
narratione nobis fidelissima commendavit, quae cuncta
conscribere et longum videtur, et pro magnitudine
sui, nonnullis audientium vix credibile.
<emph>176</emph> </p>
        </div2>

<div2>
          <head>CAPUT XVI. DE PAPHNUTIO.</head>
<p>Vidimus et monasterium <note>(Pallad. c. 62.)</note> sancti
Paphnutii hominis Dei, qui nominatissimus in illis
locis anachoretes, et ultimus habitator fuerat deserti
in regionibus Heracleos, splendidae apud Thebaidam
urbis.</p>
<p>
            <pb n="0435C"/>De hoc ergo <note>(Pallad. c. 63.)</note> fidelissima patrum
narratione comperimus, quod cum fuisset vitae Angelicae,
quodam tempore oraverit Deum, ut sibi
ostenderet, cui sanctorum similis haberetur. Assistens
vero Angelus respondit ei, quod similis esset
symphoniaco cuidam, qui in vico illo cantandi arte
victum quaereret. Tunc ille obstupefactus novitate
responsi, cum omni properatione pergens ad vicum,
perquirit hominem. Et cum invenisset, studiosissime
percontatur ab eo, quidnam sancti et religiosi
operis gestum sit ei, omnesque actus ejus curiosius
discutit. At ille respondit quod res erat, se esse indignissimae
<pb n="0436A"/>
vitae hominem peccatorem, atque ante
non multum temporis, ex latrone ad istud quod
nunc exercere videretur, foedum artificium devolutum.
Paphnutius eo magis instabat, requirens, si
quid ei forte, vel inter latrocinia pii operis fuisset
admissum. Nihil, inquit, mihi conscius sum boni:
hoc tamen scio, quod cum inter latrones essem, capta
est aliquando a nobis virgo Deo consecrata:
cujus cum ceteri collegae mei latrones cuperent eripere
pudorem, objeci me in medium et eripui de
contaminatione latronum, et nocte deducens eam
usque ad vicum, domui suae restitui intactam.</p>
<p>Alio quoque tempore <note>(Pallad. c. 63.)</note> inveni mulierem
honestae formae in eremo oberrantem. Haec
cum interrogaretur a me cur aut quomodo in haec
<pb n="0436B"/>
loca advenisset? <emph>177</emph> respondit: Nihil me interroges
infelicissimam mulierem, nec caussas requiras,
sed si ancillam placet habere, abducito quo vis.
Mihi enim infelici est maritus, qui debiti fiscalis gratia
saepe suspensus et flagellatus, ac poenis omnibus
cruciatus servatur in carcere, nec aliam ob caussam
producitur, nisi ut tormenta patiatur. Tres autem
nobis filii fuerunt, qui jam pro ejusdem debiti necessitate
distracti sunt. Ego quoque miserrima, quia
ad similes paenas inquiror, de loco ad locum fugitans,
inedia miseriaque confecta, per haec nunc latitans
oberro loca, triduum hoc jam sine cibo ducens.
Ego ubi haec audivi, miseratus adduxi eam ad
speluncam, et reficiens animam ejus fame collapsam,
dedi etiam trecentos ei solidos, pro quibus se ac
<pb n="0436C"/>
maritum, et filios non solum servituti, sed et suppliciis
asserebat obnoxios: et revocata ea ad civitatem,
omnes eos data pecunia liberavit. Tunc pater
Paphnutius, Ego, inquit, nihil tale feci: tamen
credo etiam ad te pervenisse, quod celebre Paphnutii
nomen inter monachos habeatur. Fuit enim mihi
non mediocris studii, ut vitam meam in hujusmodi
excolerem disciplinis. Deus igitur de te mihi revelavit,
quia nihilominus apud ipsum meriti habeas
quam ego. Quia ergo, frater, vides te non minimo
loco haberi apud Deum, non negligas animam tuam.
At ille statim fistulas quas manu gerebat abjiciens,
<pb n="0437A"/>
secutus est eum ad eremum, et artem musicam in
spiritualem commutans vitae mentisque harmoniam,
per integrum triennium arctissimae se tradidit abstinentiae,
in Psalmis et orationibus semetipsum die
noctuque exercens, atque iter caeleste animi virtutibus
agens, inter sanctorum Angelicos choros reddidit
spiritum.</p>
<p>Posteaquam Paphnutius <note>(Pallad. c. 64.)</note> praedictum
symphoniacum omni exercitio virtutum consummatum
praemisit ad Dominum, ipse acrioribus
semetipsum studiis, quam prius exercuerat, agens,
iterum Domino supplicabat, ut sibi ostenderet, quis
sibi similis esset super terram. Fit ergo iterum vox
Domini ad eum dicens: Similem te esse nosce primario
vici illius, qui est in proximo. Quibus auditis
<pb n="0437B"/>
Paphnutius, sine mora ad eum properans, pulsat ad
ostium domus ejus. Ille vero, cui moris erat suscipere <emph>178</emph> 
 hospites, occurrit ei, atque introduxit in
domum suam, lavans quoque pedes ejus, apposuit
mensam, agitque convivium. Inter epulas vero percontari
Paphnutius coepit ab hospite, qui actus ei,
quod studium, cujusque operis haberet exercitia?
Ille vero cum de se humilia responderet, et latere in
bonis quam publicari mallet, perurgebat Paphnutius
dicens, revelatum sibi esse a Domino, quod dignus
esset consortii monachorum. At ille eo magis humiliora
de seipso sentiens, aiebat: Ego quidem in
nullo mihi sum boni alicujus conscius, verum quia
verbum Dei factum est ad te, eum quem nihil latet,
celare non possum. Haec ergo quae mihi in medio
<pb n="0437C"/>
multorum posito in usu sunt, loquar. Triginta jam
completi sunt anni, quod continentiae consensum habere
me cum conjuge mea nullus agnovit. Suscepi
autem ex ea tres filios, horum enim caussa solummodo
cognita est mihi uxor, nec praeter eam alia,
nec ipsa ultra jam cognita. Suscipere hospites numquam
cessavi, sed ita, ut neminem ante me paterer
advenienti occurrere peregrino. Non dimisi umquam
de domo mea hospitem sine viatico: pauperem nullum
despexi, sed quae necessaria fuerant praebui. Si
in judicio sedi, nec filii mei personam contra justitiam
accepi. Alieni laboris fructus nunquam introierunt
in domum meam. Litem si vidi, nunquam praeterii,
donec reconciliarem dissidentes ad pacem.
Nemo umquam deprehendit in culpa famulos meos:
<pb n="0437D"/>
numquam greges mei laeserunt fruges alienas: volentem
seminare in rure meo numquam prohibui,
nec uberiora mihi novalia elegi, steriliora illis dereliqui.
Quantum in me fuit, numquam permisi ut potentior
infirmum premeret. Semper studui in vita
mea, ut neminem contristarer. In judicio si fui caput,
neminem condemnavi, sed dissidentes revocare
in concordiam studui. Haec interim mihi vitae
institutio, Deo donante, hactenus fuit.</p>
<p>Audiens autem haec beatus Paphnutius, caput
ejus exosculans, benedixit eum dicens: <hi>Benedicat te
Dominus ex Sion, et videas quae bona sunt in Jerusalem <note>(Psal. 127.)</note>
            </hi>.
Quia ergo bene haec et convenienter
implesti, illud tibi deest, quod bonorum
<pb n="0438A"/>
omnium summum est, ut omittens cuncta, ipsam
veram jam sequaris Dei sapientiam, et secretiores <emph>179</emph> 
 inquiras thesauros, ad quos non aliter poteris
pervenire, nisi abneges teipsum et tollas crucem
tuam, et sequaris Christum. At ille cum audisset
haec, nihil moratus, nec omnino aliquid in domo sua
ordinans, secutus est virum Dei, pergens cum ipso
ad desertum. Cumque venisset ad flumen, nusquam
ad transmeandum reperto navigio, Paphnutius praecepit
intrare secum pedibus fluvium, cum in illis locis
profunda habebatur altitudo. Transierunt ergo pariter
fluvium, ita ut aqua eis vix ad latera perveniret.
Ubi vero venerunt ad desertum, collocat hominem
Paphnutius in cellula quadam, haud procul a suo
monasterio posita, et conversationis spiritualis ordinem
<pb n="0438B"/>
tradidit, perfectorumque studiorum exercitia
docuit, scientiae quoque secretiora concredit. Cumque
eum in omnibus instruxisset, semetipsum denuo
majoribus exercitiis dedit, exiguos priores deputans
labores, quibus conferri poterat is, qui saeculi
videbatur actibus occupatus. Hoc enim sibi dicebat:
Si isti, qui sunt in saeculo, tantum boni operis faciunt,
quantum nos studere debemus, plus vel amplius
in abstinentiae labore eos antecedere? Tempore
autem aliquanto in his transacto, et ad scientiae
perfectionem eo perducto, quem perfectum jam in
operibus assumserat, quadam die Paphnutius sedens
in cellula sua, videt animam ejus inter Angelorum
choros assumtam, dicentium: <hi>Beatus quem elegisti,
et assumsisti: habitabit in tabernaculis tuis <note>(Psal. 64.)</note>
            </hi>.
<pb n="0438C"/>
Et cum haec audisset, agnovit assumtum esse ex hoc
mundo virum. Tunc vero Paphnutius persistebat in
jejuniis et orationibus, semetipsum ad majora et
perfectiora extendens.</p>
<p>Et rursus orabat Dominum <note>(Pallad. c. 65.)</note>, ut
sibi ostenderet, cui similis haberetur inter homines.
Rursus ei divina vox respondit, dicens: Similis es
negotianti ei, quem videris ad te venientem, sed et
exsurge velociter, et occurre ei. Adest enim vir cui
te similem indicavi. Et Paphnutius sine mora descendens,
occurrit cuidam negotiatori Alexandrino viginti
millibus solidorum mercimonia tribus navibus
deferenti ex Thebaide. Et quoniam erat religiosus,
et bonorum operum studium gerens, decem leguminum
saccos pueris suis impositos, ad monasterium
<pb n="0438D"/>
Dei hominis deferebat: et haec ei caussa adeundi
Paphnutium <emph>180</emph> fuit. At ille continuo ut eum vidit:
Quid agis, inquit, o pretiosissima et Deo digna
anima? Quid tibi cum terrenis est labor, cui sors et
societas cum caelestibus data est? Relinque haec illis,
qui de terra sunt et de terra cogitant: tu autem
regni Dei, ad quod vocatus es, negotiator efficere, et
sequere Salvatorem, a quo paulo post assumendus
es. At ille nihil omnino differens, praecepit pueris
suis ut omnia quae superessent (multa enim jam
ipse per se distribuerat) pauperibus erogarent. Ipse
vero sequens sanctum Paphnutium ad desertum, in
eodem ab eo constitutus est loco, ex quo et priores
ad Dominum fuerunt assumpti. Qui similiter ab eo
<pb n="0439A"/>
de omnibus instructus, in exercitiis spiritualibus et
divinae sapientiae studiis permanebat. Brevi autem
tempore consummato, etiam hic translatus est ad
congregationem justorum.</p>
<p>Et non multo post <note>(Pallad. c. 65.)</note> cum etiam ipse
Paphnutius in ipsis summae abstinentiae exercitiis et
laboribus vitam poneret, astitit ei Angelus Domini,
dicens ad eum: Veni jam, benedicte, et ingredere
ea, quae tibi debentur aeterna tabernacula. Ecce enim
adsunt Prophetae, qui te in suum suscipiant chorum.
Hoc autem tibi prius idcirco non revelavi, ne forte
elatus, damnum aliquod tui laboris incurreres. Et
unam post haec in corpore adhuc positus diem ducens,
cum quidam Presbyteri ad eum visitandum venissent,
omnia eis quae sibi Dominus revelaverat,
<pb n="0439B"/>
nota fecit, dicens ad eos, nullum in hoc saeculo debere
despici, etiam si latro sit aliquis, aut in scena
positus, etiam si cultum ruris exerceat, et conjugio
videatur adstrictus, etiam si negotiator dicatur, et
mercimoniis serviat, tamen in omni ordine humanae
vitae sunt animae Deo placentes, et habentes actus
aliquos occultos, quibus delectatur Deus: unde
constat, non tantum professionem vitae, aut habitus
speciem Deo esse placitam, quantum sinceritatem,
atque affectionem mentis, operumque probitatem. Et
cum similia de singulis quibusque disseruisset, tradidit
spiritum. Evidenter autem Presbyteri qui aderant,
omnes fratres viderunt eum ab Angelis suscipi,
hymnum canentibus et collaudantibus Deum.
<emph>181</emph> </p>
        </div2>

<div2>
          <head>CAPUT XVII. DE MONASTERIO ABBATIS ISIDORI.</head>

<pb n="0439C"/>
<p>Vidimus et apud Thebaidam <note>(Pallad. cap. 71.)</note> etiam
Isidori nominatissimum monasterium, amplissimis
spatiis circumseptum muroque circumdatum, in quo
habitantibus viris, larga praebebantur habitacula. Intrinsecus
putei plures, horti irrigui, omnium quoque
pomorum arborumque paradisi, et quaecumque necessaria
usibus erant, sufficienter, imo et abundanter
provisa; ob hoc ut nulli monachorum habitantium
intrinsecus necessitas ulla fieret exeundi foras ad
aliquid requirendum. Senior quidam vir gravis, et
de primis electus ad januam sedens, hoc habebat
officii, ut adventantes ea lege suscipiat, qua ingressi
ultra non exeant. Si ergo semel ingredi placuerit,
<pb n="0439D"/>
stat immobilis lex: sed quod est admirabilius, ingressos
non jam legis necessitas, sed vitae beatitudo
retinet, ac perfectio. Hic ergo senior in janua, ubi
ipse commanet, adhaerentem sibi habebat hospitalem
<pb n="0440A"/>
cellulam, in qua adventantes hospitio recipiat, et
omni humanitate refoveat. Ut ergo et nos ab eo
suscepti sumus, introeundi nobis quidem copia nulla
fuit, ab ipso autem didicimus, quae institutionum
beatitudo gereretur intrinsecus. Duos aiebat esse
solos seniores viros, quibus permissa est egrediendi
ingrediendique libertas, qui opera fratrum dispensare,
et quae necessaria sunt inferre curarent; ceteros
vero ita esse in silentio et quiete, orationibus
et religiosis studiis operam dantes, atque animi virtutibus
pollentes, ut omnes signa faciant: et quod
vere omnium mirificum signum sit, nullus eorum
aegritudinem cujusquam infirmitatis incurrit, sed
cum unicuique vitae finis affuerit, omnimodis praenoscens,
et indicans ceteris fratribus suis de suo
<pb n="0440B"/>
exitu, atque omnibus vale dicens, ad hoc ipsum recubans,
spiritum laetus emittit.
<emph>182</emph> </p>
        </div2>

<div2>
          <head>CAPUT XVIII. DE SERAPIONE PRESBYTERO. <note>(Deest hic Palladio.)</note> </head>
<p>Sed et in regione Arsenoite Serapionem quemdam
Presbyterum vidimus multorum monasteriorum patrem,
sub cujus cura plura et diversa monasteria,
quasi decem millium habebantur monachorum, qui
omnes ex laboribus propriis, quos praecipue messis
tempore, mercede manuum conquirebant, partem
plurimam ad supradictum patrem conferentes, in
usus pauperum destinabant. Hoc autem moris erat
<pb n="0440C"/>
non solum ipsis, sed et omnibus poene Aegyptiis monachis,
ut messia tempore elocent ad metendum
operam suam, atque ex ea mercede octogenos unusquisque
modios frumenti plus minus conquireret, et
horum partem plurimam pauperum usibus offerant;
unde non solum regionis ipsius indigentes alantur,
sed et Alexandriam naves frumento onustae dirigantur,
vel in carcerem conclusis, vel reliquis peregrinis
atque egentibus prorogandae. Neque enim intra
Aegyptum sufficiunt pauperes, qui possint misericordiae
eorum fructus et largitates absumere.</p>
<p>Vidimus autem et in regionibus Mempheos, et Babylonis
innumeras multitudines monachorum, apud
quos et diversas virtutum gratias ac morum ornamenta
perspeximus. Ibi autem tradunt esse loca, in
<pb n="0440D"/>
quibus Joseph fertur recondidisse frumenta, quos et
thesauros Joseph vocant; alii vero Pyramidas, quas
dicunt ipsas esse, in quibus, ut putant, frumenta
tunc congregata sunt.
</p>
        </div2>

<div2>
          <head>CAPUT XIX. DE APOLLONIO MONACHO ET MARTYRE.</head>

<pb n="0441A"/>
<p>Tradebant ergo seniores <note>(Pallad. cap. 66.)</note>, horum
fuisse quendam persecutionis tempore monachum,
nomine Apollonium, qui cum vitam magnificam egisset
inter fratres, etiam diaconus ordinatus est. Tempore
ergo persecutionis erat ei <emph>183</emph> studium singulos
quosque circuire fratres, et cohortari eos ad
martyrium. Cumque fuisset etiam ipse comprehensus,
et in carcerem trusus, Gentilium plurimi tamquam
insultantes veniebant ad eum, et verbis blasphemis
et impiis confutabant.</p>
<p>Inter quos fuit quidam Philemon nomine choraula
famosissimus, et omni populo amabilis. Qui cum
<pb n="0441B"/>
multis eum fatigaret injuriis, impium, et scelestum,
et seductorem eum vocans, multorumque mortalium
deceptorem, dignumque esse ab omnibus
odio haberi: cumque haec et multa alia adversus
eum graviora loqueretur, respondit ei Apollonius,
dicens: Misereatur tibi Dominus, fili mi, et nihil tibi
horum quae locutus es, reputet ad peccatum. Haec
cum audisset Philemon corde compunctus est, vimque
verborum ejus supra humanum morem in sua mente
persensit intantum, ut Christianum se repente fateretur.
Et inde statim pervolat ad tribunal judicis,
atque in conspectu totius populi proclamans, Injuste,
inquit, agis, o judex iniquitatis, viros religiosos, et
Deo amabiles puniens, nihil enim mali Christiani
vel faciunt, vel docent. At ille haec audiens, primo
<pb n="0441C"/>
quidem putabat, utpote loci illius hominem, joci aliquid
proponere. Sed cum vidisset haec eum sedule
prosequentem, et cum omni constantia asserentem:
Insanis, inquit, Philemon, et mente captus es subito.
At ille, Ego, inquit, non insanio, sed tu injustissimus
atque insanissimus judex es, qui tot justos
injuste perimis viros. Ego enim Christianus sum,
quod est hominum genus optimum. Tunc ille coram
populo caepit eum primo plurimis blandimentis revocare
velle in id quod eum noverat; sed ut immobilem
vidit, omnia intendit in eum genera tormentorum.
Cognito vero, quod ex verbis Apollonii haec facta ei
fuerit permutatio, correptum etiam Apollonium gravioribus
subdidit tormentis, et deceptoris in eum
crimen exaggerat. Apollonius vero dixit ad eum:
<pb n="0441D"/>
Utinam et tu, judex, et omnes qui assistunt, et audiunt
me, hunc meum quem dicis errorem deceptionemque
sequeremini. At ille ubi haec audivit <emph>184,</emph> 
et ipsum, et Philemonem ignibus tradi in conspectu
populi jussit. Illi vero postquam ingressi sunt flammas,
beatus Apollonius, cunctis audientibus, clamabat
ad Dominum, dicens: <hi>Non tradas, Domine, bestiis
animas confitentium tibi <note>(Psal. 73.)</note>
            </hi>: <hi>sed ostende nobis
<pb n="0442A"/>
evidenter salutare tuum <note>(Psal. 84.)</note>
            </hi>. Igitur, ubi haec in
auditu populi et judicis ad Dominum locutus est
Apollonius, repente nubes repleta rore circumdedit
viros, et flammas accensi ignis extinxit: super quo
stupefacti et judex, et populus, una omnes voce
clamare coeperunt: Magnus, et unus est Deus Christianorum,
solus immortalis est. Sed haec cum fuissent
Praefecto Alexandriae nuntiata, semetipso truculentior
redditur, et electis quibusdam de officio suo
crudelissimis, et saevissimis, non tam hominibus,
quam bestiis, mittit, qui et ipsum judicem, qui mirabilibus
divinis crediderat, et eos per quos virtus Dei
apparuerat, vinctos Alexandriam adducerent. Igitur
cum adducerentur omnes pariter vincti, affuit gratia
Dei in verbo, et coepit Apollonius eos, qui se vinctos
<pb n="0442B"/>
ducebant, fidem Dei docere. Quique cum Dei misericordiam
credidissent, et fidem Dei tota cordis firmitate
recepissent, semetipsos cum his, quos exhibere
venerant, vinctos offerunt judici, et Christianos se
esse pariter profitentur. Quos cum Praefectus in fide
Domini pertinaces et immobiles pervidisset, universos
pariter jubet in profundum maris demergi, ignorans
impius quid ageret. Hoc enim sanctis non mors,
sed Baptismus fuit. Sed et horum corpora, Dei sine
dubio providentia, integra illibataque maris unda
reportavit ad littus, quaeque ab his, qui obsequii
caussa simul venerant suscepta, ac revocata sub uno
sepulcri domicilio collocata sunt: a quibus usque ad
praesens tempus, virtutes multae, et signa miranda
omnibus consummantur, sed et vota omnium atque
<pb n="0442C"/>
orationes suscipiuntur ab eis, et cum fructu petitionis
implentur, quo etiam et nos dignatus est Dominus
adducere, et vota nostra orationesque complere.
<emph>185</emph> </p>
        </div2>

<div2>
          <head>CAPUT XX. DE DIOSCORO PRESBYTERO.</head>
<p>Vidimus et alium <note>(Pallad. cap. 68.)</note> venerabilem
patrem apud Thebaidam, Dioscorum nomine, presbyterum,
habentem in monasterio suo centum fere
monachos, quem tempore eo quo acceditur ad Sacramenta,
summam curam summamque perspeximus
adhibere diligentiam, ne quis eorum qui accedunt,
in aliquo deferrent conscientiae maculam, in tantum
ut etiam de his eos commoneret, quae accidere per
somnia hominibus solent, vel per phantasias mulierum
<pb n="0442D"/>
apparentium, vel etiam per naturalis humoris
abundantiam. Dicebat ergo: Siquidem absque mulierum
phantasiis tale aliquid eveniat, non esse peccatum,
congenitus enim humor in corpore, ubi propria
repleverit conceptacula, suis necesse est, ut meatibus
egeratur, et ideo non trahitur ad peccatum. Ubi
vero visus mulierum, et blandimenta carnis occurrunt,
in hoc jam desideriis animae et erga hujusmodi
<pb n="0443A"/>
cogitationes atque illecebras occupatae dari confirmabat
indicia. Debere ergo monachos, aiebat, omni
genere a cogitationibus suis repellere hujusmodi simulacra,
nec indulgere omnino in haec diaboli blandimenta
sensus suos, alioquin nihil videbitur interesse
inter eos et illos qui in saeculo vivunt. Sed
laborandum est monachis, ut etiam naturalem humorem
per multam jejuniorum abstinentiam et frequentes
orationes doment ac superent: fluxamque
ejus labem, orationis et jejunii continuatione restringant.
Denique aiebat, et hi qui in deliciis vivunt, si
forte corporis sui aegritudo deposcat, ab omnibus
quae noxia esse judicaverit medicus, abstinebunt; cur
non hoc multo magis monachus faciat, cui animae et
spiritus sanitas expetenda est?</p>
</div2>

<div2>
          <head>CAPUT XXI. DE MONACHIS IN NITRIA COMMORANTIBUS.</head>

<pb n="0443B"/>
<p>Veniemus autem <note>(Pallad. cap. 69.)</note> et ad Nitriae
famosissimum in omnibus Aegypti monasteriis <emph>186</emph> 
locum, qui quadraginta fere millibus abest ab Alexandria,
ex nomine vici adjacentis, in quo nitrum colligitur,
Nitriae vocabulum trahens, prospiciente hoc,
credo, tunc jam divina providentia, quod in illis locis
peccata hominum, tamquam sordes abluenda essent et
abolenda. In hoc igitur loco quinquaginta fere, aut non
multo minus cernuntur vicina sibi, et sub uno posita
patre tabernacula, in quibus aliqui plures simul,
aliqui pauci, nonnulli etiam singulares habitant, et
mansione quidem aliqui divisi, animo autem et fide et
caritate conjuncti et inseparabiles manent.</p>
<p>
            <pb n="0443C"/>Huic ergo cum appropinquaremus loco, ubi peregrinos
fratres advenire senserunt, continuo velut
examen apum, singuli quique ex suis cellulis proruunt,
atque in obviam nobis laeto cursu et festina
alacritate contendunt, portantes secum quamplurimi
ipsorum urceos aquae et panes, secundum quod Propheta
<pb n="0444A"/>
corripiens quosdam, dicit: <hi>Quia non existis
filiis Israel in obviam, cum pane et aqua <note>(2 Esdr. 13.)</note>
            </hi>.
Tunc deinde susceptos nos adducunt primo cum
Psalmis ad Ecclesiam, lavant pedes, ac singuli quique
linteis quibus utebantur, abstergunt, quasi viae
laborem levantes, re autem vera vitae humanae
aerumnas mysticis traditionibus abluentes.</p>
<p>Quid ergo nunc de humanitate eorum, quid de officiis,
quid de caritate loquar, cum omnes gestirent
nos ad suam quisque introducere cellulam, et non ea
solum, quae hospitalitati debentur explere, sed insuper
aut de humilitate, qua ipsi pollebant, docere, aut
de mansuetudine atque aliis hujusmodi bonis, quae
apud illos, velut ad hoc ipsum de saeculo sequestratos,
diversa quidem gratia, una tamen eademque
<pb n="0444B"/>
doctrina discuntur. Nusquam sic vidimus florere caritatem,
nusquam sic vidimus opus fervere misericordiae,
et studium hospitalitatis impleri. Scripturarum
vero divinarum meditationes et intellectus, atque
scientiae divinae nusquam tanta <emph>187</emph> vidimus exercitia,
ut singulos paene eorum oratores credas in
divina esse sapientia.</p>
</div2>

<div2>
          <head>CAPUT XXII. DE LOCO QUI DICITUR <hi>Cellia.</hi> </head>
<p>Post hunc vero <note>(Pallad. cap. 69.)</note> alius est locus
in deserto interiori, decem fere ab hoc millibus distans,
quem locum pro multitudine dispersarum in
eremo cellularum, Cellia nominaverunt. Ad hunc
locum hi, qui ibi prius fuerunt imbuti, et secretiorem
<pb n="0444C"/>
jam depositis indumentis ducere volunt vitam,
secedunt: eremus enim est vasta, et cellulae tanto
inter se spatio diremptae, ut neque in conspectu sibi
invicem, neque in vocis auditu sint positae.</p>
<p>Singuli per cellulas commanent, silentium ingens
et quies magna inter eos est: die tantum Sabbati et
Dominica in unum ad Ecclesiam coeunt, et ibi semetipsos
<pb n="0445A"/>
invicem tamquam coelo redditos vident. Si quis
forte in conventu illo defuerit, intelligunt statim
eum corporis aliqua inaequalitate detentum, et ad visitandum
eum non <emph>188</emph> omnes quidem simul, diversis
tamen temporibus omnes abeunt, portantes
unusquisque secum, si quid apud se est, quod aegro
possit gratum videri. Aliam vero ob caussam nullus
audet proximi sui obturbare silentium, nisi forte
quis possit in verbo instruere, et velut athletas in
agone positos sermonis consolatione perungere.
Multi ipsorum a tribus et quatuor millibus ad Ecclesiam
coeunt: ita longo a semetipsis spatio habitationis
eorum cellulae dirimuntur: sed caritas in eis
tanta est, et tanto inter semetipsos et erga omnes
fratres constringuntur affectu, ut in admiratione et
<pb n="0445B"/>
exemplo sint omnibus. Unde et si quis forte voluerit
habitare cum eis, ubi intellexerint, unusquisque cellulam
offert suam.
</p>
        </div2>

<div2>
          <head>CAPUT XXIII. DE AMMONIO.</head>
<p>Vidimus quemdam apud eos venerabilem patrem,
Ammonium nomine, virum in quem Deus omnem
plenitudinem spiritualium contulerat gratiarum. Caritatis
in eo gratiam, cum videres, nihil tale usquam
<pb n="0446A"/>
vidisse <emph>189</emph> te diceres. Sed et si humilitatem considerares,
longe eum in hoc dono potentiorem ceteris
aestimares. Et rursus si patientiam, si mansuetudinem,
si benignitatem, in singulis eum virtutibus
ita praecellere judicares, ut quid cui praeferre debeas,
ignorares. Donum vero sapientiae et scientiae tantum
ei contulerat Dominus, ut nullum fere ex omnibus
patribus ita penetrasse aulas totius scientiae crederes:
sed nec ita aliquem receptum esse intra cubiculum
sapientiae Dei, omnes qui eum viderant, fatebantur.
 Huic erant duo fratres, Eusebius et Euthymius:
nam Dioscorus, qui major natu in eis fuerat,
 ad Episcopatus officium raptus est. Hi ergo
fratres erant ei non solum carne, sed etiam vita atque
institutione et tota animi virtute germani: qui
<pb n="0446B"/>
omnes simul eos, qui in illis locis habitabant fratres,
tamquam si nutrix foveat filios suos, ita unumquemque
instruentes consolabantur, et docentes ad
summam perfectionem nitebantur educere.</p>
<p>Vidimus ergo supradictum hominem Dei Ammonium
 habentem monasterium inter eos muro circumdatum,
quod in illis locis ex lateribus coctis
fieri facile solet amplum, et omnibus necessariis instructum,
in quo etiam puteum ipse foderat. Venit
autem quidam frater, salvari apud eum volens, adiitque
<pb n="0447A"/>
eundem Ammonium rogans, sicubi esset cellula
vacans, in qua habitare posset. Tunc illei, Ego, inquit,
inquiram, sed donec inveniam, hic esto in hoc
monasterio: ego enim jam nunc egrediar, ut requiram.
Et relinquens ei omnia pariter cum monasterio,
ipse <emph>190</emph> procul ab eo loco parvissimam cellulam
reperit, atque in ea se constituit, fratrique qui nuper
advenerat, nec intelligenti, ex integro cum omnibus,
quae in eo fuerant, cessit monasterio. Sed et si plures
fuissent, qui forte venientes salvari cuperent,
supradictus vir fratribus congregatis omnibus, cum
alacritate juvantibus sub die una monasterium construebat.
Et cum singulis quibusque explevisset numerum
monasteriorum, invitabantur hi, qui mansuri
erant ad Ecclesiam quasi refectionis gratia, quibus
<pb n="0447B"/>
inibi occupatis, unusquisque fratrum de cellulis suis
proferentes, quae necessaria erant, singulorum novas
cellulas instruebant, ita ut ex collatione caritatis,
nihil omnino, vel utensilium, vel quae ad victum requiruntur
deesset, nec tamen manifesta fieret uniuscujusque
oblatio. Regressi ergo ad vesperam, in quibus
fuerant cellulae praeparatae, inveniebant posita
omnia quae ad usus erant necessaria, et ita instructa
habitacula, ut nihil prorsus deesse perspicerent.
</p>
        </div2>

<div2>
          <head>CAPUT XXIV. DE DIDYMO. <note>(Deest hic Palladio de Didymo caeco.)</note> </head>
<p>Vidimus quemdam <note>(Pallad. cap. 4.)</note> inter eos ex senioribus
virum bonum, nomine Didymum, in quo multa
<pb n="0448A"/>
erat Domini gratia, quam in eo etiam vultus ipse indicabat.
Hic scorpiones et cerastas, id est bestias quas
cornutas vocant, et angues, qui in illis locis prae fervore
solis acerrimi habentur, tamquam terrae quosdam
vermiculos pedibus conculcabat, et ita extinguebat,
ut nihil ab eis omnino pateretur.
<emph>191</emph> </p>
        </div2>

<div2>
          <head>CAPUT XXV. DE CRONIO. <note>(Pallad. cap. 25 et 89 de Croniis qui noti fuere Antonio.)</note> </head>
<p>Vidimus apud eos et alium summae antiquitatis
patrem, Cronium nomine in senectute bona, et perfecta
aetate durantem: centum namque, et decem
aetatis agebat annos. Hic ex discipulis adhuc beati
<pb n="0448B"/>
Antonii supererat: cujus inter ceteras animi virtutes
humilitatis gratiam vidimus immensam.</p>
</div2>

<div2>
          <head>CAPUT XXVI. DE ORIGENE.</head>
<p>Erat autem et alius adhuc ex discipulis Antonii,
Origenes nomine, vir per omnia magnificus, et summae
prudentiae, cujus sermo et narratio de virtutibus
optimi magistri, hominis Dei, aedificabat omnes audientes,
et inflammabat vehementer, ita ut <emph>192</emph> 
oculis cerni, quae ab eo narrabantur, putares.</p>
</div2>

<div2>
          <head>CAPUT XXVII. DE EVAGRIO.</head>
<p>Vidimus ibi <note>(Pallad. cap. 86.)</note> et sapientissimum
<pb n="0449A"/>
virum, ac per omnia mirabilem, Evagrium nomine:
cui inter ceteras animi virtutes tanta concessa
est gratia discernendorum spirituum, et purgandarum
(sicut Apostolus dicit) cogitationum, ut
nullus alius putaretur ex fratribus ad tantam subtilium
et spiritualium rerum scientiam pervenisse. Cui
quamvis rebus ipsis, et experimentis, et (quod est
super omnia) per gratiam Dei magna collata fuerit
intelligentia; accessit tamen et hoc, ut multo tempore
instructus fuerit a beato Macario, quem famosissimum
in Dei gratia, signisque et virtutibus insignem
fuisse, omnibus notum est.</p>
<p> <emph>193</emph> Hic ergo Evagrius incredibilis erat abstinentiae,
super omnia tamen monebat fratres, si qui
forte studium gererent, vel humiliandi corporis, vel
<pb n="0449B"/>
phantasias ab eo daemonum propellendi, ne in bibenda
aqua largiore mensura uterentur; dicebat
enim: Quia si aqua multa corpus infundatur, majores
phantasias generat, et largiora receptacula daemonibus
praebet. Sed et multa alia de abstinentia,
summa cum deliberatione edocebat. Ipse autem non
solum aqua parcissima utebatur, sed et pane penitus
abstinebat. Alii vero qui in illis locis morabantur
fratres, pane solo et sale contenti erant, ita ut in illa
omni multitudine, vix invenires aliquem, qui oleo
saltem uteretur. Plures autem in eis nec jacentes
somnum, sed sedentes, et (ut ita dicam) in meditatione
divinorum verborum positi capiebant.
</p>
        </div2>

<div2>
          <head>CAPUT XXVIII. DE DUOBUS MACARIIS, ET PRIMO, DE MACARIO AEGYPTIO, SEU SENIORE.</head>

<pb n="0449C"/>
<p>Narrabant autem <note>(Pallad. cap. 19 et 20.)</note> nobis
quidam ex patribus qui ibi erant, quod in locis illis
<pb n="0450A"/>
duo Macarii, quasi duo coeli luminaria refulsissent, ex
quibus unus Aegyptius genere, et discipulus beati Antonii
fuit, alius Alexandrinus. Quibus ut vocabula nominis,
ita virtutes animi et coelestium gratiarum magnificentia
concordabat. Uterque enim Macarius,
uterque abstinentiae exercitiis et virtutibus animi
aequaliter pollens, hoc solo alius praecellens, quod
quasi hereditatem gratiarum et virtutum B. Antonii
possidebat.</p>
<p>Hinc denique ferunt, aliquando cum homicidium
in locis vicinis fuisset admissum, et innocenti cuidam
impingeretur crimen admissi, confugisse ad
ejus cellulam eum, qui calumniam patiebatur ( <hi>Deest
hoc Palladio</hi> ); affuisse etiam eos, qui perurgebant,
allegantes et dicentes periclitari seipsos, nisi comprehensum
<pb n="0450B"/>
legibus traderent homicidam. Is vero cui
crimen impingebatur, cum sacramentis <emph>194</emph> affirmabat,
conscium se non esse sanguinis illius. Et cum
diu ab utraque parte certamen haberetur, interrogabat
sanctus Macarius ubi sepultus esset, qui dicebatur
occisus. Cumque designassent locum, cum omnibus
qui ad perurgendum hominem venerant, pergit
ad sepulcrum, atque ibi fixis genibus invocato Christi
nomine, ait ad eos qui astabant: Nunc Dominus
ostendet, si vere reus est hic, qui perurgetur a vobis.
Et elevata voce, ex nomine clamat defunctum. Cumque
ei de sepulcro vocatus respondisset, ait ad
eum: Per fidem Christi te obtestor, ut dicas si ab
hoc homine, qui calumniam patitur, occisus es. Tunc
ille de sepulcro clara voce respondit, dicens, non se
<pb n="0450C"/>
esse ab eo interfectum. Et cum stupefacti omnes decidissent
ad terram, ac pedibus ejus advolverentur,
rogare caeperunt, ut interrogaret eum a quo esset occisus.
Tunc ille: Hoc, inquit, non interrogabo: sufficit
<pb n="0451A"/>
enim mihi, ut innocens liberetur, non est autem
meum, ut reus prodatur.</p>
<p>Aliud quoque <note>(Pallad. cap. 19.)</note> ejus genus miraculi
ferebatur. Cujusdam in vicino oppido patris familias
virgo filia per phantasias magicas videbatur
hominibus in equinum animal versa, ut putaretur
equa esse, et non puella. Hanc adduxerunt ad eum.
Tunc ille perconctatus, quid vellent? aiunt parentes
ejus: Equa haec quam vident oculi tui, puella virgo
et filia nostri fuit, sed homines pessimi, magicis artibus
in animal hoc quod vides mutaverunt eam.
Rogamus ergo, ut ores Dominum, ut commutet eam
in hoc quod fuit. At ille ait: Ego hanc quam ostenditis
mihi puellam video, nihil in se pecudis habentem:
hoc autem quod dicitis, non est in ejus corpore,
<pb n="0451B"/>
sed in oculis intuentium. Phantasiae enim
daemonum sunt istae, non veritas rerum. Et cum introduxisset
eam, cum parentibus suis intra cellulam,
fixis genibus orare Dominum caepit, simulque et parentes
rogat secum Domino supplicare, et post hoc
perungens eam oleo in nomine Domini, <emph>195</emph> omni
fallacia visus expulsa, virginem videri omnibus, ut
etiam sibi videbatur, effecit.</p>
<p>Alia quoque ( <hi>Deest hoc Palladio</hi> ) minor puella ad
eum deducta est, cujus obseoena corporis ita omni
ex parte computruerant, ut consumptis carnibus,
interiora quoque et secreta naturae nudarentur, ac
vermium ebulliret inde innumera multitudo, ita ut
nec accedere quidem quisquam ad eam posset prae
foetoris horrore. Haec cum allata a parentibus, et projecta
<pb n="0451C"/>
fuisset ante fores ejus, miserans virginis cruciatus:
Aequo animo, inquit, esto, filia, haec tibi ad
salutem Dominus, non ad interitum dedit: unde providendum
est magis, ut sanitas tua nullum tibi periculum
conferat. Et cum institisset orationibus per
septem continuos dies, et oleum benedicens, in nomine
Domini perungeret membra ejus, ita eam
sanam reddidit, ut muliebris in ea naturae nulla
forma, nulla species appareret, sed esset ei inter
<pb n="0452A"/>
viros conversatio, absque femineae suspicionis obstaculo.</p>
<p>Aiebant praeterea ( <hi>Deest hoc Palladio</hi> ), aliquando
venisse ad eum haereticum quemdam hieracitam, quod
genus haereseos invenitur apud Aegyptum. Hic cum
per multam loquendi artem plurimos fratrum qui
habitabant in eremo, conturbaret, ausus est etiam
coram ipso fidei suae asserere pravitatem. Cui cum
resisteret senior, et contradiceret ille, verba simplicia
argumentis callidis eludebat. Sed cum videret
sanctus fidem fratrum periclitari, Quid opus est,
inquit, nos verbis contendere ad subversionem audientium.
Exeamus ad sepulcra fratrum, qui nos
praecesserunt in Domino: et cui nostrum concesserit
Dominus <emph>196</emph> suscitare mortuum de sepulcro, sciant
<pb n="0452B"/>
omnes, quia illius fides probatur a Deo. Sermo hic
omnibus qui aderant fratribus placuit. Processerunt
ad sepulcra, et hortatur Macarius hieracitam, ut
evocaret mortuum in nomine Domini. At ille, Tu,
inquit, domine, qui proposuisti, prior evoca. Et Macarius
prosternens se in orationem ante Dominum,
ubi sufficienter oravit, elevatis sursum oculis suis,
ait ad Dominum: Tu, inquit, Domine, quis ex duobus
nobis rectam fidem teneat, ostende, elevato
mortuo hoc. Et cum haec dixisset, fratris cujusdam
nomen, qui nuper fuerat sepultus, evocavit. Cui ille
cum de tumulo respondisset, accedentes fratres continuo,
quae superposita fuerant, auferunt, et eductum
eum de sepulcro, resolutis fasciolis quibus constrictus
erat, exhibuerunt viventem. Hieracita vero,
<pb n="0452C"/>
ubi haec vidit, obstupefactus in fugam vertitur. Quem
fratres quoque omnes insequentes, extra terminos
terrae illius exturbaverunt.</p>
<p>Multa etiam et alia ferebantur de eo, quae nimis
prolixa sunt ad scribendum: sed ex his paucis, etiam
cetera ejus opera noscuntur.
</p>
        </div2>

<div2>
          <head>CAPUT XXIX. DE MACARIO ALEXANDRINO SEU JUNIORE.</head>
<p>Alius vero <note>(Pallad. cap. 19 et 20.)</note> sanctus Macarius
<pb n="0453A"/>
magnificas etiam virtutes consummavit, de quibus
et alii nonnulla scripserunt, quae sufficere possint ad
virtutum ejus magnitudinem contuendam, et ideo
nos ea compendio praeterimus.</p>
<p>Ferebant tamen eum amatorem fuisse eremi super
omnes ceteros, ita ut etiam ultima et inaccessibilia
deserti perscrutatus sit loca, usquequo inveniret <emph>197</emph> 
 locum quemdam in ultimis eremi constitutum,
diversis pomiferis arboribus consitum, et omnibus
bonis repletum: ubi etiam duos fratres invenisse ferebatur,
quos cum rogaret, ut paterentur ad se deduci
illuc monachos, ut ibi habitarent, quoniam quidem
locus ille et amoenus esset, et abundans in omnibus
necessariis; responderunt, non posse adduci
illuc plures, ne forte venientes per eremum a daemonibus
<pb n="0453B"/>
deciperentur. Multos enim aiebant esse daemones
in deserto, ac monstra, quorum molestias et
calliditates ferre multitudo insueta non posset. Regressus
tamen ad fratres, cum indicasset de opportunitate
loci, multorum inflammati sunt animi, ut
pergerent illuc cum eo. Sed ubi patres reliqui senserunt
animos juvenum concitatos, represserunt eos
salubriore consilio, dicentes: Locus iste si vere, ut
jactatur, a Jamne et Mambre consitus est, non aliud
de eo credendum est, nisi quod diaboli opere ad
deceptionem nostram praeparatus sit. Si enim vere,
ut perhibent, deliciosus est et abundans; quid sperabimus
in futuro saeculo, si hic deliciis fruimur? Et
haec atque alia hujusmodi dicentes, juvenum ferventes
animos represserunt.</p>
<p>
            <pb n="0453C"/>Locus autem <note>(Joan. libell. III, num. 15.)</note>, in
quo habitabat ipse sanctus Macarius, Scithium appellatur.
Est autem in eremo vastissima positus, diei
et noctis iter habens de Nitriae monasteriis; et hoc
nulla semita, neque terrenis aliquibus colligitur vel
monstratur indiciis, sed stellarum signis et cursibus
pergitur. Aqua raro invenitur, et sicubi inventa fuerit,
odoris quidem dirissimi est, et quasi bituminea,
sed saporis innoxii. Sunt ergo ibi viri valde perfecti
(nec enim patitur tam terribilis locus, nisi perfecti
propositi habitatores summaeque constantiae) caritatis
tamen inter se et erga omnes, si qui forte ad eos
accesserunt, summum studium gerunt.</p>
<p>Fertur denique <note>(Pallad. cap. 20.)</note> cum sancto
Macario uvam quis aliquando detulisset, ille qui secundum
<pb n="0453D"/>
caritatem, non quae sua sunt, sed quae alterius
cogitaret <note>(1. Cor. 10.)</note>, ad alium fratrem detulit
eam, qui quasi infirmior videbatur. Tunc ille gratias
egit Deo pro fratris officio, sed et ipse nihilominus
plus de proximo, quam de semetipso cogitans, ad
alium pertulit, et ille item ad alium, et sic <emph>198</emph> 
per omnes cellulas, quae longe a semetipsis per eremum
dispersae erant, uva circumlata est, ignorantibus
eis, quis eam primo misisset; ad ultimum ipsi
defertur, qui eam miserat. Gratulatus est autem sanctus
Macarius, quod tantam viderat in fratribus continentiam,
tantamque caritatem, ad acriora semetipsum
spiritalis vitae extendit exercitia.</p>
<p>Ad fidem namque confirmatum nobis de eo est ab
<pb n="0454A"/>
his, qui ex ore ejus audierant, quod quodam tempore
noctis daemon ad ostium cellulae ejus pulsaverit, dicens:
Surge, abba Macari, et eamus ad collectam,
ubi fratres ad vigilias congregantur. Sed ille, qui
gratia Dei repletus falli non poterat, intellexit diaboli
esse fallaciam, et ait: O mendax et veritatis inimice!
quid enim tibi consortii, quid societatis est cum collecta
et congregatione sanctorum? At ille: Latet
ergo te, inquit, o Macari, quod sine nobis nulla collecta
agitur, nullaque congregatio monachorum?
Veni denique, et videbis opera nostra. Tunc ille, <hi>Imperet,</hi> 
 inquit, <hi>tibi Dominus <note>(Judae 9.)</note>
            </hi>, daemon immunde.
Et conversus ad orationem, petiit a Domino,
ut sibi ostenderet, si hoc verum esset, quod
gloriatus est daemon. Abiit ergo ad collectam, ubi a
<pb n="0454B"/>
fratribus vigiliae celebrantur, et iterum in oratione
Dominum deprecatur, ut sibi veritatem verbi hujus
ostendat. Et ecce vidit per totam Ecclesiam, quasi
parvulos quosdam puerulos Aethiopes tetros discurrere
huc atque illuc, et velut volitando deferri. Moris
est autem inibi, sedentibus cunctis, ab uno dici
Psalmum, ceteris, vel audientibus, vel respondentibus.
Discurrentes ergo illi Aethiopes pueruli, singulis
quibusque sedentibus alludebant, et si cui duobus
digitulis oculos compressissent, statim dormitabat:
si cui vero in os immersissent digitum, oscitare eum
faciebant. Ubi vero post Psalmum ad orandum se
projecissent fratres, percurrebant nihilominus singulos,
et ante alium jacentem in oratione, quasi mulierum
specie ferebantur, ante alium quasi aedificantes
<pb n="0454C"/>
atque portantes aliquid, ac diversa quaeque agentes
apparebant. Et quaecumque daemones quasi ludendo
formassent, haec orantes illi in cordis sui cogitatione
versabant: a nonnullis tamen, ubi aliquid horum <emph>199</emph> 
 agere caepissent, quasi vi quadam repulsi, praecipites
dejiciebantur, ita ut nec stare quidem prorsus,
aut transire juxta eos auderent: aliis vero etiam
infirmis fratribus supra cervices, et dorsa ludebant,
quia non erant in oratione sua intenti. Haec cum vidisset
sanctus Macarius, ingemuit graviter, et lacrymas
profundens ad Dominum, <hi>Respice,</hi> ait, <hi>Domine,
et ne sileas, neque mitigeris, Deus <note>(Psal. 82.)</note>
            </hi>. <hi>Exsurge,
ut dispergantur inimici tui, et ut fugiant a facie
tua; quoniam anima nostra repletur illusionibus <note>(Psal.
67.)</note>
            </hi>. Post orationem tamen examinandae veritatis gratia
<pb n="0454D"/>
seorsum evocatis singulis quibusque fratribus,
ante quorum faciem viderat daemones diverso habitu
et variis imaginibus ludentes, requirit ab eis, si in
oratione, vel aedificandi cogitationes habuerint, vel
iter agendi, vel alia diversa, quae unicuique imaginata
per daemones viderat: et singuli eorum ita confitebantur
in corde suo fuisse, ut ille arguebat: et tunc
intellectum est, quod omnes vanae et superfluae cogitationes,
quas vel psalmorum, vel orationum tempore
unusquisque conceperit, ex illusione daemonum
fiant: ab his autem qui omni custodia cor suum servant,
tetri repelluntur Aethiopes. Deo enim conjuncta
mens, et in ipso, tempore praecipue orationis
intenta, nihil alienum, nihil superfluum recipit.</p>
<p>
            <pb n="0455A"/>Aliud quoque multo terribilius addebat, quod vidisset
eo tempore, quo fratres accedebant ad sacramenta.
Ubi porrexissent ad suscipiendum palmas,
in nonnullorum manibus praevenientes Aethiopes,
carbones deponere, Corpus autem, quod tradi Sacerdotis
manibus videbatur, redire ad altare; aliis vero
quos meliorum merita juvabant, extendentibus manus
ad altare, longe recedere daemones, et cum ingenti
metu refugere: Angelum enim Domini assistere
cernebat altari, qui cum sacerdotis manu suam quoque
manum in Sacramentorum distributione superponeret.
Ex hoc jam permansit <emph>200</emph> ei a Deo gratia
ista, ut in vigiliis fratrum, psalmorum et orationis
tempore si quis aliud aliquid secundum illusionem
daemonum in corde cogitasset, agnosceret, et accedentium
<pb n="0455B"/>
ad altare, vel indignitates eum, vel merita
non laterent.</p>
<p>Quodam autem tempore <note>(Palladius cap. 19. et 20.
Joan. libello III, n. 15.)</note> ambo Macarii homines Dei,
cum fratris cujusdam videndi gratia iter agerent,
ascenderunt navigium, quo fluvius transiri solet, in
quo navigio erant simul quidam tribuni, divites homines
et praepotentes, equos plurimos ac pueros, et
multa secum ministeria habentes. Horum unus, cum
videret in ultima navigii parte vilibus indumentis,
atque ad omnia expeditos jacere monachos, ait ad
eos: Beati estis vos, qui huic saeculo illuditis, et nequaquam
ex eo requiritis, nisi indumentum vilissimum
et parcissimum victum. Tunc unus de Macariis
respondit ad eum: Vere quidem, ut dicis, qui Deum
<pb n="0455C"/>
sequuntur, illudunt mundo; sed miseremur vestri,
quod vobis econtrario mundus illudit. Tunc ille compunctus
super hunc sermonem, statim ut pervenit ad
domum suam, derelictis omnibus, vel distractis quae
habebat, et pauperibus datis, ipse Deum sequi coepit,
et ad monachorum exercitia properavit.</p>
<p>Sed et multa, ut diximus, alia de operibus sancti
Macarii Alexandrini mirabilia feruntur, ex quibus
nonnulla in XI libro Ecclesiasticae historiae inserta,
qui requirit inveniet.
</p>
        </div2>

<div2>
          <head>CAPUT XXX. DE AMMONE, PRIMO NITRIAE MONACHO.</head>
<p>Initium sane <note>(Pallad. c. 8. Supra in Vita sancti
Antonii c. 32.)</note> habitationis monasteriorum, quae in
<pb n="0455D"/>
Nitria sunt, sumptum tradebant ab Ammone quodam,
cujus animam (cum exisset de corpore) vidit
ferri ad coelum sanctus Antonius, sicut refert scriptura
illa, quae Vitam describit beati Antonii. Hic igitur
<pb n="0456A"/>
Ammon locupletibus et generosis parentibus natus
est, a quibus invitus <emph>201</emph> ad nuptias cogebatur.
Et cum vim parentum non posset effugere, accepta
virgine, cum intra nuptiales thalamos convenissent,
et data eis essent cubiculi secreta silentia, alloquitur
puellam de pudicitia, et de conservanda virginitate
coepit cohortari, dicens: Quia corruptio sine dubio
invenit corruptionem, incorruptio vero incorruptionem
sperat. Multo ergo melius est, si uterque nostrum
in virginitate perduret, quam ut alter corrumpatur
ex altero. Acquiescit ei virgo, silentio tegitur incorruptionis
thesaurus. Cumque plurimo tempore solius
Dei contenti testimonio, spiritu magis essent, quam
carne sanguineque conjuncti, post obitum amborum
parentum, ille quidem, ad vicinum deserti secedit
<pb n="0456B"/>
locum, virgo vero intra domum residens, in brevi et
ipsa multitudines virginum, et ille multitudines congregat
monachorum.</p>
<p>Cumque jam secretus sederet in eremo, adolescens
quidam, qui morsu canis rabidi in rabiem versus est,
multis vinctus catenis ad eum deducitur, prosequentibus
eum parentibus suis, et rogantibus pro eo. At
ille dixit eis: Quid mihi molesti estis, o homines?
supra merita mea est, quod petitis; sed tamen hoc
vobis indicare possum, quod in manibus vestris est
ejus sanitas. Reddite viduae bovem suum, quem furati
estis, et sanus reddetur vobis filius vester. At illi
extimuerunt quidem valde, quod ea quae secrete gesta
sunt, non latuerunt hominem Dei. Gavisi sunt tamen,
quod hanc eis viam salutis ostendit, et sine mora, ut
<pb n="0456C"/>
reddiderunt direpta, orante homine Dei, etiam juveni
sanitas redditur.</p>
<p>Alio quoque tempore, cum venissent ad eum quidam,
probare volens animos ipsorum, dicit dolium
sibi esse necessarium, ubi aquam pro advenientibus
congregaret. Et cum polliciti fuissent perlaturos se,
unus ex ipsis grave sibi duxit, dicens, periclitari posse
camelum suum, si ei tam grave onus imponeret. Et
ait ad alterum: Tu si vis aut potes, defer, ego camelo
meo parco ne moriatur. Tunc alter: Mihi, inquit, <emph>202</emph> 
 ut ipse nosti camelus non est, sed asinus. Numquid
potest quod camelus portare non valet, asinus
portare? At ille: Facito, inquit, ut voles; tu videris:
ego enim non interimam camelum meum. Tunc
ille: Ego, inquit, imponam asino meo pondus, quod
<pb n="0456D"/>
tu camelo tuo onerosum dicis, et merita hominis Dei
facient, quod impossibile est esse possibile. Et ita
impositum dolium asino suo, perrexit usque ad monasterium
hominis Dei, ita ut nec sentiret asinus se
<pb n="0457A"/>
aliquid oneris portare. Quem ut vidit Ammon, Bene
fecisti, inquit, in asino deferens dolium; collegae enim
tui camelus mortuus est. Et regressus invenit ita
gestum, ut praedixerat famulus Dei.</p>
<p>Sed et multa alia per eum signa Dominus ostendit.
Nam et fluvium Nilum cum transire vellet, et
exuere se erubesceret, virtute Dei subito in alteram
ripam translatus dicitur. Beatus autem Antonius, in
summa admiratione vitae ejus justitiam atque animi
virtutes habuisse memoratur.
</p>
        </div2>

<div2>
          <head>CAPUT XXXI. DE PAULO SIMPLICE.</head>
<p>Fuit quidam <note>(Palladius, cap. 28.)</note> inter discipulos
sancti Antonii, Paulus nomine, cognominatus Simplex.
Hic initium conversionis suae hujusmodi habuit.
<pb n="0457B"/>
Cum uxorem suam oculis suis, cum adultero cubantem
vidisset, nulli quidquam dicens, egressus est domum,
et moestitia animi tactus, in eremum semetipsum
dedit, ubi cum anxius oberraret, ad monasterium
pervenit Antonii, ibique ex loci admonitione et
opportunitate consilium capit. Cumque adisset Antonium,
ut iter ab eo salutis inquireret, ille intuens
hominem simplicis naturae esse, respondit ei, ita demum
eum posse salvari, si his quae a se dicerentur,
obediret. Tunc ille omnia quaecumque sibi praeciperet
facturum se esse respondit. Ut ergo promissionem
ejus probaret Antonius, ante fores cellulae stanti:
Hic, inquit, exspecta me orans, donec egrediar. Et
egrediens Antonius, mansit intrinsecus <emph>203</emph> per
totam diem et per totam noctem; per fenestram tamen
<pb n="0457C"/>
ex occulto frequentius respiciens videbat eum
indesinenter orantem, et nusquam prorsus moveri,
sed stare in aestu diei et rore noctis, et ita esse mandati
memorem, ut ne parum quidem loco moveretur.</p>
<p>Egressus autem die postero Antonius, instituere
eum et docere coepit de singulis, quomodo opere
manuum solitudinem solaretur: et digitis quidem
corporis opus carnale, cognitione vero mentis et
animi intentione operaretur quae Dei sunt. Cibum
quoque in vesperam ei sumere praecepit; sed observare,
ne unquam ad saturitatem usque perveniret,
et praecipue in potu: confirmans, non minus per
aquae abundantiam phantasias fieri animi, quam
per vinum calorem corporis crescere. Et ubi plene
eum qualiter se in singulis agere deberet, instruxit, in
<pb n="0457D"/>
vicino ei, hoc est, tribus a se millibus cellulam constituit,
ibique eum exercere, quae didicerat jubet,
ipse tamen frequentius visitans gratulabatur, deprehendens
eum in his, quae sibi tradita fuerant, tota
intentione et sollicitudine permanentem.</p>
<p>
            <pb n="0458A"/>Quadam autem die, cum venissent ad sanctum Antonium
fratres, magni quidem et perfecti viri, accidit
etiam Paulum adesse pariter cum eis. Et cum
sermo de rebus profundis et mysticis haberetur, cumque
de Prophetis et Salvatore plurima tractarentur,
Paulus ex simplicitate animi interrogat, si Christus
prius fuerit, an Prophetae? Beatus vero Antonius,
cum pro eo quod tam absurde interrogaverat, quasi
erubuisset, blando nutu, ut erga simpliciores solebat,
silere atque abire eum jubet. Et ille, quia omne
quodcumque ab eo dictum fuisset tamquam praeceptum
Dei servare instituerat, abscedens ad cellulam
suam, tamquam mandato accepto, silentium gerere
instituit, nec omnino aliquid loqui. Quod cum comperisset
Antonius, mirari coepit, unde haec illi observantia
<pb n="0458B"/>
placuisset, quam a se sciebat non esse mandatam.
Cumque jussisset eum loqui, et cur sileret indicare,
dixit ei Paulus, Tu Pater, dixisti, ut irem et
silerem. Et obstupefactus Antonius, ita ab eo sermonem,
quem ille negligenter protulerat, observatum:
Omnes, inquit, nos iste condemnat: cum enim nos
de caelo nobis non audiamus <emph>204</emph> loquentem, ab
isto qualiscumque sermo, qui ex ore nostro ceciderit,
observatur.</p>
<p>Multa tamen et sanctus Antonius eum docere volens
de obedientia, praecipere ei solitus erat etiam,
quae ratio et caussa non posceret, in quibus ejus animus
erga obedientiam probaretur. Haurire namque
aliquando eum aquam jussit ex puteo, et in terram
tota die effundere; et contextas sportellas resolvere,
<pb n="0458C"/>
ac denuo contexere, et vestimentum dissuere atque
iterum resuere, et rursus resolvere, et in pluribus
hujusmodi exercitiis ab eo memoratur imbutus, ut
in nullo prorsus etiam eorum, quae contra rationem
imperari jubebantur, disceret contradicere, et ita
per haec omnia informatus, brevi ad perfectionem
venit. Ex cujus exemplo docebat beatus Antonius,
quod si quis velit ad perfectionem velociter pervenire,
non sibi ipse fieret magister, nec propriis voluntatibus
obediret, etiam si rectum videatur esse quod vellet,
sed secundum mandatum Salvatoris observandum
esse, ut ante omnia unusquisque abneget semetipsum
sibi, et renuntiet propriis voluntatibus, quia
et Salvator ipse dixit: <hi>Ego veni, non ut faciam voluntatem
meam, sed ejus qui misit me <note>(Matth. 16.)</note>
            </hi>. Et
<pb n="0458D"/>
utique voluntas Christi non erat contraria voluntati
Patris; sed qui venerat obedientiam docere, non inveniretur
obediens, si propriam faceret voluntatem <note>(Joan. 6.)</note>.
Quanto ergo magis nos non judicabimur
inobedientes, si faciamus proprias voluntates? Denique
<pb n="0459A"/>
supradictus Paulus exemplo nobis est, qui obedientiae
et simplicitatis merito in tantum spiritualium
gratiarum culmen ascendit, ut multo plures et potentiores
virtutes per ipsum Dominus, quam per secundum
Antonium faceret.</p>
<p>Et quoniam pro affluentia gratiarum multi ad eum
ex omnibus terrae partibus confluebant, ut curarentur
ab eo, verens beatus Antonius ne molestia multitudinis
fugaretur, in interiori eremo, quo accedi
facile ab aliquo non posset, commanere eum fecit, ut
venientes magis ipse susciperet Antonius. Si quos
vero ipse non potuisset curare, hos ad Paulum
tamquam prolixiorem sanitatum gratiam habentem
mittebat, et ab illo curabantur. Tantam autem ejus
simplicitatis apud Domini <emph>205</emph> fiduciam fuisse tradunt,
<pb n="0459B"/>
ut quodam tempore cum quidam rabiem patiens
in modum canis laniaret omnem qui ad se ausus
fuisset accedere, et perductus ad eum fuisset, insistebat
orationi, ut daemonem qui eum urgebat, fugaret.
Et cum mora fieret, nec celer sequeretur effectus,
quasi infantum more indignatus ad Dominum
dixisse fertur: Vere non manducabo hodie, si eum
non curaveris, et continuo quasi delicioso domino
satisfactum est a Deo; et statim curatus est rabidus.</p>
</div2>

<div2>
          <head>CAPUT XXXII. DE PIAMMONE PRESBYTERO. <note>(Pallad., cap. 72 de Ammona presbytero qui hic Piammon.)</note> </head>
<p>Non autem mihi videtur dignum, etiam eremi habitatores,
quae Porthenio mari adjacet, et vicina est
<pb n="0459C"/>
oppido quod dicitur Diolco, silentio praeterire. In
quo vidimus quemdam Presbyterum, admirabilem,
nomine Piammonem, totius humilitatis et benignitatis
virum, habentem etiam revelationum gratiam. Denique
quodam tempore, cum Domino sacrificium offerret,
vidit angelum Domini stantem juxta altare, et
uniuscujusque monachorum accedentium ad altare
scribentem nomina in libro quem tenebat in manibus,
quorumdam tamen nomina non scribentem.
Cumque diligenter observaret senior, qui
essent quorum nomina non scripsisset, posteaquam
sunt completa mysteria, unumquemque eorum seorsum
vocans, percontatur, quid eis in occulto peccati
fuisset admissum: et invenit ex confessione unumquemque
eorum mortalis peccati obnoxium. Tunc
<pb n="0459D"/>
hortatur eos agere poenitentiam, et semetipsum cum
eis ante Dominum prosternens, die ac nocte tamquam
ipse in eorum peccatis esset obnoxius, flebat, et tam
<pb n="0460A"/>
diu permansit cum eis in poenitentia et lacrymis, donec
iterum videret eumdem Angelum stantem, et
scribentem nomina accedentium. Et posteaquam omnium
scripsit, tunc etiam illos ex nominibus <emph>206</emph> 
evocantem, atque ad reconciliationem altaris invitantem.
Ubi hoc vero senior vidit, intellexit eorum
susceptam esse poenitentiam: et sic eos altari tota
cum gratulatione restituit.</p>
<p>Hunc etiam quodam tempore ferebant a daemonibus
ita verberatum, ut stare, aut moveri omnino loco
non posset. Et cum dies adesset Dominica, et res
posceret offerri sacrificium, jussit se fratrum manibus
ad altare portari. Ubi cum in oratione jacuisset,
astantem continuo vidit Angelum Domini, qui astare
solebat altari, et porrigentem sibi manum, atque
<pb n="0460B"/>
elevantem se de terra, statim dolor omnis ita ab eo
discessit, ut solito sanior redderetur.
</p>
        </div2>

<div2>
          <head>CAPUT XXXIII. DE JOANNE.</head>
<p>Erat in ipsis locis <note>(Pallad. cap. 73.)</note> vir sanctus,
ac totius gratiae dono repletus, Joannes nomine, in
quo tanta erat consolationis gratia, ut quacumque
moestitia, quocumque taedio oppressa fuisset anima,
paucis ejus sermonibus, alacritate et laetitia repleretur.
Sed et sanitatum gratia plurima ei a Domino
donata est.</p>
</div2>
      </div1>

<div1>
        <head>EPILOGUS. <hi>De periculis itineris ad eremos.</hi> </head>
<p divs_removed="true">In aliis quoque <note>(Pallad. cap. 150.)</note> quam plurimis
locis Aegypti, sparsim vidimus sanctos Dei, virtutes
<pb n="0460C"/>
multas et mirabilia facientes et totius gratiae Dei plenos,
sed et paucos ex multis memoravimus. De omnibus
vero explicare, supra vires nostras est.

        </p>
        <div3 moved_from_p="true">
            <head>1.</head>
          <p>
 Nam de his qui in superiore Thebaida, id est,
circa ipsam sienem habitare dicuntur, auditu solo
comperimus, quod his paene omnibus, quos vidimus,
celsiores illi et magnificentiores habebantur. Accedere
vero ad ipsos pro itineris periculo nequivimus:
quia quamvis omnia illarum partium loca latronibus
incursentur, illa tamen <emph>207</emph> quae ultra civitatem Lyco
sunt, etiam barbaros patiuntur. Et ideo nullus nobis
ad eos accessus fuit, quia revera nec eos quos superius
memoravimus, absque periculo vidimus.</p>
        </div3>
<p>Septies namque in hoc itinere periclitati sumus, in
octavo autem, sicut scriptum est, <hi>Non obtinuit nos
<pb n="0460D"/>
malum <note>(Job. 1)</note>
          </hi>, Deo nos in omnibus protegente.</p>
<p>Denique semel per quinque dies ac noctes incedentes
per eremum, siti ac lassitudine periclitati sumus.</p>
<pb n="0461A"/>

<div3>
          <head>2. </head>
          <p>
Alio quoque tempore incurrimus locum, in
quo est convallis quaedam, humorem ex semetipso
gignens salsum, quem continuo calor solis velut hiemalis
pruina in glaciem, ita in salem stringit, et
tamquam sudes acutas, ex ipso sale efficit: atque
ita omnia illa exasperantur loca, ut non solum nudos
pedes, ut habebamus nos, sed et calceamentis
munitos terebret ac secet. In his ergo inventi, magno
cum periculo vix evasimus.</p>
        </div3>
<div3>
          <head>4.</head>
          <p>
 Tertio cum nihilo minus per eremum pergeremus,
incurrimus vallem quamdam, humorem ex semetipsa
similiter quidem gignentem, sed intra semetipsam
eum servantem, cujus solum saxis et foetido
coeno repletum transire cupientes, usque ad latera
descendimus. Cumque paene ibidem in eadem mergeremur,
<pb n="0461B"/>
exclamantes ad Dominum, vocem Psalmi
protulimus, dicentes: <hi>Salvum me fac, Deus, quoniam
intraverunt aquae usque ad animam meam. Infixus sum
in limo profundi, et non est substantia <note>(Psalm. 16.)</note>
          </hi>.</p>
        </div3>
<div3>
          <head>4.</head>
          <p>
 Quartum periculum pertulimus in aquis quibusdam,
quae ex inundatione Nili remanserant, in quibus
triduo continuo afflicti, vix evadere potuimus.
</p>
          <p>5 <emph>208</emph> Quintum periculum fuit nobis a latronibus,
cum secus mare iter ageremus, qui per decem millia
passuum insequentes nos, quos perimere ferro non
poterant, poene exanimes reddiderunt per fugam.</p>
<pb n="0462A"/>
</div3>
<div3>
          <head>6. </head>
          <p>
Sextum discrimen nobis in ipso flumine Nilo
fuit, in quo navigantes, poene submersi sumus.</p>
        </div3>
<div3>
          <head>7.</head>
          <p>
 Septimum, in stagno, quod Mariae vocabulo
appellatur, vento saeviente, in insulam quamdam
ejecti sumus, hieme gravissima super nos et tempestate
fervente. Erat enim tempus, quo Epiphaniorum
dies celebrantur.</p>
        </div3>
<div3>
          <head>8.</head>
          <p>
 Octavum autem fuit, quod cum ad Nitriae monasteria
veniremus, locum quemdam incidimus, in
quo refluentis Nili aqua residens, velut stagnum
quoddam effecerat, in quo multae bestiae praecipue
crocodili plurimi erant. Qui cum tempore solis exissent,
resoluti circa oram stagni jacebant, ita ut ignorantibus
nobis mortui viderentur. Et cum accederemus
ad videndam mirandamque magnitudinem bestiarum,
<pb n="0462B"/>
quas exanimes putabamus, continuo ut sonitum
pedum senserunt, excitati, irruere et insectari
nos vehementer coeperunt. Nos autem cum magno
clamore et gemitu nomen Christi Domini invocavimus,
cujus misericordia affuit, et bestiae quae contra
nos insurrexerant, quasi ab Angelo repellente, in stagnum
protinus projectae sunt, nos autem cursu intento
ad monasteria festinavimus, gratias agentes Deo
nostro, qui nos de tantis periculis liberavit, et tanta
nobis ostendit mirabilia. Ipsi gloria et honor in saecula
saeculorum. Amen.

</p>
        </div3>
      </div1>
</body>
  </text>
</TEI>