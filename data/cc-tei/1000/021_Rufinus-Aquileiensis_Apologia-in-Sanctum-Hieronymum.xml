<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Apologia in Sanctum Hieronymum</title>
              <author ref="http://viaf.org/viaf/77679446">Rufinus Aquileiensis<date>345-411</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 21</title>
           <idno>RufAqu.ApInSaH</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <hi>LIBER PRIMUS.</hi> </head>
<p>
          <pb n="0541A"/> <emph>307</emph> 1. Perlegi scripta tua, Aproniane fili carissime,
quae ab amico ( <hi>Hieronymo</hi> ) et fratre bono
de Oriente ad virum nobilissimum Pammachium
missa, transmisisti ad me: et recordatus sum sermonis
Prophetici, qui ait: <hi>Filii hominum dentes eorum,
arma et sagittae, et lingua eorum machaera acuta <note>(Psal. 56.)</note>
          </hi>.
Verum ad haec vulnera, quae infliguntur
ex lingua inter <hi>[Al. intra]</hi> homines, medicus pene
nullus est. Et ideo converti me ad Jesum caelestem
medicum, qui mihi antidotum potentissimam dedit
de Evangelii sui pixide prolatam, quae vim doloris
spe futuri apud se justi examinis solaretur. Potio
ergo ipsa quam temperavit Jesus, haec erant verba: <hi>Beati,</hi> 
 inquit, <hi>estis cum vos persecuti fuerint, et dixerint
adversum vos [Al. nos] omne malum mentientes.
<pb n="0541B"/>
Gaudete et exultate, quoniam merces vestra multa est in
coelis. Sic enim persecuti sunt et Prophetas, qui erant
ante vos <note>(Matth. 5. 11. et seqq.)</note>
          </hi>. Et ego quidem,
quantum in me est, hoc medicamento contentus, de
reliquo silere decreveram, dicens apud meipsum: <hi>Si patrem familias Beelzebub vocaverunt, quanto magis</hi> 
(nos licet indignos) <hi>domesticos ejus <note>(Matth. 10. 25.)</note>
          </hi>?
 Et si illi dictum est: <hi>Quia seductor est, et seducit
turbas <note>(Joan. 7. 12.)</note>
          </hi>:
ego <emph>308</emph> cur indigner, si audiam
me haereticum dici: et pro ingenii tarditate, vel
potius caecitate talpam nominari? Et cum Dominus
meus, immo omnium Deus Christus dictus sit <hi>homo
vorax, et vini potator, amicus publicanorum et peccatorum</hi> 
<pb n="0542A"/> <note>(Matth. 11. 19.)</note>:
Ego cur indigner, si audiam
homo carnalis, et in deliciis degens.</p>
<div3>
          <head>2.</head>
          <p>
 Verum quoniam respondendi mihi, vel ex
parte justa quaedam necessitas videtur imponi; ex
eo quod dicatur multos offendi de his, quae ab eo
scripta sunt, nisi quid sit in caussa pandatur: compellor
contra votum meum et propositum respondere,
ne forte reticendo videar crimen agnoscere.
Quamvis Christiano caetera crimina silendo depellere,
exemplo Domini gloriosum sit: sed tamen hoc
in fide, si fiat, maximum scandalum generat. Quia
ergo in initiis hujus Invectionis suae <note>(Epist. 84. ad Pammachium et Ocean.)</note> promittit se omissurum
personas, et rebus tantum, et criminibus responsurum:
utrumque autem falsum est, nam cui respondeat
<pb n="0542B"/>
crimini, quod nullus obtendit? Quomodo autem
omittit personas, cum interpretem librorum toto Invectionis
suae textu indesinenter incuset et laceret?
Nos omissa omni ironia, et <foreign xml:lang="greek">ὑποκρίσεως</foreign> tergiversatione,
quae Deo exsecrabilis <emph>309</emph> est, licet incomptis
verbis et oratione incomposita respondebimus:
veniam imperitiae nostrae a legentibus concedendam,
non immerito praesumentes: quia non alios
accusamus, sed nosmetipsos a maledictis purgare
contendimus. Et ideo studemus <hi>[Al. studeamus]</hi>, ut
non tantum in nobis sermo, quantum veritas luceat.</p>
        </div3>
<div3>
          <head>3.</head>
          <p>
 Sed priusquam incipiam purgare caetera, illud
eum ante omnia vere dixisse confiteor, quod ait, se
<pb n="0543A"/>
non reddere maledictum pro maledicto. Hoc satis
verum est: non enim pro maledictis <hi>[Al. maledicto]</hi>,
sed pro benedictis et laudibus convicia et maledicta
restituit. Neque, ut ait, verberanti dexteram
maxillam offert alteram: sed palpanti et leviganti
maxillam, morsum improvisi dentis infigit. Cum
enim nos in eo et eloquentiam ac studium laudaverimus
(interpretando dumtaxat ex Graecis) et fidei
ejus numquam derogaverimus; ille utrumque in
nobis damnat: et ideo veniam etiam ipse nobis concedat,
si forte aliquid, aut asperius, aut incomptius
dicimus: quia imperitum hominem ad respondendum
lacessivit, quem sciret non posse per multam
dicendi artem et eloquentiae copiam id agere, ut is
quem laesum vellet ac vulneratum, nec vulneratus
<pb n="0543B"/>
videatur esse nec laesus. Hoc ergo eloquentiae genus
ab ipso requiratur, qui ad culpandum seu vituperandum
levi rumusculo commotus, velut quis censor
accurrit. Qui vero objectas depellere a se maculas
cupit, necessitate sibi responsionis imposita, non
quam <hi>[Al. nunquam]</hi> eleganter et ornate, sed quam
vere respondeat, cogitavit.</p>
        </div3>
<div3>
          <head>4.</head>
          <p>
 Et quoniam inter principia ipsa ait: Quasi sine
me haeretici esse non possint <hi>[Al. possunt]</hi>, primo
hoc nobis ostendendum est, quod nec cum ipso, nec
sine ipso haeretici sumus, ut cum de nobis constiterit
quid simus, tunc demum nec <hi>[Al. ne]</hi> de aliorum
quidem dictis ad nos retorqueri possit infamia.
Ego <hi>[Al. ergo]</hi>, sicut et ipse et omnes norunt, ante
annos fere triginta in monasterio jam positus,
<pb n="0543C"/> <emph>310</emph> 
 per gratiam Baptismi regeneratus, signaculum
fidei consecutus sum per sanctos viros Chromatium,
Jovinum, et Eusebium, opinatissimos et probatissimos
in Ecclesia <hi>[Al. Ecclesiis]</hi> Dei Episcopos, quorum
alter tunc Presbyter beatae memoriae Valeriani,
alter Archidiaconus, alius Diaconus simulque pater
mihi et doctor Symboli ac fidei fuit. Illi ergo sic
mihi tradiderunt, et sic teneo. Quod Pater et Filius
et Spiritus Sanctus unius deitatis sint, unius substantiae:
coaeterna, inseparabilis, incorporea, invisibilis, incomprehensibilis Trinitas, et sibi soli, ut est,
ad perfectum nota: <hi>Quia nemo novit Filium nisi Pater,
neque Patrem quis novit nisi Filius (Matth. 11.
<pb n="0544A"/>
27.)</hi>. <hi>Et Spiritus Sanctus est qui scrutatur etiam alta
Dei <note>(1. Cor. 2. 10.)</note>
          </hi>: et ideo caret omni visibilitate
corporea, sed intellectuali illo deitatis oculo sic videt
Patrem Filius et Spiritus Sanctus, sicut Pater
videt Filium et Spiritum Sanctum; nec est prorsus
ulla in Trinitate diversitas, nisi quod ille Pater est,
et hic Filius, et ille Spiritus Sanctus. Trinitas in
personarum distinctione, unitas in veritate substantiae:
et quod unigenitus Filius Dei, per quem a principio
omnia quae sunt, facta sunt, sive visibilia, sive
invisibilia, in novissimis diebus carne et anima humana
suscepta, homo factus est <hi>[Al. tac. est]</hi>, et
passus est pro salute nostra. Et tertia die, suscitata
illa ipsa carne, quae posita fuerat in sepulcro, resurrexit
a mortuis. Et cum ipsa eadem carne glorificata
<pb n="0544B"/>
ascendit ad caelos, unde et exspectatur venturus
ad judicium vivorum et mortuorum. Sed et simili
modo nobis quoque spem resurrectionis dedit,
ut eodem ordine, eadem consequentia, pari eademque
forma, qua ipse Dominus resurrexit a mortuis,
nos quoque resurrecturos esse credamus: non nubes
 aut auras tenues, ut calumniantur: sed haec ipsa,
in quibus nunc, vel vivimus, vel morimur, nostra
corpora recepturi. Nam quomodo verum erit, quod
resurrectionem carnis credimus, nisi in ea vere et
integre <emph>311</emph> carnis natura servetur? Absque ullis
ergo praestigiis, verae et integrae carnis hujus nostrae,
in qua nunc sumus, resurrectionem fatemur.</p>
        </div3>
<div3>
          <head>5.</head>
          <p>
 Verum ad majorem rei fidem addo aliquid
amplius, et calumniosorum necessitate compulsus,
<pb n="0544C"/>
singulare et praecipuum Ecclesiae nostrae mysterium
pando. Etenim cum omnes Ecclesiae ita Sacramentum
Symboli tradant, ut postquam dixerint peccatorum
remissionem, addant carnis resurrectionem, sancta
Aquileiensis Ecclesia Dei spiritu futuras adversum
nos calumnias praevidente, ubi tradit carnis resurrectionem,
addit unius pronominis syllabam: et pro
eo quod caeteri dicunt, <hi>carnis resurrectionem,</hi> nos
dicimus, <hi>hujus carnis resurrectionem.</hi> Quo scilicet
frontem, ut mos est, in fine Symboli signaculo
contingentes: et ore carnis hujus, videlicet quam
contigimus, resurrectionem fatentes, omnem venenatae
adversum nos linguae calumniandi aditum perstruamus.
<pb n="0545A"/>
Est ne aliquid hac confessione plenius? est
aliquid ista expositione perfectius? Sed nihil ut video
profuit nobis cautela haec tanta Spiritus Sancti.
Inveniunt adhuc male loquaces linguae calumniandi
locum. Membra, inquit, singula nominatim nisi dixeris,
et caput cum capillis suis, manus, pedes, ventrem,
atque ea quae sub ventre sunt, nisi expressius
designaveris, carnis resurrectionem negasti.</p>
        </div3>
<div3>
          <head>6.</head>
          <p>
 Haec sunt novelli sapientis inventa, quae beatos
Apostolos tradentes fidem Ecclesiae latuerunt: nec
ulli Sanctorum nisi huic soli per carnis spiritum
revelata sunt. Et nunc indecenter quidem proponit:
sed audiat et honestius et verius quam proponit.
Primitiae dormientium Christus est, qui et primogenitus
ex mortuis dicitur: sicut et Apostolus de resurgentibus
<pb n="0545B"/>
dicit: <hi>Initium Christus est, deinde hi qui
sunt Christi <note>(1. Cor. 1. 15.)</note>
          </hi>. Habentes ergo indubitatas
resurrectionis nostrae primitias Christum, <emph>312</emph> quid
de caeteris dubitamus, cum certum sit quod qualibus
membris, et qualibus capillis, qua carne, et quibus
ossibus Christus resurrexit, et nos omnes resurgamus?
Quia et ipse propterea se post resurrectionem
palpandum discipulis praebuit, ne ulla de resurrectione
ejus cunctatio remaneret. Cum igitur ita evidens,
et (ut ita dicam) palpabile et manu attrectandum
nobis Christus dederit suae resurrectionis exemplum,
 ita aliquis insanit, ut aliter se resurrecturum
putet; quam resurrexerit ille, qui primus resurrectionis
aditum patefecit? Unde etiam illud veritatem
hujus confessionis affirmat, quod natura quidem
<pb n="0545C"/>
carnis hujus est ipsa, nec ulla alia quae resurget,
purgata tamen a vitiis resurget, corruptione deposita,
ut verum sit illud quod dicit Apostolus, <hi>Quia [Al.
Quod] seminatur in corruptione, surget in incorruptione:
seminatur in ignominia, surget [Al. resurrexit] in gloria: seminatur corpus animale, surget corpus
spiritale 
 <note>(1. Cor. 15. 42. seqq.)</note>
          </hi>. Tanquam ergo
spiritale, et gloriosum, et incorruptibile corpus,
suis propriis et non aliunde assumtis exornabitur
et illustrabitur membris, secundum eam gloriam
quam propositum nobis Christi servat exemplum,
sicut et Apostolus dicit: <hi>Qui transformabit corpus
humilitatis nostrae, conforme corpori claritatis Filii
sui <note>(Phil. 3. 31.)</note>
          </hi>.</p>
        </div3>
<div3>
          <head>7.</head>
          <p>
 Cum igitur per omnia in resurrectionis spe
<pb n="0545D"/>
Christus proponatur ad formam, et primogenitus ipse
sit resurgentium, atque omnis creaturae ipse sit caput,
sicut scriptum est, <hi>Qui est caput omnium primogenitus
<pb n="0546A"/>
ex mortuis: ut sit in omnibus ipse primatum tenens <note>(Coloss. 1. 18.)</note>
          </hi>:
quid inaniter verborum pugnas, et
malarum suspicionum certamina commovemus, cum
in ea confessione quam supra exposui, Ecclesiastica
fides constet, et clarum sit quod ad incusandum non
moveat aliquem diversitas fidei, sed perversitas
animi. Verum quoniam in hoc loco cum de resurrectione
carnis argueret, <emph>313</emph> ut ei mos est, miscuit
seriis ridicula et ludicra, dicens:  « Mulieres quasdam
de nostris, mammillas suas tenentes, vel laeves <hi>[Al.
lenes]</hi> contrectantes genas cum plausu femoris et
ventris dicere solere, quid nobis prodest resurrectio,
si corpus iterum fragile resurget? Futurae Angelorum
similes, Angelorum habebimus et naturam. »  Quas
hic mulierculas incuset, et si laceratione dignae sint,
<pb n="0546B"/>
ipse viderit. Aut si eum se putat qui praedicat, non
esse suum, talione mordere, nunc etiam sine talione
mordere: vel certe si aequanimiter fert suas mulierculas
veris et non fictis neque commentitiis remorderi,
haec, inquam, ipse viderit. Nos interim quod
ille promiserit, implemus: non reddimus talionem.
Sed ut video, isti cui displicet mulier, quae negat se
ex resurrectione fragile corpus habituram, sine dubio
placet ei, fragilitatem corporis permansuram. Et ubi
est quod dicit Apostolus: <hi>Seminatur in infirmitate,
surget in virtute: seminatur corpus animale, surget
corpus spiritale <note>(1. Cor. 15. 42.)</note>
          </hi>: quam fragilitatem
vis esse in corpore spiritali? Et quod resurget in
virtute: quomodo iterum fragile erit? In virtute,
 quod fragile est, quomodo erit? Nonne melius dicunt
<pb n="0546C"/>
mulierculae, quam tu, quae negant ultra fragilitatem
corpori dominaturam? Quid illas irrides, quae sequuntur
Apostolum dicentem: <hi>Quia corruptibile hoc
induet incorruptionem: et mortale hoc induet immortalitatem <note>(1. Cor. 1. 54.)</note>
          </hi>?
Apostoli non docuerunt
fragile corpus futurum esse, quod resurget a
mortuis, sed e contrario in virtute et in gloria resurrecturum
dicunt. Tu hoc <hi>[Al. haec]</hi> unde nunc profers?
Nisi forte a Judaeis aliquibus nova nunc lege
promulgatur Ecclesiae, ut etiam ista discamus. Est
enim Judaeorum vere de resurrectione talis opinio,
quod resurgent quidem, sed ut carnalibus deliciis
et luxuriis, caeterisque voluptatibus corporis perfruantur.
Quae autem alia est fragilitas corporis, nisi
corruptela membrorum, irritatio gulae, et incitamenta
<pb n="0546D"/>
libidinis? <emph>314</emph>
</p>
        </div3>
<div3>
          <head>8.</head>
          <p>
 Sed patimini quaeso vos. si tamen Christum
amatis, in incorruptione absque his esse corpus, quod
<pb n="0547A"/>
resurget <hi>[Al. resurgit]</hi> a mortuis: fas sit haec <hi>[Al. hoc]</hi> 
aliquando cessare. Credamus in resurrectione desinere
etiam licitos coitus, ne et illiciti subrepant, quamdiu
horum <hi>[Al. eorum]</hi> non sit oblivio. Quid tam sollicite,
tam curiose discutitur et pertractatur venter, et ea quae
sub ventre sunt? Et nos carnales et deliciosos dicitis,
cum vos ut video, ab his cessandum, nec in resurrectione
credatis. Neque enim naturam carnis hujus, in
qua nunc vivimus, resurgere denegemus: neque
rursus cum ea carnis vitia pariter involvamus. Sed
caro quidem resurget, et non alia pro alia, sed haec
ipsa, nec naturam perdet, sed fragilitatem et vitia deponet.
Alioquin nec immortale erit, quod fragile permanserit.
Et ideo nos neque vobiscum, neque sine
vobis haeretici sumus. Ecclesiae enim fides, cujus nos
<pb n="0547B"/>
alumni sumus, media incedens <hi>[Al. incidens]</hi> inter
utrumque discrimen, neque naturae carnis vel corporis
(quod resurget a mortuis) denegat veritatem,
neque contra Apostoli sententiam incorruptionem
futuri regni dicit a corruptione possidendam. Non
ergo carnem, vel corpus, perditis, ut ais, aut amputatis
membris resurgere dicimus, sed totum et integrum
corpus, corruptione tantum et ignominia ac
fragilitate deposita atque omnibus mortalitatis vitiis
pariter amputatis, ita ut nihil prorsus ex <hi>[Al. de]</hi> 
natura sua desit spiritali illi corpori, quod resurget
a mortuis, nisi illa corruptio.</p>
        </div3>
<div3>
          <head>9.</head>
          <p>
 Latius quam proposueram, huic uni titulo de
resurrectione respondi, verens ne iterum per brevitatem
aliquibus calumniis pateremus. Et ideo non
<pb n="0547C"/>
solum corporis in quo calumniantur, sed et carnis
fecimus frequenter mentionem, et non solum <hi>carnis,</hi> 
sed addidimus <hi>hujus carnis:</hi> et non solum <hi>hujus carnis,</hi> 
sed et <hi>naturam hujus carnis</hi> commemoravimus,
nec contenti fuimus hoc, sed ne membrorum quidem <emph>315</emph> 
 resurrecturis integritatem diximus defuturam.
Ita tamen ut secundum Apostoli definitionem, corpus
quod resurget ex corruptibili incorruptibile, ex ignobili
gloriosum, ex fragili immortale, ex animali spiritale
credatur, ut ita demum spiritalis corporis
membra, absque ullis esse corruptelae, vel fragilitatis
suspicionibus sentiamus. Designavi fidem meam de
Trinitate, designavi de Incarnatione, Passione ac
Resurrectione, et de secundo adventu in gloria, et
de judicio futuro Domini Salvatoris nostri. Designavi
<pb n="0547D"/>
et de resurrectione carnis nostrae, et nihil, ut opinor,
ambiguum dereliqui. Quid nunc superest? Nihil arbitror
quantum ad fidem pertinet.</p>
        </div3>
<div3>
          <head>10.</head>
          <p>
 Sed in eo te, inquit, arguo, quod Origenem
interpretatus es, qui restitutionem omnium dicit
futuram, in qua non solum omnes peccatores absolvendos,
<pb n="0548A"/>
sed et ipsum diabolum et angelos ejus quandoque
dicit relaxandos esse de poenis, ut restitutio omnium
consequenter possit intelligi. Et animas ante
dicit creatas esse quam corpora, easque de caelo deductas,
et corporibus insertas. Ego nunc nihil pro
Origene ago, nec apologeticum pro ipso scribo. Sive
enim stat apud Deum, sive lapsus est, ipse viderit:
suo Domino stat aut cadit <note>(Rom. 14.)</note>. Sed cogor in
aliquibus ejus facere mentionem: quia dum illum arguit
rhetor noster, non jam oblique, sed palam mucrone
districto me petit, et totus fertur in me. Et quid
dico, me petit? Imo vero, ut in me desaeviat, nec
 institutori suo parcit: dum putat se ex his quos
interpretatus sum libellis ejus, posse in me aliquid
calumniae retorquere. Quia inter caetera, quae culpat
<pb n="0548B"/>
in nobis, etiam hoc invidiosus addidit, dicens, me
hoc opus ad interpretandum delegisse, quod neque
ipse, neque alius quis veterum interpretum delegisset.
Hujus ergo rei caussam primo, cur opus potissimum
adorsus sim, quia hinc maxime mordeor, quam
potero paucissimis et verissimis absolvam. Licet id
apud te, fili mi carissime <hi>(Aproniane)</hi>, qui rem ut
gesta est <emph>316</emph> bene nosti, superfluum videatur, tamen
et ignorantes convenit noscere; simul etiam
quia et hoc non solum ipse, sed et omnis schola ejus
jactat de nobis, quod cum aliter promiserimus nos
in Praefationibus translaturos, aliter fecerimus in
opere: ideo non solum ipsis, sed et aliis respondebimus
quibus vel proprius livor mentem, vel criminatio
aliena, conturbat <hi>[Al. conturbet]</hi>.
<pb n="0548C"/>
</p>
        </div3>
<div3>
          <head>11. </head>
          <p>
Vir fide, eruditione, nobilitate, vita clarus
Macarius cum opuscula adversus Fatum, vel Mathesim
haberet in manibus, eaque utili et pernecessario
sudore <hi>[Al. labore]</hi> componeret, in aliquantis vero,
 quia erat perdifficilis materia, de Divinae providentiae
disserere dispensationibus haesitaret, per soporem
sibi a Domino tale aliquid dicebat ostensum,
quod navis ei quaedam demonstraretur eminus adventare
per pelagus, quae cum portum fuisset <hi>[Al.
esset]</hi> ingressa, nodos suae haesitationis absolveret.
Exsurgens vero cum de visu sollicitus cogitaret, nos
supervenisse aiebat in tempore; quibus continuo et
opuscula sua et ambiguitatem indicavit et visum.
Quid porro Origenes, quem opinatissimum apud
Graecos audierat, sentiret de talibus percunctatur
<pb n="0548D"/> <hi>[Al. percontabatur]</hi>,
breviterque sibi ejus de singulis
quibusque sententias orat exponi. Ego rem primum
dicebam factu esse difficilem: sanctum tamen Pamphilum
Martyrem dixi quadam ex parte tale aliquid
operis conscripsisse in Apologetico suo. Continuo id
sibi poscit in Latinum verti. Nullum dicebam me
<pb n="0549A"/>
usum hujuscemodi operis habuisse, et ad Latinum
sermonem tricennali jam pene incuria torpuisse.
Perstitit tamen deprecans qualicumque sermone
notitiam sibi tantum eorum, quae cupiebat ostendi.
Cumque id quo <hi>[Al. quod]</hi> potui sermone fecissem,
majori desiderio accensus est ad illa ipsa plenius cognoscenda,
e quibus pauca illa, quae transtuleram
videbantur assumta. Excusantem me urgere vehementius
cepit, et sub Dei testimonio convenire, ne
sibi ad opus bonum, quae se auxilia juvare possent,
denegarem. Cumque <emph>317</emph> vehementer insisteret,
et desiderium ejus secundum Deum esse perspicerem,
acquievi tandem, et interpretatus sum quidem.</p>
        </div3>
<div3>
          <head>12.</head>
          <p>
 In Praefatiunculis tamen utriusque operis et
maxime in Pamphili libellum, quem primum transtuleram,
<pb n="0549B"/>
exposui primum omnium fidem meam, et
protestatus sum, me quidem ita credere, sicut fides
catholica est. Si quid autem vel legeretur, vel interpretaretur
a me, id me salva fidei meae facere ratione.
In istis vero <foreign xml:lang="greek">περὶ Ἀρχῶν</foreign> libellis <hi>[Al. libris]</hi>, etiam
illud admonui, quod, cum in ipsis libris invenirentur
quaedam de fide ita catholice scripta, ut Ecclesia praedicat,
quaedam autem his contraria, cum de una eademque
re dicantur: mihi visum sit haec <hi>[Al. et]</hi> 
secundum illam semper regulam proferenda, quam
ipse catholicae sententiae expositione protulerat, et
ea quae a semetipso invenirentur esse contraria, vel
inserta ab aliis (id enim epistolae suae querimonia
 contestatur) abjicerem, vel certe, ut nihil aedificationis
in fide habentia praeterirem. Non autem superfluum
<pb n="0549C"/>
puto videri, inserere etiam ipsa loca de Praefatiunculis
meis, ut nihil careat teste quod dicimus.
Sane ne in legendo error sit ex his, quae huic scripturae
nunc aliunde inserimus, si quidem mea sunt,
simplices adversum capita habent notas, si accusatoris
mei, duplices.</p>
        </div3>
<div3>
          <head>13.</head>
          <p>
 Ex Praefatiuncula de Apologetico Pamphili,
post aliquanta, ita diximus: Qualiter ergo sentiat
Origenes, tenor libelli hujus edoceat:  « De his autem
quae apud eum contraria sibi inveniuntur, quid
caussae sit, in ultimo brevi adjecta assertione docebimus.
Nos autem sicut traditum est nobis a sanctis
Prophetis ita tenemus: quod sancta Trinitas coaeterna
sit, et ut unius virtutis atque substantiae: et quod
Filius Dei in novissimo tempore homo factus est,
<pb n="0549D"/>
et pro peccatis nostris passus est, et in ea ipsa
carne, in qua passus est, resurrexit a mortuis: propter
<pb n="0550A"/>
quod et resurrectionis spem humano generi tribuit. <emph>318</emph> 
 Carnis vero resurrectionem, non per
aliquas praestigias, sicut nonnulli calumniantur, dicimus:
sed hanc ipsam carnem, in qua nunc vivimus,
resurrecturam <hi>[Al. ad. esse]</hi> credimus, non aliam
pro alia, neque corpus aliud, quam hujus carnis dicimus.
Sive ergo corpus resurrecturum dicimus,
secundum Apostolum dicimus: hoc enim nomine
usus est ille. Sive carnem dicimus, secundum traditionem
Symboli confitemur. Stulta enim adinventio calumniae
est, corpus humanum aliud putare esse quam
carnem. Sive ergo carnem secundum communem
fidem, sive corpus secundum Apostolum dicimus,
quod resurget: ita credendum est, sicut Apostolus
definivit, quia quod resurget, in virtute resurget,
<pb n="0550B"/>
et in gloria, et incorruptibile ac spiritale corpus.
Salvis ergo praerogativis futuri corporis, vel carnis,
resurrectio carnis credenda est integrae atque perfectae,
ut et natura carnis eadem servetur, et incorrupti
ac spiritalis corporis status, et gloria non infringatur.
Sic <hi>[Al. sicut]</hi> enim scriptum est: <hi>Quia corruptio
incorruptionem non possidebit <note>(1. Cor. 15. 50.)</note>
          </hi>.
Haec sunt, quae in Jerosolymis in Ecclesia Dei, a
sancto Sacerdote ejus Joanne praedicantur: haec nos
cum ipso et dicimus et tenemus. Si quis praeter haec
vel credit, vel docet, vel a nobis aliter credi quam
exposuimus putat, anathema sit. »  Nostrae ergo fidei
documentum si quis habere vult, habeat ex his <hi>[Al.
illis]</hi>. Si quid autem legimus, aut asserimus, aut
interpretamur, salva hujus fidei nostrae facimus ratione,
<pb n="0550C"/>
secundum Apostolum, <hi>Omnia probantes, quod
bonum est tenentes, ab omni specie mala nos abstinentes <note>(1. Thes. 5. 2.)</note>
          </hi>.
 <hi>Et si qui hanc regulam sequuntur,
pax super illos, et super Israel Dei <note>(Gal. 6.)</note>
          </hi>.</p>
        </div3>
<div3>
          <head>14.</head>
          <p>
 Cum igitur haec ego antequam calumniatorum
 aliquis exsurgeret, de mea fide praefatus sim, ne quis
forte diceret, quod ab ipsis admonitus, vel coactus
haec modo dicerem, quae ante non senseram: cumque
me si quid illa interpretandi necessitas poposcisset, <emph>319</emph> 
 integro fidei meae statu facturum esse
promiserim, quomodo adhuc locus calumniantibus
datur, cum utique prima confessionis meae vox ab
omni suspicione contrarii dogmatis tutum me faciat
et munitum? Praeterea enim, ut et superius praedixi,
Domini sermone didici, quia ex suis unusquisque
<pb n="0550D"/>
verbis, et non ex alienis, vel justificabitur, vel
condemnabitur. Sed et in ea nihilominus Praefatiuncula,
<pb n="0551A"/>
quam in ipsis <foreign xml:lang="greek">περὶ Ἀρχῶν</foreign> libris praemisimus,
qualiter interpretationis nostrae fidem observandam
dixerimus, ex ipsis aeque sermonibus comprobetur.
Aequum namque est, etiam ex ipsa, quae ad
rem pertinent, inseri. Nam cum honoris gratia
mentionem fecissemus hujus viri, qui haec nunc adducit
ad crimen, pro eo quod ante nos ipse prior
Origenis quamplurima fuisset interpretatus, et ejus
vel eloquentiam in explicando, vel in interpretando
diligentiam laudassemus, eumque nobis sequendum
in opere simili diceremus, post aliquanta etiam hoc <hi>[Al. haec]</hi> 
 adjecimus:  « Hunc ergo etiam nos, licet
non eloquentiae viribus, disciplinae tamen regulis,
inquantum possumus, sequimur: observantes hoc,
ne ea, quae in libris Origenis a semetipso discrepantia
<pb n="0551B"/>
inveniuntur atque contraria, proferamus. » 
Memento; qui legis, ne hic te breviter dictus sermo
praetereat, quem dixi, quia non proferam ea quae in
libris Origenis a semetipso discrepantia inveniuntur
atque contraria. Non enim generaliter promisi me
non prolaturum, quae essent fidei contraria, sed quae
 ipsi sibi essent contraria, vel quae a semetipso discrepant,
non quae a me, vel ab alio aliquo discreparent.
Non ergo hoc <hi>[Al. ex]</hi> sermone subripientes
inimici calumnias generent, ut dicant me promisisse,
 quia si quid contrarium est, vel discrepat a fide
nostra, proferam. Hoc etiam si facere potui, tamen
promittere non auderem. <emph>320</emph> Et si quidem factum
hoc in opere meo invenies, amplecti poteris. Si vero
in aliquo tibi minus impletum videtur [ <hi>Al.</hi> videbitur],
<pb n="0551C"/>
culpare non poteris, quia professionis meae tale vinculum
non tenes.</p>
        </div3>
<div3>
          <head>15.</head>
          <p>
 Sed conjungamus etiam caetera. « Cujus diversitatis,
inquam, caussas plenius tibi in Apologetico,
quem Pamphilus pro libris ipsius Origenis
scripsit, edidimus, brevissimo libello superaddito,
in quo evidentibus, ut arbitror, probamentis, corruptos
esse in quamplurimis ab haereticis et malevolis
libros ejus, ostendimus, et praecipue istos quos
nunc exigis, ut interpreter, id est, <foreign xml:lang="greek">περὶ Ἀρχῶν,</foreign>
quod vel <hi>de Principiis,</hi> vel <hi>de Principatibus</hi> dici
potest, qui sunt revera et obscurissimi et difficillimi.
De rebus enim talibus ibi disputat, in quibus
Philosophi omni sua aetate consumta, nihil invenire
potuerunt. Hic vero noster quantum potuit id egit,
<pb n="0551D"/>
ut Creatoris fidem, et creaturarum rationem <hi>[Al.
creatarum rerum]</hi>, quam illi ad impietatem traxerant,
<pb n="0552A"/>
ad pietatem iste converteret. »  Etiam hic diligentius
inspice, ut <hi>[Al. et]</hi> non te praetereat, quod Creatoris
quidem fidem diximus, creaturarum vero rationem:
scientes quod ea quae de Deo dicuntur, ad fidem
pertinent: quae vero de creaturis disputamus, ad rationem.
Sed quod sequitur adhuc addamus:  « Sicubi
ergo nos in libris ejus aliquid contrarii invenimus,
quod ab ipso in caeteris locis pie <hi>[Al. fideliter]</hi> 
de Trinitate fuerat definitum, velut adulteratum hoc
et <hi>[Al. est]</hi> alienum, aut praetermisimus, aut secundum
eam regulam protulimus, quam ab ipso frequenter
invenimus affirmatam. Nunquid et hic incaute
aliquid diximus? »  Nunquid dixi, quia secundum fidei
nostrae regulam protuli, quod erat utique jam penitus
modum interpretis, et ex Graeco in Latinum vertentis
<pb n="0552B"/>
excedere? Sed secundum eam <hi>[Al. hanc]</hi> regulam protulisse
me dixi, quam ab ipso frequenter <emph>321</emph> invenimus
affirmatam. Item his addidimus <hi>[Al. illud addamus]</hi>:
 « Si qua sane velut peritis jam et scientibus
loquens, dum breviter transire vult, obscurius
protulit: nos ut manifestior fieret locus, et ea quae
de ipsa re in aliis libris apertius legeramus, adjecimus,
explanationi studentes. Nihil tamen nostrum
diximus, sed licet in aliis locis dicta, sua tamen
sibi reddidimus. » </p>
        </div3>
<div3>
          <head>16.</head>
          <p>
 Puto quod etiam apud iniquissimos judices
sufficere mihi posset sola ista confessio, qua <hi>[Al.
quam]</hi> dixi, nihil nostrum diximus, sed licet in aliis
locis dicta, sua tamen sibi reddidimus. Nunquid me
in aliquo obnoxium feci? nunquid promisi me meum
<pb n="0552C"/>
aliquid dicturum? Ubi est quod accusant, quod
calumniantur, quod confingunt me dixisse, quia
mala tuli, et bona dixi, et quaecunque bona sunt
transtuli? Erubescant aliquando, et desinant falsa
proferre, et diaboli <hi>[Al. diabolicum]</hi> in se opus, fratres
criminando, suscipere. Audiant quia nihil
nostrum diximus, et iterum ac saepius audiant,
quia nihil nostrum diximus, sed licet in aliis locis
dicta, sua tamen sibi reddidimus. Et ne nos absque
 Domini misericordia huic operi manus existiment
commodasse, videant nos haec ipsa ante praedixisse,
quae faciunt. Post hoc enim addidimus etiam ista:
 « Haec autem idcirco in Praefatione commonui, ne forte
calumniatores iterum se criminandi putent invenisse
materiam. »  Quod dixi, <hi>iterum,</hi> illa <hi>[Al. alia]</hi> 
<pb n="0552D"/>
est caussa, quia jam sancti Episcopi Joannis Epistolam
de fide ad sanctum Theophilum scriptam criminati
<pb n="0553A"/>
sunt, quando corpus humanum, aliud nescio
quid fingebant esse, quam carnem, idcirco, <hi>iterum,</hi> 
posui. Sed viderint, inquam, quid perversi atque
contentiosi homines agant. « Nobis interim tantus
labor, si tamen orantibus vobis, <emph>322</emph> Deus juverit,
idcirco susceptus est, non ut calumniosis os, quod
fieri non potest, licet forte etiam hoc Deus faceret <hi>[Al. faciet]</hi>,
clauderemus, sed ut proficere ad scientiam
rerum volentibus materiam praeberemus. »  Ut
autem scias, quia et quod falsaturi haec essent, et
praevidimus et praediximus, vide quid in sequentibus
junxerimus:  « Illud sane, omnem qui hos libros vel
descripturus est, vel lecturus, in conspectu Dei Patris
et Filii et Spiritus Sancti contestor atque convenio
per futuri regni fidem, per resurrectionis ex mortuis
<pb n="0553B"/>
sacramentum, per illum, <hi>qui praeparatus est Diabolo
et angelis ejus, aeternum ignem <note>(Matth. 7.)</note>
          </hi>: sic
non illum locum aeterna haereditate possideat, ubi est
fletus et stridor dentium, et ubi ignis eorum non extinguetur,
et vermis eorum non morietur, ne addat
aliquid huic Scripturae, ne auferat, ne inserat, ne
immutet. »  Et tamen post ista omnia, tam horrifica,
tamque horribilia adjurationum sacramenta, falsare
haec atque corrumpere non timuerunt illi, qui se
dicunt credere resurrectionem carnis futuram. Qui
vel hoc ipsum si crederent, quod Deus est, nunquam
haec tam criminosa et nefanda committerent.
Ubi tamen in his, quae praefati sumus, aut Origenes
laudibus usque ad coelum, ut criminatur, elatus est,
ubi Apostolus, aut Propheta, aut tale aliquid a nobis,
<pb n="0553C"/>
quale ipse de eo scripserat, dictum est? Aut in quo
prorsus alio inveniunt criminandi locum? Fidem
nostram praemisimus, quae puto quod in omnibus
cum Ecclesiastica confessione concordet. Interpretandi
observantiam distinximus, cujus revera nobis
in quam pluribus exemplum ipse praebuerat, qui nunc
accusator existit. Quid propositi in <hi>[Al. tac. in]</hi> interpretando
gesserim, designavi. Jam si plene id, aut minus
plene implere valui, <emph>323</emph> a legentibus comprobetur,
a quibus vel laudari, vel rideri solet, non tamen
ad crimen vocari, cum in alteram linguam, vel proprie,
<pb n="0554A"/>
vel minus proprie aliena verba vertuntur.. 17. Verum quoniam eorum fecimus mentionem,
qui haec ipsa, quoquo modo sunt, tamen nisi falsa
sint, criminari ea nullatenus potuissent, ipsum caput,
in quod manus falsarias imposuerunt, conveniens puto
huic Apologiae nostrae inserere, ne me studio meo
subtrahere putent hoc, quod illi addito suo falsa
crimina obtendunt. Etenim cum in quodam supradicti
Operis loco, quem interpretati sumus, quaestio haberetur
adversum eos, qui Deum corporeum dicunt, et
humanis eum membris habituque describunt (quod
asserere praecipue Valentinianorum et Anthropomorphitarum
haeresis solet, cui isti accusatores nostri
nimis, ut video, dextras dederunt) et Origenes
Ecclesiasticam contra eos fidem defendens, defendens, omni
<pb n="0554B"/>
genere incorporeum esse Deum, et idcirco etiam
invisibilem confirmaret, provocante se ordine quaestionis,
respondit contra haereticos in hoc loco quaedam,
quae a nobis isto modo versa sunt in Latinum.
</p>
          <p> <hi>Ex. I. libro</hi> <foreign xml:lang="greek">περὶ Ἀρχῶν,</foreign> <hi>post aliquanta <note>(Cap. 1. n. 8.)</note>
            </hi>:
 « Verum istae assertiones minus fortasse auctoritatis
habere videantur apud eos, qui ex sanctis Scripturis
de rebus divinis institui volunt, et <hi>[Al. etiam]</hi> inde
sibi approbari quaerunt, quomodo <hi>[Al. quanto]</hi> natura
Dei supereminet corporum naturam. Vide ergo si
non etiam Apostolus hoc idem ait, cum de Christo
loquitur, dicens: <hi>Qui est imago invisibilis Dei, primogenitus
omnis creaturae <note>(Coloss. 1. 15.)</note>
            </hi>. Non enim,
ut quidam putant, natura Dei alicui visibilis est, et
aliis invisibilis, quia <hi>[Al. non enim]</hi> non dixit Apostolus,
<pb n="0554C"/>
imago invisibilis Dei hominibus, aut invisibilis <emph>324</emph> 
 peccatoribus; sed valde constanter pronuntiat
de ipsa natura Dei dicens, <hi>imago invisibilis Dei</hi>.
Sed et Joannes in Evangelio dicens, <hi>Deum nemo vidit
umquam <note>(Joan. 1. 18.)</note>
            </hi>, manifeste declarat omnibus
qui intelligere possunt, quia nulla natura est, cui
visibilis sit Deus, non quasi qui visibilis sit quidem
per naturam, et velut fragilioris naturae evadat atque
excedat aspectum, sed quoniam naturaliter videri
impossibile est. Sed si requiras a me, quid etiam
de ipso Unigenito sentiam: si ne ipsi quidem visibitem
<pb n="0555A"/>
dicam Dei naturam, quae <hi>[Al. qui]</hi> naturaliter
invisibilis est, non tibi statim vel impium videatur
esse, vel absurdum: rationem quippe dabimus consequenter.
Aliud quidem est videre, aliud noscere.
Videri et videre corporum est: nosci et noscere,
intellectualis naturae est. Quidquid ergo proprium
corporum est, hoc nec de Patre, nec de Filio sentiendum
est. Quod vero ad naturam pertinet Deitatis,
hoc inter Patrem et Filium constat. Denique
etiam ipse in Evangelio non dixit: quia nemo vidit <hi>[Al. videt]</hi> 
 Patrem nisi Filius, neque Filium nisi
Pater; sed ait, <hi>Nemo novit Filium nisi Pater: neque
Patrem quis novit nisi Filius <note>(Matth. 11.)</note>
            </hi>. Ex quo
manifeste indicatur, quod quicquid inter corporeas <hi>[Al. corporis]</hi> 
 naturas videre, vel <hi>[Al. et]</hi> videri
<pb n="0555B"/>
dicitur, hoc inter Patrem et Filium noscere dicitur
et nosci, per virtutem scientiae, non per visibilitatis
fragilitatem. Quia ergo de incorporea natura, et
invisibili, nec videre proprie dicitur, nec videri,
idcirco neque Pater a Filio, neque Filius a
Patre, videri in Evangelio dicitur, sed nosci. Quod
si proponat nobis aliquis, quare dictum est: <hi>Beati mundo corde, quoniam ipsi Deum videbunt <note>(Matth. 5. 8.)</note>
            </hi>?
multo magis ex hoc, ut ego arbitror,
assertio nostra firmabitur. Nam quid aliud est corde
Deum videre, nisi <emph>325</emph> secundum quod supra exposuimus,
mente eum intelligere atque cognoscere? » </p>
        </div3>
<div3>
          <head>18.</head>
          <p>
 Istud caput, quod istis, qui ad insidiandum
mihi de Oriente transmissi sunt, non solum perversa
intelligentia, verum etiam verborum adulterio conati
<pb n="0555C"/>
sunt infamare. Quod ego idcirco, ut alia quoque
nonnulla ejus quem interpretabar Scriptoris, suspectum
habere non potui, neque praetermittendum
judicavi, quia non in eo aliquid de comparatione
Patris ac Filii dicebatur, sed de ipsa Deitatis natura
quaerebatur, si ei aptum ullo genere visibilitatis
vocabulum videretur. Respondi, ut supra diximus,
his haereticis, qui idcirco Deum visibilem esse asserunt,
quia et corporeum dicunt, pro eo quod visio
proprie corporis est. Unde et illi Valentiniani, quos
supra diximus, haeretici, corporaliter et visibiliter
generasse Patrem, et generatum Filium, dicunt.
Refugiens ergo, ut opinor, Origenes visionis appellationem
tanquam suspectam, ait melius esse in natura
Deitatis, id <hi>[Al. tac. id]</hi> est, inter Patrem et Filium uti
<pb n="0555D"/>
illo sermone, quem ipse Dominus definivit, dicens:
<pb n="0556A"/> <hi>Nemo novit Filium nisi Pater, neque Patrem quis novit
nisi Filius 
 <note>(Matth. 11. 27.)</note>
          </hi>: omnem ergo occasionem
supradictis haeresibus credidit excludendam, si notionem
in natura Deitatis potius diceret, quam visionem,
dum visio occasionem aliquam praebere videatur
haereticis. Notio vero unius naturae inter Patrem
et Filium servat indissociabilem veritatem: praecipue,
quia Evangelii talis auctoritas est. Simul et
cautelae per hoc plurimum credidit fore, ne Anthropomorphitae,
quoquo modo audirent visibilem Deum.
Haec ratio, quia non faciebat aliquam differentiam
Trinitatis, visa mihi est non debere penitus abjici,
etiam si aliqua verba in Graeco incautius fortasse
posita, declinavimus. Sit sane adhuc in judicio legentium,
utrum et hoc adversum supradictas haereses
<pb n="0556B"/> <emph>326</emph> 
 utile, aut minus utile videatur. Tamen ponamus,
 quod etiam hi qui norunt de literis, et hujuscemodi
sensibus judicare, quibus cum peritia adest
et timor Dei: qui nihil per contentionem, neque per
inanem gloriam gerunt, quorum animus ab invidia
et favore, et odio vacat, dicant non multum ad instructionem,
vel ad expugnandas supradictas haereses
caput istud valere, numquidnam id non licet praeterire,
et tanquam minus validum ad depellendos adversarios
transcurrere? Pone quia sit otiosum, numquid
et criminosum? Quomodo criminis loco ducetur,
ubi invisibilitatis aequalitas inter Patrem et Filium et
Spiritum Sanctum confirmatur? Non puto hoc ita cuiquam
videri. Et quid dico cuiquam? Sed ne istis quidem
ipsis criminatoribus meis, aliquid in meis literis visum
<pb n="0556C"/>
esse quod possit offendere. Denique si hoc putassent,
ipsa, sicut transtuleram, mea verba posuissent.</p>
        </div3>
<div3>
          <head>19.</head>
          <p>
 Sed nunc ausculta, quid faciunt, et flagitii
eorum require, si ullum praecessit exemplum. In eo
loco ubi scriptum erat:  « Quod si requiris a me,
quid etiam de ipso Unigenitio sentiam, si ne ipsi
quidem visibilem dicam naturam Dei, qui naturaliter
invisibilis est, non tibi statim, vel impium videatur
esse, vel absurdum, rationem quippe dabimus
consequenter; »  pro eo quod nos scripsimus, <hi>Rationem quippe dabimus consequenter,</hi> 
 illi scripserunt,
 « Non tibi statim impium, vel absurdum videatur
esse, quia sicut Filius Patrem non videt,
ita nec Spiritus Sanctus videt Filium. »  Hoc si in
foro positus, vel negotiis saecularibus commisisset
<pb n="0556D"/>
iste (Eusebius Cremonensis), qui de monasterio Romam,
<pb n="0557A"/>
quasi calumniandi peritissimus missus est,
norunt omnes, quid consequeretur ex legibus publicis
ejusmodi criminis reus. Nunc vero quia saecularem
vitam reliquit, et a tergiversatione illa actuum
publicorum ad monasterium conversus est, et <emph>327</emph> 
 adhaesit magistro <hi>(Hieronymo)</hi> nobili, ab ipso
edocetur iterum pro modestia furere, insanire: pro
quiete, seditiones movere: pro pace, movere bellum:
pro concordia movere dissidia: perfidus esse, pro
fide: pro veritate falsarius. Crede mihi, quod hujus
sceleris nequitia etiam verum fuisset exemplar, nisi
Jezabel tibi illa occurrisset. Illa est enim, quae hoc
crimen adversus Nabotheum Jezraeliten vineae caussa
composuit, et mandavit presbyteris iniquitatis,
falsis eum conscriptionibus perurgere, quasi qui benedixisset,
id est, blasphemasset Deum, et regem.
<pb n="0557B"/>
Sed quis in hoc felicior, illa quae mandat, aut hi qui
mandato iniquitatis obtemperant? Gravia haec, et ut
opinor, in Ecclesia pene hujusmodi facinus inauditum
est. Sed additur adhuc aliquid. Requiris quid
illud, Ut rei judices fiant, et insidiatores sententias
ferant. Nam errasse scribentem, aut lapsum esse
in <hi>[Al. tac. in]</hi> sermone, novum non est, et ut opinor
venia dignum est, quia et Scriptura dicit, <hi>In
multis enim offendimus omnes: qui autem in verbo
non offendit, hic perfectus est vir <note>(Jacob. 3. 2.)</note>
          </hi>.
Erratum putatur in verbo? Corrigatur, emendetur,
si id utilitas postulat, et auferatur. Inseri vero quae
non sunt scripta literis alienis, et falsa interseri ad
hoc solum ut vitam fratris infames, temerare aliena
<pb n="0557C"/>
scripta, ut scriptori inferas notam, ut subrepas
auribus populorum, ut conturbes corda simplicium,
ut nihil aliud ex eo nisi apud homines opinioni maculam
conferas: videte si alterius est opus, nisi illius
qui ab initio mendax fuit, et fratres criminando,
diabolus, id est, <hi>criminator,</hi> nomen accepit. Nam
cum falsam hujusmodi sententiam apud Mediolanum
recitaret <hi>(Eusebius)</hi>, et a me quae legebat falsa
esse dicerentur, interrogatus a quo accepisset exemplaria,
respondit matronam <hi>(Marcellam)</hi> quandam
sibi dedisse, de qua ego, quaecunque illa est, nihil
dico; sed sui eam et Dei conscientiae derelinquo. <emph>328</emph> 
 Mihi tamen in hoc Dei et vestri sufficit testimonium,
id est, tuum et sancti viri ipsius, cui hoc
opus gerebam, Macarii, qui schedulas ipsas meas
<pb n="0557D"/>
vel ab initio legistis, vel etiam licet nondum completa,
et ad integrum emendata exemplaria retinetis,
id est, quia sicut Filius non videt Patrem, ita nec
Spiritus Sanctus Filium videt, id est, quod ego non
solum unquam non scripsi, sed e contrario, quia
<pb n="0558A"/>
ille falsavit, indico. Si quis negat, quod non ita videt
Filius Patrem, sicut Pater Filium: et non ita videt
Spiritus Sanctus Patrem et Filium, sicut videt Pater
Filium et Spiritum Sanctum, anathema sit. Videt
enim, et verissime videt, sed ut Deus Deum, et lux
lucem, et non ut caro carnem, sed ut Spiritus Sanctus,
non corporeis sensibus, sed virtutibus Deitatis.
Si quis haec negat, sit anathema in aeternum. <hi>Qui
autem vos conturbat,</hi> sicut dicit Apostolus, <hi>portabit
judicium, quicunque est ille <note>(Gal. 5.)</note>
          </hi>.</p>
        </div3>
<div3>
          <head>20.</head>
          <p>
 Memini sane, quod aliquis eorum cum argueretur
falsasse haec, respondit mihi, in Graeco ita
haberi, me autem in Latino immutare <hi>[Al. mutare]</hi> 
voluisse. In quo omitto illud exsequi, quia nec
quidem verum dicunt, sed tamen ponamus, quia <hi>[Al. quod]</hi> 
 sic est in Graeco, et ego in Latino hoc
<pb n="0558B"/>
non scripseram. Promiseram me enim in Praefatiunculis
tale aliquid facturum. Quod si feceram, ut
quod ibi offendebat, in Latino commodius scriberem:
quid absque promisso, vel quid absque ratione nostra
feceram? Tu certe qui hoc in Latinis meis exemplaribus
non inveneras, in tuis chartulis, hoc unde <hi>[Al. unum]</hi> 
 scriptum legebas? Ego qui interpretatus
sum, non scripsi. Tu qui me accusas, et meas tales
literas non tenes, crimen mihi unde componis?
 Aut inde ego accusari debeo, unde tu falsum dixisti?
Rem planissimam dico. Quatuor libri sunt
isti, quos interpretatus sum, in quibus de Trinitate
sparsim per singulas pene paginas disputatur. Relegantur
universa, si usquam talis aliquis de Trinitate
<pb n="0558C"/>
inventus fuerit in interpretatione nostra sensus,
qualem <emph>329</emph> in isto capite calumniantur: tunc demum
credatur etiam hoc eo <hi>[Al. in eo]</hi> sensu, quo
isti confingunt, esse prolatum. Si vero per omne
librorum corpus nusquam sit illa differentia Trinitatis,
nonne vesanum stultumque pariter commentum
est dicere, quod uno solo capite haeresis confirmata
est ab eo, qui eam mille capitibus expugnaverit?
Sed et rei ipsius consequentia prudentem
quemque satis edocet. Quod si hoc in meis literis
invenisset, et vere scrupulum aliquem ex ipsa lectione
cepisset, cum me, sicut ipse nosti, Romae positum
haberet praesentem, continuo utique perquisisset,
et ipsa ad me scripta detulisset: quippe qui
usque ad ipsum <hi>[Al. illud]</hi> tempus etiam videre me,
<pb n="0558D"/>
et salutare, et in oratione communicare solitus erat,
contulisset sine dubio mecum de his, quibus videbatur
offendi: inquisisset quomodo a me fuisset prolatum,
quomodo haberetur in Graeco.</p>
        </div3>
<div3>
          <head>21.</head>
          <p>
 Certe etiam hoc gloriae sufficere sibi putasset,
<pb n="0559A"/>
si visus fuisset in dictis nostris vel scriptis fecisse
aliquid per se emendari. Aut si furor animi non
tam emendare errorem quam proferre <hi>[Al. proferri]</hi> 
in publicum compulisset, sine dubio nunquam elegisset
absentem lacerare, quem potuisset <hi>[Al. potuit]</hi> 
gravius confutare praesentem. Sed istum quia falsi
conscientia deterrebat, ad me quidem <hi>[Al. tac. quidem]</hi> 
cujus erant scripta, quae volebat criminari, non
detulit, sed per domos, per matronas, per monasteria,
per singulos quosque fratrum circumfert, quo
solo possit <hi>[Al. possis]</hi> conturbare auditu. Et hoc
fecit <hi>[Al. facit]</hi> sub ipso tempore quo confestim ex
Urbe discederet <hi>[Al. decederes]</hi>, ne vel comprehensus
facti sui redderet caussas. Etiam inde, ut intelligi
datur, secundum praeceptum magistri per totam
<pb n="0559B"/>
me Italiam criminari, instigare turbas, conturbare
Ecclesias, aures quoque polluere sacerdotum, et in
his omnibus modestia nostra tanquam conscientia
abuti. Haec discipuli. Ipse vero orientalis magister,
qui ad Vigilantium scribens dixerat <note>(Epist. 61. n.
22.)</note>,  « Per me Latini cognoscunt omnes Origenis
bona, et ignorant mala; »  istos ipsos quos ego nunc
transtuleram, reinterpretatus est, et omnia quae a
me vel improbabilia praetermissa fuerant, <emph>330</emph> inseruit,
quo scilicet nunc contra sententiam suam
Romani per ipsum Origenis cognoscant mala, et
gnorent bona. Hinc jam non solum Origenem, sed
me ipsum in suspicionem haeresis conatur adducere.
Hinc emittit <hi>[Al. etiam]</hi> incessabiliter canes suos,
qui me per urbes, per vicos, per iter quoque transeuntem
<pb n="0559C"/>
calumniarum latratibus insectentur, et fanda
adversum me omnia, atque infanda tentantur <hi>[Al.
tentant]</hi>. Quid, quaeso te, sceleris admisimus, si
fecimus quod fecisti? Si tamen nefarium est uti
exemplis tuis, de te ipse, quid judicas?</p>
        </div3>
<div3>
          <head>22.</head>
          <p>
 Veruntamen dic mihi, o magister, jam enim
ad te convertenda responsio est, ad legentem, aut ad
interpretantem, si qua illa est scriptoris culpa, recte
revocatur? Absit, inquit: nequaquam. Quid me subtiliter
circumvenis? Nunquid non et ego legi? nunquid
non et ego interpretatus sum? Sed lege ea quae
interpretatus sum, vide si quid in his dogmaticum
invenies: certe si aliquid horum, quae nunc ad damnationem
voco reperies. Postremo ait:  « Si vis plenius
nosse quomodo apud me etiam suspicio hujuscemodi
<pb n="0560A"/>
dogmatum semper exsecrabilis fuerit, lege
Commentarios meos in Epistola Pauli ad Ephesios,
et ex his quae scripsi, quid de eo senserim,
legens eum, vel interpretans, nosces. »  Et haec est <hi>[Al. tac. est]</hi> 
 tua tanti magistri gravitas, ut eum
quem in aliis laudas, condemnes in aliis, et quem
in Praefationibus tuis alterum post Apostolos Ecclesiarum
magistrum dixisti, nunc haereticum dicas?
Quis haereticus, Ecclesiarum magister aliquando
dici potuit? Erravi, inquit, in hoc. Sed quandiu Praefatiunculam
subjicis? Commentarios lege, sed illos
quos designavi. Et cui hoc justum videtur, ut is qui
tot libros conscripsit, in quibus omnibus pene praeconia
ejus usque ad caelum fert: qui tot jam annis
et lecti sunt ab omnibus et leguntur: ex quibus
<pb n="0560B"/>
quamplurimi ita edocti jam de hoc mundo decesserunt,
et perrexerunt ad Dominum, hanc de
Origene sententiam tenentes, quam ex librorum
istius assertione didicerant, et abierunt sperantes
juxta hujus testimonium inventuros se eum secundum
post Apostolos Ecclesiarum magistrum, <emph>331</emph> 
 et ut nunc iterum scribit, invenerunt eum
cum impiis haereticis et gentilibus condemnatum.
Quomodo se ex contentione commutet et dicat,
quia illum quem triginta fere annis continuis legens
et scribens, Apostolis exaequavi, nunc haereticum
pronuntio? Numquid aliquos novos ejus libros
modo legit, quos ante non legerat? Sed ex his eisdem
dictis, eum et tunc Apostolum, et nunc haereticum
dicit, et nullo modo hoc ita fieri potuit. Aut
<pb n="0560C"/>
enim tunc recte dixit, et modo livore quodam et
contentione pervertitur, et audiendus non est. Aut
si tunc maledixit, et modo seipsum condemnat,
quale ergo de se caeterorum exspectabit judicium, is
qui secundum Apostoli sententiam a semetipso damnatur?</p>
        </div3>
<div3>
          <head>22.</head>
          <p>
 Et quid, inquit, abscinditur poenitentia? Non:
erratur, et in verbo maxime: licet quidem de errore
poenitere. Sed simul aliquis poenitentiam agit, simul
accusat, simul judicat, simulque condemnat? Quasi
vero si qua meretrix una se nocte, aut duabus a
scortando contineat, debeat continuo leges de pudicitia
scribere, et non solum leges condere, verum
et sepulcra obruere omnium, quae jam defunctae
sunt feminarum, quod eas suspicetur sui similem vitam
<pb n="0561A"/>
duxisse? Poenitentiam agens quod haereticus fueris benefacis.
Quid hoc ad me, qui nunquam haereticus fui?
Poenitentiam agis pro errore, recte facis; si tamen
ipsam poenitentiam legitime geras, <hi>[Al. add. idest]</hi> 
non accusando, sed deprecando, non condemnando,
sed flendo. Nam quae poenitentiae veritas est, ubi indulgentiae
decretum ipse sibi poenitens dictat? Qui
poenitet pro his quae male locutus est, vulnus suum
non iterum male loquendo curat, sed silendo. Sic
enim scriptum est: <hi>Peccasti, quiesce.</hi> Sed nunc ipse te
reum statuis, et iterum reatu ipse te absolvis, et ex
reo ipse te judicem facis. Haec jam non tua, qui irrides
nos, sed nostra qui ita nos irrideri patimur, est
miseria. <emph>332</emph>
</p>
        </div3>
<div3>
          <head>23.</head>
          <p>
 Veruntamen veniamus ad hos duos Commentarios,
<pb n="0561B"/>
quos, caeteris omnibus opusculis suis
condemnatis ac renuntiatis, solos excepit, et quam
 caste se in his et continenter egerit, videamus. Ex
his enim solis et fidem suam probari vult, et <hi>[Al. tacetur
et]</hi> quod Origeni in omnibus adversetur. Proferantur
ergo isti qui <hi>[Al. et isti]</hi> ei soli ex omnibus
scriptis suis placent, id est, in Epistolam Pauli ad
Ephesios libri tres: et in Ecclesiasten, ut puto,
unus. Sed nunc interim qui primus occurrit, in Epistolam
ad Ephesios Commentarius relegatur. Etiam
ibi consocium et concordem et <foreign xml:lang="greek">συμμύστην,</foreign> ut ipse
ait, in his quae arguit approbo. Et primo omnium de
quibus irridet mulierculas, quae se dicunt post resurrectionem
non habituras fragile corpus, quippe
quae Angelorum futurae sint similes, quid ipse sentiat,
<pb n="0561C"/>
videamus. In tertio Commentariorum libro in
Epistola Pauli ad Ephesios, sub eo capitulo ubi
scriptum est: <hi>Qui uxorem suam diligit, seipsum diligit:
nemo enim unquam carnem suam odio habuit <note>(Ephes. 5. 28.)</note>
          </hi>,
post aliquanta ita ait,  « Foveamus
igitur et viri uxores, et <hi>[Al. ut]</hi> animae nostrae corpora,
ut et uxores in viros, et corpora redigantur
in animas, et nequaquam sit sexuum ulla diversitas,
sed quomodo apud Angelos non est vir et mulier,
ita et nos qui similes Angelis futuri sumus, jam
nunc incipiamus esse quod nobis in caelestibus repromissum
est. » </p>
        </div3>
<div3>
          <head>24.</head>
          <p>
 Haec te in tuis Commentariis scripsisse
sciens, quomodo eos ad exemplum fidei tuae, et ea
<pb n="0562A"/>
quae argius confutanda proponis: quomodo de tuis
verbis mulieres arguis? Deinde quae mulier dixit
aliquando, quod uxores in viros convertantur, et
corpora redigantur in animas, quod tu scribis. Si
corpora in animas redigentur, ergo secundum te non
solum carnis resurrectio non erit, sed nec corporum,
quod confiteri istos quos tu fecisti haereticos,
dicis. Ubi jam ultra corpus quaerimus, si in animam
redigitur? Erit enim jam totum anima, et nusquam
corpus. Et iterum <emph>333</emph> si uxores in viros commutabuntur,
pro eo quod subjunxisti, ut nequaquam
sit sexuum ulla diversitas, quasi ut hoc ostenderes,
quia sexus quidem femineus interibit ex eo quod
redigetur in virum, solus autem manebit virilis:
nescio quidem si haec tibi de se dicere feminarum
<pb n="0562B"/>
sexus <hi>[Al. sexus ipse]</hi> permittat. Tamen et si ab
illis concedatur, qua consequentia poteris ostendere
ibi virilem sexum esse necessarium, ubi femineus
necessarius non probatur, quia naturali quodam
vinculo in tantum sexus alter eget alterius, ut si
alter non sit, alterius opus non sit. Etenim si luteam
formam ex resurrectione, homo tantum recepturus
putatur, quam in paradiso habuit, ubi est quod
scriptum est, quia <hi>Masculum et feminam fecit eos, et
benedixit eis <note>(Gen. 1. 27.)</note>
          </hi>? Si vero ut tu et mulierculae
quas incusas, dicitis, neque vir neque mulier
est, quomodo ergo aut corpora redigentur in animas,
aut mulieres convertentur in viros, cum
vel paradisus utrumque sexum non patiatur, vel
similitudo Angelorum, ut tu quoque fateris, nullum
<pb n="0562C"/>
omnino recipiat? Et miror quomodo ab aliis exigas <hi>[Al. exigis]</hi> 
 de sexuum diversitate sententiam, de qua
tu volens disserere, tantis te involvis nodis, ut evolvere
te nullatenus possis. Quanto rectius faceres, si
nos quos culpas, imitareris in talibus, et haec <hi>[Al.
hoc]</hi> soli Deo, ut se veritas habet, nosse permitteres:
et te potius ignorare fatereris, quam ea scriberes
quae paulo post tu ipse damnares? Velim mihi, conscientia
sua teste, nunc diceret, non dico si in aliquo
Opusculo meo, sed in Epistola saltem mea, quam
alicui familiari meo negligentius scripsissem, invenisset
scriptum, quia corpora in animas redigantur <hi>[Al. redigentur]</hi>,
et uxores in viros, si non haec <hi>[Al.
tac. haec]</hi> etiam aereis literis scribi per portas civitatum
<pb n="0563A"/>
praecepisset, si non in foro, in curia, pro rostris
etiam recitari. Quantos ex hoc accusationum titulos,
quae volumina conscripsisset, quam me totis armis
ac telis foecundissimi sui pectoris perurgeret, dicens,
quia si mihi non creditis dicenti, quia fallit cum
corpus dicit resurgere, et carnem negat, vel cum
fatetur quidem carnem, membra autem negat et
sexum: ecce videte, quomodo ipse scripsit in Epistola
sua, quia <emph>334</emph> corpora vertantur in animas,
et uxores in viros. Sed nos te quidem haec scribentem,
non solum non arguimus haereticum: sed satis
facimus tanquam magistro. Mulieres tamen illae, quas
tam indignis et inhonestis contumeliis lacerasti exhibebunt
ante tribunal Christi et haec quae his Commentariis
doces, et illa quae oblitus tui, rursum cum
<pb n="0563B"/>
contumeliis scribis: et ibi utraque recitabuntur, ubi
cessabit jam favor hominum, et redemti laudibus
 plausus silebunt: et tecum pro his vel dictis, vel gestis
tuis judicabuntur apud justum judicem Christum.</p>
        </div3>
<div3>
          <head>25.</head>
          <p>
 Verum pergamus discutere [ <hi>Al.</hi> discurrere]
quid etiam de quaestionibus scribat, hoc enim ad
fidem pertinet, in quibus de carnis resurrectione
sic variat caetera, ut <hi>[Al. ad]</hi> quaestiones.
Item ex Commentariorum libro primo de Epistola
Pauli ad Ephesios de eo capitulo, ubi dicit
Apostolus: <hi>Sicut elegit nos in ipso ante mundi constitutionem,
ut essemus sancti et immaculati coram
ipso <note>(Ephes. 1. 4.)</note>
          </hi>, ita ait:  « Pro constitutione mundi
in Graeco scriptum habet <foreign xml:lang="greek">καταβολὴς κόσμου.</foreign> Non
idipsum autem <foreign xml:lang="greek">καταβολὴ,</foreign> quod <hi>constitutio</hi> sonat.
<pb n="0563C"/>
Unde et nos propter paupertatem linguae et rerum
novitatem, et sicut quidam ait, quod Graecorum et
sermo latior et lingua felicior sit, conabimur non
tam verbum ex verbo transferre, quod impossibile
est, quam vim verbi quodam explicare circuitu. <foreign xml:lang="greek">Καταβολὴ</foreign>
 proprie dicitur, cum quid deorsum jacitur,
et in <hi>[Al. ad]</hi> inferiorem locum mittitur a sublimi,
vel cum aliqua res sumit exordium. Unde et hi qui
aedium futurarum prima jaciunt fundamenta, <foreign xml:lang="greek">καταβεβληκέναι,</foreign>
id est, <hi>deorsum initia fundamentorum jecisse</hi> 
dicuntur. Volens itaque Paulus ostendere, quia Deus
universa sit machinatus ex nihilo, non creaturam,
non conditionem, non facturam, sed <foreign xml:lang="greek">καταβολὴν</foreign> id
est, initium fundamenti ad eum retulit, ut non juxta
Manichaeum, et caeteras haereses, quae factorem et
<pb n="0563D"/>
materiam ponunt, aliud quid <hi>[Al. aliquid]</hi> unde
creaturae factae sint <hi>[Al. sunt]</hi>, antecesserit creaturas,
sed omnia ex nihilo exstiterint <hi>[Al. substiterint]</hi>.
Quod autem electos nos ut essemus sancti et immaculati
coram ipso, hoc est, Deo, ante fabricam mundi
<pb n="0564A"/>
testatus est, ad praescientiam <emph>335</emph> Dei pertinet,
cui omnia futura jam facta sunt, et antequam fiant
universa sunt nota: sicut et Paulus ipse praedestinatur
in utero matris suae, et Jeremias in vulva
sanctificatur, eligitur, roboratur, et in typo Christi
Propheta gentibus mittitur. » </p>
        </div3>
<div3>
          <head>26.</head>
          <p>
 Hucusque unam edidit expositionem, sed sub
cujus persona hujuscemodi intelligentia accipienda
sit, non expressit. Hoc tantum egit, quod ex consequentibus
reprobat priora; ait enim in consequentibus:
 «  Alius vero est, qui Deum justum conatur
ostendere. Unde manifeste ostendit, quod per
illam priorem expositionem non ostendatur justitia
Dei: quod utique impium est: sed per istum quem
dicit alium, cujus assertionem sine dubio volens
<pb n="0564B"/>
apud omnes indubitatam et catholicam demonstrare,
dedit tale testimonium, quod hac sua assertione,
justum esse Deum conetur ostendere. Sed videamus
quid dicat iste alius, qui Deum justum esse praedicat.
 « Alius vero, inquit, qui Deum esse justum conatur
ostendere, quod non ex praejudicio scientiae
suae, sed ex merito electorum unumquemque eligat,
dicit ante visibiles creaturas, caelum, terram, maria,
et omnia quae intra ea sunt, fuisse alias invisibiles
creaturas, in quibus et animas, quae ob quasdam
caussas soli Deo notas, dejectae sint deorsum,
in vallem istam lacrymarum, in <hi>[Al. et in]</hi> locum
istum afflictionis et peregrinationis nostrae, in quo
sanctus constitutus orabat, ut ad sedem pristinam
reverteretur, dicens, <hi>Heu mihi, quia incolatus meus
<pb n="0564C"/>
prolongatus est, habitavi cum habitantibus Caedar:
multum peregrinata est anima mea <note>(Ps. 119. 5.)</note>
          </hi>. Et in
alio loco: <hi>Miser ego homo, quis me liberabit de corpore
mortis hujus <note>(Rom. 7. 29.)</note>
          </hi>? Et alibi, <hi>Melius est
reverti, et esse cum Christo <note>(Philip. 1.)</note>
          </hi>. Et alibi, <hi>Antequam humiliarer, ego peccavi 
 [Al. deliqui] <note>(Ps.
116. 67.)</note>
          </hi>, et caetera his similia. »  Itaque priusquam
animae, inquiunt, praecipitarentur in mundum. Magister
dicis, inquiunt, et non dicis, qui sunt isti qui
 haec inquiunt, quod animae prius essent, quam praecipitarentur
in mundum. Nonne ergo recte dixi, inquit,
quia talpa es, et non vides? Dixi jam superius,
quia illi haec <hi>[Al. hoc]</hi> dicunt, qui Deum justum esse
asserunt, quem utique si cor haberes, me ipsum esse
intelligeres. <emph>336</emph> Neque <hi>[Al. Non]</hi> enim ita impius sum,
<pb n="0564D"/>
ut alium me et diversum esse statuam ab his qui
Deum justum defendunt, quod utique omnes faciunt,
qui sanum sapiunt. « Dic ergo, dic, magister,
quid isti qui tu es, inquiunt? Itaque prius quam animae,
inquiunt, praecipitarentur in mundum, et mundus
ex animabus fieret, cum habitatricibus suis in
<pb n="0565A"/>
infimum ipse dejectus, elegit Paulum Deus, et ei similes
coram se, qui erant sancti et immaculati. Nemo
autem eligitur nisi de pluribus, et ubi sunt aliqui
viliores, ibi electio perpetratur. Quomodo autem in
Babylonia captivitate, quando a Nabuchodonosor
in Chaldaeam ductus est populus, missi sunt Prophetae,
Ezechiel, Daniel, tres Pueri, Aggaeus et Zacharias,
non quod ipsi meruerint captivitatem, sed ut essent
in solatio captivorum: ita et in illa dejectione mundi,
eos qui antequam mundus fieret, electi erant a Deo,
missos esse in eruditionem et magisterium animarum
peccatricium, ut praedicatione eorum reverterentur
ad eum locum unde corruerant: et hoc esse
quod a Moyse in octogesimo nono dicatur Psalmo: <hi>Domine, refugium factus es nobis in generatione et
<pb n="0565B"/>
progenie, antequam montes firmarentur, et fieret terra,
et orbis terrarum 
 <note>(Ps. 89. 1.)</note>
          </hi>. Quod scilicet antequam
mundus fieret, et universa generatio principium sumeret,
Sanctis suis Deus refugium fuerit. » </p>
        </div3>
<div3>
          <head>27.</head>
          <p>
 Haec sunt quae in illis, quos solos ex omnibus
opusculis tuis eligis, et ad condemnandos caeteros
relegi jubes, Commentariis scribis. Mundum,
ais, fuisse invisibilem antequam hic visibilis fieret:
in quo mundo cum reliquis habitatoribus, Angelis <hi>[Al. Angeli]</hi> 
 scilicet, et animae erant. Istas animas,
ais, ob quasdam caussas soli Deo cognitas, in hoc
visibili mundo nasci in corporibus, et quae ante habitaverant
caelum apud prius saeculum, nunc hic habitant,
terram scilicet non extra caussas aliquas,
quas ipse inibi vivendo commiserint. Et ais, quod
<pb n="0565C"/>
Sancti quique, ut est Paulus et caeteri similes ei per
generationes singulas ad eruditionem earum a Deo
destinati <hi>[Al. praedestinati]</hi> sunt, ut eas praedicatione
sua ad illam habitationem suam <hi>[Al. tac. suam]</hi>,
unde collapsae fuerant, revocarent, et hoc copiosissimis
Scripturarum <emph>337</emph> testimoniis firmas. Et quae
sunt alia quaeso dicta pro quibus Origenem in jus
vocas? quae alia sunt in quibus eum damnari jubes?
Aliumne damnas in tuis? Et si, ut tu suades, hujusmodi
dicta damnanda sunt, feres tu prius sententiam,
et pro dictis talibus prior te ipse condemnabis.
Neque enim jam tibi ultra ullum remansit effugium.
Nullae hic strophae, pro quibus caeteros arguis, habebunt
locum. In ipsa etenim poenitentia tua post conversionem
jam emendatus et correptus, istis libris
<pb n="0565D"/>
auctoritatem dedisti: videlicet, ut ex his tua sententia
de his quae damnanda <hi>[Al. condemnanda]</hi> dicis,
dogmatibus probaretur. Et ideo quae hic scripta
sunt, tanquam si modo haec pronunties et definias,
audienda sunt. Et hic talia definis qualia dicis esse
<pb n="0566A"/>
damnanda. Sed non sum, inquit, ego qui definio,
alium dico esse qui haec ita dicat: id est, ipsum
istum quem modo dico debere damnari. Repetamus
ergo si placet illum ipsum versiculum, ubi immutas
exponentis personam, ut videamus, quis est ille,
quem talia dicis astruere. Ais ergo, Alius vero qui
Deum justum conatur ostendere dicit haec <hi>[Al. tac.
haec]</hi> quae jam supra diximus. Si iste quem dicis
Alium, Deum justum assertione hac sua, ut ais, ostendit,
et a te alius et diversus est, de te ipso quid
sentis? Tu negas justum esse Deum? Magister, dum
tu <hi>[Al. tac. tu]</hi> multum vides, et satis arguis captos
oculis talpas: puto te incurrisse <foreign xml:lang="greek">ἀδυνώτατον,</foreign> et ex
utraque parte concludi. Aut enim justum Deum negabis,
ut alius sis et contrarius illi qui haec dicit:
<pb n="0566B"/>
aut si, ut omnis confitetur Ecclesia, etiam tu Deum
justum esse confitearis, tu es qui haec dicis, et tu es
qui primus excipis sententiam, quam in alium fers, et
tu <hi>[Al. tac. tu]</hi> qui tuometipsius mucrone confoderis.
Sufficere opinor haec apud justissimos judices et futurum
Dei judicium praestolantes, non quia condemnare
debeant eum, qui festucam videt in oculis fratris
sui, et in suo trabem non videt; sed emendare
et ad veram poenitentiam revocare.</p>
        </div3>
<div3>
          <head>28.</head>
          <p>
 Verum ne forte latuerit eum locus iste unus
ex <hi>[Al. in]</hi> his libris quos ad liquidum se recensuisse
putaverat, et quorum <emph>338</emph> exemplum, caeteris omnibus
condemnatis, ad confessionem fidei proposuerat,
requiramus quomodo etiam in caeteris sentiat. Item
in eodem libro, de eo capitulo ubi scriptum est:
<pb n="0566C"/> <hi>Secundum placitum voluntatis suae in laudem gloriae
suae 
 <note>(Ephes. 1.)</note>
          </hi>, post pauca ita ait:  « Invadunt itaque
in hoc loco occasionem, qui ante constitutionem <hi>[Al. conditionem]</hi> 
 mundi animas putant cum Angelis
et caeteris Virtutum caelestium nominibus in
caelesti Jerusalem fuisse versatas, quod nec secundum
beneplacitum Dei, nec in laudem gloriae ejus et
gratiae possit intelligi, alios nudos, barbaros, servos,
debiles: alios divites, Romanos, liberos, sanos:
ignobiles, vel nobiles in diversis oris, et diversa
parte generari, nisi caussae praecesserint, quibus ex
meritis haec animarum unaquaeque sortita est. Et illud
quod ad Romanos scriptum est, quidam putant nosse,
nec norunt: <hi>An non habet potestatem figulus luti, de
eadem massa facere aliud vas in honorem aliud in
<pb n="0566D"/>
contumeliam <note>(Rom. 9. 21.)</note>
          </hi>, ad eundem sensum referunt,
ut quomodo mala vita seu bona, laboriosa vel
facilis frustra in hoc mundo agitur, nisi credamus
Dei futurum esse judicium: ita et diversitas in hoc
mundo nascentium justitiam Dei arguat, nisi animarum
<pb n="0567A"/>
merita praecesserint. Si enim, inquiunt, haec
non ita accipimus, nec beneplacitum voluntatis
Dei erit, nec in laudem gloriae et gratiae ejus alios
elegisse ante constitutionem mundi, ut essent sancti
et immaculati, et haberent adoptionem per Jesum
Christum, alios ultimae conditioni et poenis perpetuis
destinasse: amare Jacob antequam oriatur ex utero,
odisse Esau priusquam digna odiis perpetraret,
nisi caussae praecesserint quae justitiam Dei probent. » </p>
        </div3>
<div3>
          <head>29.</head>
          <p>
 Quid expressius hac assertione? quid evidentius
vel ab Origene, vel a quoquam eorum quos te arguere
dicis, de his dogmatibus vel cogitari, vel
dici potuit, quod scilicet diversitas et inaequalitas,
quae est in hoc mundo nascentium, ad Dei
<pb n="0567B"/>
justitiam referatur? Caussam salutis vel damnationis
dicis dedisse ipsam sibi unamquamque animam,
ex <hi>[Al. ut]</hi> his scilicet motibus animorum
quos prius in caelesti Jerusalem, quae est mater
omnium, <emph>339</emph> vivendo gesserunt. Et hoc, inquit <hi>[Al. inquis]</hi>,
non ex mea persona dictum est, sed
alium dicere descripsi. Denique dixi, quia Invadunt
quidam occasionem. Nec ego nego, quod de alio dicere
videaris. Sed iste alius, quem haec dicere ais,
utrum tibi concors et consonans, an vero contrarius
sit et inimicus, non denegasti. Cum enim alium istum
contrarium tibi aliquem nominas, soles ponere quaedam
dicta ejus, sed statim ea destruere et impugnare:
ut Marcionis, et Valentini, et Arii, et caeterorum.
Cum vero alium quidem nominas, et dicta ejus
<pb n="0567C"/>
 cum validissimis assertionibus scribis, testimoniis
quoque Scripturarum copiosissimis munis, nonne
etiam nos tardissimi, et quos tu talpas dicis, videmus
istum <hi>[Al. istius]</hi>, cujus dicta ponis et non destruis,
non alium quam te esse, et fieri haec rhetorica figura,
cum sub aliena persona suam sententiam proferunt.
Fiunt ista ab Oratoribus, cum aut offendere aliquos
metuunt, aut invidiam declinare cupiunt. Nam si te
ex hoc defensum putas, quod in his dictis alium
nomines, multo erit excusabilior ille quem insimulas.
Nam ille non solum hoc in consuetudine habet,
ut dicat alios ita dicere, et quibusdam ita videri;
sed multo cautius dicit ille, de talibus se hoc non
definire, sed opinari magis. Quod si alii melius visum
<pb n="0568A"/>
fuerit, dicit <hi>[Al. tac. dicit]</hi>, ut his omissis illa teneantur.
Vide quanta ille cautione usus est: et tamen a
te ad damnationem vocatur. Tu quia tantummodo
alium nominas, effugisse te putas. Ex his enim eum
damnas, in quibus eum sequeris et imitaris.</p>
        </div3>
<div3>
          <head>30.</head>
          <p>
 Sed progrediamur legendo Commentarios, ne
immorando per singula, excludamur ab agnitione
plurimorum. «  Item ex eodem libro, de eodem capitulo
ubi scriptum est: <hi>Ut simus in laudem gloriae
ejus, qui ante speravimus in Christo <note>(Ephes. 1. 12.)</note>
          </hi> 
Si <hi>speravimus</hi> tantum dixisset <hi>in Christo,</hi> et non praemisisset, <emph>340</emph> 
 <hi>ante speravimus,</hi> quod Graece dicitur <foreign xml:lang="greek">προηλπικότες,</foreign>
 esset manifestior sensus, eos qui speraverunt
in Christo forte vocatos, et esse praedestinatos
secundum propositum ejus, qui universa operatur
<pb n="0568B"/>
juxta consilium voluntatis suae. Nunc vero propositionis
adjectio, ad illam nos intelligentiam trahit,
de qua superius disputavimus exponentes hoc
quod scriptum est: <hi>Qui benedixit nos in omni benedictione
spiritali in coelestibus in Christo: sicut elegit
nos in ipso ante mundi constitutionem, ut essemus
sancti et immaculati coram ipso:</hi> quod scilicet, sicut
jam nos benedixerat in omni benedictione spiritali
in caelestibus, et elegerat ante constitutionem
mundi: ita etiam nunc sperasse ante dicamur in
Christo, ex eo tempore quo electi et praedestinati et
benedicti sumus in caelestibus. » </p>
        </div3>
<div3>
          <head>31.</head>
          <p>
 Hucusque interim, quae enim sequuntur majora
sunt. Nunc ergo gratias ago Deo, quod me pondere
gravissimae suspicionis relevavit. Fortasse enim
<pb n="0568C"/>
videbar aliquibus de alio isto contentiosius vel calumniosius
agere, cum secundum rhetoricam figuram,
istum quem dicit <hi>[Al. dicunt]</hi> alium, ipsum perhiberem
esse. Sed ne qua ulli auditorum nunc prorsus
dubitatio remaneret, quis esset iste <hi>[Al. ille]</hi> alius,
de quo superius dixerat, declaravit. Tanquam vere
bonus magister, et qui nullas velit ex dictis suis
ambiguitates discipulis remanere, dignatus est in
hoc loco illum, quem supra alium dixerat, evidentius
quis esset ostendere. Ait ergo:  « Nunc vero
praepositionis adjectio, ad illam nos intelligentiam
trahit, de qua superius disputavimus. »  Vides quia
nos sumus, inquit, et non alius nescio quis quem
putabatis, qui superius disputavimus, exponentes
<pb n="0569A"/>
illud quod scriptum est: <hi>Qui benedixit nos in omni
benedictione spiritali in coelestibus in Christo.</hi> Et quod
ibi ex persona alterius dictum a minus intelligentibus
putabatur, ne quis error his, quos jusserat ex
istis libris <emph>337</emph> quid de Origene sentiret, sententiam
suam noscere, remaneret, ad suam personam
nunc revocans, nec alium aliquem nominans, dicit
ea quae superius legimus: quod scilicet sicut jam
nos benedixerat in omni benedictione spiritali in
caelestibus in Christo, et elegerat ante constitutionem
mundi: ita etiam sperasse dicamur in Christo
ex eo tempore, quo electi et praedestinati et benedicti
sumus in caelestibus. Absolvit ergo me (ut puto)
ipse suo testimonio omni suspicione calumniae, quod
alius iste non sit alius quam ille ipse.
<pb n="0569B"/>
</p>
        </div3>
<div3>
          <head>30. </head>
          <p>
Sed majora adhuc ex consequentibus, sicut
promisimus, ostendemus. Post hoc enim quod dixerat,
nos ante sperasse in Christo, et ex eo jam tempore,
id est, ante constitutionem mundi, et antequam
in corporibus nasceremur, in caelis esse benedictos
et electos, iterum illum suum alium introducit,
et dicit,  « Alius vero hoc dogma non sustinens,
quod ante fuerimus et speraverimus in Christo, quam
in isto corpore degeremus, illo intelligentiam transfert <hi>[Al. transferet]</hi>.
»  Hoc in loco omnem suum
foetorem quisquis ille est, iste ejus alius exhalavit.
Dicat enim nobis hic, quem vult alium esse, qui hoc
dogma non sufferat, quod antequam in hoc corpore
degeremus, et fuerimus, et speraverimus in Christo,
hoc est enim pro quo damnari jubet Origenem. Quem
<pb n="0569C"/>
vult hic alium intellexisse? an aliquem <hi>[Al. alium]</hi> 
contrarium sibi? Quid dicis, magister? bicorni illo
urgeris, de quo exponere discipulis soles. Si enim
hic alium istum qui ante fuisse animas quam in corpore
degerent, non recipit, te esse dixeris, proditum
est, quod in superioribus celabatur. Inveniris enim
tua confessione alius ille tu esse, qui definis omnia
 dogmata, quae damnari jubes. Si vero non es tu
in superioribus alius, ne tibi ea quae improbas adscribantur,
nec hic tu eris alius, qui non sustineas
ante fuisse animas quam in corpore degeremus. Elige
utramlibet excusationis <emph>338</emph> partem. Istum alium,
quem frequenter inducis, te vis intelligamus, an alterum
aliquem? catholicum eum vis videri, an haereticum?
<pb n="0570A"/>
damnandum, an <hi>[Al. aut et vel]</hi> absolvendum?
Si catholicus est iste alius tuus, qui in superioribus
dicebat, ante hunc mundum visibilem fuisse
animas cum Angelis, et caeteris virtutibus in superiori
Jerusalem in caelestibus constitutas, et ibi vivendo
contraxisse caussas sibi <hi>[Al. ibi]</hi> diversitatis,
vel nascendi in hoc mundo, vel alias <hi>[Al. aliquas]</hi> 
quaslibet conditiones tolerandi, erunt ergo ista catholica
dogmata, et interim impium damnare quod
catholicum est. Si vero alium istum haereticum dixeris,
haereticum designabis eum, qui fuisse animas
non recipit <hi>[Al. recepit]</hi>, et sperasse in Christo antequam
in corpore nascerentur. Qua hinc exitur, magister?
Quo erumpitur? quo rursum evaditur? Quocunque
te converteris, haerebis. Non dico nullus
<pb n="0570B"/>
subtrahendi te aditus datur, sed ne respirandi quidem
paululum fit copia. Sic tibi Alexandri tui Aristotelici
Commentarii profuere? sic Porphyrii <foreign xml:lang="greek">εἰσαγωγή</foreign>? sic
te tot et tantorum Philosophorum Graecae et Latinae,
insuper et Judaicae eruditionis excoluit disciplina,
ut in istas angustias tam inextricabiles devenires, et
tam miserabiliter coarctareris, ut nec ad Alpes posses <hi>[Al. possis]</hi> 
 esse defensus?</p>
        </div3>
<div3>
          <head>31.</head>
          <p>
 Sed parcamus jam: deferendum est literis,
et ut ipse ait, operi magno somnus non est adscribendus,
quanquam ipse parcat nemini, et non tam
ratione dictorum quam flagello linguae, quos libitum
fuerit verberet. Et si quis ei minus adulabitur, continuo
haereticus et scriptis et missis per diversa centum
codicibus designetur. Tamen nos non ipsum,
<pb n="0570C"/>
sed Patriarcham imitemur David, qui comprehensum
in spelunca inimicum suum Saul, cum posset
jugulare, noluit; sed ei pepercit, quod et iste sibi a
nobis aliquoties factum, non solum verbo sed et
re atque opere, etiam si fateri non vult, corde tamen <emph>339</emph> 
 et conscientia retinet. Demus ergo veniam
ei, qui dare veniam nescit, qui sine ullo humanitatis
respectu de dictis alterius judicat, et interim
educamus eum de hac spelunca, usquequo in illam
incidat, de qua etiam si omnes conemur et cupiamus,
exire non possit. Dicat ergo, qui potest fieri,
ut in superioribus illis, ubi istud dogma confirmabatur
ab eo qui justum Deum conabatur ostendere: ubi
alium quem dixit, vere ne alterius persona fuerit talis
<pb n="0571A"/>
quatem nunc condemnari <hi>[Al. damnari]</hi> vult: hic vero
ubi contrarius est, et non recipit, quae in superioribus
dicta sunt, alium seipsum dixerit. Potest enim fieri,
ut conscius sibi sit, ita sensisse se cum scriberet,
licet stilo id non potuerit explicare <hi>[Al. explanare]</hi>.
Sit ergo venia, et ponamus in hoc loco istum alium,
hunc esse ipsum, qui non recipit dogma, quod dicit,
animas fuisse antequam in corpore degeremus, et
sperasse in Christo. Repetamus ipsum capitulum, et
quo rursus tendat, diligentius prosequamur. Ait itaque:
 « Alius vero hoc dogma non sustinens, quod
ante fuerimus, et speraverimus in Christo, quam
in isto corpore degeremus, illo intelligentiam transfert <hi>[Al. transferet]</hi>,
ut dicat, in adventu Domini Salvatoris,
quando in nomine ejus omne genu flectetur,
<pb n="0571B"/>
caelestium et terrestrium et infernorum et omnis lingua
confitebitur <hi>[Al. confiteatur]</hi>, quia Dominus Jesus
Christus in gloria est Dei Patris <note>(Philip. 3. 2.)</note>,
cum ei fuerint universa subjecta, alios voluntate,
alios necessitate subjiciendos, et eos qui ante praesentiam
majestatis ejus speraverint in eum, futuros
esse in laudem gloriae ejus, et vocari <foreign xml:lang="greek">προηλπικότας</foreign>:
eos vero qui reperti fuerint necessitate credentes,
eo tempore quo nec diabolus, nec angeli ejus poterunt
negare regnantem, esse sperantes, sed non
in laudem gloriae ejus. Quod quidem et nunc ex
parte videmus expleri, quia alia sit merces ejus, qui
voluntate sequatur <emph>340</emph> Deum, alia qui necessitate.
Veruntamen sive per occasionem, sive per veritatem,
tantum Christus annuncietur: dummodo sciat, et
<pb n="0571C"/>
sperans, et ante sperans, quod pro diversitate spei
diversa sint praemia recepturi. » </p>
        </div3>
<div3>
          <head>32.</head>
          <p>
 Omnis in hoc loco adimitur cavillationis occasio.
In superioribus dixisti, quod hi qui ante speraverunt
in Christo, illi sunt qui antequam in hoc
visibili mundo in corporibus nascerentur, spem in
Christo habuerunt in caelestibus positi. Sed ne
istud dogma tuum esse videretur, aliam introduxisti
expositionem, qua dicis eo tempore, quo omne genu
flectetur Domino Jesu, universa creatura caelestium,
terrestrium et infernorum duobus ei modis erit subjecta,
quidam voluntate, quidam necessitate. Et voluntate
ais subjectos Sanctos omnes, qui per verba
praedicationis modo <hi>[Al. jam]</hi> ei credunt, et istos vocari <foreign xml:lang="greek">προηλπικότας,</foreign>
 id est, <hi>qui ante speraverunt</hi> in Christo.
<pb n="0571D"/>
Necessitate autem subjectos, qui nunc quidem
per praedicationem verbi non crediderunt: tunc
autem jam negare non poterunt, sicut diabolus et
angeli ejus, et qui cum ipsis necessitate crediderunt,
quique omnes cum quibus, et diabolus et angeli
<pb n="0572A"/>
ejus, quia postea credent, non vocabuntur <hi>ante
sperantes,</hi> pro eo scilicet quod illi ante crediderunt
in Christo, et speraverunt in eum <hi>[Al. ejus]</hi> voluntate;
isti vero postmodum, et necessitate. Et ideo
ais eos diversa praemia recepturos. Praemia tamen
ponis in his omnibus, qui modo non eredunt, id
est, diabolo et angelis ejus, licet inferiora, et eum
de cujus sola poenarum aliquando venia opinionem,
non sententiam alterius arguis, tu in regno Christi
ad praemia secunda perducis. Et hoc vis intelligi,
quia sicut nihil interest utrum veritate, an necessitate
Christus annuncietur: ita nihil refert necessitate,
an voluntate credatur.</p>
        </div3>
<div3>
          <head>33.</head>
          <p>
 Haec sunt, quae nobis discere de <emph>339</emph> Commentariis
tuis jubes. Istas nos regulas confusionis
<pb n="0572B"/>
fidei doces, ut hoc damnetur in aliis, quod domi discitur.
Nam utique si tu es nunc alius, qui primum
dogma illud non sustines, quod animas in caelestibus
fuisse dicit, antequam in corporibus nascerentur:
tu es sine dubio, qui diabolum et angelos ejus
atque omnes incredulos, non solum venia donas,
verum etiam secundis munerandos esse praemiis
polliceris. Si vero hoc secundum dogma refugis, tu
eris primi illius dogmatis pater. Et miror quomodo
isti prudentes et eruditi viri, qui haec ejus legunt
scripta, de quibus nunc illa ab illo scribuntur, rideant
de me, quod me talpam nominet, et non sentiant
se magis ipsos ab eo talpas judicari, quos putat
haec in suis libris non videre defossa. Si enim putaret
eos legentes intelligere posse, nunquam ad condemnanda
<pb n="0572C"/>
ea, quae ipse magister docet, istorum librorum
habere jussisset exemplum, in quibus ea
ipsa plenius et manifestius continentur, quae condemnare
nos suadet. Ostendimus interim istum <hi>[Al.
tac. istum]</hi> ipsum asserere in istis electis Commentariis
suis ea quae damnari in alterius libris jubet <hi>[Al. videt]</hi>,
id est, quod animae fuerint in caelestibus
antequam in hoc mundo in corporibus nascerentur <hi>[Al. immitterentur]</hi>,
et quod omnes, vel peccatores,
vel increduli cum diabolo et angelis ejus, eo tempore
quo omne genu flectetur Jesu, caelestium et
terrestrium et infernorum, non solum veniam accipient,
verum etiam <hi>[Al. tac. etiam]</hi> ad secunda praemia
vocabuntur.</p>
        </div3>
<div3>
          <head>34.</head>
          <p>
 Sed quoniam haec rei novitas, non dubito
<pb n="0572D"/>
quod fidem difficile mereatur, ut quis credatur ea
damnare quae adstruit; scio quid desideratis, ut si
possumus <hi>[Al. possimus]</hi> talia ex eisdem libris proferamus
exempla, et tam evidentia, ut nullus omnino
de his cuiquam dubitandi resideat locus, id est,
<pb n="0573A"/>
ubi ne ille quidem alius suus nominetur: et ita faciam. <emph>340</emph> 
 Item ex eodem libro, quod in saeculi fine
Christus, et omnes Sancti sui supra daemones habebunt
sedem, ut et ipsi daemones secundum voluntatem
sedentis supra se Christi, et Sanctorum ejus
agant: Ex eo capitulo ubi dicit Apostolus, <hi>Ut ostenderet
saeculis supervenientibus abundantes divitias gratiae
suae, in bonitate super nos in Christo Jesu <note>(Eph. 2.
7.)</note>
          </hi>, post pauca:  « Quod nos, inquit, qui quondam
lege tenebamur inferni, et propter vitia atque peccata
ut operibus carnis, ita eramus et suppliciis <hi>[Al.
supplicio]</hi> destinati, nunc in Christo regnemus, sedeamusque
cum eo. Sedeamus autem non in humili
quocunque loco, sed super omnem Principatum, Potestatem
 et Dominationem, et omne nomen quod
<pb n="0573B"/>
nominatur, non solum in hoc saeculo, sed etiam in
futuro. Si enim Christus resuscitatus est a mortuis,
et sedet ad dexteram Dei in caelestibus super omnem
Principatum, et Potestatem, et Dominationem, et
super omne nomen quod nominatum est, non solum
in hoc saeculo, sed et in futuro, et nos sedebimus
regnabimusque cum Christo, necesse est, ut super
his, super quae sedet ille, sedeamus. Sed qui diligens
Lector est, statim dicet et requiret: Quid ergo,
major homo <hi>[Al. est homo]</hi> angelis et cunctis in caelo
potestatibus? Quod quia periculosum est respondere,
Principatus, Potestates, ac Virtutes, et Dominationes,
et omne nomen quod nominatur non solum in
hoc saeculo, sed etiam in futuro (maxime quia omnia
subjecta sunt Christi pedibus) non ad bonam partem,
<pb n="0573C"/>
sed ad contrariam referre <hi>[Al. refert]</hi>, ut dicat
eas esse angelos refugas, et principem mundi hujus,
et Luciferum qui mane oriebatur, super quibus
sancti in fine saeculi sessuri sunt cum Christo, illis
quoque tribuente beneficium, qui nunc inferni, et
male libertate sua abutentes vagentur <hi>[Al. vagantur]</hi> 
passim et per praecipitia corruant <hi>[Al. corruunt]</hi> peccatorum. <emph>341</emph> 
 Cum autem tales habuerint sessores,
juxta sedentium voluntatem <hi>[Al. voluntates]</hi> incipient
gubernari. »  Numquid et hic ambiguitas aliqua derelicta
est, ut locus hic egeat assertore <hi>[Al. assessore]</hi>?
Ubi evidentissime, nulla illius alii sibi interjecta
persona, dicit, angelos refugas, et principem
mundi hujus, et Luciferum qui mane oriebatur,
in fine, Christo supersedente et regnante cum sanctis
<pb n="0573D"/>
suis, consortes ac socios, non solum regni ejus, sed
<pb n="0574A"/>
et voluntatis futuros. Secundum voluntatem namque
Christi, et omnium Sanctorum ejus <hi>[Al. tac. ejus]</hi>,
agere, hoc est, ad summam beatitudinem pervenisse.
Neque enim est alia perfectio Orationis, qua supplicare
nos docuit Patri, nisi ut fiat voluntas ejus, sicut
in coelo et in terra.</p>
        </div3>
<div3>
          <head>35.</head>
          <p>
 Sed quaeso patienter audite, non quidem omnia,
quae de ipsis dogmatibus in libris ejus continentur
revolventem (tanta enim sunt, ut plura mihi,
si exsequi ea cupiam, volumina conscribenda sint),
sed tanta quanta satisfacere legentibus possint: quod
non iste casu in haec incidat, quae nunc discipulis
imitanda proponit, sed latissima et frequenti assertione
confirmat. Sed videamus quae sunt, quae
nos ex his probatissimis edocet Commentariis. Item
<pb n="0574B"/>
ex eodem libro, quod non solum in praesenti saeculo,
verum etiam in futuro ascensus sit hominum et descensus,
de eo capitulo, in quo ait:  « <hi>Super omnem Principatum, 
 Potestatem, ac Virtutem, et Dominationem,
et omne nomen quod nominatur, non solum in hoc
saeculo, verum etiam in futuro <note>(Eph. 1. 21.)</note>
          </hi>, post
aliquanta: Si autem sunt, inquit, Potestates, Virtutes,
et Principatus, et Dominationes, necesse est, ut
et subjectos habeant, et timentes se, et servientes
sibi, et eos qui a <hi>[Al. tacetur a]</hi> sua fortitudine roborentur.
Quae distributiones officiorum, non solum in
praesentiarum <hi>[Al. praesenti]</hi>, sed etiam in futuro
saeculo erunt: ut per singulos profectus et honores,
ascensiones etiam et descensiones, vel crescat alius <hi>[Al. aliquis]</hi>,
 <emph>342</emph> vel decrescat, et sub alia atque
<pb n="0574C"/>
alia Potestate, Virtute, Principatu, atque Dominatione
fiat. » </p>
        </div3>
<div3>
          <head>36.</head>
          <p>
 Cur, magister, ut tuis tecum verbis agam, post
quadringentos fere annos quietas et simplices haec
Latinorum mentes doces? Cur novas voces, quas ab
Apostolis nemo suscepit, insuetis auribus ingeris?
Quaeso te, ut parcas Romanis auribus, parcas fidei,
quae Apostoli voce laudata est. Cur in medium profers
quod Petrus et Paulus edere noluerunt? Usquequo
tu haec scriberes, non usquequo ego interpretarer <hi>[Al. interpretabor]</hi>,
ut doces; sed usquequo tu
haec ante quindecim fere annos scriberes, sine his
mundus Christianus non fuit? Quid enim tu modo
doces, quod in futuro saeculo adhuc ascensiones et
descensiones fiant, et proficiant aliqui, et aliqui
<pb n="0574D"/>
decrescant? Ergo illud quod dicis, in hoc saeculo
<pb n="0575A"/>
vito, vel acquiritur, vel amittitur, non est verum: an
occultam habet aliquam interpretationem? Non enim
poenitentiam agis pro his, quae in istis Commentariis
continentur. Item quod Ecclesia unum corpus non
solum ex hominibus, sed et ex Angelis, et omnibus
Virtutibus coelestibus intelligendum sit, ex eodem
libro, de eo capitulo, in quo scriptum est: <hi>Et ipsum
dedit caput super omnem Ecclesiam <note>(Eph. 1. 22.)</note>
          </hi>, post
pauca: Non solum, inquit, hominum, sed etiam
Angelorum cunctarumque Virtutum, et rationabilium
creaturarum, Ecclesia intelligi potest. Item quod
animae, quia in illa priori vita noverant Deum, modo
eum non quasi ignotum cognoscant, sed quasi post
oblivionem denuo agnoscant, ex eodem libro ita
dicit:  « Quod vero ait, <hi>in agnitione ejus (Ephes. 1.
<pb n="0575B"/>
17.)</hi>, id est, <foreign xml:lang="greek">ἐπιγνώσει,</foreign> quidam sic intelligunt, ut
inter <foreign xml:lang="greek">γνῶσιν καὶ ἐπίγνωσιν,</foreign> hoc est inter <hi>notionem
et agnitionem,</hi> illud intersit, quod notio eorum <hi>[Al.
illud]</hi> sit, quae ante non scivimus, et ea postea scire
coepimus; agnitio vero eorum quae postea recordamur.
Et priorem quamdam vitam in coelestibus <emph>343</emph> 
 suspicantur, postquam in corpora ista dejecti, et
obliti Dei Patris, nunc eum per revelationem cognovimus,
secundum illud quod scriptum est: <hi>Reminiscentur
et convertentur ad Dominum omnes [Al. universi] fines terrae 
 <note>(Psal. 21, 28.)</note>
          </hi>, et multa his similia. » </p>
        </div3>
<div3>
          <head>38.</head>
          <p>
 Quod autem ait: Quia quidam haec dicunt,
puto me satis evidenter in superioribus edocuisse,
quod si quando ponit, Quia quidam haec dicunt,
vel, Alius dicit, nec tamen ista quae dicuntur destruit:
<pb n="0575C"/>
iste ipse sit quidam, vel alius, maxime cum
jam concordes his sententias, absque ulla hujusmodi
interjectione personae, ab eo dictas frequenter ostenderim.
Sed quid adhuc est, quod ei displicet in alio?
Et astra, inquit <hi>[Al. quidem]</hi>, vel caetera quae in
coelo sunt, rationabilia dicit et delicti capacia. Videamus
ergo quid ipse de talibus sentiat, In eodem
libro ex eodem capitulo, ubi scriptum est: <hi>Oportet
enim eum regnare, donec ponat inimicos suos sub pedibus
suis <note>(1. Cor. 15. 25.)</note>
          </hi>, post aliquanta:  « Potest,
inquit, ita responderi, quod absque peccato nullus
sit. Et sidera ipsa non sint munda coram Deo <note>(Job.
15.)</note>, omnisque creatura paveat Creatoris <hi>[Al. Salvatoris]</hi> 
adventum. Unde crux Salvatoris non solum ea
<pb n="0576A"/>
quae in terris sunt, sed etiam quae in coelis erant,
purgasse perhibetur. »  Item quod propter corpus
humilitatis <hi>[Al. humanitatis]</hi> et corpus mortis, homines
filii irae appellentur, ex eodem libro de eo
capitulo, ubi scriptum est: <hi>Eramus natura filii irae
sicut et caeteri <note>(Ephes. 2. 5.)</note>
          </hi>; post aliquanta:  « Nos
vero, inquit, dicamus esse primum omnes homines
natura filios irae propter corpus humilitatis et corpus
mortis: et quod ab adolescentia mens hominum
apposita sit ad malitiam <note>(Gen. 8.)</note>. »  Item quod prima
sit animae factura, et deinceps corporis plasmatio,
ex eodem libro sub eodem capitulo, post multa:  « Et
diligenter, inquit, observa, quia non dixit <hi>[Al.
dixerit]</hi> ipsius figuratio sumus atque plasmatio, sed <hi>ipsius factura. 
 <note>(Ephes. 2. 9.)</note>
          </hi>. Plasmatio quippe originem
<pb n="0576B"/>
de terrae limo trahit: factura vero juxta similitudinem
et imaginem <emph>344</emph> Dei sumpsit exordium.
Quod in centesimo decimo octavo Psalmo simul positum
diversa significat. <hi>Manus tuae, Domine, fecerunt
me, et plasmaverunt me.</hi> Factura primum locum
tenet, deinde plasmatio. »  Quid adhuc aliud est,
quod condemnari vult? Dicat ut id de ejus libris,
immo de ejus corde proferamus. Quod enim, inquit,
unam naturam et animarum, et Angelorum, molestum
est hoc. Sed videamus quid ipse de hoc sentiat
in his libris, quos nobis ad confessionis exemplum
et ad credendi regulam ponit. Item ex <hi>[Al. in]</hi> 
eodem libro de eo capitulo, ubi scriptum est: <hi>Veniens
evangelizavit pacem his qui longe, et his qui prope <note>(Ephes. 2. 17.)</note>
          </hi>;
et quod cum de Judaeis, et de Gentibus
<pb n="0576C"/>
primum <hi>[Al. primo]</hi> dictum exposuisset, postmodum
addidit haec:  « Et haec quidem juxta Vulgatam
interpretationem dicta sint <hi>[Al. sunt]</hi>. Caeterum
qui illud Apostoli legit, de Christo memorantis, <hi>Pacem faciens per sanguinem crucis suae his quae in
terra erant, et his quae in coelis 
 <note>(Ephes. 2.)</note>
          </hi>, et caetera
quae in eodem dicuntur loco, non putabit nos, qui
juxta spiritum Israel vocamur, fuisse longe et Judaeos,
qui tantummodo Israel nuncupantur in carne,
fuisse prope. Et hanc totam intelligentiam ad Angelos
virtutesque coelestes, et ad animas temperabit
humanas, quod in suo Christus sanguine terrena
et coelestia copulaverit, quae inter se dissidebant. Et
bonus pastor morbidam ad montes revectans ovem
<pb n="0577A"/> <note>(Luc. 15.)</note>,
fecerit esse cum caeteris: drachmamque
quae perierat, drachmis quae salvae fuerint <hi>[Al. fuerant]</hi>,
copulaverit. » </p>
        </div3>
<div3>
          <head>39.</head>
          <p>
 Vides quantam diversitatem naturae facit inter
animas et Angelos? Quanta est, inquit, inter ovem
et oves, et inter drachmam et drachmas. Sed et post
pauca addidit dicens:  « Quod autem ait, <hi>Ut duos [Al. duo] 
 conderet in semetipso in unum novum hominem:</hi> 
quod et magis videtur superiori de Judaeis et
Gentibus <hi>[Al. Gentilibus]</hi> sensui convenire, sic suae
intelligentiae coaptabit <hi>[Al. coaptavit]</hi>: ut dicat hominem <emph>345</emph> 
 juxta imaginem, et similitudinem Dei
factum, eamdem post reconciliationem formam recepturum,
quam et nunc Angeli habent, et ipse perdidit.
Novum autem hominem dicit esse, qui quotidie
<pb n="0577B"/>
renovatur, et habitaturus est in novo mundo. »  Sicut
 oves ab ove, et drachma a drachmis differunt: ita
et animas cum Angelis esse dicit, et eamdem formam,
quam nunc habent Angeli, prius homo habuerit,
et perdiderit, et hominem habiturum dicit
in futuro. Si natura, si specie, si forma non differat,
quomodo nullus pudor est erudito homini suas sententias
sub alterius nomine condemnare, maxime
cum hoc ita non secundum vulgatam expositionem,
sed secundum Apostoli sensum dici debere decernas?
Sed videamus quid ad haec in eodem loco additur.
Post pauca sic inquit:  « Et instaurationem novi hominis
tunc plene perfecteque complendam, cum coelestia
terrestriaque <hi>[Al. terrenaque]</hi> fuerint copulata,
et in uno spiritu et sensu eademque sententia accesserimus
<pb n="0577C"/>
ad Patrem. Nescio quid tale et in alia Epistola
<note>(si quis tamen eam receperit <hi>[Al. recipit]</hi> )</note> prudentibus
quibusque lectoribus Paulus subindicat, dicens: <hi>Hi omnes testimonium fidei accipientes, non 
 receperunt promissionem, Deo pro nobis aliquid
melius providente: ut non absque nobis consummarentur <note>(Heb. 9.)</note>
          </hi>.
Propterea universa creatura congemiscit <hi>[Al. ingemiscet]</hi> 
 nobiscum, qui in tabernaculo isto
congemiscimus: et condolet, qui a timore Dei in
utero concepimus, et dolemus, et praestolamur revelationem
filiorum Dei, ut de vanitate servitutis, cui
nunc est subjecta, liberetur, et fiat unus pastor et
unus grex, et Oratio Domini compleatur dicentis: <hi>Fiat voluntas tua sicut in coelo et in terra 
 <note>(Matth. 6.
10.)</note>
          </hi>. »  Coelestia et terrestria, id est, Angelos et homines,
<pb n="0577D"/>
sicut ante unam formam gesserunt, et unum
ovile habuerunt, ita et in futuro dicis esse reparanda.
Quia Christus venit utraque facere unum gregem,
et hoc futuros homines dicis, vel quod nunc <emph>346</emph> 
 sunt Angeli, vel quod ante ipsi homines, id
<pb n="0578A"/>
est, animae fuerunt. Et quomodo, quaeso te, tam amice,
immo jam nec amice, sed scurriliter mulierculas
irridebas, quae cum plausu ventris et femoris, negarent
se post resurrectionem in corpore iterum fragili
futuras, sed similes Angelis, vel idipsum futuras esse
quod Angelos? Et haec cum tanta irrisione dici a
mulieribus arguis, quae de tuis illis electis Commentariis
scripta proferuntur. Numquid non hoc tibi
tale videtur, quale si quis furti alium incusans, idipsum
unde alium arguit, in suo sinu contegat furtum,
et posteaquam late peroraverit, et magnifice fuerit
invectus in furem, posteaquam testes produxerit,
juris quoque jurandi dederit sacramenta: post haec
omnia furtum ipsum, pro quo alium jam se convicisse
putaverat, de sinu ejus extrahatur? Tum deinde
<pb n="0578B"/>
arguis alios, quod interrogati de talibus non prompte,
nec statim respondeant, sed cunctabundi et nutu
magis quam verbis agant. Et hoc ipse de Apostolo
dicis, quod nescio quid tale in Epistola sua prudentibus
quibusque lectoribus subindicat. Si Paulus non
indicat, sed subindicat, et non quibuscunque, sed prudentibus,
nos miseros quid irrides, o noster poenitens,
si quod Apostolus non manifeste protulit, aut nescire,
aut dubitare nos dicimus, et non tam intelligere, quam
subintelligere, et ideo non tam indicamus, sed subindicamus?
Jam si tibi revelata sunt illa quae oculus
non vidit, nec auris audivit, et in cor hominis non
ascenderunt: si tibi venit quod perfectum est, et
destructa tibi sunt ea quae ex parte sunt: clama de
his et praedica, et quae Apostolum subindicasse dicis,
<pb n="0578C"/>
tu indica, qui non solum ea quae subindicata,
verum et quae confirmata ab eo scribis esse, nunc
damnas. Haec enim omnia quae nunc anathematizari
jubes, dum Apostoli dicta exponis, adstruxeras, et
tanquam illius sensibus haec inserta esse docueras. <emph>347</emph>
</p>
        </div3>
<div3>
          <head>40.</head>
          <p>
 Quid adhuc aliud est, quod damnare
caeteros jubet? Quod corpus hoc, inquit, carcerem, et
vincula esse animae dicunt, et ipsam animam non
ire asserunt, se redire quasi ad ea loca, ubi jam
ante fuerat. Proferamus ergo et de hoc quomodo ipse
senserit, testimonia. Ex istis ipsis Commentariis
libro secundo, ex eo capitulo, ubi dicit: <hi>Hujus rei
gratia ego Paulus vinctus Jesu Christi <note>(Ephes. 3.)</note>
          </hi>:
post pauca:  « Quia in pluribus, inquit, locis scriptum
est, vinculum animae corpus hoc dici, quod <hi>[Al. quo]</hi> 
<pb n="0578D"/>
quasi clausa in carcere teneatur, dicimus propterea
Paulum corporeis <hi>[Al. corporis]</hi> nexibus coerceri,
nec reverti et esse cum Christo: ut perfecta in Gentes
per eum praedicatio compleatur. »  Item de eadem re,
ex eisdem Commentariis, libro tertio, capitulo ubi
<pb n="0579A"/>
dicit: <hi>Pro quo legatione fungor in catena <note>(Ephes. 6.)</note>
          </hi>,
post aliquanta per illum iterum suum <hi>[Al. sive]</hi> alium
qui ipse est, ita dicit:  « Alius vero propter corpus
humilitatis, et catenam istam qua circumdamur, et
necdum scimus secundum quod oportet nos scire, et
per speculum videmus in aenigmate, ista eum dixisse
contendet <hi>[Al. contendit]</hi>: et tunc vere posse in
confidentia Evangelii aperire mysteria, cum catenam
deposuerit, et de carcere liber exierit. Nisi forte et in
vinculis absque vinculis computandus est, qui conversationem
habet in coelis: et de quo dici potest: <hi>Vos
autem in carcere non estis, nec in carne, sed in spiritu,
si tamen spiritus Dei habitat in vobis <note>(Rom. 8. 9.)</note>
          </hi>. » 
Item de eadem re, ex Commentario Epistolae Pauli ad
Philemonem sub eo capitulo, ubi ait: <hi>Salutat te Epaphras
<pb n="0579B"/>
concaptivus meus <note>(Phil. 1. 23.)</note>
          </hi>: post aliquanta:
 « Nisi forte reconditum aliquid et sacratum, ut quidam
putant, in verbo captivitatis ostendit <hi>[Al. ostenditur]</hi>,
quod capti pariter et vincti, in vallem hanc deducti
sunt lacrymarum. » </p>
        </div3>
<div3>
          <head>41.</head>
          <p>
 Vides quomodo haec tanquam mystica et sacrata
dicit haberi apud quosdam, quorum tamen et
ipsum unum esse, in multis saepe docuimus: <emph>348</emph> 
sed uti figura, per quam scientiae mysticae videatur
invidiam declinare. Haec, inquit, quomodo se habeant,
videris <hi>[Al. videtis]</hi>. Numquid et omnia restituenda
esse in unum statum atque in unum corpus
reintegrandos non solum homines, sed daemones et
angelos refugas, dictum a me potes referre? Vis
mihi, inquit, non fiat, si quod ex alterius persona
<pb n="0579C"/>
dixi, alterius sit; si quod sane exinde dictum, ac,
nullius interjecta persona, scriptum legeris, hoc mihi
merito debet adscribi. Et quid omnes istos effundimus,
quos superius desudavimus agones? Tantum
valet frontis duritia. Sed age fiat, acquiescamus etiam
in hoc, non ut res, sed ut ipse postulat, convincatur.
Ex his Commentariis libro secundo de ea re quam
proposui <hi>[Al. proposuit]</hi>, sub eo capitulo, ubi scriptum
est: <hi>Solliciti servare unitatem spiritus in vinculo
pacis: unum corpus et unus spiritus, sicut et vocati
estis in una spe vocationis vestrae <note>(Ephes. 4. 3.)</note>
          </hi>: post
aliquanta,  « Quaeritur, inquit, quomodo una spes
vocationis sit, cum apud Patrem diversae sint mansiones?
Ad quod unam spem vocationis regnum coelorum,
quasi unam domum Dei Patris esse, dicimus,
<pb n="0579D"/>
et in una domo plurimas mansiones. <hi>Alia enim
gloria solis, alia gloria lunae, alia stellarum gloria <note>(I Cor. 15. 41.)</note>
          </hi>.
Aut certe illud subtilius indicatur,
<pb n="0580A"/>
quod in fine et in consummatione rerum, in pristinum
statum restituenda sint omnia, quando omnes
unum corpus efficiemur, et in virum perfectum reformabimur,
et Oratio in nobis Salvatoris implebitur: <hi>Pater da, ut quomodo ego et tu unum sumus: ita
et isti in 
 [Al. tac. in] nobis unum sint <note>(Joan. 7. 21.)</note>
          </hi>. » </p>
        </div3>
<div3>
          <head>42.</head>
          <p>
 Accepistis et hanc ejus de resurrectione
omnium absque ulla ambiguitate sententiam, accipite
et aliam; et tunc concludam Apologiae nostrae
primum volumen. Innumera sunt enim ejus
dicta de talibus. Item ex eodem libro sub eo
capitulo, ubi scriptum est, <hi>Ex quo totum corpus
compactum et conglutinatum per omnem juncturam</hi> <emph>349</emph> 
 <hi>subministrationis, secundum operationem
in mensuram uniuscujusque membri, augmentum corporis
<pb n="0580B"/>
facit in aedificationem sui in caritate <note>(Eph. 4,
16.)</note>
          </hi>; sic cepit,  « In fine rerum cum Deum videre
ceperimus facie ad faciem, et in mensuram pervenerimus
 aetatis plenitudinis Christi, de cujus plenitudine
nos omnes accepimus <note>(Joan. 1.)</note>, ita ut Christus
non ex parte sit, sed totus in nobis, et relictis initiis
parvulorum, creverimus in eum virum, de quo Propheta
dicit, <hi>Ecce vir, Oriens nomen est illi <note>(Zach. 6.
12.)</note>
          </hi>: et Joannes Baptista commemorat, <hi>Post me
veniet [Al. venit] vir, qui ante me factus est <note>(Joan. 1.
30.)</note>
          </hi>: <hi>quoniam ante me erat:</hi> tunc in occursu unius
fidei, et unius agnitionis Filii Dei, quem nunc pro
varietate mentium, non una nec eadem fide agnitionis <hi>[Al. fide et agnitione]</hi> 
 cognoscimus, totum corpus
quod prius dissipatum fuerat <hi>[Al. fuerit]</hi> et in
<pb n="0580C"/>
diversa laceratum in suam compaginem juncturamque
redigetur, ita ut una subministratio, eademque
operatio, et unius aetatis consummata perfectio,
totum faciat crescere corpus aequaliter, et omnia
membra juxta mensuram suam incrementum aetatis
accipiant. Haec autem tota aedificatio, per quam Ecclesiae
per partes corpus augetur, mutua in se caritate
complebitur. Totas rationabiles creaturas sub
unius rationabilis animalis intelligamus exemplo, et
quodcunque de hujus membris dixerimus et partibus,
hoc <hi>[Al. tac. hoc]</hi> sciamus esse referendum ad
unamquamque rationabilem creaturam. Putemus hoc
animal ita <hi>[Al. tac. ita]</hi> per artus, venas carnesque
laceratum, ut nec os ossi haereat, nec nervus jungatur
ad nervum, separatim oculi jaceant, seorsum
<pb n="0580D"/>
nares, manus alium locum teneant, in alium <hi>[Al.
alio]</hi> projecti sint pedes, <emph>350</emph> et reliqua membra
in hunc modum inter se dispersa sint et divisa. Fingamus
<pb n="0581A"/> <hi>[Al. Finge]</hi> 
 aliquem venire tantae scientiae
medicum, qui juxta fabulas Ethnicorum, Aesculapium
possit imitari, et novam figuram novumque
hominem Virbium suscitare. Hic necesse habebit
unumquodque membrum suo loco restituere, et
compagem copulare compagi, et quodam glutino
partibus restitutis, unum corpus efficere. Hucusque
nobis una similitudo processerit. Nunc in eadem
similitudine <hi>[Al. eamdem similitudinem]</hi> ad id quod
intelligi volumus aliud trahatur exemplum. Parvulus
crescit <hi>[Al. crescat]</hi>, et occulto aevo in perfectam
adolescit <hi>[Al. adolescat]</hi> aetatem: suum manus habent <hi>[Al. habebit, et sentient]</hi> 
 augmentum, sua pedes
sentiunt incrementa: venter, dum nescimus,
impletur, humeri, dum falluntur oculi, dilatantur,
<pb n="0581B"/>
et omnia membra per partes juxta mensuram suam
sic crescunt, ut tamen non sibi sed corpori videantur
augeri. Ita igitur et in restitutione omnium,
quando corpus totius Ecclesiae nunc dispersum atque
laceratum, verus medicus Jesus Christus, sanaturus
advenerit, unusquisque secundum mensuram fidei et
agnitionem Filii Dei (quem ideo agnoscere dicitur,
 quia prius noverat, et postea nosse desivit) suum
recipiet locum, et incipiet id esse quod fuerat: ita
tamen ut non juxta aliam haeresim omnes in una
aetate sint positi, id est, omnes in Angelos reformentur:
sed unumquodque membrum juxta mensuram
suam et officium suum perfectum sit. Verbi
gratia, ut Angelus refuga id esse incipiat quod creatus
est: et homo qui de paradiso fuerat ejectus, ad
<pb n="0581C"/>
culturam iterum paradisi restituatur. Ista autem <emph>351</emph> 
universa sic fient, ut invicem inter se caritate
jungantur: et dum congaudet membrum membro, et
in alterius provectione laetatur, Christi corpus Ecclesia
primitivorum, habitet in caelesti Jerusalem,
quam in alio loco Apostolus vocat matrem Sanctorum. » </p>
        </div3>
<div3>
          <head>43.</head>
          <p>
 Haec tua dicta legunt omnes Latini, quae
<pb n="0582A"/>
etiam nunc tu quoque jubes eos legere, ubi dicis,
quod omnes rationabiles creaturae, quae sub unius
rationabilis animalis exemplo intelliguntur, ita in
unum corpus reparandae sint, tanquam si unius
hominis membra divulsa, rursus in ejusdem corporis
soliditatem Aesculapii arte reparentur: in quibus
quidem diversa futura definis officia, utpote membrorum,
sed corpus unum, hoc est unius naturae,
et hoc omnium unum corpus, primitivam Ecclesiam
vocas, et corpus esse nominas Christi, cujus corporis
unum membrum suo officio restituendum, ais
esse angelum refugam, qui est utique diabolus, et in
hoc quod ab initio creatus est, reparandum. Similiter
et hominem, aliud membrum, ad cultum paradisi
tanquam colonum originarium revocandum: et
<pb n="0582B"/>
haec nulla, ut fieri solet, cum de rebus talibus pedetentim
cauteque dicitur, alterius interjecta persona,
prosequeris, ut dubitasse te aliquis in rebus tam
secretis et absconditis existimet, sicut Origenes iste,
cujus te et discipulum non negas, et proditorem
fateris, semper facere invenitur in talibus: sed
abrupta et definita sententia, tanquam si Angelus
loqueretur in Daniele, aut Christus in Paulo, mortalium
auribus futurorum arcana enuntias saeculorum.
Et ais, Nulli veterum, electa a Christo plebs fidelium,
credas. Si Origenes aliquid de divinae dispensationis
secretioribus suspicatus est, nemo recipiat.
 Et si Clemens, aut ille Apostolorum discipulus, aut
ille Alexandrinae Ecclesiae, et ipsius <emph>352</emph> magister
Origenis tale aliquid dixerunt: etiamsi Gregorius ille
<pb n="0582C"/>
Ponticus, vir Apostolicarum virtutum: etiamsi iste
alius Nazianzenus, et Didymus videns Propheta,
ambo magistri mei quibus sapientius in fide Christi
nihil habuit mundus. Omnes isti ut Origenes erraverunt:
sed accipiant erroris sui veniam, quia et ego
aliquando erravi, et nunc poenitentiam gero, sed veniam
accipere debeo. Origenes vero cum eadem quae
ego dixerit, etiamsi poenitentiam egit <hi>[Al. egerit]</hi>,
<pb n="0583A"/>
veniam non accipiet, immo pro his quae omnes diximus,
solus ipse damnetur. Ipse est qui omnia
mala fecit. Ipse enim nobis prodidit, unde est totum
quicquid nos loquimur, quicquid scribimus, quicquid
dicti putatur eruditi: et quod de Graecis bonis
Latina facimus non bona. Nemo ergo quemquam
horum audiat, sed haec sola suscipite, quae in meis
Commentariis invenitis, et maxime in Epistola ad
Ephesios, in quibus Origenis dicta vehementissime
confutavi. Ego autem scrutatus sum, ut credere et
tenere debeatis resurrectionem carnis ita futuram,
ut corpora convertantur in animas, et uxores dirigantur
in viros: et quod ante mundi constitutionem
animae in caelestibus fuerint, et inde ob quasdam
caussas soli Deo cognitas, in vallem hanc deductae
<pb n="0583B"/>
sint lacrymarum: et quod corpori mortis insertae
sint: et quod in fine saeculorum omnis natura rationabilis
in unum corpus restituatur sicut ab initio
fuit, ita ut et homo ad paradisum revocetur, et angelus
refuga supra Petrum et Paulum exaltetur, cui
ipsi ad paradisum, ut pote homines, postponendi
sunt, ille autem in id quod ex initio creatus est,
reparetur, ut <hi>[Al. et]</hi> fiant omnes simul Ecclesia
primitivorum in caelestibus, et sint, dum in officiis
quidem singulis quibusque sunt, membra Christi.
Universitas vero cunctorum perfectum <emph>353</emph> Christi
sit corpus. Haec tenentes, o fideles prudentesque
discipuli, et istas meas indubitatas definitiones custodientes,
 Origenem tamen pro his ipsis dictis condemnantes,
bene agetis. Valete.
<pb n="0583C"/>
</p>
        </div3>
<div3>
          <head>44. </head>
          <p>
Vides quia totum cum irrisione agis, et poenitere
te ideo dicis, ut fallas eos quibus scribis?
Nam et si vere te poeniteat, ut debet <hi>[Al. deberet]</hi>,
quid facies propter <hi>[Al. ad]</hi> omnes illas animas,
quas per tot annos haec tua tam venenata, ut ipse
<pb n="0584A"/>
ais, doctrina decepit? Denique <hi>[Al. Deinde]</hi> quis
umquam per tuam poenitentiam emendabitur, cum
iste ipse libellus, in quo et poenitens et accusator et
judex es, auditores tuos rursum ad haec ipsa et legenda
et tenenda transmittat? Ad ultimum etiam si
haec ita non essent, ipse tamen <hi>[Al. tac. tamen]</hi> tibi
etiam post poenitentiam, omnem aditum veniae praeclusisti.
Ais enim ipsum Origenem pro his dictis
poenituisse, Libello poenitentiae ad Fabianum, tunc
urbis Romae Episcopum dato, et tamen post poenitentiam,
post centum et quinquaginta annos mortis
suae in jus eum trahis, et ad damnationem vocas. <emph>354</emph> 
 Quomodo ergo pro his dictis tibi venia dabitur
poenitenti, si ille qui ante te pro his poenituit,
veniam non meretur? Similiter ut scripsisti, scripsit:
<pb n="0584B"/>
similiter ut poenituisti, poenituit. Aut similiter
pro poenitentia debetis absolvi, aut si negas veniam
poenitenti <note>(quod ego non opto <hi>[Al. peto]</hi>, tu perurges)</note>,
nos pariter condemnari secundum quandam
Evangelii parabolam: Oblata est Domino a Judaeis
adultera, ut viderent quid de ea secundum legem
judicaret. Ille misericors et miserator Dominus,
dixit, <hi>Si quis vestrum peccatum non habet, mittat
super eam lapidem <note>(Joan. 8. 3.)</note>
          </hi>. Et tunc omnes,
inquit, discesserunt. Et Judaei quidem licet impii et
increduli, tamen erubuerunt conscientias suas, ne
cum ipsi essent peccatores, in peccatores viderentur
ulcisci. Et latro ille de cruce dicebat ad alterum
latronem, qui simul pendebat in cruce, et blasphemabat, <hi>Quia nec tu Deum times, vel quod in eodem
<pb n="0584C"/>
nos sumus supplicio 
 <note>(Luc. 23. 40.)</note>
          </hi>. Nos cum haec
eadem quae in nobis sunt, condemnemus in aliis,
nec cum Judaeis erubescimus, nec cum latrone
mitescimus.
</p>
        </div3>
      </div1>

<div1>
        <head> <hi>LIBER SECUNDUS</hi>.</head>

<pb n="0583"/>
<div3>
          <head>1. </head>
<p>
            <pb n="0583D"/>Superiore quidem libello dogmaticas illius objectiones
quas aliis impingit immerito, in se, ipso
teste retorsimus: nunc vero jam explicitis et post
tergum rejectis his, quae fidei vicinae sunt caussationibus,
confidentius ei de caeteris criminationibus
respondebimus. Est enim etiam illud accusationis
ejus gravissimum caput, quod similiter, ut caetera
mendacia, veritatis falce resecandum est. Ait
<pb n="0584D"/>
enim confoederatos esse quosdam Origeni ad perjurium,
et istud mysticae ejus traditionis arcanum
absconditum esse in sexto Stromatum libro: nec
ab ullo alio in tot saeculis <emph>355</emph> nisi a se solo
deprehensum. Verum ne risum ei moveam, si jurisjurandi
sacramento alienum me esse confirmem,
a confoederatione perjurii planiore via ad manifestationem
veritatis incedam, ex eo <hi>[Al. et ei]</hi> quod
<pb n="0585A"/>
facillime probare possum, nec habuisse me umquam
libros istos, nec <hi>[Al. aut]</hi> legisse a quoquam praestitos.
Et sicut me non possum excusare de eo, quod
quale sit nescio, ita ne accusari quidem possum de
eo quod, vel si sit, penitus ignoro. Iste tamen,
qui arguit vel ab illo traditum, vel a discipulis ejus
dici, quod scriptum est, <hi>Qui loquitur veritatem cum
proximo suo <note>(Psal. 14. 2.)</note>
            </hi>, proximus non sit, nisi
ille qui perfectus sit, et symmystes. Et iterum
quod Apostolus dicit: <hi>Quia sapientiam loquimur inter
perfectos <note>(1. Cor. 2. 6.)</note>
            </hi>: et quod scriptum est: <hi>Nolite
mittere Sanctum canibus, neque mittatis margaritas
vestras ante porcos <note>(Matth. 7. 6.)</note>
            </hi>, ut asserant,
inquit, per hoc <hi>[Al. haec]</hi> veritatem non omnibus
aperiendam.</p>
        </div3>
<pb n="0585B"/>

<div3>
          <head>2. </head>
          <p>
Videamus quod ipse in istis ipsis electis
 suis commentariis libro secundo, sub eo capitulo
ubi scriptum est: <hi>Propter quod deponentes mendacium,
loquimini veritatem unusquisque cum proximo
suo, quoniam sumus invicem membra <note>(Ephes. 4. 25.)</note>
          </hi>:
post pauca,  « Propter quod, inquit, Paulus ipse perfectus
in Epistola alia loquebatur: <hi>Sapientiam autem
loquimur inter perfectos <note>(1. Cor. 2. 6.)</note>
          </hi>. Ergo hoc est
quod jubet, ut unusquisque mystica quaeque atque
secreta, et ea quae Dei veritate sunt plena loquatur
cum proximo suo, ut dies diei eructet verbum, et
nox nocti indicet scientiam <note>(Psal. 18.)</note>, hoc est,
clara quaeque et lucentia indicet his, qui merentur
audire: <hi>Vos estis lux mundi <note>(Matth. 5. 14.)</note>
          </hi>. Porro
tenebrosa et involuta, et omni sacramentorum nocte
<pb n="0585C"/>
velata aliis <hi>[Al. his]</hi> referat, qui et ipsi nox,
tenebrae, vel caligo sunt. De quibus dicitur, <hi>Et caligo
sub pedibus ejus <note>(Psal. 17. 10.)</note>
          </hi>, haud dubium quin
Dei. Nam et in monte Sina Moyses ingreditur in
turbinem et caliginem, ubi erat Deus <note>(Exod. 19.)</note>.
Et de ipso Deo scriptum est: <hi>Posuit tenebras latibulum
suum <note>(Ps. 17. 12.)</note>
          </hi>. <emph>356</emph> Loquatur itaque
veritatem atque mysteria unusquisque cum proximo
suo, nec det sanctum canibus, neque mittat margaritas
ante porcos: sed quicunque oleum veritatis
habuerint, illos <hi>[Al. et illud]</hi> in thalamum sponsi
et penum <hi>[Al. penu]</hi> regis inducat. »  Videte, quaeso
vos, et diligentius perspicite, si alium aliquem
in omnibus his quae scribit, nisi se et sua dicta condemnet.
Si inimici sui lacerare eum, et arguere
<pb n="0585D"/>
pro scriptis suis vellent, quo alio ordine, quibus
aliis adversum eum sententiis uterentur, nisi quibus
<pb n="0586A"/>
ipse adversum se, tanquam adversus alios, utitur?
Condemnatio adversum istum <hi>[Al. eum]</hi> si proferenda
sit, Epistola sua sufficit, si solum nomen immutes,
textus enim criminum nec in alium omnino quemquam
sicut in ipsum convenit solum. Quae damnari
jubet, haec iterum observari jubet: quae agit, arguit:
quae detestatur, operatur. Beati discipuli ejus,
qui eum vel audiunt vel imitantur.</p>
        </div3>
<div3>
          <head>3.</head>
          <p>
 Veruntamen quoniam perjurii ejus dogma proponitur <hi>[Al. praeponitur]</hi>,
nihil ad me si iste vel
agat vel scribat, quia apud nonnullos fratrum etiam
 hanc nobis inurere conatus est maculam, et nunc
iterare per literas, secundum ab illo datam regulam:
quid ego ipse de perjurio sentiam, profero, ut de
sese iterum sibi ipsi judicium derelinquam. Etenim
<pb n="0586B"/>
cum Dominus et Salvator noster dicat in Evangeliis, <hi>Dictum est antiquis, non perjurabis, reddes enim Domino
juramenta tua: ego autem dico vobis, nolite jurare
omnino 
 <note>(Matth. 5. 34.)</note>
          </hi>: omnis qui docet quacunque
ex caussa pejerandum esse, ego dico quod
alienus sit <hi>[Al. est]</hi> a fide Christi, et ab Ecclesiae
unitate catholicae.</p>
        </div3>
<div3>
          <head>4.</head>
          <p>
 Sed velim nunc posteaquam de meo, ut ipse statui,
anathemate satisfeci, elaborare paululum, si patienter
accipitis, et hoc quod iste per orgia quaedam
et mysticas foederationes <hi>[Al. confoederationis]</hi>, perjurium
observari dicit, quos habeat cultores et symmystas,
aperire. Certa est enim et satis vera Dei illa sententia <emph>357</emph> 
 quae dicit, <hi>Quia ex fructibus eorum cognoscetis
eos <note>(Matth. 7. 16.)</note>
          </hi>: et iterum: <hi>Ex fructibus,</hi> 
<pb n="0586C"/>
inquit, <hi>arbor cognoscitur <note>(Luc. 6. 44.)</note>
          </hi>. Et nos ergo,
sicut iste dicit, perjurii dogma suscepimus. Si ad
hoc edocti sumus, et talis in nobis arbor plantata
est, non potest fieri, ut non tales aliqui ex nobis saepius
germinaverint fructus, verum etiam mystici
dogmatis auctoritate coaluerint <hi>[Al. coalescerent]</hi>.
Et quidem quantum ad personam meam pertinet,
quem solum ex his omnibus quae scribit, lacerare
se putat, non mihi ipsi feram testimonium, nec dicam
quod etiam sit jurandum, cum forte necessitas
exigit: et si non cautus sum <hi>[Al. sim]</hi>, at certe
timidus esse cupio. Postremo et si observare non
possum, errasse me noverim <hi>[Al. noverint]</hi>. Haec ergo
non dicam, tamen sive errem in his, sive caveam,
iste interim caussam commissi alicujus, qua me in
<pb n="0586D"/>
talibus arguat, non habet <hi>[Al. habebit]</hi>. Ego autem
qualiter apud istum sacratissima sit hujus non dogmatis,
<pb n="0587A"/>
sed foedissimi et verissimi vitii observantia,
iterum ex scriptis ejus probabo. Nihil enim ex livore
et invidia confictum <hi>[Al. confectum]</hi> adversum
eum proferam, ut ipse contra nos facit; sed ipsum
se testem et scripta sua adversum eum producam:
ut sciat se non ab inimicis argui, sed a semetipso
redargui.</p>
        </div3>
<div3>
          <head>5.</head>
          <p>
 Libellum quemdam de conservanda virginitate
Romae positus scripsit, quem libellum omnes Pagani
et inimici Dei, apostatae et persecutores, et quicunque
sunt, qui Christianum nomen odio habent,
certatim sibi describebant-pro eo, quod omnem ibi:
Christianorum ordinem, omnem gradum, omnem
professionem, universamque pariter foedissimis exprobrationibus
infamavit Ecclesiam; et ea quae Gentiles
<pb n="0587B"/>
falso in nos conferre <hi>[Al. ferre]</hi> crimina putabantur,
iste vera esse, immo multo pejora a nostris
geri, quam illi criminabantur, asseruit. Nam primo
illas ipsas virgines, de quarum virtute scribere videbatur,
infamat, et dicit de eis his verbis:  « Aliae
virili habitu, veste mutata, erubescunt se feminas
esse, quod natae sunt, crinem amputant, et impudenter
erigunt facies eunuchinas. Sunt <hi>[Al. Suntque]</hi> 
quae ciliciis vestiuntur, <emph>358</emph> et cucullis fabrefactis,
ut ad infantiam redeant, imitantur noctuas et bubones. » 
Dicit et mille alia de his probra graviora. Sed
nec viduis quidem parcit. Ait namque <hi>[Al. quidem]</hi> 
de ipsis,  « Nulla illis nisi ventris cura, et quae ventri
proxima sunt. »  Alia quoque ingerit obscoena
quamplurima. Sed et Monachorum omne genus,
<pb n="0587C"/>
quam foede, quam turpiter laceret, longum est si
ipsius verbis vel scriptis velim probare. De Diaconis
vero et Presbyteris, quae dedecora descripserit, pudet
retexere. Initium tamen lacerationis ipsius ponam,
ex quo facilius conjici possit <hi>[Al. conjicere
possitis]</hi>, quantum in consequentibus augescat invectio.
 « Sunt alii, inquit, de mei ordinis hominibus <hi>[Al. nominibus]</hi> 
 loquor, qui ideo Presbyterium et
Diaconatum ambiunt, ut mulieres licentius videant <hi>[Al. adeant]</hi>.
Omnis his cura de vestibus, si bene
oleant, si pes laxa pelle non folleat. Crines calamistri
vestigio rotantur, digiti de anulis radiant, et ne
plantas humidior <hi>[Al. humilior]</hi> via spargat, vix
imprimunt summa vestigia. Tales cum videris, sponsos
magis aestimes esse quam Clericos. »  Et posteaquam
<pb n="0587D"/>
speciatim non tam vitia quam crimina Sacerdotum,
vel ministrorum exprobrans, etiam ingressum
eorum et salutationes ad matronas, non solum decoloravit,
verum etiam exsecrabilem fecit: quomodo
posteaquam omne genus Christianum conscidit et
infamavit, sibi quoque non parcat ipse <hi>[Al. tac. ipse]</hi>,
audite.
<pb n="0588A"/>
</p>
        </div3>
<div3>
          <head>6. </head>
          <p>
Redeo enim post excessum quemdam ad hoc
quod proposueram, propter quod et Libelli hujus
res poposcit fieri mentionem, et ostendam apud
istum tam licita haberi perjuria, ut scriptis quoque
suis deprehendi ea non erubescat. Igitur in hoc
ipso Libello, cum moneret, saeculares codices legi
non debere et diceret,  « Quid faciet cum Psalterio
Horatius, cum Evangeliis Maro, cum Apostolo <hi>[Al.
Apostolis]</hi> Cicero? nonne scandalizabitur frater, si
te viderit in idolio recumbentem? »  et caetera cum
dixisset ejusmodi, quibus alienam esse a Christiano
assereret librorum saecularium lectionem: inserit
etiam revelationem quandam ad se divinitus factam,
satis horrificis refertam praeceptis. <emph>359</emph> Refert
enim, quod posteaquam saeculo renuntiasset, et ad
<pb n="0588B"/>
Deum fuisset conversus, amore tamen saecularium
librorum valde teneretur, nec facile posset tali carere
desiderio,  « Et pro hoc subito, inquit, raptus
in spiritu, ad tribunal Judicis pertrahor, ubi tantum
luminis et tantum erat ex circumstantium claritate fulgoris,
ut projectus in terram, sursum aspicere non auderem.
Interrogatus conditionem <hi>[Al. de conditione]</hi>,
Christianum me esse respondi. Et ille, qui praesidebat,
Mentiris ait, Ciceronianus es, non Christianus; ubi
thesaurus tuus est, ibi et cor tuum. Illico obmutui, et
inter verbera (jam enim caedi <hi>[Al. num caedi]</hi> me
jusserat, conscientiae magis igne torquebar. Clamare
tamen cepi, et ejulans dicere, Miserere mei, Domine,
miserere mei. Haec vox inter flagella resonabat.
Tandem ad praesidentis genua provoluti, qui adstabant
<pb n="0588C"/> <hi>[Al. astiterant]</hi>,
precabantur, ut veniam tribueret
adolescentiae, et errori locum poenitentiae
commodaret, exacturus deinde cruciatum, si Gentilium
 literarum libros aliquando legissem. Ego qui
tanto constrictus articulo, vellem etiam majora promittere,
dejerare cepi, et nomen ejus obtestans dicere,
Domine, si unquam habuero codices saeculares,
 aut si legero, te negavi. In haec verba dimissus,
revertor, inquit, ad Superos. » </p>
        </div3>
<div3>
          <head>7.</head>
          <p>
 Audisti quam novum, quam horrificum juramenti
sui exposuerit genus? Residente in tribunalibus
judice Domino Jesu Christo, assistentibus Angelis,
et intercedentibus pro se, inter verbera et cruciatus
jurat se saeculares libros nec habiturum unquam, nec
lecturum. Relegantur nunc, quaeso, quae scribit, si
<pb n="0588D"/>
una ejus Operis pagina est, quae non eum iterum
Ciceronianum pronuntiet, ubi non dicat: <hi>sed Tullius
noster, sed Flaccus noster, sed [Al. et] Maro.</hi> Jam
vero Chrysippum et Aristidem, Empedoclem, et
caetera Graecorum auctorum nomina, ut doctus videatur,
et plurimae lectionis, tanquam fumos <emph>360</emph> et
nebulas lectoribus spargit. Denique inter caetera
<pb n="0589A"/>
etiam Pythagorae libros legisse se jactat, quos ne
exstare quidem, eruditi homines asserunt. Sed iste
ne aliqua ex parte juramentum suum de auctoribus
Gentilium praeteriret, etiam ea, quae non sunt scripta,
legisse se scribit. Sed in omnibus fere Opusculis
suis multo plura, et prolixiora testimonia de his
suis, quam de Prophetis nostris vel Apostolis ponit.
Puellis quoque <hi>[Al. vero]</hi> et mulierculis scribens,
quae non utique nisi de nostris Scripturis aedificari
et cupiunt et debent, exempla eis Flacci sui, et Tullii,
vel Maronis intexit.</p>
        </div3>
<div3>
          <head>8.</head>
          <p>
 Jam vero in illo libello, quem de Optimo genere
interpretandi intitulavit, ubi praeter tituli annotationem
nihil optimum, sed totum pessimum est
(ibi enim asseverat haereticos illos, quibus nunc
<pb n="0589B"/>
communicat, et incurrit illam sententiam Apostoli
nostri, non sui, ille enim suum aut Flaccum dicit,
aut Tullium, qui ait: <hi>Qui autem [Al. enim] discernit,
si manducat, damnatus est [Rom. 14. 23.]</hi> ), in
illo ergo libello, quod nullo genere verbum de
verbo interpretari ratio sinat (quod modo ei iterum
rationabile visum est), capita integra dictata ex codice
Ciceronis inseruit. Nonne ipse dixerat,  « Quid
faciet cum Psalterio Horatius, cum Evangeliis Maro,
cum Apostolo <hi>[Al. Apostolis]</hi> Cicero? Nonne scandalizabitur
frater, si te viderit in idolio recumbentem? » 
In quo utique ipse se idololatriae reum statuit.
Si enim qui viderit legentem hoc, scandalizatur,
multo amplius qui scribentem. Sed quoniam
qui ad idololatriam devolvitur, non plene nec integre
<pb n="0589C"/>
prophanus efficitur, nisi prius negaverit Christum:
ipse Christo in faciem coram sedenti in tribunalibus,
assistentibus quoque clarissimis ministeriis
Angelorum, dicit:  « Si legero, vel <hi>[Al. si]</hi> habuero
Gentilium libros, te negavi. »  Et nunc non solum
legit et habet, non solum describit et comparat; verumetiam
divinis eos verbis et sermonibus Ecclesiasticae
aedificationis <emph>361</emph> interserit. Res quam dico,
omnibus qui legunt libellos ejus, satis nota est, et
teste non indiget. Sed est hominis de tam sacrilego
perjurii barathro se cupientis eripere, adhibere sibi
aliquod excusationis commentum, et dicere: Non
modo lego, sed ea quae in adolescentia didici, quia
sum tenacis memoriae, ita ut possim plura simul de
diversis capita continuare, ipsa nunc profero. Si
<pb n="0589D"/>
quis a me modo exigeret, ut probarem, si hodie antequam
sol oriretur, nox fuisset in terris: aut si
usque ad solis occasum dies illustraverit mundum,
quid aliud dicerem, nisi magis ab illo, qui dubitaret
<pb n="0590A"/>
de eo, quod omnes noverant, caussas dubitationis,
quam a me probationis oportere deposci? Sed in hoc
licet omnes sciant esse verum quod dicimus, et
omnes intelligant: tamen quia de anima hominis
res agitur, de perjurii crimine, de negationis Christi
sacrilegio, non potest facilis haberi condemnatio.
Nunquid illum imitabimur, qui reos, nec interrogatos,
nec respondentes condemnat, et non solum non
respondentes, sed nec praesentes; et non solum
 non praesentes, sed et mortuos; et non solum mortuos,
sed et eos, quos semper ante laudaverat; et
non solum eos quos laudaverat, sed et eos quos secutus
fuerat, et magistros habuerat. Timeatur Domini
sententia, primo illa quae dicit: <hi>Nolite judicare, ut
non judicemini <note>(Matth. 7. 1.)</note>
          </hi>; et iterum: <hi>Qua mensura
<pb n="0590B"/>
mensi fueritis, eadem et remetietur vobis <note>(Luc.
6. 38.)</note>
          </hi>. Quid ergo licet ex superfluo, unum tamen
proferam testem adversum eum pervalidum, et cui
praescribere non potest <hi>[Al. possit]</hi>, ipsum iterum se
et sua proferam scripta. Quamvis ergo omnes libelli
ejus hoc testentur, et superflua de hoc mea videatur
assertio: tamen utendum aliquo speciali testimonio
est, ne minus plenum his qui forte scripta ejus non
legerunt, videatur esse quod dicimus.</p>
        </div3>
<div3>
          <head>9.</head>
          <p>
 Cum libellos ejus quos adversus Jovinianum scripsit,
 reprehendisset quidam; Domnioni beatae memoriae
seni, <emph>362</emph> qui sibi hoc ipsum indicaverat,
iste rescribens excusat, et dicit: Nullo genere potuisse
fieri se errasse, hominem, qui omnium haberet
scientiam. Cum ergo enumerasset vel syllogismorum
<pb n="0590C"/>
genera, vel discendi ac scribendi artes, quas
videlicet ille qui eum <hi>[Al. tac. eum]</hi> reprehenderat,
ignoraret; continuo haec subjungit:  « Stultus, inquit,
ego, qui me putaverim hoc absque philosophis
scire non posse, qui meliorem stili partem elegerim
eam, quae deleret, quam quae scriberet. Frustra ergo
Alexandri verti Commentarios, nequicquam me doctus
magister per <foreign xml:lang="greek">εἰσαγωγὴν</foreign> Porphyrii introduxit ad
Logicam: et ut humana contemnam, sine caussa
Gregorium Nazianzenum et Didymum in Scripturis <foreign xml:lang="greek">κατηχηστὰς</foreign>
 <hi>[Al. <foreign xml:lang="greek">εἰσαγητὰς</foreign>]</hi> habui. »  Hic est qui Christo
dixit, te negavi, si vel habuero Gentilium codices,
vel legero. Si nihil aliud, vel de Porphyrio silere
debuerat, qui specialis hostis Christi est, qui religionem
Christianam quantum in se fuit, penitus
<pb n="0590D"/>
subvertere conatus est scriptis suis: quem iste nunc
introductorem et instructorem ad Logicam habere
gloriatur. Nec argumentari potest, se ante haec didicisse.
Ante enim quam converteretur, mecum pariter
<pb n="0591A"/>
et literas Graecas et linguam penitus ignorabat.
Post juramentum omnia haec, post sacramenti dati
sponsionem. Sine caussa argumentamur, continuo
dicetur nobis: Erras homo. <hi>Deus non irridetur <note>(Gal.
6. 7.)</note>
          </hi>, nec syllogismi apud eum de Alexandri
Commentariis intexuntur. Ut video, frater, male
tibi auspicatus es, quod introductor tuus sit Porphyrius.
Quo te introduxit perfidus? Si ad illum locum
ubi ipse est: ibi et fletus et stridor dentium est. Ibi
enim et apostatae et inimici Dei fortassis et perjuri
ibi habitant.</p>
        </div3>
<div3>
          <head>10.</head>
          <p>
 Non bonum introductorem tibi elegisti. Magis
si accipis consilium meum, ad illum nos introductorem
pariter convertamus, qui introducit ad Patrem,
qui dixit: <hi>Nemo venit ad Patrem</hi> <emph>363</emph> <hi>nisi per me</hi> 
<pb n="0591B"/> <note>(Joan. 1.)</note>.
Doleo, frater, si credis, et si non credis,
doleo te suspiciones alieni perjurii in antiquis
et veterulis chartulis perscrutari, cum in tuo ore jugis
ac sine fine perjurii inexpiabile sacrilegium perseveret.
Nonne recte tibi conveniet illud dici, quod
Apostolus dicit: <hi>Tu autem qui Judaeus cognominaris,
et requiescis in lege, et gloriaris in Deo, instructus
per legem, confidis teipsum ducem esse caecorum, lumen
eorum, qui in tenebris sunt, eruditorem insipientium,
magistrum infantium, habentem formam scientiae
veritatis in lege <note>(Rom. 2. 17.)</note>
          </hi>? Qui ergo doces alium,
teipsum non doces? Qui dicis non moechandum,
moecharis? Qui praedicas <hi>[Al. dicis]</hi> non furandum,
furaris? Qui abominaris idola, sacrilegium perjurii
committis? Et quod est ultimum et gravissimum,
<pb n="0591C"/>
numen Dei per te et <foreign xml:lang="greek">φιληνεικίαν</foreign> <hi>[Al. contendendi libidinem]</hi> 
tuam blasphematur inter Gentes.</p>
        </div3>
<div3>
          <head>8.</head>
          <p>
 Sed transeamus jam hinc ad alterius objecti
purgationem, si tamen convictum se perjurii et praevaricationis
simul, perurgente etiam conscientia sua,
fateatur. Alioquin si inficias eat, etiam testes quamplurimos
fratrum habere possum, qui in meis cellulis
manentes, in monte Oliveti quamplurimos ei
Ciceronis Dialogos descripserunt, quorum et ego
quaterniones, cum scriberent, frequenter in manibus
tenui, et relegi, quod mercedes multo largiores,
quam pro aliis scripturis solent, ab isto eis darentur,
agnovi. Mihi quoque ipsi aliquando cum de
Bethleem Jerosolymam venisset, et codicem secum
detulisset, in quo erat unus Dialogus Ciceronis,
<pb n="0591D"/>
et idem ipse Graecus Platonis, quod dederit ipsum
<pb n="0592A"/>
codicem, et aliquandiu fuerit apud me, nullo genere
negare potest. Sed quid immoror tandiu in re, quae
luce est clarior? cum ad haec omnia quae supra diximus,
etiam illud addatur, ubi cesset omne commentum,
quod in monasterio positus in Bethleem,
ante non multo adhuc tempore, partes Grammaticas
exsecutus sit, et Maronem suum, Comicosque <emph>364</emph> 
 ac Lyricos et Historicos Auctores, traditis sibi
ad discendum Dei timorem puerulis exponebat, scilicet
et ut praeceptor fieret Auctorum Gentilium quos
si legisset tantummodo, Christum se negaturum juraverat.</p>
        </div3>
<div3>
          <head>9.</head>
          <p>
 Sed videamus quid adhuc aliud culpet. Gentilium
esse dicit haec dogmata: ecce qua sententia se
ipse condemnet. Gentilium dicit dogmata, quae ipse
<pb n="0592B"/>
conscribit: labitur; sed porrigenda manus est, non
est nimie perurgendus. Dum enim totus in eloquentia
volitat, et vituperationibus atque invectionibus
fertur, immemor sui fit, et a ratione devolvitur.
Noli, frater, temetipsum etiam in non necessariis
temere condemnare. Non continuo inter Gentiles
deputandus es, vel tu vel Origenes, si <hi>[Al. sed]</hi>, ut
ipse dixisti, volentes Dei justitiam defendere, et
respondere contra eos, qui vel fato vel casu cuncta
moveri dicunt: et volentes ostendere justam <hi>[Al.
justissimam]</hi> esse Dei providentiam, quae moderatur
universa: dixisti inaequalitatis caussas unam quemque
sibi animam jam ex anterioris vitae, quam in
caelestibus habuit, motibus ac sensibus comparasse;
vel etiam si dixisti, bonae illi et incommutabili ac simplici
<pb n="0592C"/>
naturae Trinitatis convenire, ut omnem creaturam
suam in fine omnium restituat in hoc quod ex
initio creata est, et post longa et spatiis saeculorum
exaequata supplicia, quae Deus non tam irascentis
quam curantis affectu infert unicuique, quippe qui
commonitionis caret vitio, et medentis et curantis
vice finem statuat aliquando poenarum. Haec ergo
quam vera dixeritis, Deus viderit; tamen impietatis
non multum mihi continere videntur in Deum, nec
Gentilitatis aliquid, maxime si hac mente dicitis,
qua vis ratione Dei scilicet justitiam defendere cupientes.</p>
        </div3>
<div3>
          <head>10.</head>
          <p>
 Pro his ergo noli te satis conturbare, neque
teipsum superfluo aut poenitentiae subjicias,
aut condemnationi. Sed illud est revera, unde
<pb n="0592D"/>
te defendere, aut excusare non possumus, <emph>365</emph> 
<pb n="0593A"/>
quod <hi>[Al. quia]</hi> non solum gentiliter, verum et
super omnem gentilitatem, imo impietatem a te
dictum probatur, quod in hoc ipso libello <note>(Epist.
22. ad Eustoch.)</note>, cujus superius fecimus mentionem,
Deum socrum habere dixisti. Et quid tam
 impium vel profanum a quoquam Gentilium Poetarum
saltem dici potuit? Stultum est enim si requiram
de te, ubi hoc in Scripturis sanctis legeris.
Quaero si vel Flacus tuus, aut Maro, si Plautus,
 aut Terentius, certe si vel Satyricus quis inter
omnia spurca sua et impudica istud nefas in Deum
ex suo ore protulerit. Fefellit te credo illa res et
decepit, quod puella ad quam sermo Dei fiebat,
sponsa Christi dicebatur: ut propterea etiam matrem
carnalem, socrum Dei appellandam putares.
<pb n="0593B"/>
Et nesciebas quod haec non secundum carnis ordinem
dicuntur, sed secundum spiritus gratiam. Sponsa
enim ex eo appellatur, quod sermo Dei quasi
sacrato quodam connubio jungatur animae humanae.
Si autem tali conjunctione etiam mater puellae Christo
per fidem sociatur <hi>[Al. sacratur]</hi>, rectius etiam
ipsam sponsam Christi, quam socrum Dei appellare
potuisses. Nunc <hi>[Al. Nam]</hi> restat tibi, ut et patrem
puellae, socerum Dei dicas, et sorores ejus, cognatas:
etiam puellam nurum Dei pronunties. Sic dum
totus Plautinae et Tullianae cupis eloquentiae sectator
videri, oblitus es, quomodo Apostolus omnem
Ecclesiam, id est parentes cum liberis, matrem <hi>[Al. matre]</hi> 
 cum filiabus, cnm sororibus fratres
omnes simul unam nominet virginem, vel sponsam,
<pb n="0593C"/>
dicens: <hi>Statui autem hoc ipsum omnes vos uni viro
virginem castam exhibere Christo <note>(2. Cor. 11. 2.)</note>
          </hi>. Sed
tu dum non Paulum, sed Porphyrium introductorem
te habere gloriaris, ipsum Porphyrium
sequendo,
qui adversum Christum, et adversum Deum
libros impios ac sacrilegos scripsit, et ab ipso, ut
ais, introductus in istud blasphemiae barathrum
decidisti
</p>
          <p>
            <pb n="0594A"/> <emph>366</emph> 11. Quod si vere pro maledictis tuis vis
agere poenitentiam, si non irrides ista dicendo, si
non mente <foreign xml:lang="greek">φιλόνεικος</foreign> et contentiosius propter hoc
solum etiam te infamare non refugis, dummodo alium
decolores: si non arte, sed fide dictorum tuorum
poenitudinem egeris <hi>[Al. geris]</hi>, pro hac tam
gravi turpique blasphemia age poenitentiam, hinc
enim in Deum blasphemasti. Nam de creaturis aliquid
dicere et errare, maxime si non contumeliae
voto, sed dum justitiam Dei, ut dicis, cupit asserere,
quis effluat, non est nimis exsecrabile commissum.
In caelum tendere os, grave est. Injustitiam
vel contumeliam in excelsum loqui, perniciosum
est. Hoc lugeatur quod difficile curatur. Nam quis
est qui cum morbo regio laboret, et de ipso capite,
<pb n="0594B"/>
et vultu ac vita periclitetur, magnopere clamet,
quod non leve <foreign xml:lang="greek">παρωνύχιον</foreign> pedis, aut perfacilis
ungulae suae offensa curetur?</p>
        </div3>
<div3>
          <head>12.</head>
          <p>
 Illud autem minimum quidem est, et responsione
vix dignum, quod enumerans doctores suos,
quos se de synagoga dicit esse mercatum, stimulans
nos, subjungit: Neque enim, inquit, ipse me
docui, sicut quidam; nos sine dubio intuens, in
quos omne ab initio lacerationis suae pondus invexit.
Et miror hoc eum dicere voluisse, cum
majorem in me et veriorem haberet obtrectandi
materiam, quod magis inter multos et praeclaros
magistros diu moratus, nihil dignum eorum, vel
magisterio, vel institutionibus habeam. Caeterum
iste qui in tota vita sua non totos triginta dies
<pb n="0594C"/>
Alexandriae, ubi erat, Didymus commoratus est, per
totos pene libellos suos longe lateque se jactat,
Didymi videntis esse dicipulum, et <foreign xml:lang="greek">καθηγητὴν,</foreign> id
est <hi>praeceptorem,</hi> in scripturis sanctis habuisse Didymum.
Et omnis ista jactantia in uno mense quaesita
est. Ego qui sex annis Dei caussa commoratus
sum, et iterum <emph>367</emph> post intervallum aliquod,
aliis duobus, ubi Didymus, de quo tu solo te jactas,
<pb n="0595A"/>
et ubi alii nihilominus illo non inferiores, quos
tu ne facie tenus quidem nosti, Serapion, et Menites,
viri natura et moribus et eruditione germani:
ubi Paulus senex Petri Martyris discipulus: et ut
ad eremi magistros veniam, quibus et attentius et
frequentius vacabamus, ubi Macarius Antonii discipulus
et alter Macarius, et Isidorus, et Pambas,
omnes amici Dei, qui nos haec docebant, quae ipsi a
Deo discebant: quantam ego, si hoc ita deceret, aut
expediret, de his omnibus habere jactantiae materiam
possem? Sed erubesco, haec etiam retexens,
dum volo tibi ostendere, non, ut tu dicis, nostro
ingenio magistros, sed quod plus doleo, magistris
defuisse magis ingenium nostrum. Verum quid stultus
ego sanctos enumero Christianos viros? Non
<pb n="0595B"/>
propter istos dicit, quia ipsi nos docuimus, sed
quia Barrabam ejus de Synagoga magistrum non
suscepimus, et per <foreign xml:lang="greek">εἰσαγωγὴν</foreign> Porphyrii, ad Logicam
non sumus introducti. Ignosce mihi pro hoc quod
malui ante imperitus et indoctus videri, quam
Barrabae discipulus dici. Proposito etiam Christo simul
et Barraba, ego quasi imperitus Christum
elegi. Tu, ut video, cum illis clamas qui dicunt: <hi>Non hunc, sed Barrabam 
 <note>(Joan. 18. 40.)</note>
          </hi>. Nam Porphyrius
tuus, <emph>368</emph> dic quaeso, quid te docuit, qui
adversum Christianos, et adversum religionem nostram
blasphemiae volumina conscripsit? Quid te
isti in quibus tantum te jactas, unus ab idolis daemonum,
et alius de Synagoga, ut dicis, Satanae
magistri docuerunt boni? Nihil video nisi hoc quod
<pb n="0595C"/>
et ipsi noverant. Nam Porphyrius te docuit de
Christianis male loqui, concidere virgines, continentes,
Diaconos, Presbyteros, et omnem prorsus
Christianorum gradum et ordinem libellis editis
infamare. Ille vero de Synagoga Barrabas tuus pro
Christo electus, docuit te resurrectionem carnis,
non in virtute, sed in fragilitate sperare: literae
occidentis amicum fieri, et inimicum spiritus vivificantis.
Et alia quaedam secretiora, quae si res poposcerit,
postmodum proferentur in tempore.</p>
        </div3>
<div3>
          <head>13.</head>
          <p>
 Sed quid in longum sermo producitur? Conviciis
ejus et injuriis non respondeamus, lacerationibus
<pb n="0596A"/>
ejus, ad quod opus quotidie stilum ejus
Porphyrius exacuit, non obviemus. Ad hoc enim
Jesus noster, non Barrabas magister, silere nos
docuit. Ad illud veniamus, ut ostendatur quam
vera sunt, quae vel pro sua excusatione, vel pro
nostra accusatione conscripsit. Ait duas esse solas
Praefatiunculas suas, in quibus laudare visus est Origenem:
in eo tamen interpretationis opere eum laudaverit, <emph>369</emph> 
 in quo nihil omnino dogmaticum, nihil
de fide dictum sit, et quod penitus in his quae
ejus ipse interpretatus est, nihil tale inferatur, quale
nunc ad Synagogae gratiam, non ad Christianorum
aedificationem reprehendit. Et quamvis ei sufficere
ad silentium agendum debeat, quod ea in alienis literis
culpat, quae proferuntur ex suis; tamen et in
<pb n="0596B"/>
hoc quam verum dixerit, videamus. Ex Praefatione
interpretationum in Ezechiele, quatuordecim Homiliis,
sive Oratiunculis Origenis, scribens cuidam Vincentio:
 « Magnum est, inquit, mi amice, quod postulas,
ut Origenem faciam Latinum, et hominem juxta
Didymi videntis sententiam, alterum post Apostolos
Ecclesiarum magistrum etiam Romanis auribus donem. » 
Et post aliquanta:  « Et illud, inquit, breviter
admonens, ut scias, Origenis opuscula in omnem
Scripturam esse triplicia. Primum ejus opuscula <hi>Excerpta</hi> 
 sunt, quae Graece <foreign xml:lang="greek">σχόλια</foreign> nuncupantur, in
quibus ea quae sibi videbantur obscura, aut quae
habere aliquid difficultatis, summatim breviterque
perstrinxit. Secundum <foreign xml:lang="greek">ὁμηλιτικόν</foreign> genus, de quo et
praesens interpretatio est. Tertium quod scripsit
<pb n="0596C"/>
ipse <foreign xml:lang="greek">τόμους,</foreign> nos <hi>volumina</hi> possumus nuncupare, in
quo opere tota ingenii sui vela spirantibus ventis
dedit: et recedens a terra, in medium pelagus aufugit.
Scio te cupere, ut omne genus transferam dictionis:
praemisi caussam, cur facere non possem: hoc
tamen spondeo, quia si, orante te, Jesus reddiderit
sanitatem, non dicam cuncta, quia hoc dixisse temerarium
est, sed permulta sim translaturus, ea lege
quam tibi saepe constitui, ut ego vocem praebeam, tu
notarium. » </p>
        </div3>
<div3>
          <head>14.</head>
          <p>
 Item de Canticis Canticorum Praefatio:  « Beatissimo
<pb n="0597A"/>
Papae Damaso. Origenes cum in caeteris libris
omnes vicerit, in Cantico Canticorum ipse se
vicit. Nam undecim voluminibus explicitis, quae ad
viginti usque versuum millia pene perveniunt, primum
Septuaginta <emph>370</emph> interpretes, deinde Aquilam,
Symmachum, Theodotionem, et ad extremum Quintam
editionem, quam in Actio littore invenisse se
scribit, ita magnifice aperteque disseruit, ut vel inde
mihi videatur in eo completum esse quod dicitur: <hi>Introduxit me rex in cubiculum suum.</hi> 
 Itaque illo opere
praetermisso, quia ingentis est otii, laboris et sumtuum,
 tantas res, tam dignum opus in Latinum
transferre sermonem, hos duos Tractatus quos in
morem quotidiani eloquii parvulis adhuc lactentibusque
composuit, fideliter magis quam ornate interpretatus
<pb n="0597B"/>
sum, gustum tibi sensuum ejus, non cibum
 offerens: ut animadvertas, quanti sint illa existimanda,
quae magna sunt, cum sic possint placere,
quae parva sunt. » </p>
        </div3>
<div3>
          <head>15.</head>
          <p>
 Item ex Praefatione Commentarii in Michaeam
scripta ad Paulam et Eustochium, post aliquanta:
 « Nam quod dicunt Origenis me volumina compilare,
et contaminare non decere scripta Veterum, quod
illi maledictum vehemens existimant, eam laudem
ego duco maximam, cum illos imitari volo, qui cunctis
prudentibus et nobis <hi>[Al. vobis]</hi> placent. » </p>
        </div3>
<div3>
          <head>16.</head>
          <p>
 Item ex Praefatione interpretationis Hebraicorum
Nominum: post aliquanta, ita dicit:  « At ne
forte consummato aedificio, quasi extrema deesset
manus, novi Testamenti verba et nomina interpretatus
<pb n="0597C"/>
sum, imitari volens Origenem ex parte, quem
post Apostolos <hi>[Al. Apostolum]</hi> Ecclesiarum magistrum,
nemo, nisi imperitus, negat. Inter caetera
enim ingenii sui praeclara monimenta, etiam in hoc
laboravit, ut quod Philo quasi Judaeus omiserat, hic
ut Christianus impleret. » </p>
        </div3>
<div3>
          <head>17.</head>
          <p>
 Item de Epistola ad Marcellam:  « Ambrosius,
quo chartas, sumtus, notarios ministrante, tam innumerabiles
libros vere Adamantius noster et Chalcenterus
explicuit, in quadam Epistola, quam ad
eundem de Athenis scripserat, refert nunquam se
cibos, Origene praesente, sine lectione sumsisse,
<pb n="0598A"/> <emph>371</emph> 
 nunquam inisse somnum, nisi unus e fratribus
sacris Literis personaret. Hoc diebus egisse vel noctibus,
ut et lectio orationem susciperet, et oratio
lectionem. » </p>
        </div3>
<div3>
          <head>18.</head>
          <p>
 Item ex alia Epistola ad Marcellam:  « Beatus
Pamphylus martyr, cujus vitam Eusebius Caesariensis
 Episcopus tribus ferme voluminibus explicuit,
cum Demetrium Phalereum et Pisistratum in sacrae
Bibliothecae studio vellet aequare, imaginesque ingeniorum,
quae vera sunt et aeterna monimenta, toto
orbe perquireret: tunc omnes maxime Origenis
libros impensius prosecutus, Caesariensi Ecclesiae dedicavit.
Quam Bibliothecam ex parte corruptam
Acatius, dehinc Euzoius, qui ejusdem Ecclesiae Sacerdotes
fuerunt, in membranis instaurare conati
<pb n="0598B"/>
sunt. Hic cum multa repererit, et inventorum nobis
indicem reliquerit, centesimi vicesimi sexti Psalmi
Commentarium, et <hi>Phe</hi> literae Tractatum, ex eo quod
non inscripsit <hi>[Al. scripsit]</hi>, confessus est non repertum.
Non quod talis tantusque vir, Adamantium
dicimus, aliquid praeterierit: sed quod negligentia
posterorum ad nostram usque memoriam non durarit. » </p>
        </div3>
<div3>
          <head>19.</head>
          <p>
 Sed fortasse dices mihi: Quid superfluis reples
paginas? Nunquid et ille dicit criminis esse nominari
Origenem, aut ingenii ei laudem dari? Si praedicatur
talis ac tantus vir, eo magis, si qua sunt illius,
in quibus aut apostolicus vir, aut Ecclesiae magister
dicitur, ut in superioribus ipse profert: aut si quid
tale est quod fidem ejus, non ingenium solum commendare
<pb n="0598C"/>
videatur. Hoc quidem faciam, tamen idcirco
 haec protuli, ubi eum talem ac tantum virum dicit,
quia in ea Praefatiuncula, ubi eum dicit Apostolum,
vel Prophetam defendi, vel usque ad coelum ferri:
hunc puto sermonem <emph>372</emph> laudis ejus inscriptum.
Et sicubi forte scientiam ejus laudavimus, tales sunt
omnes meae in illum laudes, pro quibus hic tantum
in te ignis accendit, quas de suis scriptis nec imputari
sibi dignum ducit. Verum quia non dignatur
aequalem nobiscum personam habere in judicio, et
nos quidem etiam ex suspicionibus condemnat:
ipse vero neque ex chirographis suis teneri vult, nec
<pb n="0599A"/>
putat in caussa observare Scripturae sanctae debere
sententiam, quae jubet absque personarum acceptione
judicari: non ut aequitas, sed ut ipse vult, ita satisfaciamus
pro nobis. Ait enim, Tu si interpretatus es
Origenem, culpandus es: ego etiam si eadem dixi,
pro quibus ille culpatur, bene feci, et legi debent et
teneri. Tu si laudasti ingenium ejus, vel scientiam,
 reus es: ego si ingenium laudavi, nihil est.</p>
        </div3>
<div3>
          <head>20.</head>
          <p>
 Sed profer, inquit, ubi eum ita laudaverim, ut
fidem ejus excusarem. Non aeque quidem; sed quocunque
duxeris sequar. Libellum quemdam scribens,
comprehendere quasi indiculo quodam voluit, quanta
apud Latinos Varro scripserit, et quanta apud nostros
Origenes in Graecis, in qua ita ait,  « Marcum Terentium
Varronem miratur antiquitas, quod apud Latinos
<pb n="0599B"/>
tam innumerabiles libros scripserit. Graeci Chalcenterum
miris efferunt laudibus, quod tantos libros
composuerit, quantos quivis nostrum alienos sua
manu describere non possit. Et quia nunc otiosum
est apud Latinos Graecorum voluminum indicem
texere, de eo qui Latine scripsit aliqua commemorabo,
ut intelligamus nos Epimenidis dormire somnum, et
studium quod illi posuerunt in eruditione saecularium
 scripturarum, nos in congregandis opibus ponere.
Scripsit itaque Varro quadraginta quinque libros
Antiquitatum, quatuor de Vita populi Romani. »  Et cum <emph>373</emph> 
 enumerasset per singula omnia quae Varro
scripsit, addidit post haec:  « Quorsum Varronis et
Chalcenteri mentio facta sit quaeritis, videlicet ut ad
Adamantium nostrumque Chalcenterum veniamus,
<pb n="0599C"/>
qui tanto studio in sanctarum Scripturarum labore
sudavit, ut juste Adamantii nomen acceperit. Vultis
noscere quanta ingenii sui reliquerit monimenta? sequens
titulus ostendit. Scripsit in Genesim libros
tredecim; Mysticarum Homiliarum libros duos; in
Exodo Excerpta, in Levitico Excerpta. »  Et post
multa:  « Item, inquit, Monobiblia: <foreign xml:lang="greek">Περὶ Ἀρχῶν</foreign> libros
quatuor, de Resurrectione libros duos, et alios
de Resurrectione Dialogos duos, »  et cum enumerasset
omnia ejus Opuscula, secundum indiculi fidem addidit
et dicit,  « Videtisne et Graecos pariter et Latinos
unius <hi>[Al. hujus]</hi> labore superatos? Quis enim umquam
tanta legere potuit, quanta ipse conscripsit?
Pro <hi>[Al. Porro]</hi> hoc sudore quid accepit praemii?
Damnatur a Demetrio Episcopo, exceptis Palaestinae
<pb n="0599D"/>
et Arabiae et Phoenicis, atque Achaiae Sacerdotibus:
<pb n="0600A"/>
in damnationem ejus consentit urbs Roma. Ipsa contra
hunc cogit Senatum, non propter dogmatum novitatem,
non propter haeresim, ut nunc adversum
eum rabidi canes simulant, sed quia gloriam eloquentiae
ejus et scientiae ferre non poterant, et illo dicente,
omnes muti putabantur. Haec quare scripserim et ad
pauperis lucernae igniculum, cito sermone, sed non
cauto dictaverim, potestis intelligere, si Epicuros et
Aristippos cogitetis. » </p>
        </div3>
<div3>
          <head>21.</head>
          <p>
 Si quis tibi tunc quaeso cum ista ad pauperis,
ut ais, lucernae igniculum, cito sed non cauto sermone
dictares, adstitisset Propheta, et clamasset <hi>[Al.
exclamasset]</hi>, o scriptor, cohibe hanc vocem, reprime
stilum, erit enim tempus et non multo post, cum tu
schisma ab Ecclesia facies, et ut pro ipso schismate
<pb n="0600B"/>
colorem aliquem excusationis invenias, istos quos
nunc omnibus mirabiles facis libros, incipies infamare,
et istum quem modo Chalcenterum tuum vocas,
et pro merito <emph>374</emph> laudabilis laboris, ais, Adamantium
nominatum, dicturus es, non tam libros
ad utilitatem animae, quam venenata dogmata conscripsisse.
Hunc quem negas juste a Demetrio in
caussa fidei esse damnatum, et hunc quem negas
pro dogmatum novitate accusatum, tu exsecrandum
pro novitate dogmatum dices: et ea quae dicis, nunc
adversum eum canes rabidos simulare, haec tu ipse
simulabis. Romanum quoque senatum, ut nunc scribis,
Epistolis tuis commonitoriis, juramentis, satellitibus
circumvolantibus, etiam tu coges contra eum,
et talem vicem pro omnibus laboribus suis Chalcen
<pb n="0600C"/>
tero tuo reddes. Et ideo cave haec nunc scribere, ne
cum haec scripseris, et illa egeris, multo verius tu
tuis sententiis condemneris, quam ille alienis. Putasne
habuisses Prophetae illi haec tibi dicenti fidem,
et non magis illum insanum tunc, quam te in haec
venturum putasses? Sed contentio haec est, quae
nec amicis parcit, dummodo laedat inimicos. Tu vero
hoc supergressus, tibi ipsi non parcis, dummodo
non inimicos conficias, sed amicos.</p>
        </div3>
<div3>
          <head>22.</head>
          <p>
 Item ex Praefatione Hebraicarum Quaestionum
post multa:  « De Origene autem, inquit, sileo: cujus
nomen, <hi>si parva licet componere magnis,</hi> meo nomine <hi>[Al. invidiosius]</hi> 
 invidiosum est. Qui cum in Homiliis
suis quas ad vulgus loquitur, communem editionem
sequatur, in Tomis Hebraica Veritate superatus, et
<pb n="0600D"/>
suorum circumdatus agminibus, interdum linguae peregrinae
<pb n="0601A"/>
quaerit auxilia. Hoc unum dico, quod vellem
cum invidia nominis ejus habere etiam scientiam
Scripturarum, flocci pendens imagines umbrasque
larvarum, quarum naturae esse dicitur, terrere parvulos,
et in angulis garrire tenebrosis. »  Verum ego
jam nec mirari debeo, nec conqueri pro his quae in
me agit, qui tantis viris et talibus non pepercit. Nam
et sanctae memoriae Ambrosium Episcopum qualibus
figuris laceret, qualibus obtrectationibus secet, <emph>375</emph> 
in his quibus nihilominus laudat Origenem, similiter
ex suis Praefationibus edocebo. Praefatio de Homiliis
in Lucam ad Paulam et Eustochium:  « Ante
paucos dies quorundam in Matthaeum et Lucam Commentarios
vos legisse dixistis, e quibus alter et sensibus
hebes esset, et alter in verbis luderet, in sententiis
<pb n="0601B"/>
dormitaret. Quamobrem petitis, ut istiusmodi
nugis contemtis, saltem triginta et novem Adamantii
nostri in Lucam Homilias, sicut in Graeco habentur,
interpreter. Molestam rem et tormento similem,
alieno, ut ait Tullius, stomacho, et non suo scribere:
quam <hi>[Al. quod]</hi> tamen idcirco nunc faciam, quia
sublimiora non poscitis. Siquidem illud quod olim
Romae sancta Blaesilla efflagitaverat, ut viginti sex
tomos illius in Matthaeum, et alios quinque in Lucam,
 et triginta duos in Joannem, nostrae linguae traderem,
nec virium mearum, nec otii nec laboris esse
perspicitis. Sed quantum apud me et auctoritas vestra
et voluntas valet, praetermisi paululum Hebraicarum
Quaestionum libros, ut ad arbitrium vestrum,
lucrativis <hi>[Al. lucrativi]</hi> operis, haec qualiacunque
<pb n="0601C"/>
sunt non mea, sed aliena dictarem; praesertim cum a
sinistro oscinem <hi>[Al. oscinere]</hi> corvum audiam crocitantem,
et mirum in modum de cunctarum avium
ridere coloribus, cum totus ipse tenebrosus sit. Fateor
itaque antequam ille objiciat, Origenem in his
Tractatibus quasi puerum talis ludere. Alia sunt
virilia ejus, et senectutis seria: quae si vobis libuerit,
et potuero, si Dominus, ut in Latinum vertam sermonem,
<pb n="0602A"/>
dederit commeatum, <emph>376</emph> et praetermissum
prius opus explevero, tunc videre poteritis, imo per
vos Romana lingua cognoscet, quantum boni et ante
nescierit, et scire nunc ceperit. » </p>
        </div3>
<div3>
          <head>23.</head>
          <p>
 Ecce quae de Origene et de Ambrosio sentiat.
Quod si negare voluerit hoc quod omnes sciunt,
quia de sancto Ambrosio dixerit, primo ex eo convincetur,
quod apud Latinos ipsius tantum, et non alterius
in Lucam Commentarius fertur. Deinde scit me
habere Epistolam suam, in qua hoc ipsum de aliis
excusans, in illum convertit suspicionem. Verum,
quia Epistola illa etiam secretiora quaedam continet,
quae interim modo publicari nolo ante tempus, ex
aliis adhuc his similibus approbabimus. Interim Origenis
libros, ut supra diximus, in omnem admirationem
<pb n="0602B"/>
extollit, et dicit, quod  « si eos interpretetur,
Romana lingua cognoscet quantum boni et ante nescierit
et scire nunc ceperit, id est, in Matthaeum, inquit,
viginti sex libros, et in Lucam quinque, et in
Joannem triginta duos. »  Isti sunt quos magnificat,
in quibus eadem prorsus omnia, sed latius et copiosius,
quae et in istis <foreign xml:lang="greek">περὶ Ἀρχῶν</foreign> libris, pro quibus
me arguit, continentur. Quod si iste promittit se istos
interpretaturum, me quare pro similibus incusat? Sed
quoniam polliciti sumus probaturos nos quomodo laceret
virum omnium <hi>[Al. omni]</hi> admiratione dignum,
Ambrosium Episcopum, qui non solum Mediolanensis
Ecclesiae, verum omnium Ecclesiarum columna
quaedam et turris inexpugnabilis fuit, unam adhuc
 ipsius Praefationem ponemus, ex qua <emph>377</emph> videatis,
<pb n="0602C"/>
vel tantum virum quam faede et indigne laceret, vel
iterum quomodo Didymum usque ad caelum efferat
laudibus, quem rursus usque ad inferna demergit <hi>[Al.
demergat]</hi>: vel quomodo de urbe Roma, Deo favente,
capite Christianorum, ea dicat, quae dicebantur
tunc, cum Gentiles in ea populi et persecutores
Principes morabantur.</p>
        </div3>
<div3>
          <head>24.</head>
          <p>
 Praefatio ad Paulinianum de Spiritu Sancto:
<pb n="0603A"/>
 « Dum <hi>[Al. Cum]</hi> in Babylone versarer, et purpuratae
meretricis essem colonus, et jure Quiritum viverem,
volui aliquid garrire de Spiritu Sancto, et
ceptum opusculum ejusdem urbis Pontifici dedicare.
Et ecce olla illa quae in Jeremia post baculum
cernitur, a facie cepit Aquilonis ardere, et Pharisaeorum
conclamavit senatus, et nullus scriba vel fictus,
sed omnis, quasi indicto sibi praelio, adversum me
imperitiae factio conjuravit. Illico ego velut postliminio
Jerosolymam sum reversus, et post Romuli casam,
et nudorum lupercal, diversorium Mariae et
speluncam Salvatoris aspexi. Itaque, mi Pauliniane
frater, quia supradictus Pontifex Damasus, qui me
ad hoc opus primus impulerat, jam dormivit in Domino,
tam tuo <hi>[Al. tuus]</hi>, quam venerabilium mihi,
<pb n="0603B"/>
ancillarum Christi, Paulae et Eustochii nunc adjutus
oratu <hi>[Al. orationibus]</hi>, canticum, quod cantare non
potui in terra aliena, hic a vobis provocatus in Judaea
immurmuro, augustiorem multo locum existimans,
qui Salvatorem mundi, quam qui fratris genuit parricidam.
Et ut auctorem titulo fatear, malui alieni
operis interpres existere, quam ut quidam faciunt,
quasi informis cornicula, alienis me coloribus adornare.
Legi dudum de Spiritu Sancto cujusdam libellos,
et juxta Comici <hi>(Terentii)</hi> sententiam, ex Graecis
bonis Latina vidi non bona. Nihil ibi <emph>378</emph> dialecticum,
nihil virile atque districtum, quod lectorem,
vel ingratis in assensum trahat, sed flaccidum
totum, molle, nitidum, atque formosum, et exquisitis
hinc inde coloribus pigmentatum. Didymus vero
<pb n="0603C"/>
meus oculum <hi>[Al. oculos]</hi> habens sponsae de Cantico
Canticorum, et illa lumina, quae in candentes jam
segetes sublimari Jesus praecipit, procul altius intuetur,
et antiquum nobis morem reddit, ut Videns vocetur
Propheta. Certe qui hunc legerit, Latinorum
furta cognoscet, et contemnet rivulos cum ceperit
haurire de fontibus. Imperitus sermone est, sed non
scientia, apostolicum virum ex ipso stilo exprimens,
tam sensuum nomine, quam simplicitate verborum. » </p>
        </div3>
<div3>
          <head>25.</head>
          <p>
 Audistis quomodo quem ante corvum dixerat
et totum tenebrosum, nunc iterum corniculam dicat,
alienis se pennis vel coloribus depingentem, et quam
turpiter laceret, et nihil virile dicat habere virum,
qui ad Ecclesiarum Christi gloriam electus a Deo est,
<pb n="0604A"/>
qui in testimoniis Domini locutus est, in conspectu
persecutorum regum, et non est confusus. Ambrosius
sanctus de Spiritu Sancto, non solum verbis, sed et
sanguine suo scripsit. Obtulit enim persecutoribus
sanguinem suum, quem <hi>[Al. quod]</hi> in se fudit: sed a
Deo ad alios adhuc reservabatur labores. Quod <hi>[Al.
Qui]</hi> etiamsi secutus est Graecos catholicos nostrorum
Scriptores, et aliquid de eorum scriptis praesumpsit,
non continuo haec debuit tua esse summa cura,
hic labor, hoc studium, ut pro hac caussa interpretareris
librum Didymi de Sancto Spiritu, ut furta illius
cognoscerentur, qui fortassis etiam necessitatem
scribendi passus est, ut insanientibus tunc haereticis
responderet. Haec est Christiana <hi>[Al. Christiani]</hi> modestia?
Sic monita servamus Apostoli <emph>379</emph> dicentis,
<pb n="0604B"/> <hi>Nihil per contentionem, neque per inanem gloriam 
 <note>(Philip.
23.)</note>
          </hi>? Deinde quomodo <hi>[Al. quaero]</hi>, ut iterum <hi>[Al.
intantum]</hi> eadem repetam, tu qui praedicas non furandum,
furaris? Paulo ante interpretationem Micheae
objectum tibi dicebas, quasi Origenis dicta furareris.
Tu furtum quidem non negasti, sed ais:
 « Quod mihi illi maledictum vehemens existimant,
hoc ego laudem duco maximam, cum illum imitari
volo, qui cunctis prudentibus et nobis <hi>[Al. vobis]</hi> placet. » 
Tua furta laudem tibi praestant maximam:
alios furta sua apud te corvos et corniculas faciunt.
Si tu Origenem, quem alterum post Apostolos dicis,
recte facis imitari, quid concidis eum, qui secutus est
Didymum, quem nihilominus et Prophetam nominas
et Apostolicum virum designas? Si ergo neque tanto
<pb n="0604C"/>
ac tali viro Ambrosio pepercisti, et eum quem alterum
post Apostolos scribis, atque omnibus placere
prudentibus, ac mille aliis laudibus, non duobus,
ut dicis, sed innumeris scriptis tuis usque ad caelum
extulisti, rursum haereticum, quem ante Apostolum
facis: et Didymum ipsum hunc, quem nunc
Prophetam videntem, et oculum habentem sponsae
de Cantico Canticorum, et Apostolicum virum sensuum
nomine designas, iterum eum perversum doctorem
criminaris, et inter haereticorum consortia tua
censoria, ut ais, virgula segregas: quam virgulam a
quo acceperis nescio: nam Petrum semel scimus
claves a Christo accepisse, istas modo censorias virgulas
qui <hi>[Al. quis]</hi> spiritus erogat, tu videris:
si inquam <hi>[Al. inique]</hi> istos omnes, quos tuo ore
<pb n="0605A"/>
laudasti, tuo ore rursum condemnas, quid ego ad
istos pulex de me conquerar, si me nunc laceres,
quem et in Epistolis tuis ante laudaveras, et in
Chronicis tuis Florentio et Bonoso, pro vitae, ut
ais, nobilitate conjunxeras?</p>
        </div3>
<div3>
          <head>26.</head>
          <p>
 Etiam nec illud ejus admirabile factum silendum
est, ne pudorem <emph>380</emph> incutiamus audientibus,
quod Marcellini Consulis neptem, quam Romanae
nobilitatis primam, parvulo filio Romae derelicto,
Jerosolymam petiisse, et ibi ob insigne meritum virtutis
Teclam nominatam, in ipsis Chronicis suis
scripserat: post id de exemplaribus suis erasit,
cum actus suos vidisset districtioris disciplinae
feminae displicere. Compellimur quidem plura adhuc
de scriptis ejus congregare, ut agnoscatur, quam verum
<pb n="0605B"/>
sit et hoc quod scribit, quod in suis duabus tantum
Praefatiunculis Origenis meminerit, in his <hi>[Al.
et hoc]</hi> non fidem ejus, sed ingenium, non dogmatisten
eum, sed interpretem laudans. Adhibui interim
decem.</p>
        </div3>
<div3>
          <head>27.</head>
          <p>
 Sed ne dilatari nimis sermonem onerosum sit,
sufficiant interim haec, in quibus eum et quasi
Apostolum laudat, et quasi Ecclesiarum magistrum:
et quia non pro fide, non <hi>[Al. nec]</hi> pro dogmatum
novitate, ut rabidi nunc canes simulant, adversum
eum moveatur ordo Romanus: et quia ipsum sequitur,
qui omnibus prudentibus et ipsi placet, et omnia
illa, quae insertae superius ejus Praefatiunculae contestantur.
Verum haec quoquo modo sint, quaecunque
habes tu cum istis vel antiquis, vel novellis scriptoribus,
<pb n="0605C"/>
sive eos tu Apostolos, sive eos venerarios
scribas, sive Prophetas eos tu, sive perversos doctores
voces, ad me ista quid spectant? Tu pro his varietatibus
tuis, pro contumeliis et lacerationibus bonorum,
recte paenitentiam egeris, si tamen egeris.
Mihi quare dicis, si secuti sunt errantem, sequantur
correctum? Apage, absit a me. Numquam ego nec te,
nec alium errantem secutus sum, sed in virtute
Christi, nec te, nec alium quemquam, nisi Ecclesiam
<pb n="0606A"/>
Catholicam sequar. Tu qui scripsisti talia, et secutus
es eos, quos errasse credebas, qui tam indigne
de Deo scripsisse convictus es, tu age poenitentiam, <emph>381</emph> 
 si tamen putas tibi blasphemiae
crimen ignosci</p>
        </div3>
<div3>
          <head>27.</head>
          <p>
 Nunquid mea aliqua proferre potes scripta similia,
in quibus me vel in juventute errasse convincas?
sicut tu non tam confiteris quam convinceris.
Ego me interpretandi disciplina tantummodo imitatum
te dixi vel secutum, sed tamen in nullo alio,
in quo etiam tibi omnem injuriam factam esse dicis,
quia secutus sum, quod te videram in Homiliis
secundum Lucae Evangelium fecisse, ut ubi de
Filio Dei in Graeco non recte inveneras, praeterieris,
in illo loco ubi dicit: <hi>Magnificat anima mea Dominum:
<pb n="0606B"/>
et exultavit spiritus meus in Deo salutari meo.</hi> 
Nosti quia de anima, sicubi illa, quae solent dici,
non praeterieris <hi>[Al. praeterires]</hi>, sed ea adhuc etiam,
ex te additis quibusdam assertionibus, lucidius scripseris,
ut in illo loco, <hi>Ecce ut facta est vox salutationis
tuae in auribus meis, exultavit infans in utero meo;</hi> ubi
dicis, quod non erat hoc principium substantiae ejus,
de tuo addidisti, <hi>atque naturae.</hi> Haec et mille alia
his similia in interpretationibus tuis, sive in his ipsis
Homiliis, sive in Jeremia, vel in Isaia, maxime autem
in Ezechiele subtraxisti. De fide autem, id est,
de Trinitate cum in aliquantis locis aliter invenisses,
quae tibi visa sunt, praetermisisti. Hoc genus interpretandi
uterque nostrum tenuit. Quod si alius culparet,
tu utique respondere deberes, qui primus hoc
<pb n="0606C"/>
feceras. Nunc ipse id culpas, sine dubio, unde ipse
culperis. Verbum de verbo interpretari, antea et
stultum esse et malitiosum pronuntiasti. In hoc secutus
sum te. Nunquid <emph>382</emph> de hoc vis ut poeniteat
me, quia tu modo mutasti sententiam, et ad verbum
interpretatum te dicis? Si qua in fide minus aedificabant,
abstulisti, ita tamen abstulisti, ut non omnia
nec in omnibus penitus amputares. Denique in Homiliis
 Isaiae, Visio Dei Filium et Spiritum Sanctum
<pb n="0607A"/>
retulit. Ita tu transtulisti, adjiciens ex te, quod sensum
auctoris ad clementiorem traheret intellectum.
Ais enim:  «  Quae sunt ista duo Seraphim? Dominus
meus Jesus Christus et Spiritus Sanctus. »  Et ex
tuo addidisti,  « Nec putes Trinitatis dissidere naturam,
si nominum servantur officia. »  Haec et ego in quamplurimis
feci, et aut desecavi, aut ad saniorem
intelligentiam declinavi. Pro his me jubes agere poenitentiam.
Non puto hoc te sentire. Quod si pro his
neque tibi, neque mihi poenitendum est, pro quibus
me aliis invitas ad poenitentiam?</p>
        </div3>
<div3>
          <head>28.</head>
          <p>
 Scripta mea nulla exstant, in quibus error
meus aliquis corrigendus sit. Tua exstant multa,
quae, ut video, nunc secundum sententiam tuam
universa damnanda sunt. Exceperas tibi Commentarios
<pb n="0607B"/>
in Epistolam ad Ephesios, in quibus te putaveras <hi>[Al. putabas]</hi> 
 aliquid emendatius condidisse.
Etiam ipse <hi>[Forte ibi]</hi> vidisti, quam similes per omnia
esse Origenis sensibus inventi sunt, imo <hi>[Al. uno]</hi> 
et plus aliquid, quam hoc quod damnari expostulas,
continere. Et nisi ipse de his jam tibi exclusisses
poenitentiae facultatem, dicens,  « Revolvite Commentarios
meos in Epistolam ad Ephesios, et inde agnoscetis,
quomodo Origenis dogmatibus adversatus
sum. »  <emph>383</emph> Fortassis velles iterum et de his poenitere,
et in istis condemnare temetipsum, sicut et in
caeteris. Tamen quantum in me est, concedo ego
tibi et pro his poenitere: sed et pro omnibus non
solum, quae locutus es, sed et quae locuturus es, si
agas poenitentiam, bene facis. Certum est enim,
<pb n="0607C"/>
quod poenitenda sunt cuncta quae scripseris, Quod
si hinc me aliquis culpandum putat, quare omnino
aliquid de Origene interpretatus sum, si hoc culpatur,
ego in hoc opere postremus sum, et necesse
est, ut culpa a primis incipiat. Et tamen nemo commissum
punit, quod, ne admitteretur <hi>[Al. committeretur]</hi>,
ante non vetuit. Licuit, fecimus. Si quid
prohibet lex, observari in posterum solet. Sed
 damnari dicit quis debere cum auctore suo libros.
Sed quid facimus de isto auctore, qui eadem scribit,
sicut superius plenissime ostendi? Similem excipiat
<pb n="0608A"/>
eandemque sententiam. Ego hoc nec peto, nec urgeo,
licet ille mecum hostiliter agat; sed, ut video,
ipse sibi hoc, temere alios condemnando, conquirit.</p>
        </div3>
<div3>
          <head>29.</head>
          <p>
 Verum ut iterum tecum ex tuis verbis loquar,
ipse scribis in istis Invectivis tuis <note>(Epist. 84.)</note>, me
interpretatione mea hoc ostendisse, quod ego quidem
essem catholicus, Origenes autem, quem interpretabar,
haereticus. Ais enim:  « Hoc est dicere,
quia ego sum quidem catholicus, iste autem, quem
interpretor, haereticus. »  Ais enim, hoc legi. Si, ut
dicis, hoc toto opere meo ostendi, quod ego catholicus
sum, et Origenes haereticus, quid adhuc aliud
quaeritur? Nonne totum agis, et illum haereticum et
me catholicum dici <hi>[Al. dicam]</hi>? Si hoc dixisse me,
et hoc toto opere meo satis egisse testaris, quae tibi
<pb n="0608B"/>
jam accusationis caussa superfuit? Quo profecit tua
ista in nos Invectio? Si Origenem haereticum esse
ostendi, et me catholicum, recte feci, an non recte?
Si recte, cur ad culpam et accusationem, quae recte
gesta sunt, vocas? Si non est rectum, Origenem haereticum
dici, cur me hoc nomine in jus vocas? Quid
opus fuit te interpretari <emph>384</emph> malitiosius <hi>[Al. malitiose]</hi> 
ea quae secundum tuum interpretandi morem
fuerant translata, licet incultiori sermone? Quid
certe opus erat auditores tuos illudere: et illis aliud
opinantibus, te aliud agere? Illi enim hoc existimant,
quod tu adversum eos agas, qui Origenem catholicum
defendunt; tu vero illos arguis, et accusas, qui haereticum
illum designarunt. Propter hoc forte me
invitabas ad poenitentiam? Non intellexeram. Veruntamen
<pb n="0608C"/>
scito, me ne de hoc quidem poenitudinem
gerere, quin dicam non omnia, quae in libris ejus
inveniuntur tanquam catholica esse suscipienda. Quae
utrum sua sint, ut dicis, an ab aliis inserta, ut nos
putamus, Deus viderit. A nobis interim ubi ad fidei
fastigium et veritatem ventum fuerit, respuuntur.
Tu tamen dic, quid exposcis a nobis: haereticum vis
ut dicamus Origenem? Hoc fecisse nos, culpas. Sed
catholicum? Pro hoc nos accusas. Designa manifestius,
quid velis, si tamen potes aliquid horum
medium invenire, quod velis. Isti sunt omnes sales
<pb n="0609A"/>
tui de Alexandri, et Porphyrii, et ipsius Aristotelis
acumine congregati. Haec est omnis illa jactantia,
qua te a prima aetate usque ad senectam in Grammaticorum
et Rhetorum et Philosophorum scholis
ac disciplinis praedicas esse versatum, ut procederes
Origenem pronuntiaturus haereticum, et in ea ipsa
oratione, qua in illum ferebas sententiam, accusares
eum quem asserebas, quod illum haereticum designarit.
Vide quia nusquam cura veritatis ac fidei, nusquam
religionis ac judicii contemplatio, sed sola
male loquendi et lacerandi fratres, exercita <hi>[Al. exercitata]</hi> 
libido versatur in lingua, sola in corde humana
contentio, sola invidia et livor in mente: in
tantum ut cum odiorum tibi caussa non esset <hi>[Al. adesset]</hi>,
cognominatum te a me fratrem et collegam,
<pb n="0609B"/>
licet cum praeconio, indignanter acciperes. Ignosce
mihi, quod nesciebam te <foreign xml:lang="greek">ἀκατονόμαστον</foreign> (innominabilem)
dici, et incompellabilem nominari. Miror tamen,
quod ea me condemnare deposcas, quae a me
notata conquereris. <emph>385</emph>
</p>
        </div3>
<div3>
          <head>30.</head>
          <p>
 Ad illam sane incusationis ejus partem,
superfluum videtur vel respondere aliquid, ubi pie
et religiose dicta Martyris Pamphili, aut falsa dici
vult, aut etiam si vera sint, spernenda decernit. Cui
jam iste deferat? cui jam parcat? Omnes apud istum
Graeci Scriptores antiqui Ecclesiastici erraverunt.
Latinis vero quomodo deroget, quomodo carpat singulos,
vel veterum, vel novorum, diversa ejus qui
legit Opuscula, recognoscit. Sed nunc ne Martyres
quidem apud eum habere possunt aliquid reverentiae.
<pb n="0609C"/>
Non, inquit, credo quia <hi>[Al. quod]</hi> Martyris sit. Hoc
si velimus de omnibus Scriptorum dicere libellis,
quae erit in singulis probatio? Si dicam, non est verum,
quia Stromatum libri quos dicis, Origenis sunt:
unde ipsius esse probantur <hi>[Al. probabuntur]</hi>? Ex
caeterorum, inquit, similitudine. Sed sicut ille, qui
in scriptura alicujus falsum facere vult, manus ejus
imitatur: ita et qui sua dicta sub alterius nomine
vult inserere, stilum sine dubio imitabitur ejus,
cujus et nomen ascivit. Deinde ut omnia, quae justissime <hi>[Al. justissima]</hi> 
 dici possunt, brevitatis caussa
praeteream, si in tantum volebas audere <hi>[Al. audiri]</hi>,
ut Martyrem reprehenderes, dicta ipsa, quae tibi videbantur
reprehensibilia, in medium proferre debueras,
et tunc unusquisque legentium vidisset <hi>[Al.
<pb n="0609D"/>
videns]</hi>, quid ibi esset absurdum, quid consequens,
quid iniquum, quid certe contra Apostolicas regulas,
 sed tantum nescio quid impietatis, pro quo, ut
dicis, expiando, sanguinem suum fuderit Martyr.
Ipsa illa verba si legeret, jam non tua, sed sua sententia,
aut errasse Martyrem, aut nomine Martyris,
absurdam et impiam conscriptionem ab alio diceret
<pb n="0610A"/>
esse compositam. Nunc vero sciens, quia si legantur
ea, quae reprehendis, nota retorquebitur in eum, qui
culpat injuste, ea quidem, quae reprehendis, non
profers: tua autem illa censoria virgula et arroganti
auctoritate decernis, Ille arceatur a bibliothecis, ille
recipiatur: et iterum iste <emph>386</emph> ipse, qui hodie receptus
est, crastino si eum alius aliquis praeter me laudaverit,
 ejiciatur, et cum illo ipse qui laudavit. Hic
autem catholicus habeatur, etiam si aliquando videatur
errasse: illi erroris venia non detur, etiam
si ea dicat, quae ego dixi, et neque interpretetur
quis eum, neque legat, ne quis mea furta cognoscat.
Hic haereticus quidem, sed magister meus est. Et hic
licet Judaeus sit, et de Synagoga Satanae conductus
verba vendat ad pretium, tamen magister meus est,
<pb n="0610B"/>
et praeferatur omnibus, quia apud ipsos solum <hi>[Al. solos]</hi> 
 Scripturarum veritas permanet. Si tibi
istud auctoritatis universa pariter injunxisset Ecclesia,
et exigeretur a te, ut de singulis vel de omnibus
judicares, nonne grave et periculosum onus, ne tibi
imponeretur, excusare debueras? Nunc vero in tantum
quotidiana derogandi meditatione profecimus,
ut jam nec Martyribus parcamus. Sed ponamus,
quod non sit Martyris libellus iste, sed cujuscunque
unius de Ecclesia, nunquid suis verbis usus est,
quisquis ille est Scriptor, ut meritis cedendum videatur
auctoris? De ipsis Origenis voluminibus ponit
exempla, et quid de singulis sentiat, non sui defensoris
verbis, sed ejus ipsius, qui accusabatur, ostendit.
Et sicut adversum te modo, multo meis verbis
<pb n="0610C"/>
vehementiora sunt tua scripta: ita illum non excusantis
auctoritas, sed sua dicta defendunt. Et ideo
superflua est de auctore quaestio, ubi defensio talis
est, quae assertore non egeat.</p>
        </div3>
<div3>
          <head>31.</head>
          <p>
 Sed ad illud jam nequissimum incusationis
ejus caput et invidiosissimum veniendum est, imo
non invidiosum, sed invidum. Ait enim, Quis prudentium,
vel quis Sanctorum aggredi voluit in Latinum
vertere, quod tu ausus es? Ego ipse, inquit,
saepe rogatus a multis, non feci. Et quidem Sancti
quare hoc non fecerint, facilis excusatio est. Non
enim continuo, qui Sanctus et prudens est Latinus, <emph>387</emph> 
 etiam linguae Graecae notitiam sufficienter habet.
Nec sanctitati ejus detrahitur, cui deest peregrinae
linguae notitia. Aut iterum non continuo si
<pb n="0610D"/>
scientiam quis habet Graeci sermonis, etiam voluntatem
interpretandi habet. Aut etiam si habet, non
statim discutiendus est ille, qui pauca interpretatus
est, quare non plura, aut cur non illa, sed illa. Libertas
est enim in hujuscemodi opere, et est vel in
arbitrio scribentis, vel in desiderio deposcentis; et
tamen de sancto Hilario dicit, et de sancto Victorino:
<pb n="0611A"/>
quorum alterum interpretis titulo nihil omnino
arbitror transtulisse de Graeco: alterum ipse dicit,
Heliodori cujusdam Presbyteri usum scientia, ut quae
ille sibi hauriret ex fonte Graecorum, ipse Latino ea
sermone digereret, pro eo quod aut nihil aut parum
Graece nosset. Illi ergo cur haec non fecerint, et
facilis et manifesta est excusatio: de te sane mirandum
est quare hoc feceris. Quid enim magis audax,
vel quid amplius temerarium, libros istos interpretari
Origenis, quorum jam pene omnem continentiam
in aliis libris scripseras? quorum omnia jam dicta,
quae reprehensibilia nunc dicis, sub proprii nominis
sermone protuleras?</p>
        </div3>
<div3>
          <head>32.</head>
          <p>
 An ut divinarum Scripturarum libros, quos
ad plenissimum fidei Instrumentum Ecclesiis Christi
<pb n="0611B"/>
Apostoli tradiderunt, nova nunc et a Judaeis mutata
interpretatione mutares? Quid tibi ex his duabus
caussis magis videatur illicitum? Nam Origenis dicta,
sive placent, ut hominis dicta placent, sive
displicent, ut hominis falsa dicta facile contemnuntur.
Ista vero quae nunc tu interpretaris, et per Ecclesias
et monasteria, per oppida et castella transmittis,
quomodo suscipiemus? tanquam divina, an
tanquam humana? Et quid facimus, quod quae Prophetarum
vel Legislatorum nominibus titulantur,
veriora haec abs te, quam illa quae Apostoli probaverunt,
affirmantur? Istud commissum, dic, quomodo
emendabitur, <emph>388</emph> imo nefas <hi>[Al. add. hoc]</hi> quomodo
expiabitur? Si enim in explicanda <hi>[Al. explananda]</hi> 
lege aliquid aliter sensisse, damnabile apud
<pb n="0611C"/>
te ducitur: ipsam legem pervertere in aliud quam
Apostoli tradiderunt, quoties damnabile judicandum
est? Cur non magis pro hujus ausi temeritate dicamus:
 Quis ex tot et tantis prudentibus et sanctis
viris, qui ante te fuerunt ad istud opus ausus sit
manum mittere? Quis praesumserit sacras Sancti
Spiritus voces et divina Volumina temerare? Quis
praeter te divino muneri et Apostolorum haereditati
manus imulerit <hi>[Al. intulit]</hi>?</p>
        </div3>
<div3>
          <head>33.</head>
          <p>
 Et quidem cum ingens copia fuisse ex initio
in Ecclesiis Dei, et praecipue Jerosolymis eorum,
qui ex circumcisione crediderant, referatur, in quibus
utique linguae utriusque perfectam fuisse scientiam,
et legis peritiam probabilem, administrati
pontificatus testatur officium. Quis ergo in ista eruditorum
<pb n="0611D"/>
virorum copia ausus est Instrumentum divinum,
quod Apostoli Ecclesiis tradiderunt, et depositum
<pb n="0612A"/>
Sancti Spiritus compilare? An non est compilare
cum quaedam quidem immutantur, et error
dicitur corrigi? Nam omnis illa historia de Susanna,
quae castitatis exemplum praebebat Ecclesiis Dei, ab
isto abscissa est et abjecta atque posthabita. Trium
puerorum hymnus, qui maxime diebus solemnibus in
Ecclesia <hi>[Al. Ecclesiis]</hi> Dei canitur, ab isto e loco suo
penitus erasus <hi>[Al. abrasus]</hi> est. Et quid per singula
commemoro de his, quorum comprehendere numerum
nequeo? De quo ut omittam illud dicere, quod
Septuaginta duorum virorum per cellulas interpretantium
unam et consonam vocem, dubitandum non est,
Spiritus Sancti inspiratione prolatam, et majoris id
debere esse auctoritatis, quam id quod ab uno homine,
sibi Barraba aspirante, translatum est. Ut ergo hoc
<pb n="0612B"/> <hi>[Al. haec]</hi> 
 omittam, vide quid dicimus, verbi caussa.
Petrus Romanae Ecclesiae per viginti et quatuor annos
praefuit: dubitandum non est, quin sicut caetera, <emph>389</emph> 
 quae ad instructionem pertinent, etiam librorum
Instrumenta Ecclesiae ipse tradiderit, quae
utique jam tunc, ipso sedente et docente, recitabantur.
Quid ergo? Decepit Petrus Apostolus Christi
Ecclesiam, et libros ei falsos et nihil veritatis continentes
tradidit, et cum sciret, quod verum est haberi
apud Judaeos, apud Christianos volebat haberi quod
falsum est? Sed fortasse dicit, quia sine literis erat
Petrus, et sciebat quidem, Judaeorum libros magis
esse veros, quam istos, qui erant in Ecclesia: sed
interpretari non poterat propter sermonis imperitiam.
Et quid? Nihil in isto agebat ignea lingua per
<pb n="0612C"/>
Spiritum Sanctum caelitus data? Non ergo omnibus
linguis loquebantur Apostoli?</p>
        </div3>
<div3>
          <head>34.</head>
          <p>
 Sed concedamus, quia non potuerit Petrus
Apostolus facere quod hic modo fecit: de Paulo quid
dicimus? Num et Paulus sine literis fuit? Hebraeus
ex Hebraeis, secundum legem Pharisaeus, edoctus secus
pedes Gamalielis, qui etiam et ipse Romae positus,
si quid Petro defuisset, putas non potuit adimplere?
Quomodo ergo isti, qui praecipiebant discipulis
ut attenderent lectioni, emendatas eis et veras
non dabant lectiones; et qui praecipiunt ne attendamus
Judaicis fabulis et genealogiis, quae quaestiones
magis praestant, quam aedificationem: et iterum cavere
nos jubent, et observare maxime eos, qui ex
circumcisione sunt: quomodo non pervidebant per
<pb n="0612D"/>
spiritum, quod futurum esset tempus post quadringentos
fere annos, quando Ecclesia, cognito eo quod
<pb n="0613A"/>
ab Apostolis non sibi esset tradita veritas veteris Instrumenti,
legatos mitteret ad istos, quos illi tunc
Circumcisionem vocabant, obsecrans et exorans, ut
sibi de veritate, quae apud ipsos est, aliquid largirentur?
Per totos istos quadringentos annos errasse
se, et ignorasse quod verum est, fateretur? Adscitam
se quidem <emph>390</emph> esse ex Gentibus sponsam Christo
per Apostolos: sed non ab eis veris monilibus exornatam:
putasse se lapides esse pretiosos, nunc autem
deprehendisse, quod non sunt verae istae gemmae,
quas sibi Apostoli Christi imposuerant: erubescere
se ad publicum procedere, falsis et non veris lapidibus
adornatam, et ideo rogare se, ut vel Barrabam
illum quem aliquando, ut Christo nuberet, spreverat,
mittant ad se qui possit cum uno electo ex suis viro
<pb n="0613B"/>
ornamenta sibi vera, quae Apostoli non praestiterant,
reparare?</p>
        </div3>
<div3>
          <head>35.</head>
          <p>
 Quid ergo mirum est, si me minimum et nullius
numeri hominem laceret, si Ambrosium secet, si
Hilarium, si Lactantium, si Didymum reprehendat?
Nec multum dolere de injuria mea debeo, pro eo
quod opus meum ipse interpretari denuo aggressus
est, cum me Septuaginta interpretibus in hac aequaverit
contumelia. Sed et illud quomodo accipiendum
est? Quantum accessisse ad incredulitatem ex hoc
facto Gentilibus aestimatis? Non enim latent eos,
quae apud nos aguntur. Scientes ergo legem nostram
nunc emendatam vel mutatam, nonne dicunt apud
semetipsos, errant isti, nec est apud eos aliquid veritatis?
Ecce ipsi cum volunt, leges suas corrigunt
<pb n="0613C"/>
et emendant. Certum est autem errorem praecessisse,
ubi emendatio subsecuta est, nec divinum videri
posse, quod ab homine mutatur. Hoc nobis praestitit
tua ista nimia sapientia, ut omnes insipientes etiam
a Gentilibus judicemur. Nolo sapientiam, quam Petrus
et Paulus non docuit: nolo veritatem, quam
Apostoli non probaverunt. Tua verba sunt, Post
quadringentos annos non debere simplices Latinorum
aures novae doctrinae voce pulsari. Modo tu dicis:
Omnis qui putabat Susannam nuptis et innuptis
exemplum pudicitiae praestitisse, erravit. Non est
verum. Et omnis qui putabat, quod puer <emph>391</emph> Daniel
Spiritu Sancto fuerit repletus, et arguerit adulteros
senes, erravit: non erat verum. Et omnis Ecclesia
<pb n="0614A"/>
per orbem terrarum, sive eorum qui in corpore sunt,
sive eorum qui ad Dominum perrexerunt, sive illi
sancti Confessores fuerunt, seu etiam sancti Martyres,
quicunque Hymnum trium puerorum in Ecclesia Domini
cecinerunt, omnes erraverunt, et falsa cecinerunt.
Modo ergo nobis post quadringentos annos Legis
veritas empta pretio de Synagoga procedit. Posteaquam
senuit mundus, et perurgentur cuncta ad
finem, scribamus etiam in sepulcris veterum, ut
sciant et ipsi qui hic aliter legerant, quia Jonas non
habuit umbram cucurbitae, sed hederae; et iterum cum
voluerit legislator, nec hederae, sed alterius virgulti.</p>
        </div3>
<div3>
          <head>36.</head>
          <p>
 Sed et Origenes, inquit, asteriscos fecit, ex
translatione Theodotionis assumens, ut componeret
volumina, quae appellantur Hexapla. Et quid Origenem
<pb n="0614B"/>
istum, quando tibi placet condemnandum,
quando placet imitandum producis. Verisimile est,
ut eundem tu et defensorem adhibeas et reum. Auctorem
facti tui habere potes eum, quem et primus
ipse condemnas, et ad condemnationem ejus Epistolis
tuis Romanum cogis senatum? Ante hoc providere <hi>[Al. prohibere]</hi> 
 debueras. Nemo succidit arborem,
cui inniti parat: nemo in sua caussa fidem ejus implorat,
cujus ipse reprobat fidem. Sive hoc fecit
Origenes, sive non fecit, quid ad te? Si ad illius
exemplum judicari vis, relege sententias tuas, et vide
quid dixeris. Hoc non est, inquis, se purgare: sed
socios criminis quaerere. Noli ergo et tu socios criminis
quaerere, sed purgationem facti require. Veruntamen
videamus quid tale etiam reus et actor
<pb n="0614C"/>
simul Origenes fecerit. Ego illius nec unum locum
ex Scripturis divinis de Hebraeis invenio translatum. <emph>392</emph> 
 Et quomodo factum tuum et illius simile videri
potest? Apostatae quidem et Judaei interpretati sunt
ea, quorum lectione Judaei maxime utuntur. Et quia
frequenter si disputatio accidisset, vel immutata
esse aliquanta, vel deesse, vel abundare in nostris
Scripturis mentiebantur, voluit Origenes nostris
ostendere, qualis apud Judaeos Scripturarum lectio
teneretur et in propriis paginis vel columnellis editiones
eorum singulas quasque descripsit, et ea quae
apud illos sunt addita vel decerpta, certis quibusque
signis additis, ad versiculorum capita designavit, et
in alieno non suo opere, suas tantummodo notas
<pb n="0615A"/>
fixit: ut sciremus non quod nobis, sed quid Judaeis
adversum nos certantibus, aut deesse, aut abundare
videretur. Quod tale esset, quale si quis accepto
Breviculo, in quo militum nomina continentur, nitatur
inspicere, quanti ex militibus supersint, quanti in
bello ceciderint; et requirens qui inspicere missus
est, propriam notam, verbi caussa, ut dici solet,
 <foreign xml:lang="greek">Θ</foreign> ad uniuscujusque defuncti nomen adscribat, et
propria rursus nota superstitem signet. Nunquid videbitur
is, qui notam ad defuncti nomen apponit, et
propria rursum nota superstitem signat, quod egerit
aliquid ut vel hic defuncti, vel ille viventis caussam
acciperet? Sed quod eos qui ab aliis fuerint perempti,
iste annotationis designavit indiciis. Ita ergo
fecit et ille, ea quae per alios Interpretes sive perempta
<pb n="0615B"/>
fuerant, seu etiam abundantius prolata, propriis
quibusdam signis, id est, asterisci et obelisci
notulis designavit. Caeterum neque verbum aliquod
de suo unum saltem inseruit, neque nostrorum
exemplariorum fidem fecit in aliquo vacillare: sed ea
quae minus videbantur secundum cursum literae plana
et lucida, spiritalis intelligentiae ostendit referta mysteriis.
Quid tibi ergo Origenis factum in hoc potest <emph>393</emph> 
 praestare solatii, cujus neque opus simile aliquod
ostendere potes, et in quo tantum laboras, ut
litera occidat consequentem: dum ille e contrario
spiritus vivificantis esse conatur <hi>[Al. conetur]</hi> assertor?</p>
        </div3>
<div3>
          <head>37.</head>
          <p>
 Tuum igitur, frater, tuum istud factum, nec
quemquam te in hoc comitem vel socium in Ecclesia
<pb n="0615C"/>
habuisse, certum est: nisi istum solum, quem frequenter
commemoras <hi>[Al. commemorabas]</hi>, Barrabam.
Quis enim alius auderet ab Apostolis tradita
Ecclesiae instrumenta temerare, nisi Judaicus spiritus?
Illi te, o mi frater, antequam a Judaeis capereris,
carissime, illi te in haec mala praecipitant. Illi te
libellis editis, notas infligere Christianis, illi te nec
Martyribus parcere faciunt, et de omni Christianorum
ordine fanda atque nefanda conscribere <hi>[Al. scribere]</hi>,
turbare pacem nostram, scandala Ecclesiae generare.
Illi etiam adversum teipsum, et scripta tua,
 quasi quae Christianus aliquando locutus sis,
cogunt
ferre sententiam. Et ideo tibi omnes sordemus, dum
illi pessimis suis artibus tibi nimium placent. Nam
quomodo si tu Pauli literis acquiesceres, dicenti: <hi>Si
<pb n="0616A"/>
quis frater praeventus fuerit in aliquo delicto, vos qui
spirituales estis, instruite hujusmodi in spiritu mansuetudinis <note>(Galat. 6. 1.)</note>
          </hi>,
ita efferbuisses, ut in nullo
prorsus spiritalis institutionis ordinem custodires?
Pone enim aliquid me scripsisse contumeliosum:
pone quod tibi viro summae eloquentiae et fratri et
collegae mihi, quem imitandum in disciplina interpretandi
dixi, injuriam fecerim; tamen post pacem
illam summo vix sudore reparatam, haec prima
adhuc de meis injuriis querela ad te pervenerat.
Sed et illam tuam ponamus injuriam, quod in interpretando
Origenem te imitatus <hi>[Al. imitans]</hi>, aliqua
praeterierim, quae mihi minus aedificationis in fide
habere videbantur. Culpandus pro hoc eram fortassis,
et emendandus? Scripta, ut ais, ad te fratrum
<pb n="0616B"/>
missa sunt, deposcentium culpas interpretis argui.
Quid tu <emph>394</emph> vir spiritalis agis? quid formae et
exempli in rebus talibus caeteris praebes? Fratris
turpitudinem non solum nudatam his qui foris sunt
nuntias, sed et obtecta denudas. Pone quia non te
imitatus, hoc feci, sed ebrietas aliqua subrepens,
sicut Patriarchae fecit, nudaverit turpitudinem nostram:
nunquid maledictionem consecutus fores, si
obversus incedens, levi palliolo rescripti tui contexisses
opprobrium nostrum, et si velasset Epistola
vigilantis, quem stilus nudaverat dormitantis?</p>
        </div3>
<div3>
          <head>38.</head>
          <p>
 Sed aliud rescribere non poteram his, qui ad
me talem Epistolam miserant, ut nisi ita rescripsissem,
aut reinterpretatus <hi>[Al. interpretatus]</hi> essem ea
ad verbum, quae tu es interpretatus ad sensum, etiam
<pb n="0616C"/>
ego Origenem sequi viderer. Nondum dico quae sit
illa aut qualis Epistola: tamen quoniam viri nobilis
Pammachii continet nomen, quid fuisset absurdum,
si ei tale aliquid respondisses? Frater, non est temere
de alterius opere judicandum. Nam et tu ipse
nosti quid feceris, quando adversum Jovinianum Romam
misi libellos: cum eos quidam <hi>[Al. quidem]</hi> 
aliter intelligerent, quam ego me dictasse memineram.
Nonne cum jam a plurimis legerentur, et offenderentur
pene omnes, cum quibus etiam tu ipse
esse putabaris, exemplaria jam de foro, jam de publico
subtraxisti, et haec non ad aliquem alium, sed
ad me remisisti, caussam pariter, quia multi scandalum
pati videbantur, insinuans: quomodo ego Apologeticum
denuo descripsi, et quae aliter intelligebantur,
<pb n="0617A"/>
ad intelligentiam rectiorem prout potui, revocavi?
Aequum est ergo, ut quod nobis fieri volumus,
aliis nos faciamus. Sicut enim meos libros mihi
remisisti, ut a me emendarentur: ita et ad illum
suos remitte, et quod culpabile videtur, insinua, ut
ipse se, si in aliquo erravit, emendet. Tum praeterea
et nos jam in multis exercuimus ingenium, <emph>395</emph> 
et multa jam nobis opuscula desudata sunt. Ille hoc
primum prope opus adiit, et fortasse compulsus: et
nihil mirum si fluctuavit in primis. Nec occasio derogandi
Christianis captanda est, sed emendationis
utilitas requirenda.</p>
        </div3>
<div3>
          <head>39.</head>
          <p>
 Haec si ad eum rescripsisses, nonne majorem
gratiam et aedificationem vel ipsi initia in timore
Dei habenti, vel caeteris legentibus praebuisses, quam
<pb n="0617B"/>
nunc istae tuae Invectivae moeroris et confusionis
omnibus timentibus Deum praestant, qui et in te foedissimam
obtrectandi libidinem, et in me respondendi
necessitatem miserabilem <hi>[Al. mirabilem]</hi> vident?
Si enim, ut dixi, de tuis libris contra Jovinianum
scriptis, nunc eadem, quibus illum arguebas,
ipse inveneris asserere, nunc vero intantum prolaberis,
ut sordes nuptiarum, nec martyrii cruore
dilui posse confirmes, et illud quod est Manichaeorum
dogmatis emendationem tibi habere facile visum est
in his libris, quos jam edideras, et describendos
plurimis praebueras: quid erat difficultatis, me non
meum opus, sed interpretationem alieni operis, si
quid forte in eo erratum, non ratio, sed livor suggesserat,
emendare? maxime cum adhuc esset in
<pb n="0617C"/>
schedulis, quas nondum ad plenum relegeram vel
explicueram, quas non editas invenerunt? Nonne
perfacile emendari poterant ea, quae adhuc emendata
non fuerant? Verum non hinc, ubi quod culparet
nihil habebat; sed totum inde mordetur, dum per
hoc prodi timuit, unde est omne quod ipse dicit,
unde doctus, unde Scripturarum videtur Interpres.</p>
        </div3>
<div3>
          <head>40.</head>
          <p>
 Sed idcirco caussam, qua ad interpretandum
adductus sum, exposui, ut sciat, me haec non contentione
(ut ipse agere solet) vel aemulatione aliqua
protulisse, sed necessitate, qua superius edocui, ad
boni et utilis operis instrumentum, ut aliquid ex
hoc vel ordinis vel coloris acciperet ille, qui rudis
ipse opusculum condebat antiquum. Aut non videmus
vetustas aedes novellis aedificiis profuisse? Et interdum
<pb n="0617D"/>
assumitur lapis de abditis et abstrusis <emph>396</emph> antiquae
domus partibus, qui novae domus frontem decoret
et exornet ingressum. Et interdum totum novellae
constructionis aedificium, unius antiquae trabis
stabilitate munitur. Agamus ergo nunc adversus eos,
<pb n="0618A"/>
qui veteribus recte utuntur in novis. Non vobis licet,
dicentes, transferre materiam de veteri domo ad novam,
nisi tignum tigno, et lapidem lapidi junxeritis,
nisi porticum de porticu, nisi membrum de membro:
et hoc fieri non poterit, nisi secessum de secessu,
nisi cloacam de cloaca transtuleritis. Habere enim
domum magnam etiam haec necesse est. Hoc namque
est verbum transferre de verbo, quod a te ante improbabile,
nunc vero probabile judicatum est. Sed
tu quidem tibi et quae non licent, licere defendis;
nobis autem quae licita sunt impingis ad crimen.
Nam tu cum sacras Literas et Volumina divina permutares,
laudari vis; nos etiam si te imitantes, de
hominum sermonibus aliquid, quod minus aedificare
credimus <hi>[Al. credidimus]</hi>, praeterimus, in his nobis
<pb n="0618B"/>
veniam non das, in quibus exemplum dedisti.</p>
        </div3>
<div3>
          <head>41.</head>
          <p>
 Verum agat haec iste, ut sibi vel licere, vel
expedire putat. Ego interim, ut recenseamus in fine
ea, quae sparsim pro nostra purgatione respondimus,
cum de me dixerit, quasi sine se haereticus esse
non possem, ostendi fidem meam, et de resurrectione
carnis ipsum magis errare, qui corpus quod resurrecturum
est, fragile esse scripserit <hi>[Al. scripserat]</hi>,
comprobavi. Sexus quoque diversitatem quomodo
abraserit, et corpora in animas, et mulieres redigi in
viros dixerit, docui. Meae quoque interpretationis
caussas, ut puto, justissimas protuli, quod non vel
contentione <hi>[Al. intentione]</hi> excitatus, vel gloriae
cupidus, sed Dei timore provocatus, antiquae materiae
transvexerim copias, novellae constructionis aedificiis
<pb n="0618C"/>
profuturas, et tela vetera, rubigine jam obducta,
deterserim, non ut civile bellum moverem, sed ut
hostile depellerem. Ipsum etiam caput, cui manus falsarias
injecerunt, inserui, et adulterium blasphemiae
in Filium Dei et Spiritum Sanctum, alienum a meo
nomine, <emph>397</emph> sed ipsorum scelere, et ab ipsis docui
esse commissum.</p>
        </div3>
<div3>
          <head>42.</head>
          <p>
 In singulis quoque, de quibus se idcirco Origenem
arguere dicebat, ut nos pulsare se crederet, et
infamare opus translationis nostrae, ostendi ex ipsis
Commentariis suis, ex quibus fidem suam exspectari
debere dixerat, et probari, quod et de animae statu,
et restitutione omnium, de diabolo atque angelis
refugis, eadem quae in illo culpat, ipse conscripserit.
Sed et quod animae in corpore hoc vinctae velut in
<pb n="0618D"/>
carcere tenerentur, ipsum dixisse, convici. Unum
quoque esse corpus totius creaturae rationabilis, id
est, angelorum et animarum, in his ipsis eum scripsisse
Commentariis, approbavi. Perjurii etiam confoederationem;
apud nullum ita, ut apud ipsum,
<pb n="0619A"/>
ostendi sacratissimam conversari. Veritatem adaeque,
et perfectiorem doctrinam non esse omnibus
publicandam, in ipsis Commentariis ipsum docere
convici. Tum inde saeculares libros, pro quibus sedenti
seque verberanti pro tribunalibus Christo dixerat,
 « Si unquam legero, vel habuero Gentilium codices,
te negavi; »  nunc non solum legere vel <hi>[Al. et]</hi>;
habere, verum etiam omnem suae doctrinae jactantiam
in his eum gerere demonstravi [demonstravit],
in tantum ut etiam per Isagogen impiissimi Porphyrii
inductum se esse glorietur ad Logicam. Et cum
Gentilium dogmata esse diceret, quoquo modo sentire
vel de anima, vel de caeteris creaturis, ipsum
multo foedius Gentilibus dixisse, quod Deus socrum
haberet, ostendi. Sed et cum se dixisset in duabus
<pb n="0619B"/>
tantum Praefatiunculis Origenis meminisse, ut ingeniosi
magis quam apostolici viri, brevitatis caussa decem
solas Praefatiunculas protuli, in quibus eum non
solum ut apostolicum virum, sed alterum post Apostolos
Ecclesiarum magistrum, et quod eum cum
omnibus prudentibus sequeretur, asserui.</p>
        </div3>
<div3>
          <head>43.</head>
          <p>
 Praeterea evidenter ostendimus, ex more huic
esse, ut bonis omnibus deroget, <emph>398</emph> et in hoc se
putet aliquid esse, si opinatos quosque viros, et qui
aliquid nominis in literis <hi>[Al. add. Dei]</hi> habuerint,
reprehendat. Ostendi etiam quam indigne ministros
et Sacerdotes Christi laceraverit. Sed ne monachis
quidem ac virginibus ipsis quas laudaverat, vel
continentibus pepercerit, atque omnem Christianorum
ordinem et gradum libellis foedis infamaverit.
<pb n="0619C"/>
Sanctum quoque virum Ambrosium, cujus adhuc
praeclarae vitae memoria in animis omnium viget,
quam indigne et turpiter laceraverit. Didymum
etiam, quem dudum inter videntes Prophetas et Apostolos
posuerat, nunc inter <hi>[Al. quoque inter]</hi> eos, qui
diversa ab Ecclesiis doceant, collocarit: et omnes
omnino vel antiquos vel novellos scriptores quod
nunc imperitiae, nunc ineptiae notet: ad ultimum
quod nec Martyribus parcat. Et haec omnia, ut superius
dixi, non extraneis aliquibus, sed suis literis et
se ipso teste, convici, per singula quaeque ex his
ipsis probatissimis sibi libris testimonia proferens:
quos libros etiam cum de caeteris omnibus dictis,
vel scriptis suis poenitere se dicat, non quo vere
poeniteat, sed quo angustatus <hi>[Al. angustiatus]</hi> in hoc
<pb n="0619D"/>
venerit, ut aut poenitentia sibi <hi>[Al. ibi]</hi> esset simulanda,
aut non posset mordere vel laedere quem vellet <hi>[Al. volebat]</hi>,
illos tamen, ut dixi, libros sibi
excepit solos, tanquam minime poenitendos. Et id
<pb n="0620A"/>
nolui ejus nunc caetera scripta contingere; ut de istis
pene solis convinceretur, de quibus ipse sibi jam locum
clauserat poenitendi. Post omnia vero ostendi,
quod sacros Libros, quos Apostoli Ecclesiis tanquam
Spiritus Sancti fidele depositum commendaverant,
permutaverit, et quod is, qui audaciam vocet
in hominum opusculis vertendis, ipse majore piaculo
eloquia divina subverterit.</p>
        </div3>
<div3>
          <head>44.</head>
          <p>
 Superest jam ut unusquisque qui haec cognoscit;
tali judicio favorem suum alteri nostrum conferat,
quali judicio se a Deo cupit ipse judicari, nec suam
laedat animam, dum alteri <emph>399</emph> favorem praestat
injustum. Cognoscat etiam per te, fili carissime
Aproniane, sanctus vir ille Pammachius, cujus Epistolam
amicus meus <hi>(Hieronymus)</hi> in Invectione vel
<pb n="0620B"/>
accusatione hac sua protulit, in Christi adjutorio, non
studiis, sed innocentiae favendum, nec in caussa veritatis
studiose agendum esse magis quam religiose.
Praeceptum est enim Domini, ut non secundum faciem,
sed rectum judicemus judicium. Quia sicut in
unoquoque minimorum suorum Christus est, qui
esurit et sitit et nudus est, et ipse est qui reficitur et
induitur: ita in his, qui judicantur injuste, ipse est
qui inique judicatur. Et pro his qui odio habentur
gratis, ipse dicturus est, Odistis me gratis. Quomodo
aestimat hanc caussam et <hi>[Al. vel]</hi> hoc factum suum
in tribunalibus Christi judicandum, eum habeat sua
conscientia, quod codices illius contra Jovinianum
scriptos, qui jam publice legebantur et reprehendebantur,
subtraxerit de manibus legentium, et culpantes
<pb n="0620C"/>
prohibuerit, atque culpaverit; remiserit vero
ad ipsum auctorem libros suos, insinuans ea, quae
ad reprehensionem venirent, ut vel emendaret, vel
rem, quoquo modo posset, curaret; meos vero non
codices, sed schedulas imperfectas, inemendatas,
furto cujusdam nebulonis et fraude subtractas, sibique
delatas, cum me inibi haberet praesentem, mihi
quidem non offerret <hi>[Al. efferret]</hi>, neque conquereretur,
sed ne increpare quidem, aut etiam arguere dignaretur,
vel per amicum certe aliquem, aut etiam
per inimicum; sed ad Orientem mitteret, et instigaret
linguam ejus hominis, qui eam temperare non
noverat. Quid contra religionem faceret, si me praesentem
potius convenisset? in tantumne colloquio
ejus videbamur indigni, ut ab eo nec argui mereremur?
<pb n="0620D"/>
Et pro nobis Christus mortuus est, et pro nostra
redemptione sanguinem <emph>400</emph> suum fudit. Peccatores
quidem <hi>[Al. siquidem]</hi>, sed de ipsius grege
sumus, et inter ejus oviculas numeramur. Verum
quia propter Deum contemsit nobilitatem suam, et
<pb n="0621A"/>
totum se exaequavit humilibus, optimum quidem
opus ejus in fide Christi, et quod exemplo caeteris
esse debeat, confitemur: idcirco noluimus eum
humanis studiis, contentionibusque raptari, ne in
aliquo fidei suae sentiret detrimentum. Certe cum
legerit, quod ea ipsa, de quibus caeteros arguit magister
ille Hieronymus, in ipsius electis etiam post
poenitentiam Commentariis docuerit, quod sua non
sint, quam verum judicium servet, videbimus. Putabitur
enim prior error fuisse ignorantiae, si eum
emendarit agnitio <hi>[Al. argutio]</hi>. Nos autem quamvis
necessitate compulsi, respondere nisi sumus ei,
qui nos amarissime pulsaverat; attamen pro hoc
ipso veniam petimus, si quid forte asperius prosecuti
sumus, quia Deus conscientiae nostrae testis est,
<pb n="0621B"/>
quod multo plura reticuimus quam protulimus; penitus
autem silere contra conscientiam criminanti
minime potuimus, cum ipsius pene fidei suae nonnulli
jacturam ducerent silentium nostrum.</p>
        </div3>
<div3>
          <head>45.</head>
          <p>
 Posteaquam ista dictavi, frater aliquis, qui ex
Urbe a vobis ad nos venerat, cum relegenti mihi
assisteret, ait praetermissum unum adhuc excusationis
locum, quem ibi audisset ab obtrectatoribus
incusari. Dicebat autem de eo, quod scriptum est in
Praefatiuncula mea, quia dixerim de isto, qui me
nunc persequitur et accusat, quod in his, quae de
Origene interpretatus est, nonnulla offendicula esse
videantur in Graeco, quae ita tamen interpretando
purgaverit, ut nihil in his, quod a fide nostra discrepet,
Latinus Lector inveniat. Aiunt, inquit, de
<pb n="0621C"/>
hoc capitulo: Vides quomodo et collaudavit interpretationem
ejus, et testimonium <emph>401</emph> ei dedit
ipse, quod sine offendiculo sint ea, quae ille interpretatus
est, et ipsum secuturum se esse promisit. Cur
ergo non et ea, quae ipse transtulit, absque offensione
sunt, sicut illius scripta esse ipse testatus est?</p>
        </div3>
<div3>
          <head>46.</head>
          <p>
 Non mira res, quod ibi semper culpari mereor,
ubi istum laudavero. Et recte quidem. Tamen
veniamus ad rem. Dixi eum purgasse in Latina
translatione, si qua offendicula fidei videbantur in
Graeco, et non immerito: ita tamen, ut eadem etiam
a me comprobem gesta. Nam sicut ille in Homiliis
de Isaia duo Seraphim, Filium et Spiritum Sanctum
<pb n="0622A"/>
esse interpretatus est, et addens de suo:
 « Nemo existimet in Trinitate naturae esse differentiam,
cum nominum discernuntur officia; »  per hoc
curare se offendicula credit potuisse; ita et nos vel
ademptis, vel immutatis quibusdam, vel additis,
sensum auctoris adducere conati sumus ad intelligentiae
tramitem rectiorem. Quid hic diversum, aut
quid contrarium, aut quid non idem fecimus? Sed
quia ego de scriptis illius absque malitia et calumnia
judicabam, non quid obtrectationi pateret, sed quid
prospectus fuerit interpretantis, aspexi. Ille autem,
qui occasiones ad calumniam quaerit, ea reprehendit
in meis scriptis, quae ante me prior ipse conscripsit.
Et revera ego culpandus sum, si secundum meam
quidem sententiam, quae scripsit, recta sunt; secundum
<pb n="0622B"/>
suum vero judicium condemnanda. Hoc <hi>[Al.
Haec]</hi> quantum ad Trinitatis fidem pertinet, ubi utique
blasphemiae crimen ducitur, quod dixit duo Seraphim,
 Filium esse et Spiritum Sanctum, si secundum
suam sententiam, qua adversum <emph>402</emph> me
agit, ipse judicetur. Secundum vero meum judicium,
quod in scriptis ejus absque proposito calumniae
judicavi, absolvitur pro his, quae de suo ad
esplanandum sensum auctoris adjecit.</p>
        </div3>
<div3>
          <head>47.</head>
          <p>
 De resurrectione autem carnis puto in translatione
nostra eadem contineri, quae in Ecclesiis
praedicantur. Caetera vero quae de creaturarum rationibus
dicta sunt, quod nihil ad fidem Deitatis
pertineant, jam superius diximus. Sed si iste haec
modo ad calumniam vocat, quae ante offendiculum
<pb n="0622C"/>
non habebant, non prohibeo, si ei placeat <hi>[Al. placet]</hi>,
revocare sententiam meam illam qua potuisset
absolvi, et proferre suam, qua debebat alligari. Non
ergo mea de eo sententia culpabilis putanda est, sed
sua, quae reprehendit in aliis, quod in semetipso
probat. Novum autem hoc judicii genus est, ubi accusatorem
meum ego ipse defendo: et ubi tum demum
me ille superatum putat, si semetipsum reum
probarit. Veruntamen ponamus, quod Episcoporum
Synodus sequatur sententias tuas, et jubeat omnes
 libros, qui haec talia continent, cum auctoribus suis,
ut aiunt, debere damnari. Damnabuntur isti libri
prius in Graecis: et quod in Graecis damnatur, sine
<pb n="0623A"/>
dubio damnatum est in Latinis. Veniatur ad tuos
libros, invenientur eadem continere secundum sententiam
tuam: necesse est ut cum suo auctore damnentur.
Et sicut nihil profuit Origeni, quod a te
<pb n="0624A"/>
laudatus est: ita nec tibi proderit, quod a me excusatus
est. Me enim sequi necesse est Ecclesiae Catholicae
sententiam, sive adversus Origenis libros,
sive adversus tuos datam.
</p>
          <p>CONTROVERSIARUM RUFINI ADVERSUS HIERONYMUM LIBER II. EXPLICIT.
</p>
</div3>
      </div1>
</body>
  </text>
</TEI>