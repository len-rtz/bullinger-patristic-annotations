<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Historia ecclesiastica</title>
              <author ref="http://viaf.org/viaf/77679446">Rufinus Aquileiensis<date>345-411</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 21</title>
           <idno>RufAqu.HisEcc</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Praefatio.</head>
<p> <emph>209-210</emph> Peritorum dicunt esse medicorum, ubi imminere urbibus, vel regionibus generales viderint
morbos, providere aliquod medicamenti, vel poculi genus, quo praemuniti homines, ab imminenti defendantur
exitio. Quod tu quoque, Venerande Pater Chromati, medicinae exequens genus, tempore quo, diruptis
<pb n="0463"/>
Italiae claustris ab Alarico duce Gothorum, se pestifer morbus infudit, et agros, armenta, viros longe
lateque vastavit, populis tibi a Deo commissis feralis exitii aliquod remedium quaerens, per quod aegrae
mentes ab ingruentis mali contagione subtractae, melioribus occupatae studiis tenerentur: injungis mihi ut
Ecclesiasticam historiam, quam vir eruditissimus Eusebius Caesariensis Graeco sermone conscripsit, in
Latinum vertam: <emph>211-212</emph> cujus lectione animus audientium vinctus, dum notitiam rerum gestarum avidius
petit, oblivionem quodammodo malorum, quae gererentur, acciperet. A quo ego opere cum excusare me
vellem, utpote inferior et impar, et qui in tam multis annis usum Latini sermonis amiserim, consideravi
quod non absque aliquo Apostolicae institutionis ordine nobis ista praeciperes. Nam et cum Dominus aliquando
esurientibus in deserto auditorum turbis, dixisset ad Apostolos: <hi>Date eis vos manducare:</hi> Philippus
unus ex Apostolis intelligens, eo magis splendescere divinae virtutis insignia, si minorum quorumque ministeriis
explerentur, non protulit panes Apostolicae reconditos perae, sed puerulum adesse dicit, habentem
quinque panes, et duos pisces. Quem verecunde excusans, adjecit: <hi>Sed haec quid sunt inter tantos <note>(Matth. 14;
Marc. 6; Luc. 9.)</note>
          </hi>? quo magis in angustis opibus et desperatis clara fieret divina potentia. Sciens ergo ex illis
te quoque descendere disciplinis, recordatus quod Philippi fortassis exemplo, ubi pascendi turbas tempus
vidisti, puerulum subrogaveris, qui panes quidem quinque sicut acceperat, duplicatos adhiberet, ad explendum
tamen Evangelicum Sacramentum, proprio labore captos adderet etiam pisciculos duos, aggressus sum
exsequi, ut potui, quod praeceperas: certus quod excusabit imperitiae nostrae culpas, praecipientis auctoritas.</p>
<p>Sciendum sane est, quod decimus liber hujus operis in Graeco, quoniam perparum habebat in rebus gestis,
per reliqua omnia in Episcoporum panegyricis tractatibus, nihil ad scientiam rerum conferentibus occupatus,
omissis quae videbantur superflua, historiae si quid habuit, nono conjunximus libro, et in ipso Eusebii
narrationi <hi>[Al. narrationis]</hi> dedimus finem. Decimum vero et undecimum librum nos conscripsimus
partim ex majorum traditionibus, partim ex his quae nostra jam memoria comprehenderat; et eos velut duos
pisciculos supra scriptis panibus addidimus. Quos si tu probaveris, vel benedixeris, pro certo confidam
quod sufficient turbis. Continet autem idem omne opus res in Ecclesia gestas a Salvatoris Ascensione, et
deinceps. Nostri vero duo libelli a temporibus Constantini post persecutionem, usque ad obitum Theodosii
Augusti.
</p>
      </div1>

<div1>
        <head> <hi>EJUSDEM IN SUBSEQUENTES</hi> DUOS HISTORIAE SUAE LIBROS <hi>Praefatio.</hi> RUFINUS LECTORI.</head>

<pb n="0463"/>
<p> <emph>213-214</emph> Hucusque nobis Eusebius rerum in Ecclesia gestarum memoriam tradidit. Caetera vero, quae
usque ad praesens tempus per ordinem subsecuta sunt, quae vel in majorum litteris reperimus, vel nostra
memoria attigit, Patris (Chromatii) religiosi praeceptis et in hoc parentes, quam poterimus, breviter addemus.</p>
</div1>


<div1>
        <head>RUFINI AQUILEIENSIS PRESBYTERI HISTORIAE ECCLESIASTICAE LIBRI DUO.</head>
        <pb n="0465"/>
        <head>ELENCHUS CAPITUM PRIMI LIBRI.</head>
        <p>

<pb n="0465"/>
<list>
<item>CAP. XV. De Constantini.</item>
</list>
<list>
<item>CAP. XI. De Constantia sorore Constantini, et Presbytero.</item>
</list>
<list>
<item>CAP. IX. De captivitate Frumentii et Edesii, et de
conversione Indorum per ipsos gesta.</item>
</list>
<list>
<item>CAP. VII. De Helena Constantini matre.</item>
</list>
<list>
<item>
<pb n="0465A"/>CAP. I. De Arii haeresi.</item>
<item>CAP. II. De Concilio apud Nicaeam congregato.</item>
<item>CAP. III. De conversione Philosophi Dialectici.</item>
<item>CAP. IV. De Paphnucio Confessore.</item>
<item>CAP. V. De Spiridione Episcopo, et mirabilibus
ejus.</item>
<item>CAP. VI. Exemplum fidei Nicaenae, et statutorum
ejus.</item>
        </list>

<pb n="0465C"/>.
<item>CAP. VIII. De Cruce Salvatoris in Jerosolymis ab Helena
reperta.</item>

<pb n="0465C"/>.
<item>CAP. X. De conversione gentis Iberorum per captivam
facta.</item>

<pb n="0465C"/>
 per eam fratri insinuato.
<item>CAP. XII. De Alexandri, et Eusebii, atque Arii conflictu.</item>
<item>CAP. XIII. De probroso Arii interitu.</item>
<item>CAP. XIV. De Athanasii Episcopi principiis.</item>

<pb n="0466B"/> Imperatoris errore.


<pb n="0465B"/>
<list>
<item>CAP. XX. De Concilio apud Mediolanum habito, et
exiliis Eusebii, Luciferi, caeterorumque
Episcoporum catholicorum.</item>
</list>
<list>
<item>CAP. XVIII. De fuga et latebris Athanasii.</item>
</list>
<list>
<item>CAP. XVI. <emph>215-216</emph> De concilio haereticorum apud
Tyrum contra Athanasium congregato.</item>
<item>CAP. XVII. De exciso brachio Arsenii, caeterisque
dolis haereticorum in concilio retectis.</item>
        </list>

<pb n="0466C"/>.
<item>CAP. XIX. Ut Constans Imperator, pro Athanasio,
fratri Constantio scripserit, eumque Ecclesiae
suae reddi jusserit.</item>

<pb n="0466C"/>.
<item>CAP. XXI. De Ariminensi concilio.</item>

<pb n="0466A"/>
<list>
<item>CAP. XXVI. De fine Constantini Imperatoris, et ortu
Juliani.</item>
</list>
<list>
<item>CAP. XXII. De Liberio Episcopo urbis Romae.</item>
<item>CAP. XXIII. De Jerosolymorum et Alexandriae Episcopis.</item>
<item>CAP. XXIV. De permixtione Episcoporum apud Antiochiam.</item>
<item>CAP. XXV. De schismate Arianorum, quod in tres
partes divisum est, et quidam eorum Eunomiani,
alii Macedoniani, alii vero permanserunt
Ariani.</item>
        </list>

<pb n="0466C"/>.
<item>CAP. XXVII. De Episcopis ab exilio relaxatis.</item>
<item>CAP. XXVIII. De Concilio apud Alexandriam sanctorum
Episcoporum, et Luciferi ab his dissidio.</item>
<item>CAP. XXIX. De his quae in eodem Concilio statuta
sunt.</item>
<item>CAP. XXX. De Eusebio et Hilario, atque Ecclesiarum
per eos restitutione.</item>
<item>CAP. XXXI. De scriptis Hilarii.</item>
<item>CAP. XXXII. De persecutionibus Juliani blandis et callidis.</item>
<item>CAP. XXXIII. De saevitia ejus erga Athanasium.</item>

<pb n="0466B"/>
<list>
<item>CAP. XXXVII. De Judaeorum conatibus, qui a Juliano
decepti, templum in Jerosolymis.</item>
</list>
<list>
<item>CAP. XXXV. De sepulcro martyris Babylae.</item>
</list>
<list>
<item>CAP. XXXIV. De fuga rursum et latebris Athanasii.</item>
        </list>

<pb n="0466C"/>.
<item>CAP. XXXVI. De Theodoro Confessore apud Antiochiam.</item>

<pb n="0466C"/> reaedificant.
<item>CAP. XXXVIII. Ut terraemotu inibi, et igni divinitus accenso,
Judaei ab illicitis disturbabantur
inceptis.</item>
<item>CAP. XXXIX. De signis et virtutibus terrificis, quae in
exitium conversa sunt Judaeorum.</item>

</p>
      </div1>

<div1>
        <head> <hi>LIBER PRIMUS.</hi> </head>
<div2>
          <head>CAPUT PRIMUM. <hi>De Arii haeresi.</hi> </head>
<pb n="0467A"/>
<p> <emph>217-218</emph> Cum apud Alexandriam post Achillam,
qui Petro Martyri successerat, Alexander sacerdotium
suscepisset, quia pax nostris et quies a
persecutionibus erat, atque Ecclesiarum gloria Confessorum
meritis gaudebat: prosperitas rerum nostrarum
domestica contentione turbatur. Etenim presbyter
quidam apud Alexandriam, Arius nomine,
vir specie et forma magis, quam virtute religiosus,
sed gloriae laudisque et novitatis improbe cupidus,
prava quaedam de fide Christi proferre, et quae antea
in quaestionem nunquam venerant, coepit: abscidere
ac separare ab illa aeterna et ineffabili Dei Patris
<pb n="0467B"/>
substantia, vel natura Filium conabatur. Quae
res plurimos in Ecclesia conturbabat. Sed cum
Alexander Episcopus natura lenis et quietus, assiduis
commonitionibus Arium cuperet a pravo incepto
et assertionibus impiis revocare, nec tamen res ex
sententia procederet, quod plerosque jam contagio
pestiferae assertionis infecerat, non solum apud
Alexandriam, verum et per alias urbes provinciasque
dispersa: perniciosum fore credens; si dissimularet
 a talibus, plurimis consacerdotibus suis rem
indicat. Quaestio latius innotescit. Sermo usque ad
aures religiosi principis, quippe qui omni studio et
diligentia curaret, quae nostra sunt, pervenit. Tum
ille ex sacerdotum sententia apud urbem Nicaeam
Episcopale Concilium convocat <hi>(Anno CCCXXV)</hi>, ibique
<pb n="0467C"/>
Arium trecentis decem et octo Episcopis residentibus
<pb n="0468A"/>
adesse jubet, ac de ejus propositionibus, et
quaestionibus judicari.</p>
        </div2>
<div2>
          <head>CAPUT II. <hi>De Concilio apud Nicaeam congregato.</hi> </head>
<p>Sed et in eo Concilio admirabile factum Principis
non puto reticendum. Etenim cum ex omnibus pene
locis Episcopi convenissent, et (ut fieri solet) diversis
ex caussis inter se quaedam jurgia detulissent,
interpellabatur frequenter a singulis: offerebantur
libelli, culpae proferebantur, et magis ad haec, quam ad
id, pro quo ventum fuerat, animos dabant. At ille videns
quod per hujusmodi <hi>[Al. hujuscemodi]</hi> jurgia caussa
summi <emph>219</emph> negotii frustraretur, diem certam <hi>[Al. certum]</hi> 
<pb n="0468B"/>
statuit, qua unusquisque Episcoporum si quid
querimoniae habere videretur, deferret. Et cum resedisset,
suscepit a singulis libellos: quos simul omnes
in sinu suo continens, nec in eis quid contineretur
aperiens, ait ad Episcopos: Deus vos constituit
sacerdotes, et potestatem vobis dedit de nobis <hi>[Al.
de vobis]</hi> quoque judicandi, et ideo nos a vobis recte
judicamur. Vos autem non potestis ab hominibus
judicari. Propter quod Dei solius inter vos exspectate
judicium, et vestra jurgia quaecumque sunt, ad illud
divinum reserventur examen. Vos etenim nobis a Deo
dati estis dii, et conveniens non est ut homo judicet
deos; sed ille solus de quo scriptum est: <hi>Deus stetit
in synagoga deorum, in medio autem deos discernit <note>(Psal. 81. 1.)</note>
            </hi>.
Et ideo his omissis, illa quae ad fidem
<pb n="0468C"/>
Dei pertinent, absque ulla animorum contentione
<pb n="0469A"/>
distinguite. Quum haec dixisset, omnes simul querimoniarum
libellos jussit exuri, ne innotesceret ulli
hominum simulatio sacerdotum. Verum quum per
dies multos in Episcoporum Concilio de fide quaestio
verteretur, et nonnulli diversa sentirent, ac vehementer
coeptis Arii faverent, plures tamen erant qui
impium <hi>[Ms. imperium]</hi> exsecrarentur inceptum. Cumque
in eodem Concilio esset Confessorum magnus
numerus sacerdotum, omnes Arii novitatibus adversabantur.
Favebant vero ei viri in quaestionibus callidi.
et ob id simplicitati fidei adversi.</p>
        </div2>
<div2>
          <head>CAPUT III. <hi>De conversione Philosophi Dialectici.</hi> </head>
<p>Quantam vero virtutem habeat fidei simplicitas,
<pb n="0469B"/>
etiam ex his quae inibi gesta referuntur, agnoscimus.
Etenim cum pro studio religiosi Imperatoris, ex omni
terra sacerdotes Dei coissent, <emph>220</emph> opinione commoti
philosophi quoque et dialectici valde nobiles,
et opinatissimi convenerunt. In quibus quidam insignis
in arte Dialectica, per dies singulos, conflictus
summi certaminis cum Episcopis nostris, viris
adaeque in Dialectica non improbabiliter eruditis,
movebat: et fiebat ingens spectaculum, convenientibus
ad audiendum doctis et litteratis viris. Nec
tamen ullo genere philosophus concludi a quoquam
poterat, aut constringi. Tanta etenim dicendi arte
objectis quaestionibus occurrebat, ut ubi maxime putaretur
adstrictus, velut anguis lubricus elaberetur.
Sed ut ostenderet Deus, quia non in sermone regnum
<pb n="0469C"/>
Dei, sed in virtute consistit, quidam ex Confessoribus
simplicissimae naturae vir, et nihil aliud
sciens nisi Jesum Christum, et hunc crucifixum, inter
caeteros auditores Episcopos <hi>[Ms. episcopus]</hi> aderat.
Qui cum vidisset philosophum insultantem nostris,
et callida se disputationis arte jactantem, poscit ab
omnibus locum: velle se paucis cum philosopho
sermocinari. Tum vero nostri, qui simplicitatem
viri et imperitiam in <hi>[Al. de]</hi> sermone duntaxat nossent,
pavere, et velut pudorem quemdam pati, ne
forte apud callidos homines risui efficeretur sancta
<pb n="0470A"/>
simplicitas. Perstitit tamen senior, et hinc movit
sermonis exordium. In nomine, inquit, Jesu Christi,
philosophe, audi quae vera sunt. Deus unus est qui
fecit caelum et terram, quique homini, quem de terrae
limo formaverat <note>(Gen. 1.)</note>, spiritum dedit: universa
quae videntur, et quae non videntur, virtute Verbi
sui creavit, et Spiritus sui sanctificatione firmavit.
Hoc Verbum ac sapientia, quem nos Filium dicimus,
humanos miseratus errores, ex Virgine nascitur, et
per passionem mortis a perpetua nos morte liberavit,
ac resurrectione sua aeternam nobis contulit vitam.
Quem <emph>221</emph> et exspectamus judicem omnium,
quae gerimus esse venturum: credis hoc <hi>[Al. haec]</hi> 
ita esse, philosophe? At ille velut si nunquam ullum
sermonem contradicendi didicisset, ita obstupefactus
<pb n="0470B"/>
virtute dictorum, mutus ad omnia, hoc solum potuit
respondere, ita sibi videri, nec aliud verum esse,
quam dixerat. Tum senior: Si haec, inquit, ita esse
credis, surge et sequere me ad Dominicum, et hujus
fidei signaculum suscipe. Et philosophus conversus
ad discipulos suos, vel ad eos, qui audiendi gratia
convenerant: Audite, inquit, o eruditi viri, donec
verbis mecum gesta res est, verba verbis opposui, et
quae dicebantur, dicendi arte subverti: ubi vero pro
verbis virtus processit ex ore dicentis, non potuerunt
resistere verba virtuti, nec homo adversari potuit
Deo. Et ideo si quis vestrum potuit in his quae dicta
sunt sentire quae sensi, credat Christo, et sequatur
hunc senem, in quo loquutus est Deus. Ita philosophus
Christianus effectus, tandem se gratulatus est
<pb n="0470C"/>
victum.</p>
        </div2>
<div2>
          <head>CAPUT IV. <hi>De Paphnutio Confessore.</hi> </head>
<p>Fuit praeterea in illo Concilio et Paphnutius, homo
Dei, Episcopus ex Aegypti partibus, Confessor ex
illis quos Maximianus dexteris oculis effossis, et
sinistro poplite succiso, per metalla damnaverat. Sed
in hoc tanta virtutum inerat gratia, ut signa per
eum non minus, quam dudum per Apostolos fierent.
Nam et daemones verbo tantum <hi>[Ms. tantummodo]</hi> 
<pb n="0471A"/>
fugabat, et aegros <hi>[Al. aegrotos]</hi> sola oratione curabat:
sed et caecis visum dicitur reddidisse, et paralyticos
ad stabilitatem corporis <hi>[Al. corporum]</hi> revocasse.
Quem Constantinus in tanta veneratione, et affectu
habuit, ut saepius eum intra palatium evocatum complecteretur,
et illum oculum, qui in confessione fidei
fuerat evulsus, avidioribus osculis demulceret.</p>
        </div2>
<div2>
          <head>CAPUT V. <hi>De Spiridione Episcopo, et mirabilibus ejus.</hi> </head>
<p> <emph>222</emph> Ex eorum numero, et si quid adhuc eminentius,
fuisse dicitur etiam Spiridion Cyprius Episcopus,
vir unus ex ordine prophetarum, quantum
etiam nos eorum, qui eum viderant narratione
comperimus. Hic pastor ovium etiam in Episcopatu
<pb n="0471B"/>
positus permansit. Quadam vero nocte cum ad caulas
fures venissent, et manus improbas, quo aditum
educendis ovibus facerent, extendissent, invisibilibus
quibusdam vinculis restricti, usque ad lucem velut
traditi tortoribus permanserunt. Cum vero oves
ducturus ad pascua matutinus se ageret senior, videt
juvenes absque humanis vinculis in caulis pendere
districtos. Cumque causam noxae comperisset, absolvit
sermone, quos meritis vinxerat: et ne eis inanis
nocturna cederet occupatio: Tollite, inquit, o juvenes,
unum vobis arietem, ne sine caussa venisse
videamini, quem melius prece, quam furto quaesisse
convenerat. Tradunt de hoc etiam illud factum mirabile:
filiam habuit Irenem nomine, quae ei cum bene
ministrasset virgo defuncta est. Post ejus obitum
<pb n="0471C"/>
venit quidam dicens, se ei quoddam depositum commendasse.
Rem gestam ignoraverat pater. Perquisitum
in tota domo, nusquam quod poscebatur inventum
est. Persistebat tamen ille, qui commendaverat,
et fletu ac lacrymis perurgebat: vitae suae quoque
illaturum se esse exitium, nisi commendata reciperet,
testabatur. Permotus lacrymis ejus senex, ad
sepulcrum filiae properat, atque eam ex nomine
clamitat. Tum illa de sepulcro Quid vis, ait, pater?
Commendatum, inquit, illius ubi posuisti? At illa
locum designans, illic, ait, invenies defossum. Regressus
ad domum, rem sicut filia de sepulcro responderat,
repertam tradidit reposcenti. Sed et multa
alia ejus feruntur <emph>223</emph> gesta mirabilia, quae etiam
<pb n="0472A"/>
nunc ore omnium celebrantur. Tales igitur in illis
adhuc temporibus permulti viri in Ecclesiis Domini
refulgebant, ex quibus plurimi in illo Concilio fuerunt.
Sed et Athanasius eodem tempore Alexandri
diaconus Alexandrini Episcopi, aderat consiliis senem
quamplurimis juvans. Interea per dies singulos agitabatur
conventus, nec facile aut temere de re tanta
statuere audebant. Evocabatur frequenter Arius in
Concilium, et assiduo tractatu assertiones ejus discutiebantur,
et quid adversum haec teneri deberet, aut
statui, summa cum libratione quaerebatur. Verum
post diutinum multumque tractatum placet omnibus,
ac velut uno cunctorum ore et corde decernitur <foreign xml:lang="greek">ὁμοούσιον</foreign>
 scribi debere, idest, ejusdem cum Patre
substantiae Filium confiteri, idque firmissima omnium
<pb n="0472B"/>
sententia pronuntiatur. Decem et septem soli tunc
fuisse dicuntur, quibus Arii fides magis placeret,
extrinsecus creatum Dei Filium ex nullis substantibus,
et non ex ipsa Patris deitate progenitum confirmantes.
Defertur ad Constantinum sacerdotalis
Concilii sententia. Ille tanquam a Deo prolatam veneratur.
Cui si quis tentasset obniti, velut contra
divina statuta venientem, in exilium se protestatur
acturum. Sex igitur soli cum Ario se patiuntur expelli:
reliqui vero undecim, consilio inter se habito,
adquiescunt ad subscribendum manu sola, non mente.
Cujus simulationis auctor praecipue extitit Nicomediae
Episcopus Eusebius. Interim quoquo modo aliis
veritate, aliis simulatione (sicut post exitus docuit)
subscribentibus, et de singulis quibusque Ecclesiasticis
<pb n="0472C"/>
observationibus certa statuta figentibus, Concilium
diremptum est. Exemplum autem expositionis
fidei eorum, qui convenerant, infra scriptum
est.</p>
        </div2>
<div2>
          <head>CAPUT VI. <hi>Exemplum fidei Nicaenae <note>(Ann. 324.)</note>
            </hi>.</head>
<p> <emph>224</emph> Credimus in unum Deum, Patrem Omnipotentem,
omnium visibilium et invisibilium factorem.
Et in unum Dominum nostrum Jesum Christum,
Filium Dei, de Patre natum Unigenitum, idest, de
substantia Patris, Deum ex Deo, lumen ex lumine,
Deum verum ex Deo vero, natum, non factum, <foreign xml:lang="greek">ὁμοούσιον</foreign>
 Patri, hoc est, ejusdem cum Patre substantiae:
per quem omnia facta sunt, quae in caelo et
<pb n="0473A"/>
quae in terris. Qui propter nos et propter nostram
salutem descendit, et incarnatus est homo factus,
passus est, et resurrexit tertia die, et ascendit in
caelos: inde venturus judicare vivos et mortuos. Et
in Spiritum Sanctum. Eos autem, qui dicunt, erat
aliquando, quando non erat, et antequam nasceretur
non erat, et quia ex nullis substantibus factus est,
aut ex alia subsistentia, vel substantia, dicunt esse <foreign xml:lang="greek">τρέπτον,</foreign>
 aut convertibilem, vel mutabilem Filium
Dei, anathematizat catholica et Apostolica Ecclesia.</p>
<p divs_removed="true">
            <emph>Canones Nicaeni.</emph>

          </p>
          <div3 moved_from_p="true">
              <head>1.</head>
            <p>
 Statuunt praeterea observandum esse in Ecclesiis,
Ne quis ex his qui semetipsos impatientia libidinis
exciderunt, veniret ad clerum.
</p>
          </div3>
          <pb n="0473B"/>

<div3>
            <head>II. </head>
            <p>
Et ne quis nuper assumtus ex vita, vel conversatione
Gentili, accepto baptismo, antequam cautius
examinetur, clericus fiat.</p>
          </div3>
<div3>
            <head>III.</head>
            <p>
 Et ne quis Episcoporum caeterorumque clericorum,
cum extraneis mulieribus habitet, praeterquam
cum matre, vel sorore, vel <foreign xml:lang="greek">θείᾳ,</foreign> vel si quae
sunt hujusmodi necessitudinum personae.</p>
          </div3>
<div3>
            <head>IV.</head>
            <p>
 Et ut Episcopus (si fieri potest) a totius provinciae
Episcopis ordinetur. Si hoc difficile est, certe
non minus, quam a tribus: ita tamen, ut Metropolitani
Episcopi maxime, vel <emph>225</emph> praesentia, vel auctoritas
habeatur. Absque quo ordinationem irritam
esse voluerunt.</p>
          </div3>
<div3>
            <head>V.</head>
            <p>
 Et ne, quem alius Episcopus de Ecclesia expulerit,
<pb n="0473C"/>
sive clericum, sive laicum, suscipiat alius. Sane
ne hoc aut iracundia aliqua, aut contentione (ut fieri
solet) injuste factum remedium non haberet, decernunt
per singulos annos in singulis quibusque provinciis
secundo ab omnibus Episcopis provincialibus
concilia agi debere, et de hujuscemodi negotiis judicari,
ut si forte ab uno inique aliquid gestum est,
a caeteris emendetur. Si recte, ut ab omnibus confirmetur.</p>
          </div3>
<div3>
            <head>VI.</head>
            <p>
 Et ut apud Alexandriam, et in urbe Roma,
vetusta consuetudo servetur, ut vel ille Aegypti, vel
hic suburbicariarum Ecclesiarum sollicitudinem
gerat.</p>
          </div3>
<div3>
            <head>VII.</head>
            <p>
 Et ut si forte in ordinando Episcopo, duo vel
tres pro aliqua contentione dissentiant, reliquorum
<pb n="0474A"/>
auctoritas, et praecipue Metropolitani cum caeteri
firmior habeatur.</p>
          </div3>
<div3>
            <head>VIII.</head>
            <p>
 Et ut Episcopo Jerosolymorum antiquitus tradita
honoris praerogativa servetur, manente nihilominus
et Metropolitani ipsius provinciae dignitate.</p>
          </div3>
<div3>
            <head>IX.</head>
            <p>
 Et ut Catharos (qui apud nos Novatiani sunt) si
forte poenitentes ad Ecclesiam convertantur, confessos
Ecclesiastica dogmata, clericos in ordine quidem
suo suscipi debere: sed in ordinatione data. Sane
si Episcopus ipsorum veniat ad Episcopum nostrum,
debere eum in Presbyterorum loco sedere. Episcopi
vero nomen manere apud illum solum, qui catholicam
semper tenuit fidem, nisi sua voluntate ipse eum tali
nomine honorare voluerit: vel si placuerit, ut quaerat
ei Episcopi locum vacantem, hoc sit in ipsius potestate.
<pb n="0474B"/>
</p>
          </div3>
<div3>
            <head>X. </head>
            <p>
Et ne in una civitate duo sint Episcopi.</p>
          </div3>
<div3>
            <head>XI.</head>
            <p>
 Et si qui forte indiscrete ad <emph>226</emph> Sacerdotium
provecti, postmodum vel ipsi aliquid de se criminosum
confessi sunt, vel ab aliis revicti, ut abjiciantur:
sed et si qui ex his qui lapsi sunt, et per
ignorantiam forte ordinati, recogniti fuerint, ut abjiciantur.</p>
          </div3>
<div3>
            <head>XII.</head>
            <p>
 Et si qui absque tormentis in persecutionibus
lapsi sunt, et ex corde agunt poenitentiam, quinque
annos inter Catechumenos faciant, et duobus annis
post hoc fidelibus tantum in oratione jungantur; et
ita postmodum suscipiantur.</p>
          </div3>
<div3>
            <head>XIII.</head>
            <p>
 Qui vero propter confessionem militiam abjecerant,
et rursum ad hanc abierunt, hos tredecim
<pb n="0474C"/>
annis poenitentiam gerere, et postea suscipi, si
tamen ex corde poenitentiam gerant. Esse tamen in
potestate Episcopi moderandi facultatem, si eorum
fructuosam et attentam poenitentiam viderit.</p>
          </div3>
<div3>
            <head>XIV.</head>
            <p>
 De his vero qui vita excedunt poenitentibus,
decernunt, vacuum nullum debere dimitti. Si quis
sane accepta communione supervixerit, debere eum
tempora statuta complere, vel certe prout moderari
Episcopus voluerit.</p>
          </div3>
<div3>
            <head>XV.</head>
            <p>
 De Catechumenis qui prolapsi sunt, statuerunt
tribus annis eos a Catechumenorum oratione separatos,
postea recipi debere.</p>
          </div3>
<div3>
            <head>XVI.</head>
            <p>
 Et ne de civitate inferiori ad majorem Ecclesiam
transire quis ambiat sive Episcopus, sive
etiam alius clericus.
<pb n="0475A"/>
</p>
          </div3>
<div3>
            <head>XVII. </head>
            <p>
Et ne quis clericus qui derelicta Ecclesia
sua, nulla existente caussa probabili, vagatur et oberrat
per alias Ecclesias, suscipiatur in communionem.</p>
          </div3>
<div3>
            <head>XVIII.</head>
            <p>
 Et ut nemo eum qui ad alium pertinet, subripiens,
in sua Ecclesia ordinet clericum absque consensu
illius ad quem pertinet.</p>
          </div3>
<div3>
            <head>XIX.</head>
            <p>
 Et ne quis clericus aut usuras accipiat, aut
frumenti vel vini ampliationem, quod solet in novo
datum, vel sexcuplum, vel etiam duplum <emph>227</emph> recipi:
quod si faciat, tanquam turbis lucri reum abjiciendum.</p>
          </div3>
<div3>
            <head>XX.</head>
            <p>
 Et ne Diaconi Presbyteris praeferantur, neve
sedeant in consessu Presbyterorum, aut illis praesentibus,
Eucharistiam dividant, sed illis agentibus
<pb n="0475B"/>
solum ministrent. Si vero Presbyter nullus sit in
praesenti, tunc demum etiam ipsis licere dividere:
aliter vero agentes, abjici jubent.</p>
          </div3>
<div3>
            <head>XXI.</head>
            <p>
 Et ut Paulianistae, qui sunt Photiniani, rebaptizentur.</p>
          </div3>
<div3>
            <head>XXII.</head>
            <p>
 Sed et Diaconissas, quoniam quidem manus
Impositionem non accipiunt, etiam ipsas inter laicos
esse debere.
</p>
            <p>Igitur cum de his, prout divinarum legum reverentia
poposcerat, decrevissent, sed et de observatione
Paschae antiquum canonem, per quem nulla de
reliquo varietas oriretur, Ecclesiis tradidissent, omnibus
rite dispositis, Ecclesiarum pax et fides in
Orientis atque Occidentis partibus una atque eadem
servabatur.</p>
          </div3>
        </div2>
<div2>
          <head>CAPUT VII. <hi>De Helena Constantini matre.</hi> </head>

<pb n="0475C"/>
<p>Per idem tempus Helena Constantini mater, foemina
incomparabilis <hi>[Ms. incomparabili]</hi> fide et religione
animi, ac magnificentia singulari, cujus jure
Constantinus et esset filius et crederetur, divinis admonita
visionibus, Jerosolymam petit, atque ibi
locum in quo sacrosanctum corpus Christi patibulo
<pb n="0476A"/>
affixum pependerat, ab incolis perquirit. Qui idcirco
ad inveniendum difficilis erat, quod ab antiquis persecutoribus
simulacrum in eo Veneris fuerat defixum <hi>[Al. adfixum]</hi>,
ut si quis Christianorum in loco
illo <emph>228</emph> Christum adorare voluisset, Venerem videretur
adorare. Et ob hoc infrequens et pene oblivioni
datus fuerat locus. Sed cum (ut supra diximus)
religiosa foemina properasset ad locum caelesti
sibi indicio designatum, cuncta ex eo prophana et polluta
deturbans, in altum purgatis ruderibus, tres confuso
ordine reperit <hi>[Al. comperit]</hi> cruces. Sed obturbabat
reperti muneris laetitiam uniuscujusque crucis indiscreta
proprietas. Aderat quidem et titulus ille, qui Graecis,
et Latinis, atque Hebraicis litteris a Pilato fuerat
conscriptus: sed nec ipse satis evidenter dominici prodebat
<pb n="0476B"/>
signa patibuli. Hinc jam humanae ambiguitatis
incertum, divinum flagitat testimonium. Accidit
in eadem urbe primariam quandam loci illius foeminam
gravi aegritudine confectam, seminecem jacere.
Macarius per idem tempus Ecclesiae illius Episcopus
erat. Is ubi cunctantem reginam atque omnes pariter
qui aderant, videt: Adferte (inquit) huc totas, quae
repertae sunt cruces, et quae sit quae portaverit Dominum <hi>[Al. Deum]</hi>,
nunc nobis adaperiet Deus. Et
ingressus cum regina pariter et populis ad eam, quae
decumbebat, defixis genibus hujuscemodi ad Deum
precem profudit.</p>
        </div2>
<div2>
          <head>CAPUT VIII. <hi>De Cruce Salvatoris in Jerosolymis ab Helena reperta.</hi> </head>
<p>Tu, Domine, qui per unigenitum Filium tuum salutem
<pb n="0476C"/>
generi humano per passionem crucis conferre
dignatus es, et nunc in novissimis temporibus adspirasti
in corde ancillae tuae perquirere lignum beatum,
in quo salus <emph>229</emph> nostra pependit, ostende evidenter
ex his tribus, quae crux fuerit ad dominicam
gloriam, vel quae extiterit ad servile supplicium, ut
haec mulier, quae semiviva decumbit, statim ut eam
lignum salutare contigerit, a mortis januis revocetur
<pb n="0477A"/>
ad vitam. Et cum haec dixisset, adhibuit primo
unam ex tribus, et nihil profecit. Adhibuit secundam,
et ne sic quidem aliquid actum est. Ut vero admovit
tertiam, repente adapertis <hi>[Al. apertis]</hi> oculis
mulier consurrexit, et stabilitate virium recepta,
aiacrior multo, quam cum sana fuerat, tota domo
discurrere et magnificare Dei <hi>[Al. Domini]</hi> potentiam
coepit. Sic evidenti indicio Regina voti compos effecta,
templum mirificum in eo loco in quo crucem
repererat, regia ambitione construxit. Clavos quoque,
quibus corpus Dominicum fuerat affixum, portat
ad filium. Ex quibus ille frenos composuit, quibus
uteretur ad bellum: et ex <hi>[Al. tac. ex]</hi> aliis galeam
nihilominus belli usibus aptam fertur armasse.
Ligni vero ipsius salutaris partem detulit filio, partem
<pb n="0477B"/>
vero thecis argenteis conditam dereliquit in loco:
quae etiam nunc ad memoriam solicita veneratione
servatur. Reliquit etiam hoc indicium religiosi animi
Regina venerabilis: Virgines quas ibi reperit Deo
sacratas, invitasse ad prandium, et tanta eas devotione
curasse dicitur, ut indignum crederet, si famulorum
uterentur officiis, sed ipsa manibus suis, famulae
habitu succincta, cibum apponeret, poculum
porrigeret, aquam manibus infunderet, et Regina
orbis ac mater imperii, famularum Christi se famulam
deputaret. Et haec quidem Jerosolymis gesta.
 Interea Constantinus pietate fretus, Sarmatas, Gothos,
aliasque barbaras nationes, nisi quae vel amicitiis,
vel deditione sui, pacem <emph>230</emph> praevenerant, in
solo proprio armis edomuit. Et quanto magis se religiosius
<pb n="0477C"/>
ac humilius Deo subjecerat, tanto amplius ei
Deus universa subdebat. Ad Antonium quoque primum
eremi habitatorem, velut ad unum ex prophetis
litteras, supliciter mittit, ut pro se ac liberis
Domino supplicaret. Ita non solum meritis suis, ac
religione matris, sed et intercessione sanctorum
commendabilem se Deo fieri gestiebat. Sane quoniam
tanti viri Antonii fecimus mentionem, de virtutibus
<pb n="0478A"/>
ejus atque institutis, et sobrietate mentis, ut
in solitudine vitam degens, usus solummodo consortio
fuerit bestiarum, et de daemonibus crebros agens
triumphos, placuerit Deo supra cunctos mortales,
utque institutionis suae praeclara usque in hodiernum
monachis exempla reliquerit, volentem me aliqua
exponere ille libellus exclusit, qui ab Athanasio scriptus,
etiam Latino sermone editus est. Propter
quod nos, omissis his quae ab aliis jam dicta sunt, ea
memorabimus, quae quamvis gestorum contineat fides,
ab his tamen qui longe positi sunt, obscurior
fama subtraxit.</p>
        </div2>
<div2>
          <head>CAPUT IX. <hi>De captivitate Frumentii et Edesii, et de conversione Indorum per ipsos gesta.</hi> </head>

<pb n="0478B"/>
<p>In ea divisione orbis terrae, quae ad praedicandum
verbum Dei sorte per Apostolos celebrata est,
cum aliae aliis provinciae obvenissent, Thomae
Parthia, et Matthaeo Aethiopia, eique adhaerens
citerior India Bartholomaeo dicitur sorte decreta. Inter
quam Parthiamque media, sed longo <hi>[Al. longe]</hi> 
interior tractu, India ulterior jacet, multis variisque
linguis et gentibus habitata, quam velut longe
remotam, nullus Apostolicae praedicationis vomer <emph>231</emph> 
 impresserat, quae tamen temporibus Constantini
tali quadam ex caussa semina fidei prima suscepit.
Metrodorus quidam philosophus, inspiciendorum
locorum, et orbis perscrutandi gratia, ulteriorem
dicitur Indiam penetrasse. Cujus exemplo
<pb n="0478C"/>
etiam invitatus Meropius quidam Tyrius philosophus
simili ex caussa adire Indiam voluit, liabens
secum duos puerulos, quos liberalibus litteris utpote
propinquos instituebat. Quorum unus qui erat junior
Edesius, alter Frumentius vocabatur. Igitur
pervisis, et in notitiam captis his quibus animus pascebatur,
cum philosophus redire caepisset, aquae
vel caeterorum necessariorum caussa ad portum
<pb n="0479A"/>
quendam navis, qua vehebatur applicuit <hi>[Al. applicavit]</hi>.
Moris est inibi Barbarorum, ut siquando foedus
sibi cum Romanis turbatum vicinae nuntiaverint <hi>[Al. nuntiaverunt]</hi> 
 gentes, omnes qui apud eos ex
Romanis inventi fuerint jugulentur. Invaditur navis
philosophi: cuncti cum ipso pariter perimuntur.
Pueruli reperti sub arbore meditantes, et lectiones
suas parantes, Barbarorum miseratione servati, ducuntur
ad regem. Horum ille alterum, id est, Edesium
sibi pincernam fecit. Frumentio vero, quem
quasi perspicacem deprehenderat et prudentem, rationes
suas scriniaque commisit. Ex quo et in honore
magno apud regem habiti, et in amore. At vero
moriens rex, uxorem cum parvulo filio regni dereliquit
haeredem: adolescentibus autem quid vellent,
<pb n="0479B"/>
agendi dedit liberam facultatem. Quos tamen regina
suppliciter exorat, tanquam quae nihil haberet in
toto regno fidelius, ut secum, usquequo adolesceret
filius, regendi regni sollicitudinem partirentur: et
praecipue Frumentium, cujus prudentia ad moderandum
sufficeret regnum. Nam alius fidem puram,
et sobriam mentem simpliciter exhibebat. Idque
dum agerent <hi>[Al. ageret]</hi>, et regni gubernacula Frumentius
haberet in manibus, Deo mentem ejus et
animos instigante <emph>232</emph> requirere sollicitius coepit,
si qui inter negociatores Romanos Christiani essent,
et ipsis potestatem maximam dare, ac monere, ut
conventicula per loca singula facerent, ad quae
Romano ritu orationis caussa confluerent. Sed et
ipse multo magis eadem facere, et ita caeteros cohortari,
<pb n="0479C"/>
favore et beneficiis invitare, praestare quicquid
opportunum fuisset, loca aedificiis, aliaque necessaria
praebere, et omnimodo gestire, ut Christianorum
inibi semen exsurgeret. Sed cum regius puer
adolevisset, cui procurationem regni gerebant, expletis
omnibus et ex fide traditis, multum licet detinentibus
et rogantibus, ut manerent, regina vel filio,
ad orbem tamen nostrum revertuntur. Et Edesio
festinante Tyrum, parentes propinquosque revisere,
Frumentius Alexandriam pergit, dicens,
aequum non esse <hi>[Al. est]</hi> opus occultare Dominicum.
Igitur rem omnem, ut gesta est exponit Episcopo,
ac monet, ut provideat virum aliquem dignum,
quem, congregatis jam plurimis Christianis, et Ecclesiis
constructis in Barbarico solo, Episcopum
<pb n="0479D"/>
mittat. Tum vero Athanasius ( nam is nuper sacerdotium
susceperat) attentius et propensius Frumentii
dicta gestaque considerans, in concilio sacerdotum
<pb n="0480A"/>
ait: Et quem alium inveniemus virum talem, in
quo sit spiritus Dei in ipso sicut in te, qui haec ita
possit implere? Et tradito ei sacerdotio, redire eum
cum Domini gratia, unde venerat, jubet. Quique
cum Episcopus perrexisset ad Indiam, tanta ei data
esse a Deo virtutum gratia dicitur, ut signa per eum
Apostolica fierent, et infinitus numerus Barbarorum
converteretur ad fidem. Ex quo in Indiae partibus et
populi Christianorum et Ecclesiae factae sunt, et Sacerdotium
caepit. Quae nos ita gesta, non opinione
vulgi, sed ipso Edesio Tyri presbytero postmodum
facto, qui Frumentii comes prius fuerat, referente
cognovimus.</p>
        </div2>
<div2>
          <head>CAPUT X. <hi>De conversione gentis Iberorum per captivam facta.</hi> </head>

<pb n="0480B"/>
<p> <emph>233</emph> Per idem tempus etiam Iberorum gens,
quae sub axe Pontico jacet, verbi Dei foedera, et fidem
futuri susceperat regni. Sed hujus tanti boni
praestitit caussam mulier quaedam captiva, quae apud
eos reperta, cum fidelem et sobriam satis ac pudicam
duceret vitam, totisque diebus ac noctibus obsecrationes
Deo pervigiles exhiberet, in admiratione
esse ipsa rei novitas Barbaris caepit, et quid hoc sibi
 velit, curiosius perquirebant. Illa, ut res erat.
simpliciter Christum se Deum hoc ritu colere fatebatur.
Nihil ex hoc amplius Barbari praeter novitatem
nominis mirabantur. Verum (ut fieri solet) ipsa
perseverantia curiositatem quandam mulierculis inferebat,
si quid emolumenti ex tanta devotione caperetur.
<pb n="0480C"/>
Moris apud eos esse dicitur, ut si parvulus
aegrotet, circumferatur a matre per singulas domos,
quo scilicet si quis experti aliquid remedii noverit,
conferat laboranti. Cumque mulier quaedam parvulum
suum per omnes circumtulisset ex more, nec
aliquid remedii, cunctas domos lustrando, caepisset,
venit etiam ad captivam, ut si quid sciret, ostenderet.
Illa se humani quidem remedii nihil scire testatur,
Deum tamen suum Christum quem colebat, dare
ei desperatam ab hominibus posse salutem, confirmat.
Cumque cilicio suo parvulum superposuisset,
atque ipsa desuper orationem fudisset ad Dominum,
sanum matri reddidit infantem. Sermo defertur ad
plures, factique fama magnifici usque ad aures reginae
perlabitur. Quae dolore quodam gravissimo corporis
<pb n="0480D"/>
afflicta, in desperatione maxima erat. Rogat
ad se captivam deduci. Illa ire abnuit, ne praesumere
amplius aliquid quam sexus sineret, videretur.
<pb n="0481A"/>
Ipsam se regina <emph>234</emph> deferri ad captivae cellulam
jubet. Quam similiter supra cilicium suum positam,
invocato Christi nomine, continuo post precem, sanam
et alacrem fecit exsurgere. Christumque esse
Deum, Dei summi Filium, qui salutem hanc contulerit,
docet: eumque quem sibi auctorem suae sciret
esse incolumitatis et vitae, commonet invocandum.
Ipsum namque esse, qui et regibus regna distribuat,
et mortalibus vitam. At illa cum laetitia domum
regressa, marito percontanti caussam tam subitae
sanitatis aperuit, quique cum pro salute conjugis
laetus, et mulieri munera deferri juberet, illa:
Horum, inquit, o rex, nihil captiva dignatur: aurum
despicit, argentum respuit, jejunio quasi cibo pascitur:
hoc solum ei muneris dabimus, si eum, qui me,
<pb n="0481B"/>
illa invocante, sanavit, Christum Deum colamus.
Ad hoc tunc rex segnior fuit, et interim distulit, saepius
licet ab uxore commonitus, donec accidit quadam
die venante eo in silvis cum comitibus suis,
obscurari densissimis tenebris diem, et per tetrae
noctis horrorem luce subducta, caecis iter gressibus
denegari. Alius alio diversi ex comitibus oberrant,
ipse solus densissima obscuritate circumdatus, quid
ageret, quo se verteret nesciebat: cum repente anxios
salutis desperatione animos cogitatio talis ascendit.
Si vere <hi>[Al. vero]</hi> Deus est Christus ille, quem
uxori suae captiva praedixerat, nunc se de his
tenebris liberet, ut ipsum ex hoc omissis omnibus
coleret. Illico ut haec nondum verbo, sed sola mente
devoverat, reddita mundo dies, regem ad urbem
<pb n="0481C"/>
perducit incolumem. Quique reginae rem
protinus ut gesta est pandit. Evocari jam jamque
captivam, et colendi ritum ut sibi tradat, exposcit:
neque <hi>[Al. nec]</hi> se ultra alium Deum quam
Christum veneraturum esse confirmat. Adest captiva,
edocet Deum Christum: supplicandi ritum <hi>[Al.
ritus]</hi> venerandique modum, inquantum de his <emph>235</emph> 
 aperire feminae fas erat, pandit. Fabricari tamen
Ecclesiam monet, formamque describit. Igitur rex, totius
gentis populo convocato, rem ab initio quae erga
se ac reginam gesta fuerat, exponit, fidemque edocet,
et nondum initiatus in sacris, fit suae gentis
Apostolus. Credunt viri per regem, feminae per reginam:
cunctisque idem volentibus Ecclesia exstruitur
instanter: et elevato jam perniciter murorum
<pb n="0481D"/>
ambitu, tempus erat quo columnae collocari deberent.
<pb n="0482A"/>
Cumque erecta prima vel secunda, ventum
fuisset ad tertiam, consumtis omnibus machinis, et
boum hominumque viribus, cum media jam in obliquum
fuisset erecta, et pars reliqua nullis machinis
erigeretur, repetitis secundo et tertio ac saepius viribus,
ne loco quidem moveri attritis omnibus potuit.
Admiratio erat totius populi, regis animositas
hebescebat: quid fieri deberet, omnes simul latebat.
Sed cum interventu noctis omnes abscessissent,
cunctique mortales et ipsa opera cessarent, captiva
sola in oratione pernoctans mansit intrinsecus: cum <hi>[Al. cumque]</hi> 
 ecce matutinus et anxius cum suis omnibus
ingrediens rex, videt columnam, quam tot
machinae ac tot populi movere non quiverant, erectam,
et supra basim suam librate suspensam, nec
<pb n="0482B"/>
tamen superpositam, sed quantum unius pedis
spatio in aere pendentem. Tunc vero omnes populi
contuentes et magnificantes Deum, veram esse regis
fidem, et captivae religionem praesentis miraculi
testimonio perhibebant. Et ecce mirantibus adhuc
et stupentibus cunctis, in oculis eorum sensim supra
basim suam, nullo contingente, columna deposita,
summa cum libratione consedit. Post hoc <hi>[Al. haec]</hi> 
reliquus numerus columnarum tanta facilitate suspensus
est, ut omnes quae superfuerant, ipsa die
locarentur. Postea vero quam Ecclesia magnifice
constructa est, et populi fidem Dei majore ardore
sitiebant, captivae <emph>236</emph> monitis ad Imperatorem
Constantinum totius gentis legatio mittitur: res
gesta exponitur: sacerdotes mittere oratur, qui
<pb n="0482C"/>
caeptum erga se Dei munus explerent. Quibus ille
cum omni gaudio et honore transmissis, multo amplius
ex hoc laetatus est, quam si incognitas Romano
imperio gentes et regna ignota junxisset. Haec nobis
ita gesta, fidelissimus vir Bacurius, gentis ipsius
rex, et apud nos Domesticorum Comes (cui summa
erat cura et religionis et veritatis) exposuit, cum
nobiscum Palaestini tunc limitis Dux, in Jerosolymis
satis unanimiter degeret. Sed ad coeptum redeamus.</p>
        </div2>
<div2>
          <head>CAPUT XI. <hi>De Constantia sorore Constantini, et Presbytero per eam fratri insinuato.</hi> </head>
<p>Posteaquam religiosi Principis mater Helena summis
Romani regni honoribus affecta, ex hac luce discessit,
<pb n="0482D"/>
Constantia tunc Licinii relicta, fratris Augusti
<pb n="0483A"/>
solatiis utebatur. Huic accidit presbyterum
quendam venire in notitiam, latenter partibus Arii
faventem. Sed is primo nihil omnino de his apud
sororem Principis aperire: ubi vero multa familiaritas
copiam tribuit, paulatim sermonem coepit
aspergere <hi>[Al. aperire]</hi>, invidiam dicens Ario generatam,
et. pro simultatibus privatis Episcopum
suum rem contentiose exagitavisse, aemulationis stimulo
confixum, quod Arius apud plebem satis carus
haberetur. Haec atque hujusmodi alia frequentius
suggerens, animos Constantiae suos effecit. Quae
cum diem obitura, visitaretur a fratre, atque ab eo
blande religioseque compellaretur, extremam dicitur
ab eo gratiam poposcisse, ut presbyterum in
familiaritatem reciperet, et quae sibi ab eo pro spe
<pb n="0483B"/>
et salute suggererentur, audiret: se quidem jam
ex hac luce discedentem nihil curare: pro fratris
vero statu <emph>237</emph> esse sollicitam, ne forte pro innocentium
poenis, regni sui pateretur excidium. Quibus
ille monitis a sorore susceptis, et fidelem pro se
germanae sollicitudinem credens, accommodavit aurem
presbytero: et interim accersiri de exilio Arium
jubet, ut quemadmodum de fide sentiret, exponeret.
Tum ille fidem conscripsit, quae non quidem sensum
nostrum, tamen verba nostra continere professionemque
videretur. Miratus quidem est Imperator,
et putavit unam eandemque in ipsius et Concilii
dudum gesti expositione sententiam contineri: tamen
in nullo relaxat animi vigorem, sed rursus
eum ad concilii remittit examen: quoniam quidem
<pb n="0483C"/>
ad dedicationem Jerosolymorum ex omni orbe coire
sacerdotes invitabantur, haec ad eos de nomine ejus
scribens, ut si expositionem fidei ejus probarent, et
eum vel per invidiam, ut asserebat, tunc circumventum
dinoscerent, vel nunc ab errore correctum, clementi
erga ipsum judicio uterentur (quandoquidem
<pb n="0484A"/>
tanta fuerit Concilii moderatio, ut non in personam
ejus, sed in dogmatum pravitatem fuerit lata sententia)
si tamen et Episcopi ejus Alexandri accommodaretur
assensus. Sed et ab his quidem qui
primo coeptis ejus faventes, cum simulatione subscripserant,
facile receptus est. Cum vero Alexandriam
perrexisset, ibi omne ejus frustratur inceptum:
quoniam quidem dolis apud ignorantes locus
est, scientibus vero, dolum intendere, non aliud est
quam risum movere. Interea dum haec apud
Alexandriam frustra agitantur, venerabilis Augustus
Constantinus <emph>238</emph> in suburbana villa Nicomediae
trigesimo et primo imperii sui anno diem functus
est, liberis de successione Romani orbis testamento
haeredibus scriptis. Quo in tempore quoniam quidem
<pb n="0484B"/>
Constantius, cui Orientis regnum decreverat, praesens
non erat, dicitur secreto accersiens presbyterum,
quem a sorore commendatum supra diximus,
et exinde familiariter habitum, tradidisse ei testamentum
quod scripserat, et obtestatus sub sacramento,
ne ulli nisi Constantio cum venisset, in manus
traderet. Cui etiam quod eunuchi qui erant in
Palatio favebant, arte indicio de Imperatoris morte
suppresso usque ad Constantii praesentiam, multis
nova tentantibus oppressis, res tutae integraeque
remansere. Cum vero Constantius affuisset, depositum
presbyter restituit. Cujus beneficii gratia Imperator
regni cupidus, ita ei devinctus est, ut qui imperare
cunctis ambierit, ab illo sibi imperari aequanimiter
pateretur. Ex quo, devincto sibi Imperatore,
<pb n="0484C"/>
coepit de Arii restitutione suggerere, et nolentes adquiescere
sacerdotes, uti cogeret, persuadere.</p>
        </div2>
<div2>
          <head>CAPUT XII. <hi>De Alexandri, et Eusebii, atque Arii, conflictu.</hi> </head>
<p>Ea tempestate apud Alexandriam Alexander, in
<pb n="0485A"/>
Jerosolymis Maximus confessor, apud Constantinopolim
aeque Alexander, ut ex Athanasii scriptis
comperimus, sacerdotio fungebantur. Sed Eusebius
qui apud Nicomediam erat, de cujus simulatione <emph>239</emph> 
 in subscribendo supra diximus, amplam temporis
nactus occasionem, et Principi per presbyterum
familiaris effectus, revolvere omnia, atque in
irritum revocare Concilii gesta molitur. Arium nequicquam
apud Alexandriam commorantem venire
facit, et Imperialibus edictis concilium denuo Constantinopolim
convocari. Quo convenere illi maxime,
qui Arium atque Eusebium sectabantur, quique
saepe cum Alexandro congressi, ut Arium susciperet,
nec tamen aliquid profligantes, ab injuriis
quidem ejus temperabant. Ad ultimum certam ei
<pb n="0485B"/>
diem statuentes denuntiant, ut aut ipse Arium susciperet,
aut si reniteretur, se Ecclesia pulso et in
exilium truso, ab alio eum suscipiendum sciret. Tum
ille nocte <hi>[Al. noctem]</hi>, quae ad constitutam intererat
diem, sub altari jacens, atque in oratione et lacrymis
totam pervigilem ducens, Ecclesiae caussam
Domino commendabat. Cumque lux fuisset exorta,
nec tamen ab oratione Alexander cessaret, Eusebius
cum suis omnibus velut haeretici belli signifer, domum
Arii matutinus ascendit, eumque propere sequi
ad Ecclesiam jubet, protestatus quod Alexander,
nisi praesens adquiesceret, expulsus cederet loco.</p>
        </div2>
<div2>
          <head>CAPUT XIII. <hi>De probroso Arii interitu.</hi> </head>
<p>
            <pb n="0486C"/>Igitur omnium summa expectatio, quo vel Alexandri
perseverantia, vel Eusebii Ariique instantia declinaret.
Cumque cunctorum animi essent, ut in tali
re, expectatione suspensi, Arius ad Ecclesiam pergens,
episcoporum et populorum frequentia constipatus, <emph>240</emph> 
 humanae necessitatis caussa ad publicum
locum declinat. Ubi <hi>[Al. Ibi]</hi> cum sederet, intestina
ejus atque omnia viscera in secessus cuniculum
<pb n="0486A"/>
defluxere: ita tali in loco dignam mortem
 blasphemae ac foetidae mentis exsolvit. Quod postea
quam in Ecclesia nuntiatum est Eusebio, atque his
qui una secum sanctum et innocentem virum Alexandrum
de Ario recipiendo fatigabant, superati pudore,
et adoperti confusione discedunt. Tunc completus
est sermo ad gloriam Domini, quem Alexander in
oratione sua ad Deum <hi>[Al. Dominum]</hi> proclamaverat,
dicens: Judica, Domine, inter me et Eusebii
minas atque Arii vim. Sed haec ad praesens quidem
paululum pudoris habuere. Convenientes vero inter
se haeretici, veriti ne forte si, sicut res gesta est,
integre ad Imperatorem Constantium pervenisset,
non solum a perfidia eorum, in qua callide irretitus
tenebatur, abscederet: verum et in auctores deceptionis
<pb n="0486B"/>
suae severius aliquid ex regia auctoritate
decerneret, componunt <hi>[Al. ponunt]</hi> per eunuchos
quos jam perfidia deceptos tenebant, uti de Arii
morte Imperator quam fieri posset composite et
communiter nosceret, neque aliquid quod Dei vindictam
indicare videretur, audiret. Quibus ita
gestis, de caussa fidei ut coeperant, prosequuntur.</p>
        </div2>
<div2>
          <head>CAPUT XIV. <hi>De Athanasii Episcopi principiis.</hi> </head>
<p>Igitur apud Alexandriam, defuncto Alexandro,
Athanasius susceperat sedem. Quod vero esset
idem vir acris ingenii, et in ecclesiasticis negotiis
apprime vigilans, satis jam tunc haereticis <emph>241</emph> innotuerat,
cum ad Concilium Nicaenum cum Episcopo
<pb n="0486C"/>
suo sene Alexandro venerat, cujus suggestionibus
haereticorum doli ac fallaciae vigilanter detegebantur.
Statim ergo ut eum episcopum factum
cognoverunt <hi>[Al. cognoverant]</hi>, rati id quod res indicabat,
sua negotia per illius sollicitudinem non
facile processura, omnibus modis quaerere adversus
eum machinas deceptionum parabant. Verum non
mihi absque ordine videtur, pauca de hujus viri
<pb n="0487A"/>
origine supra repetere, et cujus a puero institutionis
fuerit, sicuti ab his qui cum ipso vitam duxerant,
accepimus, memorare. Tempore quo apud Alexandriam
Petri martyris diem Alexander Episcopus
agebat, cum post expleta solemnia conventurus ad
convivium suum clericos exspectaret, in loco mari
vicino, videt eminus puerorum supra oram maris
ludum imitantium, ut fieri solet, Episcopum atque
ea quae in Ecclesiis geri mos est. Sed cum intentius
diutine pueros inspectaret, videt ab his geri quaedam
etiam secretiora et mystica. Perturbatus illico, vocari
ad se clericos jubet, atque eis quid eminus ipse
videret, ostendit. Tum abire eos, et comprehensos
ad se perducere omnes pueros imperat. Cumque
adessent, quis eis ludus, et quid egissent, vel quomodo
<pb n="0487B"/>
percunctatur. Illi, ut talis habet aetas, pavidi,
negare primo, deinde rem gestam per ordinem pandunt,
et baptizatos a se esse quosdam catechumenos
confitentur per Athanasium, qui ludi illius puerilis
episcopus fuerat simulatus. Tum ille diligenter inquirens
ab his qui baptizati dicebantur, quid interrogati
fuerint, quidve responderint, simul et ab eo qui interrogaverat.
Ubi videt, secundum religionis nostrae
ritum cuncta constare, conlocutus cum concilio clericorum,
statuisse traditur, illis, quibus integris
interrogationibus et responsionibus aqua fuerat infusa,
iterari baptismum non debere, sed adimpleri <emph>242</emph> 
 <hi>[Al. adimplere]</hi> ea quae a sacerdotibus mos
est. Athanasium vero atque eos quos ludus ille vel
presbyteros habere visus fuerat, vel ministros, convocatis
<pb n="0487C"/>
parentibus, sub Dei obtestatione tradit Ecclesiae
 suae nutriendos. Parvo autem tempore, cum
a Notario integre, et a Grammatico sufficienter
Athanasius fuisset instructus, continuo tanquam
fidele Domini commendatum a parentibus, restituitur
sacerdoti, ac velut Samuel quidam in templo
Domini nutritur, et ab eo pergente ad patres in
senectute bona, ad portandum post se ephod sacerdotale
deligitur. Sed hujus tanti in Ecclesia pro
fidei integritate agones fuerunt, ut etiam de hoc
videatur dictum esse illud quod scriptum est: <hi>Ego
enim ostendam ei, quanta eum pati oporteat pro nomine
meo <note>(Act. 9. 16.)</note>
            </hi>. In hujus etenim persecutiones
universus conjuratus orbis, et commoti sunt
principes terrae: gentes, regna, exercitus coierunt
<pb n="0488D"/> <hi>[Al. coierant]</hi> 
 adversus eum. Ille autem divinum
<pb n="0488A"/>
illud conservabat eloquium, dicens: <hi>Si consistant
adversum me castra, non timebit cor meum: si insurgat
in me praelium, in hoc ego sperabo <note>(Psal. 26. 3.)</note>
            </hi>.
Verum quoniam tanta ac talia ejus gesta sunt, ut
magnitudo quidem rerum nihil me praeterire patiatur:
multitudo vero gestorum quam plurima cogat
omittere, incertus aestuat animus, dum deliberare
non valet quid teneat, quid omittat. Et ideo
pauca nos quae ad rem pertinent memorabimus,
reliqua ejus fama narrabit sine dubio minora vero
nuntiatura. Nam nihil quod addere possit, inveniet.</p>
        </div2>
<div2>
          <head>CAPUT XV. <hi>De Constantini Imperatoris errore.</hi> </head>
<p>Igitur ubi Constantius Orientis regnum solus
<pb n="0488B"/>
obtinuit, Constantino fratre non longe ab Aquileia
apud Alsam fluvium a militibus interfecto,
Constans utriusque germanus, Occidentem
satis industrie gubernabat. Nam <emph>243</emph> Constantius
natura et animo regio, dum primis illis
regni sui fautoribus satis indulget, per eunuchos
arte in perfidiam decipitur a perversis sacerdotibus;
et intento satis studio, pravis eorum
 contentionibus obsecundat. Sed illi verentes, ne
forte adeundi regis copia quandoque fieret Athanasio,
et per eum de veritate fidei quam pervertebant,
secundum Scripturas edoceretur, omnimodis insimulare
eum apud principem, et velut si reum
omnium scelerum ac flagitiorum adgrediuntur exponere,
usquequo humani corporis brachium loculo
<pb n="0488C"/>
delatum Imperatori ostendunt: quod ab Athanasio
excisum magicae artis gratia de Arsenii cujusdam
corpore confirmabant. Sed et alia quam plurima
criminosa simul et flagitiosa componunt.</p>
        </div2>
<div2>
          <head>CAPUT XVI. <hi>De concilio haereticorum apud Tyrum contra Athanasium congregato.</hi> </head>
<p>Quibus ex caussis Imperator jubet convocato Concilio
Athanasium condemnari. Idque apud Tyrum
(misso e latere suo uno ex Comitibus, adnitente
quoque Archelao tunc Comite Orientis, nec non et
eo qui Phoenicem provinciam gubernabat) congregari
jubet. Eo deducitur Athanasius: loculus cum
humano brachio circumfertur: invidia et horror
<pb n="0488D"/>
non solum religiosas, sed et viles animas pervadit.</p>
        </div2>
<div2>
          <head>CAPUT XVII. <hi>De exciso brachio Arsenii, caeterisque dolis haereticorum in concilio retectis.</hi> </head>

<pb n="0489A"/>
<p>Hic Arsenius, cujus brachium dicebatur excisum,
Lector aliquando Athanasii fuerat, et ob culpam
 correptionem veritus, frequentiae sese subtraxerat.
Cujus latebras opportunas sibi ad hujuscemodi commentum
flagitiosi hominem rati, initio compositi criminis
occultatum eum apud quemdam, fidissimum
sceleribus suis <emph>244</emph> crediderant <hi>[Al. crediderunt]</hi>,
retinabant. Pervenit tamen ad hunc in
latebris positum quid suo nomine criminis in intentaretur
Athanasio. Et sive eum ipsa humanitatis contemplatio,
sivi divina perpulit providentia, clam per
noctis silentia evadens claustris, enavigavit Tyrum,
<pb n="0489B"/>
et pridie quam caussae dicendae adesset ultimus
dies, Athanasio sese Arsenius obtulit, utque se
rerum gestarum series haberet, edocuit. Ille domi
esse hominem, nec innotescere cuiquam de ejus
praesentia, jubet. Interea Concilium cogitur, in quod
aliquanti concinnatae calumniae conscii, omnes pene
infenso animo adversum Athanasium praejudicatoque
conveniunt. Per idem tempus Paphnutius confessor,
de quo supra memoravimus, aderat, Athanasii innocentiae
conscius. Is cum vidisset Maximum Jerosolymorum
Episcopum, qui una secum effosso oculo,
et poplite succiso, confessor extiterat, verum pro
nimia simplicitate nihil de sacerdotum scelere suspicantem,
consedisse cum caeteris quos factionis
macula sociaverat, medium consessum adire non
<pb n="0489C"/>
veritus: Te, inquit, o Maxime, cum quo mihi unum
atque idem confessionis insigne est, cum quo mihi
pariter mortale lumen effossum, clariorem divini
luminis conciliavit aspectum: te, inquam, non patiar
sedere in concilio malignantium, et cum iniqua gerentibus
introire. Injectaque manu elevans eum de
medio eorum, ac de singulis instruens, perpetua
dehinc Athanasio communione sociavit. Sed interim
caussa dicitur. Prima introducitur accusatio mulieris
cujusdam, quae se diceret aliquando hospitio
Athanasium recepisse <hi>[Al. suscepisse]</hi>, et ab eo noctu
nihil suspicantem, vim corruptionis esse perpessam.
Introduci ad haec jubetur Athanasius: ingreditur
cum Timotheo presbytero suo, eumque monet,
ut posteaquam mulier dicendi finem fecisset, se tacente,
<pb n="0489D"/>
 ipse ad ea quae dixerat responderet. Cumque
mulier ea quae edocta fuerat, perorasset, Timotheus
<pb n="0490A"/>
conversus <emph>245</emph> ad eam: Vere, inquit, mulier,
ego mansi apud te aliquando, aut vim tibi, ut asseris,
feci? Tunc illa (ut mulierum se talium procacitas
habet) objurgans Timotheum: Tu tu, inquit,
mihi vim fecisti, tu in illo loco commaculasti castitatem
meam. Simul et conversa ad judices, obtestari
fidem Dei coepit, vera se dicere. Tum omnes ridiculosus
pudor habere caepit, quod tam facile, tacente <hi>[Al. docente]</hi> 
 eo, factio compositi criminis patuisset.
Nec tamen permissi sunt judices habere de muliere
quaestionem, unde haec, vel per quos, aut quomodo
fuisset aptata calumnia, quoniam judicandi libertas
penes accusatores erat. Hinc transitur ad aliud crimen.
Profertur facinus seculis inauditum. Hoc est, inquiunt,
ubi nemo possit verborum praestigiis decipi,
<pb n="0490B"/>
res oculis agitur, verbis cessantibus: Brachium
hoc te, aiunt, Athanasi, accusat excisum. Haec est
Arsenii dextera, quam tu quomodo, vel ad quos usus
excideris, indicato. Tum ille: Quis enim, inquit,
vestrum Arsenium noverat, ut hanc ipsius esse
 dexteram cognoscatis. Exsurrexerunt aliquanti, qui
se dicerent optime scisse Arsenium, in quibus nonnulli
erant absque conscientia factionis. Orat dehinc
a judicibus Athanasius, ut hominem suum, quem
 negocium deposceret, jubeant introduci. Cumque
introductus esset Arsenius, elevato ejus vultu, Athanasius
concilio et judicibus ait: Hic est Arsenius.
Et allevans ejus nihilominus dexteram: Haec est,
inquit, etiam dextera ejus, haec est et sinistra. Haec
autem, quam isti offerunt, manus unde sit, vos requirite.
<pb n="0490C"/>
Tunc <hi>[Al. Tum]</hi> velut nox quaedam et tenebrae
accusatorum oculis infusae, quid agerent, quo
se verterent, nesciebant. Ipsum etenim esse Arsenium
testes qui paulo ante scire se dixerant, confirmabant.
Verum, quia non judicandi, <emph>246</emph> sed
opprimendi hominis caussa concilium gerebatur,
fragor omnium repente attollitur, magum esse
Athanasium, et decipere intuentium oculos, conclamatur,
nec debere ullo modo ultra talem hominem
vivere: factoque impetu, suis eum discerpere manibus
parant. Sed Archelaus, qui cum caeteris ex
praecepto Imperatoris concilio praesidebat, ereptum
eum de <hi>[Al. ex]</hi> discerpentium manibus, per occultos
exitus eduxit, ac fugae (qua solum posset) salutem
monuit commendare. Concilium tamen rursum
<pb n="0490D"/>
conveniens, tanquam si nihil omnino deprehensum
fuisset, ut confessum de intentatis criminibus
<pb n="0491A"/>
Athanasium condemnat. Et gesta in hunc modum
ficta per orbem terrae mittentes, ad sceleris sui
consensum, Imperatore cogente, caeteros Episcopos
perpulerunt.</p>
        </div2>
<div2>
          <head>CAPUT XVIII. <hi>De fuga et latebris Athanasii.</hi> </head>
<p>Hinc jam toto orbe profugus agitur Athanasius,
nec ullus ei tutus ad latendum supererat locus. Tribuni,
Praepositi, Comites, exercitus quoque ad investigandum
eum moventur <hi>[Al. commoventur]</hi> edictis
imperialibus. Praemia delatoribus proponuntur,
si quis vivum maxime, si id minus, caput certe
Athanasii detulisset. Ita totis regni viribus frustra
adversum eum, cui Deus aderat, certabatur. Interea
<pb n="0491B"/>
sex continuis annis ita latuisse fertur in
lacu cisternae non habentis aquam, ut solem numquam
videret. Sed cum per ancillam, quae sola conscia
dominorum officiis qui ei latebras praebuerant,
 videbatur, indicatus fuisset, tanquam Dei spiritu
admonitus, ipsa nocte qua ad eum comprehendendum
cum indicibus veniebatur, post annos sex
migravit ad alium locum. Ita illi qui venerant <emph>247</emph> 
frustrati, dominisque in fugam versis, de ancilla ut
falsa indice poenas sumunt.</p>
        </div2>
<div2>
          <head>CAPUT XIX. <hi>Ut Constans Imperator, pro Athanasio, fratri Constantio scripserit, eumque Ecclesiae suae reddi jusserit.</hi> </head>
<p>Verum ne graves alicui latebrae suae fierent, et
<pb n="0491C"/>
occasio calumniae innocentibus quaereretur, nihil sibi
ultra jam tutum in Constantii regno praesumens, ad
Constantis partes profugus abscedit <hi>[Al. abcessit]</hi>.
A quo satis honorifice religioseque susceptus est. Quique
caussa ejus, quam fama compererat, diligentius
cognita, scribit ad fratrem, pro certo se comperisse,
quod sacerdos Dei summi Athanasius injuste fugas et
exilia pateretur. Hunc itaque recte faceret, si absque
<pb n="0492A"/>
ulla molestia loco suo restitueret: si id nollet, curae
sibi futurum, ut ipse id adimpleret, regni ejus intima
penetrans, et poenas dignissimas de auctoribus sceleris
sumens. Quibus scriptis perterritus Constantius
(quod posse facere ea quae minitabatur, conscius
erat, fratrem) simulata benignitate ultro venire ad se
Athanasium jubet, et levi increpatione perstrictum,
ad Ecclesiam suam permittit securum <hi>[Al. in securum]</hi> 
ire. Admonitus tamen <emph>248</emph> Imperator ab
impiis consiliariis: Non est, inquit, magnum, Athanasi,
quod Episcopi poscunt de te, ut unam ex multis
quae sunt apud Alexandriam Ecclesiis, concedas populis
eorum qui tibi communicare nolunt. Tum ille,
Deo sibi suggerente, paratum in tempore consilium
reperit. Et quid est, inquit, Imperator, quod poscenti
<pb n="0492B"/>
tibi liceat denegari, qui potestatem omnium habes jubendi?
Sed unum est quod oro, ut meam quoque
petitiunculam libenter admittas. Cumque se omnia
quae vellet, quamvis essent difficilia, promitteret
praestaturum, si hoc unum cederet libens, ait Athanasius:
Hoc est quod rogo, ut quia etiam hic (nam
apud Antiochiam res agebatur) sunt nostri populi qui
istis <hi>[Al. his]</hi> communicare nolunt, unam eis tenere
 concedatur Ecclesiam. Aequissimum sibi videri, et
valde praestandum, laetus spopondit Imperator. Sed
cum rem detulisset ad eos, quorum consiliis utebatur,
neque ibi se velle accipere Ecclesiam, neque hic
dare, respondent, quia plus sibi singuli quique quam
absentibus consulebant. Ita Imperator admiratus ejus
prudentiam, properare ocyus ad suscipiendam suam
<pb n="0492C"/>
Ecclesiam jubet. Sed cum Magnentii scelere Imperator
Constans regno simul et vita fuisset exemptus,
rursum in Athanasium veteres <emph>249</emph> illi incentores
Principis odia resuscitare coeperunt: fugatoque de
Ecclesia, in locum ejus Georgium quemdam perfidiae
et immanitatis suae socium mittunt. Nam prius quemdam
Gregorium miserant. Rursum fuga, rursum latebrae
et edicta adversum Athanasium Principis per
<pb n="0493A"/>
omnem locum ponuntur, praemia et honores delatoribus
pollicentia. Ipse quoque cum ob vindictam necis
fraternae, regnumque recuperandum ad Occidentis
partes venisset, et extincto tyranno, regni solus arce
potiretur, fatigare Occidentales Episcopos, et per
deceptionem ad consensum Arianae haereseos cogere
aggreditur, Athanasii prius condemnatione praemissa,
et velut obicis validissimi objectione sublata.</p>
        </div2>
<div2>
          <head>CAPUT XX. <hi>De Concilio apud Mediolanum habito, et exiliis Eusebii, Luciferi, caeterorumque Episcoporum catholicorum.</hi> </head>
<p>Ob hoc apud Mediolanum Episcoporum concilium
convocatur: plures decepti. Dionysius vero, Eusebius,
Paulinus, Rhodanius, et Lucifer, dolum in negotio
esse proclamantes, asserentesque quod subscriptio
<pb n="0493B"/>
in Athanasium, non aliam ob caussam, quam
destruendae fidei moliretur, in exilium trusi sunt. His
<pb n="0494A"/>
etiam Hilarius jungitur, caeteris vel ignorantibus, ve
non credentibus fraudem.</p>
        </div2>
<div2>
          <head>CAPUT XXI. <hi>De Ariminensi concilio.</hi> </head>
<p> <emph>250</emph> Sed tali consilio gestum fuisse negocium,
rei exitus docuit. Illis namque de medio sublatis,
continuo synodus apud Ariminum congregatur. Ibi
secundum ea quae Orientales apud Seleuciam composuerant
callidi homines et versuti, simplices et imperitos
Occidentalium sacerdotes facile circumveniunt,
hoc modo proponendo eis: Quem magis colere et
adorare vellent, <foreign xml:lang="greek">ὁμοούσιον,</foreign> an Christum? Illisque virtutem
verbi, quid <foreign xml:lang="greek">ὁμοούσιον</foreign> significaret, ignorantibus,
velut in fastidium quoddam et exsecrationem sermo
deductus est, Christo se credere, non <foreign xml:lang="greek">ὁμοουσίῳ,</foreign> confirmantibus.
<pb n="0494B"/>
Sic <hi>[Al.</hi> Et sic] multorum, praeter paucos,
qui scientes prolapsi sunt, animi decepti, contra ea
quae patres apud Nicaeam conscripserant, venientes,
<pb n="0495A"/> <foreign xml:lang="greek">ομοούσιον</foreign>
 quasi ignotum et a Scripturis alienum sermonem
auferri de fidei Expositione decernunt, communionemque
suam haereticorum societate commaculant.
Ea tempestate facies Ecclesiae foeda et admodum
turpis erat. Non enim sicut prius ab externis,
sed a propriis vastabatur. Fugabat alius, alius fugabatur,
et uterque de Ecclesia erat. Ara nusquam, nec
immolatio, nec libamina: praevaricatio tamen et lapsus
erat, ac ruina multorum. Similis poena, sed impar
victoria. Similiter cruciabatur, <emph>251</emph> sed non similiter
glorificabantur: quia dolebat Ecclesia etiam illius
casum, qui impellebat ad lapsum.</p>
        </div2>
<div2>
          <head>CAPUT XXII. <hi>De Liberio Episcopo urbis Romae.</hi> </head>
<p>Igitur Liberius, qui post Julium Marci, quem Silvester
<pb n="0495B"/>
praecesserat, successorem, in urbe Roma per
idem tempus sacerdotio fungebatur, in exilium truditur:
inque ejus locum Felix diaconus suus ab haereticis
subrogatur. Et non tam sectae diversitate,
quam communionis et ordinationis conniventia
maculatur.</p>
        </div2>
<div2>
          <head>CAPUT XXIII. <hi>De Jerosolymorum et Alexandriae Episcopis.</hi> </head>
<p>Jerosolymis vero Cyrillus post Maximum, sacerdotio
confusa jam ordinatione suscepto, aliquando in
fide, saepius in communione variabat. Apud Alexandriam
vero Georgius satis procaciter vi raptum
episcopatum gerebat, ita ut magis sibi juris dicendi
creditos fasces, quam sacerdotium ministrandum religiosis
<pb n="0495C"/>
officiis aestimaret.</p>
        </div2>
<div2>
          <head>CAPUT XXIV. <hi>De permixtione Episcoporum apud Antiochiam.</hi> </head>
<p>Apud Antiochiam sane diversis temporibus multa
et admodum confuse gesta sunt. Nam defuncto Eudoxio,
<pb n="0496A"/>
cum multi diversarum urbium Episcopi ad
illam sedem summa ambitione niterentur, ad ultimam
Meletium de Sebastia Armeniae civitate, contra
decreta concilii illuc transferunt. Qui tamen ab ipsis
rursum in <emph>252</emph> exilium truditur, quod contra opinionem
ipsorum non Arii, sed nostram fidem caepit
in Ecclesia praedicare. Quem magna plebs sede <hi>[Al.
Ecclesia]</hi> depulsum secuta, ab haereticorum societate
divellitur.</p>
        </div2>
<div2>
          <head>CAPUT XXV. <hi>De schismate Arianorum, quod in tres partes divisum est: et quidam eorum Eunomiani, alii Macedoniani, alii vero permanserunt Ariani.</hi> </head>
<p>Interea ut aliquando etiam in semetipsam praedives
<pb n="0496B"/>
malitia desaeviret, sacerdotes, et populi, qui,
Ario duce, primitus fuerant ab Ecclesia divulsi, in
tres denuo sectas partesque finduntur. Nam illi
(quos paulo superius dixeramus, non adquiescentes
Eusebii caeterorumque simulationibus, cum Ario
exilium pertulisse) postmodum nec ipsi Ario regressode
exilio communicare voluerunt, eo quod simulata
confessione communicasset iis, qui de ipsa substantia
Dei Patris Filium confiterentur: quia ipsi ea quae
primo docuerat Arius, ex nullis extantibus creatum
et factum, non natum Filium, satis libera, seu
potius impudenti blasphemia confirmabant. Quod et
post illorum obitum Aetius quidam, post Aetium validius
et latius asserebat Eunomius, vir corpore et
anima leprosus, et interius exteriusque morbo regio
<pb n="0496C"/>
 corruptus, arte tamen dialectica praepotens, plurima
contra fidem nostram scripsit, et disputandi leges
sectatoribus suis dedit. A quo etiam nunc Eunomiana
haeresis appellatur. Alius quoque Macedonius nomine,
quem, nostris expulsis, imo potius necatis, apud
Constantinopolim statuerant Episcopum, quia <emph>253</emph> 
<pb n="0497A"/>
similem Patri Filium fatebatur, licet Spiritum Sanctum
aeque ut illi blasphemaret, tamen ab illis
expellitur, quia similia ut de Patre, etiam de Filio
praedicaret. Neque vero nostris conjungitur, a quibus
de Spiritu Sancto diversa sentiret. Ita pestifera
illa bestia, quae per Arium primo quasi de inferis
extulerat caput, subito triformis apparuit: per Eunomianos,
qui dicunt per omnia dissimilem Filium
Patri, quia nullo genere similis possit esse factura
factori: Per Arianos, qui dicunt, similem quidem
posse dici Filium Patri, sed largitate gratiae, non
proprietate naturae, in quantum scilicet potest creatori
creatura conferri: Per Macedonianos, qui dicunt
similem quidem Filium per omnia Patri, Sanctum
vero Spiritum cum Patre et Filio nihil habere commune.
<pb n="0497B"/>
Haec quidem inter illos ita gesta sunt. Sed
sicut de talibus scriptum est: <hi>Discissi sunt, et non
sunt compuncti <note>(Psal. 34. 15.)</note>
            </hi>: plurimi sane eorum,
qui videbantur attentiorem vitam gerere, et monasteria
apud Constantinopolim vicinasque provincias,
et Episcopi nobiles Macedonii magis errorem sunt
secuti.</p>
        </div2>
<div2>
          <head>CAPUT XXVI. <hi>De fine Constantii Imperatoris, et ortu Juliani.</hi> </head>
<p>Sed Constantius Imperator, dum Juliano (quem
Caesarem apud Gallias reliquerat) dignationem sibi
Augusti sponte praesumenti, armis ire obviam parat,
vicesimo et quarto post occasum patris imperii sui
anno, in <emph>254</emph> oppido Ciliciae Mopsocrenis diem
defunctus est.</p>
        </div2>
<div2>
          <head>CAPUT XXVII. <hi>De Episcopis ab exilio relaxatis.</hi> </head>

<pb n="0497C"/>
<p>Post quem Julianus, praesumtum prius, deinde
 ut legitimum, solus obtinuit principatum. Is primo
<pb n="0498A"/>
velut arguens perperam gesta Constantii, Episcopos
jubet de exiliis relaxari. Post vero adversum nostros
tota nocendi arte consurgit. Interim qui superfuerant
Episcopi, de exiliis relaxantur. Nam Liberius
urbis Romae Episcopus, Constantio vivente, regressus
est. Sed hoc utrum quod adquieverit voluntati
suae ad subscribendum, an ad populi Romani gratiam,
a quo proficiscens fuerat exoratus [ <hi>Subint.</hi> 
Constantius], indulserit, pro certo compertum non
habeo. Lucifer autem cum exoraretur ab Eusebio,
quia uterque in partibus vicinis Aegypto fuerat relegatus,
ut ad videndum Athanasium Alexandriam
pergerent, communique tractatu cum his qui superfuerant
sacerdotibus, de statu Ecclesiae decernerent,
praesentiam sui abnegans, legatum pro se
<pb n="0498B"/>
diaconum suum mittit, atque ipse intento animo Antiochiam
pergit: ibique dissidentibus adhuc partibus,
sed in unum tamen revocari posse sperantibus,
si sibi talis eligeretur Episcopus, erga quem non una
plebs, sed utraque gauderet, praeproperus catholicum
quidem et sanctum virum, ac per omnia dignum sacerdotio
Paulinum Episcopum collocavit, sed tamen
in quem adquiescere plebs utraque non posset.</p>
        </div2>
<div2>
          <head>CAPUT XXVIII. <hi>De Concilio apud Alexandriam sanctorum Episcoporum, et Luciferi ab his dissidio.</hi> </head>
<p> <emph>255</emph> Pergit interea Eusebius Alexandriam, ibique
Confessorum concilio congregato, pauci numero,
sed fide integri, et meritis multi, quo pacto post
haereticorum procellas, et perfidiae turbines tranquillitas
<pb n="0498C"/>
revocaretur Ecclesiae, omni cura et libratione
discutiunt. Aliis videbatur fidei calore ferventibus,
nullum debere ultra in sacerdotium recipi, qui
se utcumque haereticae communionis contagione maculasset.
Sed qui imitantes Apostolum quaerebant,
<pb n="0499A"/>
non quod sibi utile esset, sed quod pluribus, vel
qui imitarentur Christum, qui cum esset omnium
vita, pro salute cunctorum humilians se, descendit
in mortem, quo scilicet inveniretur et in mortuis
vita: dicebant melius esse, humiliari se paululum
propter dejectos, et inclinari propter elisos, ut eos
rursus erigerent, nec sibimet solis puritatis merito
caelorum regna defenderent, sed esse gloriosius, si
cum pluribus illuc mererentur intrare. Et ideo rectum
sibi videri, ut tantum perfidiae auctoribus amputatis,
reliquis sacerdotibus daretur optio, si forte
velint <hi>[Al. vellent]</hi>, abjurato errore perfidiae, ad fidem
patrum statutaque converti, nec negare aditum
redeuntibus, quin potius de eorum conversione gaudere:
quia et ille evangelicus junior filius, paternae
<pb n="0499B"/>
depopulator substantiae, in semetipsum reversus, non
solum suscipi meruit, sed et dignus paternis complexibus <hi>[Al. amplexibus]</hi> 
 deputatur, et anulum fidei
recepit, et stola circumdatur: per quam quid aliud
quam sacerdotii declarantur insignia? nec probabilis
extitit apud patrem senior filius, quod invidit
recepto: nec tantum meriti habuit non delinquendo,
quantum noxae contraxit non indulgendo germano.</p>
        </div2>
<div2>
          <head>CAPUT XXIX. <hi>De his quae in eodem Concilio statuta sunt.</hi> </head>
<p> <emph>256</emph> Cum igitur hujuscemodi sententias <hi>[Al. sententiam
et prolatam]</hi> ex evangelica auctoritate prolatas,
ordo ille sacerdotalis et Apostolicus approbasset,
ex Concilii decreto, Asterio caeterisque qui
<pb n="0499C"/>
cum ipso erant, Orientis injungitur procuratio, Occidentis
vero Eusebio decernitur. Additur sane in illo
Concilii decreto, etiam de Spiritu Sancto plenior
disputatio, ut ejusdem substantiae ac deitatis, cujus
Pater et Filius, etiam Spiritus Sanctus crederetur,
nec <hi>[Al. ne]</hi> quicquam prorsus in Trinitate, aut creatum,
aut inferius, posteriusve diceretur. Sed et de
differentia substantiarum et subsistentiarum sermo
ejus per scripturam motus est. Graeci <foreign xml:lang="greek">οὐσίασ</foreign> et <foreign xml:lang="greek">ὑποστάσεις,</foreign>
 vocant. Quidam etenim dicebant substantiam
et subsistentiam unum videri: et quia tres
subsistentias non dicimus in Deo, nec tres substantias
dicere debeamus. Alii vero, quibus longe aliud substantia,
quam subsistentia significare videbatur, dicebant,
<pb n="0499D"/>
quia substantia ipsam rei alicujus naturam
<pb n="0500A"/>
rationemque, qua constat, designet: Subsistentia
autem uniuscujusque personae, hoc ipsum quod extat
et subsistit, ostendat. Ideoque propter Sabelli
haeresim tres esse subsistentias confitendas, quod
quasi tres subsistentes personas significare videretur,
ne suspicionem daremus, tanquam illius fidei sectatores,
quae Trinitatem in nominibus tantum, et non
in rebus ac subsistentiis confitetur. Sed et de incarnatione
Domini comprehensum est, quia corpus quod
susceperat Dominus, neque sine sensu, neque sine
anima suscepisset. Quibus omnibus caute moderateque
compositis, unusquisque itinere suo cum pace
perrexit.</p>
        </div2>
<div2>
          <head>CAPUT XXX. <hi>De Eusebio et Hilario, atque Ecclesiarum per eos restitutione.</hi> </head>

<pb n="0500B"/>
<p> <emph>257</emph> Sed Eusebius cum redisset Antiochiam, et
invenisset ibi a Lucifero contra pollicitationem ordinatum
Episcopum, pudore simul et indignatione
compulsus abscessit, neutri parti communionem
suam relaxans, quia digrediens inde promiserat se
acturum in Concilio, ut is eis ordinaretur Episcopus,
a quo pars neutra descisceret. Ille namque
populus, qui Meletium dudum de Ecclesia pulsum,
quasi pro fide recta fuerat secutus, non junxerat se
ad priores catholicos, id est, qui cum Eustathio, et
 Eusebio Episcopo fuerant (ex quibus etiam Paulinus
erat) sed suum principatum, suumque conventiculum
tenuit. Hos ergo cum in unum revocare voluisset
 Eusebius, nec tamen (praeventus a Lucifero) potuisset,
<pb n="0500C"/>
abscessit. Tunc regressus Meletius de exilio,
quia cum eo numerosior populus erat, Ecclesias tenuit:
et ex eo jam propriam synodum cum caeteris
Orientalibus Episcopis habuit, nec tamen Athanasio
junctus est. Interim Lucifer injuriam dolens, quod
Episcopum a se ordinatum apud Antiochiam non recepisset
Eusebius, nec ipse recipere cogitat Alexandrini
decreta concilii, sed constringebatur legati sui
vinculo, qui in concilio ipsius auctoritate subscripserat.
Abjicere namque eum non poterat, qui auctoritatem
ejus tenebat. Si vero recepisset, omne
suum frustrandum videbat inceptum. Diu ergo de
hoc multumque deliberans, cum ex utraque parte
concluderetur, elegit, ut legato suo recepto, erga
<pb n="0500D"/>
caeteros sententiam disparem, sed sibi placitam
<pb n="0501A"/>
custodiret. Ita regressus ad Sardiniae partes, sive
quia cita morte praeventus, tempus sententiae mutandae
non habuit (etenim temere coepta corrigi spacio
solent) sive hoc animo immobiliter <emph>258</emph> sederat,
parum firmaverim. Ex ipso interim Luciferianorum
schisma, quod licet per paucos adhuc volvitur, sumsit
exordium. Eusebius vero circumiens Orientem
atque Italiam, medici pariter et sacerdotis fungebatur
officio. Singulas quasque ecclesias, abjurata infidelitate,
ad sanitatem rectae fidei revocabat, maxime
quod Hilarium, quem dudum cum caeteris Episcopis
in exilium trusum esse memoravimus, regressum
jam, et in Italia positum, haec eadem erga instaurandas
Ecclesias, fidemque patrum reparandam reperit
molientem.</p>
        </div2>
<div2>
          <head>CAPUT XXXI. <hi>De scriptis Hilarii.</hi> </head>

<pb n="0501B"/>
<p>Nisi quod Hilarius vir natura lenis et placidus,
simulque eruditus, et ad persuadendum commodissimus,
rem diligentius et aptius procurabat. Qui
etiam libros de fide nobiliter scriptos edidit, quibus
et haereticorum versutias, et nostrorum deceptiones,
et male credulam simplicitatem ita diligenter exposuit,
ut et praesentes, et longe positos, quibus ipse per
 se disserere viva voce non poterat, perfectissima
instructione corrigeret. Ita duo isti viri, velut magnifica
quaedam mundi lumina, Illyricum, Italiam, Galliasque
suo splendore radiarunt, ut omnes etiam de
abditis angulis et abstrusis haereticorum tenebrae
fugarentur.</p>
        </div2>
<div2>
          <head>CAPUT XXXII. <hi>De persecutionibus Juliani blandis et callidis.</hi> </head>

<pb n="0501C"/>
<p>Sed Julianus postquam ad Orientem Persas bello
pulsaturus advenit, et publica (quam prius occultaverat)
erga idolorum cultum ferri coepit insania,
callidior caeteris persecutor, non vi, neque tormentis,
sed praemiis, honoribus, blanditiis, persuasionibus, <emph>259</emph> 
 majorem pene populi partem, quam si
atrociter pulsasset, elisit. Studia auctorum Gentilium
Christianos adire prohibens, ludos litterarum
<pb n="0502A"/>
illis solis, qui deos deasque venerarentur, patere
decernit. Militiae cingulum non dari, nisi immolantibus
jubet. Procurationem provinciarum, jurisque
dicendi Christianis statuit non debere committi, utpote
quibus etiam lex propria gladio uti vetuisset.
Et proficiebat quotidie in hujuscemodi legibus exquirendis,
quibus et <hi>[Al. tacetur et]</hi> si quid versutum
vel callidum, tamen quod minus videretur crudele,
decerneret.</p>
        </div2>
<div2>
          <head>CAPUT XXXIII. <hi>De saevitia ejus erga Athanasium.</hi> </head>
<p>Sed non erga Athanasium fictae philosophiae tenere
imaginem potuit. Etenim cum, velut tetri serpentes
de cavernis terrae ebullientes, ad eum processisset
magorum, philosophorum, aruspicum, augurumque
<pb n="0502B"/>
manus prophana, omnes pariter allegant, nihil
suis artibus successurum, nisi prius Athanasium,
velut omnium horum obstaculum, sustulisset.</p>
        </div2>
<div2>
          <head>CAPUT XXXIV. <hi>De fuga rursum et latebris Athanasii.</hi> </head>
<p>Iterum mittitur exercitus, iterum duces, iterum
oppugnatur Ecclesia. Cumque eum moesti et flentes
populi circumstarent, prophetico apud eos usus sermone
perhibetur: Nolite (inquit) filii, conturbari,
quia nubecula est, et cito pertransit. Cumque discessisset,
et navi per Nilum fluvium iter ageret:
Comes qui ad hoc ipsum missus fuerat, cognito ejus
itinere, instanter eum insequi <emph>260</emph> caepit. Et cum
forte applicuisset Athanasii navicula ad quendam lo
<pb n="0502C"/>
cum, comperit a praetereuntibus post tergum esse
 percussorem suum, et jam jamque nisi prospiceret,
imminere. Conterriti omnes qui simul aderant socii,
eremum suadebant ad fugae praesidium petendam.
Tum ille: Nolite, inquit, o filioli, deterreri: eamus
magis in occursum percussori nostro, ut sciat quia
louge major est qui nos defendit, quam qui persequitur.
Et conversa navicula, iter agere obviam ei qui
se insectabatur, adgressus est. Ille qui nullo genere
suspicari posset in occursum sibi venire quem quaereret,
tanquam praetereuntes aliquos interrogari jubet,
<pb n="0503A"/>
ubi audissent esse Athanasium. Cumque respondissent
vidisse se eum non longe euntem, tota celeritate
pertransiens, properat in vanum, festinans capere,
quem ante oculos positum videre non potuit.
Ille vero Dei virtute monitus Alexandriam redit,
ibique tuto latebras usquequo persecutio cessaret,
exegit.</p>
        </div2>
<div2>
          <head>CAPUT XXXV. <hi>De sepulcro martyris Babylae.</hi> </head>
<p>Dedit et aliud Julianus vecordiae suae ac levitatis
indicium. Nam cum Daphnis in suburbano Antiochiae
juxta fontem Castalium litaret Apollini, et nulla ex
his quae quaerebat, responsa susciperet, caussasque
silentii percontaretur a sacerdotibus daemonis, aiunt,
Babylae martyris sepulcrum prope adsistere, et ideo
<pb n="0503B"/>
responsa non reddi. Tum ille, venire Galilaeos (hoc
enim nomine nostros appellare solitus erat) et auferre
sepulcrum martyris jubet. Igitur Ecclesia universa
conveniens, <emph>261</emph> matres et viri, <hi>[Al. additur et]</hi> virgines,
juvenesque immensa exultatione succincti, trahebant
longo agmine arcam Martyris, psallentes summis
clamoribus, et cum exultatione dicentes: <hi>Confundantur
omnes qui adorant sculptilia, et qui confidunt
in simulacris suis <note>(Psal. 96. 7.)</note>
            </hi>. Haec in auribus
prophani Principis per sex millia passuum tanta exultatione
psallebat omnis Ecclesia, ut coelum clamoribus
 resultaret. Unde et ille in tantam iracundiae
rabiem deductus est, ut altera die comprehendi Christianos
passim et trudi juberet in carcerem, ac paenis
<pb n="0503C"/>
et cruciatibus affici.</p>
        </div2>
<div2>
          <head>CAPUT XXXVI. <hi>De Theodoro Confessore apud Antiochiam.</hi> </head>

<pb n="0504A"/>
<p>Quod Sallustius Praefectus ejus non probans, licet
esset Gentilis, tamen jussus exequitur, et apprehensum
unum quendam adolescentem qui primus
occurrit, Theodorum nomine, a prima luce usque ad <hi>[Al. in]</hi> 
 horam decimam tanta crudelitate, et tot mutatis
carnificibus torsit, ut nulla aetas simile factum
meminerit. Cum tamen ille in eculeo sublimis, et
hinc inde lateribus instante tortore, nihil aliud faceret,
nisi quod vultu securo et laeto psalmum, quem
pridie omnis Ecclesia cecinerat, iteraret: cumque se,
omni expensa crudelitate, Sallustius nihil egisse
perspiceret, recepto in carcerem juvene, abiisse fertur
<pb n="0504B"/>
ad Imperatorem, <emph>262</emph> et quid egerit nunciasse, ac
monuisse ne tale aliquid tentare vellet de caetero,
alioquin et illis gloriam et sibi ignominiam quaereret.
Hunc Theodorum ipsi nos postmodum apud Antiochiam
vidimus. Et cum requireremus ab eo si sensum
doloris habuisset ex integro, dicebat se quidem dolores
parum sensisse, adstitisse autem quendam juvenem,
qui sudanti sibi, linteo candidissimo et sudores <hi>[Al. sudorem]</hi> 
 abstergeret, et aquam frigidam frequenter
infunderet, et ita se esse delectatum, ut tunc
moestior factus sit, quando deponi de eculeo jussus
est. Comminatus igitur Imperator, post victoriam
Persicam melius se Christianos debellaturum, profectus
quidem est, sed nullus redit. Ibi namque, incertum
<pb n="0504C"/>
a suis, an ab hostibus confossus, post annum
<pb n="0505A"/>
et octo menses praesumti Augustalis imperii, finem
vitae fecit.</p>
        </div2>
<div2>
          <head>CAPUT XXXVII. <hi>De Judaeorum conatibus, qui a Juliano decepti, templum in Jerosolymis reaedificant.</hi> </head>
<p>Tanta vero ejus ad decipiendum subtilitas et calliditas
fuit, ut etiam infelices Judaeos vanis spebus
illectos, ut ipse agitabatur, illuderet. Quos primo
omnium convocatos ad se interrogat, cur non
sacrificarent, cum eis lex sua de sacrificiis imperaret?
At illi occasionem se invenisse temporis <emph>263</emph> 
 rati: Non possumus, inquiunt, nisi in solo
Jerosolymorum templo. Ita namque praecipit lex.
Et accepta ab eo reparandi templi licentia, in tantum
<pb n="0505B"/>
insolentiae pervenerunt, ut aliquis eis prophetarum
redditus videretur. Igitur ex omnibus locis atque provinciis
 convenere Judaei, locum templi olim igne
consumti aggredi caepere, Comite properandi operis
ab Imperatore concesso: sumtu publico et privato
res omni instantia gerebatur. Interea insultare nostris,
et velut reparatis sibi regni temporibus, comminari
acrius, ac saevitiam ostentare, prorsus in magno
tumore et superbia agere. Cyrillus post Maximum
Confessorem Jerosolymis Episcopus habebatur.
Apertis igitur fundamentis, calces cementaque adhibita,
nihil omnino deerat, quin die postera, veteribus
deturbatis, nova jacerent fundamenta: cum
tamen Episcopus diligenti consideratione habita, vel
ex illis <hi>[Al. his]</hi> quae in Danielis prophetia de temporibus
<pb n="0505C"/>
legerat, vel quae in Evangeliis Dominus praedixerat,
persisteret, nullo genere fieri posse, ut ibi
a Judaeis lapis super lapidem poneretur. Res erat in
exspectatione.</p>
        </div2>
<div2>
          <head>CAPUT XXXVIII. <hi>Ut terraemotu inibi, et igni divinitus accenso, Judaei ab illicitis disturbabantur inceptis.</hi> </head>

<pb n="0506A"/>
<p>Et ecce nocte quae ad incipiendum opus jam sola
restabat, terraemotus ingens oboritur, et non solum
fundamentorum saxa longe lateque jactantur, verum
etiam totius loci pene <emph>264</emph> aedificia complanantur.
Porticus quoque publicae, in quibus Judaeorum multitudo,
quae operi videbatur insistere, commanebat,
ad solum deductae, omnes Judaeos qui reperti sunt
oppressere. Luce vero orta, cum se mala crederent
effugisse, ad requirendos eos qui oppressi fuerant,
reliqua multitudo concurrit.</p>
        </div2>
<div2>
          <head>CAPUT XXXIX. <hi>De signis et virtutibus terrificis, quae in exitium conversa sunt Judaeorum.</hi> </head>

<pb n="0506B"/>
<p>Aedes erat quaedam in inferioribus templi demersa,
habens aditum <hi>[Al. aditus]</hi> inter duas porticus,
quae fuerant complanatae, in qua ferramenta, aliaque
operi <hi>[Al. opera]</hi> necessaria servabantur, e qua subito
globus quidam ignis emicuit, et per medium plateae
percurrens, adustis et exanimatis qui aderant Judaeis,
ultro citroque ferebatur. Hoc iterum saepiusque et
frequentissime per totam illam diem repetens, pertinacis
populi temeritatem flammis ultricibus coercebat.
Cum interim pavore ingenti et trepidatione omnes qui
aderant deterriti, solum verum Deum Jesum Christum
confiteri cogebantur inviti. Et ne haec casu fieri
crederentur, in sequenti nocte in vestimentis omnium
<pb n="0506C"/>
signaculum Crucis ita evidens apparuit, ut etiam qui
diluere pro sui infidelitate voluisset, nullo genere
valeret abolere. Sic deterriti Judaei atque Gentiles,
locum simul et inaniter coepta reliquere.</p>
</div2>
      </div1>

<div1>
        <head> <emph>265-266</emph> ELENCHUS CAPITUM LIBRI SECUNDI.</head>
        <p>

<pb n="0505"/>
<list>
<item>
<pb n="0505D"/>CAP. I. De ortu et religiosa mente principis Joviniani,
et de fine ejus.</item>
<item> II. De ortu Valentiniani et Valentis.</item>
<item> III. De dormitione Athanasii, et persecutionibus
Lucii haeretici.</item>
<item> IV. De virtutibus et mirabilibus Sanctorum qui
fuerunt in Aegypto.</item>
        </list>

<pb n="0506D"/>
<list>
<item> VIII. Quot.</item>
</list>
<list>
<item>VII. De Didymo Alexandrino.</item>
</list>
<list>
<item>V. De persecutione, quae fuit apud Edessam.</item>
<item> VI. De Moyse, quem regina Sarracenorum, gentis
suae poposcit Episcopum.</item>
        </list>

<pb n="0505D"/> vidente


<pb n="0506D"/> ex discipulis Antonii etiam tunc in
eremo habitantibus, virtutes et signa fecerint.


<pb n="0507A"/>
<list>
<item> XIX. De restitutione.</item>
</list>
<list>
<item>XII. De.</item>
</list>
<list>
<item>IX. De Gregorio et Basilio Cappadociae Episcopis.</item>
<item> X. De Damaso Episcopo, et Ursini subreptione.</item>
<item> XI. De Ambrosio Episcopo.</item>
        </list>

<pb n="0507C"/> Valentiniani fine.
<item> XIII. De Gothorum per Thracias irruptione, et
Valentis nece.</item>
<item> XIV. Ut Gratianus Imperator Theodosium regni
participem adsciverit, et post multa religiose
et fortiter gesta, Maximi tyranni
insidiis succubuerit.</item>
<item> XV. De Valentiniano puero. Utque mater ejus
Justina Arianam haeresim defendens,
Ecclesias perturbare conata sit.</item>
<item> XVI. De Benivoli <hi>[Al. Benevoli]</hi> magistri memoriae
fideli constantia.</item>
<item> XVII. Ut Theodosius necem Gratiani ultus, de Maximo
triumphaverit.</item>
<item> XVIII. De Theodosii commisso in Thessalonicenses,
et poenitentia ejus publice apud sacerdotes
gesta.</item>

<pb n="0507C"/> Ecclesiarum, quae per ipsum
<pb n="0507B"/>
jam catholicum in Oriente restitutae
sunt.
<item> XX. De Apollinare et haeresi ejus.</item>
<item> XXI. De Episcop. successionibus per Orientem.</item>

<pb n="0508A"/>
<list>
<item> XXXIII. De apparatu belli adversus Eugenium Theodosii,
et de victoria ejus, orationibus
magis quam virtute.</item>
</list>
<list>
<item>XXX. Ut mensura aquae Nili fluminis, quam.</item>
</list>
<list>
<item>XXVI. De Canopi.</item>
</list>
<list>
<item>XXII. De seditione Paganorum contra fideles.</item>
<item> XXIII. De situ templi Serapis, et subversione ejus.</item>
<item> XXIV. De fraudibus, quae in templis Paganorum
detectae sunt.</item>
<item> XXV. De Saturni sacerdote Tyranno, totius pene
Alexandriae adultero.</item>
        </list>

<pb n="0507D"/> initio et interitu.
<item> XXVII. De Ecclesiis et Martyriis, quae in idolorum
locis constructae sunt.</item>
<item> XXVIII. De Joannis sepulchro violato, et reliquiis
apud Alexandriam conservatis.</item>
<item> XXIX. De Thoracibus Serapis apud Alexandriam
abrasis, et signo Christi in loco eorum
reddito.</item>

<pb n="0507D"/> <foreign xml:lang="greek">ποῦχυν</foreign>
vocant, ad Ecclesiam deferatur.
<item> XXXI. De Valentiniani junioris interitu, et ortu
Eugenii.</item>
<item> XXXII. De responsis Joannis monachi.</item>

<pb n="0507D"/> parata.


<pb n="0508B"/>
<list>
<item> XXXIV. De fine Theodosii post victoriam, et Arcadio
atque Honorio liberis ejus et haeredibus
regni.</item>
        </list>

</p>
      </div1>

<div1>
        <head>LIBER SECUNDUS.</head>
<div2>
          <head>CAPUT I. <hi>De ortu et religiosa mente Principis Joviniani. et de fine ejus.</hi> </head>
<pb n="0507B"/>
<p> <emph>267</emph> Post Juliani necem tandem civile nobis Jovi
niani reparatur Imperium. Is namque sub uno eodemque
tempore Imperator, et Confessor, et male illati extitit
depulsor erroris. Nam cum in procinctu esset
exercitus, et urgeret Barbarus, ductores nostri de
summis rebus consilium trahentes, Joviniano calculum
<pb n="0507C"/>
dederunt. Cumque apprehensus ad suscipienda
Imperii traheretur insignia, ad exercitum Juliani sacrilegiis
prophanatum, dicitur proclamasse: Non se
posse imperare eis, quia esset Christianus. Tum
omnes pari eademque voce respondisse perhibentur:
Et nos Christiani sumus: nec priusquam hanc
vocem audiret, adquiescere ad Imperium voluisse <hi>[Al. voluit]</hi>.
Denique statim affuit ei divina clementia,
contraque omnem spem, cum clausi undique hostibus
tenerentur, nec evadendi facultas ulla suppeteret,
subito emissos a Barbaris oratores adesse vident,
<pb n="0508B"/>
pacemque deposcere: exercitui quoque inedia consumto,
cibos caeteraque necessaria in mercimoniis
polliceri, omnique humanitate nostrorum temeritatem
 emendare. Sed ubi in viginti et novem annos pace
composita, ad Romanum regressus est solum, <emph>268</emph> 
clariorque lux nostro se orbi ex Orientis partibus
oborta <hi>[Al. exorta]</hi> diffudit, rempublicam quasi post
nimias procellas omni moderatione <hi>[Al. omnimoda
ratione]</hi> adgreditur reparare: Ecclesiarum vero curam
<pb n="0508C"/>
non in secundis habere. Nec tamen incaute, ut
Constantius egerat, sed lapsu praedecessoris admonitus,
honorificis et officiosissimis litteris Athanasium
requirit, et ab ipso formam fidei et Ecclesiarum
disponendarum suscipit modum. Sed haec tam pia
et tam laeta principia mors immatura corrupit. Post
octo etenim menses ortus sui apud Ciliciam diem
obit.</p>
        </div2>
<div2>
          <head>CAPUT II. <hi>De ortu Valentiniani et Valentis.</hi> </head>
<p>Post hunc Valentinianus imperium suscepit, qui
<pb n="0509A"/>
pro fide nostra a Juliano militia fuerat expulsus. Sed
complevit in illo Dominus quod promisit, plus etiam
quam centupla in praesenti seculo restituens ei. Nam
quia militiam pro Christo reliquerat, recepit [ <hi>Al.</hi> recipit]
imperium. Is in consortium regni assumsit fratrem
Valentem, et sibi quidem Occiduas partes delegit,
illi autem Orientales reliquit. Sed Valens favendo
haereticis, abiit in viam patrum suorum. Nam
et Episcopos egit in exilium, et Presbyteros, ac Diaconos,
et Monachos (Tatiano Alexandriae praesidente)
usque ad tormenta deduxit, et ignibus tradidit. Multaque
nefanda et crudelia in Ecclesiam Dei molitus
<pb n="0510A"/>
est. <emph>269</emph> Sed haec omnia post Athanasii obitum.
Nam illo superstite, velut divina quadam virtute prohibitus,
cum debaccharetur in caeteros, in illum
nihil ausus est triste committere.</p>
        </div2>
<div2>
          <head>CAPUT III. <hi>De dormitione Athanasii, et persecutionibus Lucii haeretici.</hi> </head>
<p>Igitur ea tempestate, cum quadragesimo et sexto
anno sacerdotii sui Athanasius, post multos agones
multasque patientiae coronas quievisset in pace, sciscitatus
de successore, Petrum tribulationum suarum
<pb n="0511A"/>
participem et socium delegit. Sed Lucius
Arianae partis Episcopus, continuo tanquam <emph>270</emph> 
ad ovem advolat lupus. Et Petrus quidem navem
protinus conscendens, ad urbem Romam profugit.
Lucius vero tanquam materia sibi crudelitatis oblata,
saevior erga caeteros efficiebatur. Et ita ibat in
sanguinem, ut ne speciem quidem aliquam religionis
servare videretur, cujus primo ingressu tanta et tam
turpia in virgines et continentes Ecclesiae gesta sunt,
quae nec in persecutionibus Gentilium memorantur.
Inde post fugas civium et exilia, post caedes et tormenta,
flammasque quibus innumeros confecerat
[ <hi>Al.</hi> condemnavit], ad monasteria furoris sui arma
convertit. Vastat eremum, et bella quiescentibus indicit.
Tria millia simul, aut eo amplius, viros per
<pb n="0511B"/>
 totam eremum secreta <emph>271</emph> et solitaria habitatione
dispersos oppugnare pariter aggreditur. Mittit armatam
equitum ac peditum manum: Tribunos, Praepositos,
et bellorum duces, tanquam adversum Barbaros
pugnaturus elegit. Qui cum venissent, novam
belli speciem vident, hostes suos gladiis objectare
cervices, et nihil aliud dicere, nisi: Amice, ad quid
venisti?</p>
        </div2>
<div2>
          <head>CAPUT IV. <hi>De virtutibus et mirabilibus sanctorum qui fuerunt in Aegypto.</hi> </head>
<p>Per idem tempus patres monachorum vitae et antiquitatis
merito, Macarius et Isidorus, aliusque Macarius,
atque Heraclides, et Pambus Antonii discipuli
<pb n="0511C"/>
per Aegyptum, et maxime in Nitriae deserti partibus
habebantur viri, qui consortium vitae et actuum, non
cum caeteris mortalibus, sed cum supernis angelis
habere credebantur. Quae praesens vidi loquor: et
eorum gesta refero, quorum in passionibus socius
esse promerui. Hi ducebant exercitum Domini, non
mortalibus telis, sed fide religionis armatum, exercitum
moriendo vincentem, et qui sanguinis sui profusione
victor Christum sequeretur ad caelum. Quique
[ <hi>Al.</hi> Qui] dum in tabernaculis positi, et orantes
expectarent interfectores suos, delatus est ad eos
homo olim membris omnibus, et praecipue pedibus,
 aridus. Sed cum ab eis in nomine Domini oleo fuisset
<pb n="0512A"/>
petunctus, statim confirmatae sunt plantae ejus.
Et dicentibus eis, in nomine Jesu Christi, quem Lucius
persequitur, surge, et sta in pedibus tuis, et redi
in domum tuam, continuo exsurgens et exiliens, benedicebat
Deum, ostendens quia vere erat in eis
Deus. Ante aliquantulum vero temporis caecus quidam
rogabat deduci se ad cellulam Macarii, quae <emph>272</emph> 
 erat in deserto, itinere trium dierum. Quo
posteaquam caecus multo ductantium labore pervenit,
Macarium non reperit domi. Contristatus valde,
nullatenus mitigare moestitiam poterat, sanitatis
 solatio carens. Tum [ <hi>Al.</hi> Cum] vero fervore fidei
concalescens, Deprecor, inquit ad eos qui deduxerant,
applicate me ad illam partem parietis, ubi cubare
senior solet. Et cum fuisset admotus, parum
<pb n="0512B"/>
luti aridi, unde paries oblitus videbatur, assumens,
palmae suae superposuit [ <hi>Al.</hi> supposuit]. Rogat etiam
ut aquam de puteo, ex quo bibere solebat, haurirent.
 Quo humore resolvens glebulam, eodemque
luto oculos suos superungens, et lavans de aqua, quae
hausta fuerat, repente recepit visum, ita ut nullo indigens
adminiculo rediret ad sua. Sed ne secundum
leprosos illos ageret, quos a se curatos in Evangeliis
ingratos Dominus notat, cum omni domo sua regressus
[ <hi>Al. add.</hi> est] et Deo gratias referens, rem ut
gesta fuerat indicavit. Idem ipse Macarius leenae
speluncam habuit cellulae vicinam. Et quadam die
catulos suos caecos ad eum bellua producit, et ante
pedes ejus ponit. At ille cum intellexisset pro caecitate
catulorum bestiam supplicare, rogavit Dominum
<pb n="0512C"/>
ut eis redderet visum. Quo recepto, matrem sequentes
redeunt ad speluncam. Et paulo post ipsam cum
catulis suis regrediens, pelles ovium lanatas plurimas,
velut munus pro suscepta gratia ad senem defert,
morsu oris evectas, et ante fores ejus depositis,
abscedit. Verum si singulorum mirabilium gesta
prosequi velimus, excludimur a proposita brevitate,
maxime cum haec narrationem proprii habere operis
mereantur.</p>
<p>Sed in his omnibus Lucius non erubuit, nec aliquid
reverentiae virtutum mirabilibus detulit; quinimo
jubet patres ipsos ablatos a grege suo <emph>273</emph> 
imo clam raptos, in insulam quandam Aegypti paludium
<pb n="0513A"/>
deportari, in qua compererat neminem prorsus
esse Christianum, quo per hoc vel absque solatiis,
vel absque consuetis actibus viverent. Senes
igitur cum duobus solis pedissequis noctu ad insulam
deducuntur, in qua erat templum quoddam summa
veneratione a loci incolis observatum. Cumque,
 primum navicula senum oram soli illius contigisset,
ecce subito sacerdotis templi illius virgo filia
correpta spiritu, cum ingenti vociferatione et clamoribus
usque ad caelum datis, agi per medios populos
coepit, et crebros ducens rotatus, stridens huc atque
illuc rabida ora vibrare. Cumque ad spectaculum
tam ingentis monstri, maxime quod esset sacerdotis
filia (qui in honore praecipuo apud illos erat) populi
convenissent, per auras eam raptam sequentes, perveniunt
<pb n="0513B"/>
usque ad naviculam senum. Ibi vero projecta
eorum pedibus et prostrata clamare coepit: Quid venistis
huc, o servi Dei summi, antiquis nos et veternosis
evolvere domiciliis? In hoc loco depulsi undique
latebamus, quomodo vos nequaquam latere potuimus?
Cedimus antiquis sedibus, populos vestros
terrasque recipite. Cum haec diceret, increpatus ab
eis erroris spiritus effugatur. Et puella sana una cum
parentibus suis jacebat ad pedes nostri temporis Apostolorum.
Qui talibus exordiis praedicantes eis fidem
Domini nostri Jesu Christi, in tantam conversionem
repente eos perduxerunt, ut statim die ipsa manibus
suis antiquissimum templum, et in summa veneratione
habitum destruerent, et Ecclesiam confestim
aedificarent. Nec ad deliberandum spatio temporis
<pb n="0513C"/>
eguerunt, quibus fidem rerum fecerant, non verba,
sed virtus. Sed hoc cum fuisset Alexandriae nunciatum,
veritus Lucius, ne forte etiam suorum in eum
odia justa consurgerent, <emph>274</emph> qui aperte jam bellum
non hominibus, sed Deo indiceret, occulte eos
revocari, et in eremum remitti jubet. Dum haec in
Aegypto geruntur, ne in aliis quidem locis persecutionis
flamma cessabat.</p>
        </div2>
<div2>
          <head>CAPUT V. <hi>De persecutione quae fuit apud Edessam.</hi> </head>
<p>Edessa namque Mesopotamiae urbs fidelium populorum
est, Thomae Apostoli Reliquiis decorata. Ubi
cum per se Imperator populos vidisset Ecclesiis ejectos
<pb n="0514A"/>
in campo habere conventiculum, tanta dicitur
iracundia accensus, ut praefectum suum pugno percuteret,
cur non fuissent inde quoque, sicut jusserat,
deturbati. At ille licet esset Paganus, et injuriis ab
Imperatore fuisset affectus, tamen consideratione
humanitatis, altera die ad vastandum populum processurus,
facit hoc ipsum civibus per occulta indicia
clarescere, quo scilicet cavere sibi [ <hi>Al.</hi> se] possent,
ne invenirentur in loco Mane processurus, terrorem
solito majorem per Officium movet, agitque omnia,
quo quam minimi, vel si fieri posset, nulli periclitarentur.
Videt tamen frequentiorem solito populum
tendere ad locum, currere praecipites et festinare,
tanquam vererentur, ne quis [ <hi>Al.</hi> qui] deesset ad
mortem. Interea videt quandam mulierculam ita festinam
<pb n="0514B"/>
et properam domo sua prorumpere, ut nec
clauderet ostium, nec operire se, ut mulierum habitum
decet, diligentius potuisset, infantem quoque
parvulum secum trahentem, cursuque rapido, irrupto
etiam Officii agmine, festinantem. Tum ille ultra non
ferens: Apprehendite, inquit, mulierem, et huc deducite
Cumque fuisset adducta: Quo, inquit,
mulier infoelix, properas tam festina? Ad campum,
ait, quo catholicorum populus convenit. Et
non, <emph>275</emph> inquit, audisti, quia Praefectus illuc pergit,
ut omnes interficiat quos invenerit? Audivi, inquit,
et ideo festino, ut ibi inveniar. Et quo, inquit,
parvulum istum trahis? Ut et ipse, ait, martyrium
consequi mereatur. Quae cum audisset vir moderatissimus,
redire Officium et converti vehiculum ad
<pb n="0514C"/>
palatium jubet. Et ingressus ait, Imperator, subire
mortem si jubeas paratus sum. Opus vero quod praecipis,
implere non possumus. Cumque edocuisset
cuncta de muliere, repressit Imperatoris insaniam.</p>
        </div2>
<div2>
          <head>CAPUT VI. <hi>De Moyse, quem Regina Sarracenorum gentis suae poposcit Episcopum.</hi> </head>
<p>Per idem tempus Ecclesia velut persecutionis igne
conflante, purior auri metallo refulgebat. Non enim
in verbis uniuscujusque fides, sed in exiliis et carceribus
probabatur: quia non honori erat catholicum
esse, sed poenae: praecipue apud Alexandriam, ubi
ne sepeliendis quidem corporibus mortuorum libera
facultas fidelibus erat. Quae dum Lucius omni arrogantia
<pb n="0515A"/>
et saevitia gereret, Mauvia Sarracenorum
gentis Regina, vehementi bello Palaestini et Arabici
limitis oppida atque urbes quatere, vicinasque simul
vastare provincias coepit. Cumque frequentibus
bellis Romanum attrivisset exercitum, et plurimis
peremptis, reliquos vertisset in fugam, orata pacem,
non aliter se amplexuram promittit, nisi Moyses
quidam nomine, monachus, genti suae ordinaretur
Episcopus. Qui in eremo partibus suis propinqua
vitam solitariam ducens, meritis et virtutibus ac signis
quae faciebat Deus per illum, magnifice innotuerat.
Petitio ejus Principi indicata Romano, sine
ulla dilatione jubetur impleri a ducibus nostris, qui
ibi infoeliciter <emph>276</emph> pugnaverant. Captus Moyses ad
sacerdotium suscipiendum, Alexandriam ex more
<pb n="0515B"/>
deducitur. Adest Lucius, cui ordinandi deferebatur
officium. Quo viso, Moyses praesentibus ducibus qui
perurgebant, et populis, ait: Ego quidem me, non
esse dignum tanto sacerdotio judico: verumtamen
si aliqua in me, licet indigno, divina dispensatio putatur
explenda, Deum nostrum caeli ac terrae Dominum
testor, quod Lucius Sanctorum sanguine pollutas
et cruentas super me non injiciet manus. Cumque
Lucius tam gravi nota inustum se videret in
oculis plurimorum: Quare, inquit, Moyses, tam facile
condemnas eum, cujus fidem ignoras? Aut si tibi
aliquis de me aliter indicavit, audi fidem meam, et
tibi ipse magis quam aliis crede. Tunc ille: Desine,
inquit, o Luci, dolosis tuis me quoque imaginibus
adgredi. Bene mihi nota est fides tua, quam protestantur
<pb n="0515C"/>
servi Dei per metalla damuati, Episcopi in
exilium trusi, Presbyteri, diaconi extra Christiani
nominis habitacula relegati, bestiis alii, alii etiam
ignibus traditi. Nunquid potest verior esse fides quae
auribus capitur, quam quae oculis pervidetur?
Apud me certum est, quod qui Christo recte credunt,
ista non faciunt. Et ita majore dedecore deformatus
(quoniam perurgebat necessitas Reipublicae consulendi)
compulsus est adquiescere, ut ab Episcopis
quos in exilium truserat, sacerdotium sumeret. Quo
suscepto, et gentis ferocissimae pacem tenuit, et fidei
catholicae custodivit intemerata consortia.</p>
        </div2>
<div2>
          <head>CAPUT VII. <hi>De Didymo Alexandrino vidente.</hi> </head>

<pb n="0516A"/>
<p>Verum cum apud Alexandriam populos et urbem
nebulosi doctoris tetra perfidiae caligo suffunderet,
velut lampadem quandam divina luce fulgentem <emph>277</emph> 
 Didymum Dominus accendit. De cujus vita atque
institutis, quoniam ad Ecclesiae gloriam Dei munere
 concessus creditur, licet in transcursu, necessario
tamen commemoranda nobis pauca videntur. Is
namque in parva aetate, cum adhuc etiam prima litterarum
ignoraret elementa, luminibus orbatus, majore
desiderio scientiae veri luminis inflammatur:
nec desperationem cupita adipiscendi passus est,
cum audisset scriptum in Evangelio: <hi>Quod apud homines
<pb n="0516B"/>
impossibile est, possibile est apud Deum <note>(Matth.
19. Marc. 10. Luc. 28.)</note>
            </hi>. Hac igitur divina pollicitatione
confisus indesinenter Dominum deprecabatur,
non ut oculorum carnalium visum, sed ut illuminationem
cordis acciperet. Miscebat tamen precibus
studia ac laborem, et juges continuatasque vigilias,
non ad legendum, sed ad audiendum adhibebat, ut
quod aliis visus, hoc illi conferret auditus. Cum vero
post lucubrationis laborem somnus (ut fieri solet)
legentibus advenisset, Didymus silentium illud non
ad quietem, vel ocium datum ducens, tanquam mundum
animal ruminans cibum quem caeperat, ex integro
revocabat, et ea quae dudum, percurrentibus
aliis, ex librorum lectione cognoverat, memoria et
animo retexebat, ut non tam audisse, quae lecta fuerant,
<pb n="0516C"/>
quam descripsisse ea mentis suae paginis videretur.
Ita brevi, Deo docente, in tantam divinarum
humanarumque rerum eruditionem ac scientiam venit,
ut scholae Ecclesiasticae Doctor existeret, Athanasio
Episcopo, caeterisque sapientibus in Ecclesia
viris Dei admodum probatus: sed et in caeteris, sive
Dialecticae, sive Geometriae, Astronomiae quoque, vel
Arithmeticae disciplinis ita esset paratus, ut nullus
unquam philosophorum aliqua ex his artibus proponens,
obtinere eum, vel concludere quiverit, sed
statim ut responsiones ejus acciperet, <emph>278</emph> magistrum
eum etiam illius de qua proposuisset, crederet
disciplinae. Hujus aliquanti dicta, vel communiter disputata,
<pb n="0517A"/>
vel proponentibus responsa, adhibitis notariis
descripsere: quae etiam nunc in magna admiratione
habentur. Nos tamen qui et vivae vocis ejus ex parte
aliqua fuimus auditores, et ea quae a nonnullis dicente
eo descripta legimus, longe majorem gratiam
et divinum nescio quid, ac supra humanam vocem
sonans, in illis magis sermonibus, qui de ore ipsius
proferebantur, agnovimus. Hunc etiam beatus Antonius
cum fidei Athanasii testimonium laturus, adversum
Arianos de Thebaide Alexandriam descendisset,
magnificis consolatus est verbis: Nihil te, inquit,
offendat, o Didyme, quod carnalibus oculis videris
orbatus. Desunt enim tibi oculi illi, quos mures, et
muscae, et lacertae habent. Sed laetare, quia habes
oculos quos Angeli habent, et quibus Deus videtur,
<pb n="0517B"/>
per quos tibi magnum scientiae lumen accenditur.</p>
        </div2>
<div2>
          <head>CAPUT VIII. <hi>Quot ex discipulis Antonii etiam tunc in eremo habitantibus, virtutes et signa fecerint.</hi> </head>
<p>Florebat igitur Aegyptus ea tempestate, non solum
eruditis in Christiana philosophia viris, verum etiam
his qui per [ <hi>Al.</hi> super] vastam eremum commanentes,
signa et prodigia Apostolica simplicitate vitae, et cordis
sinceritate faciebant. Ex quibus interim quos ipsi
vidimus et quorum benedici manibus meruimus, hi
sunt, Macarius de superiori eremo, alius Macarius de
inferiori, Isidorus in Scyti, Pambus in Cellulis, Moyses
et Beniamin in Nitria, Scyrion et Helias et Paulus in
Apeliote, alius Paulus in Focis, Poemen et Joseph <emph>279</emph> 
 in Pispiri, qui appellabatur mons Antonii. Sed
<pb n="0517C"/>
et alios quamplures hujuscemodi viros in Aegypti
partibus habitare, fideli comperimus auditu, ut vere
compleretur Apostoli dictum: <hi>Quia ubi abundavit
peccatum, superabundavit et gratia <note>(Rom. 5.)</note>
            </hi>. Habuit
autem per idem tempus etiam Mesopotamia viros
nobiles, iisdem studiis pollentes. Quorum aliquantos
ipsi per nos apud Edessam [ <hi>Al.</hi> Edissam] et in Carrarum
partibus vidimus, plures autem auditione didicimus.</p>
        </div2>
<div2>
          <head>CAPUT IX. <hi>De Gregorio et Basilio Cappadociae Episcopis.</hi> </head>
<p>Sed neutra harum infoecundior Cappadocia fuit,
<pb n="0518A"/>
imo aliquid laetius Gregorium nobis cum Basilio germinavit.
Tulit igitur et ipsa multorum Sanctorum
segetem satis [ <hi>Al.</hi> satisque] laetam, produxit copiosam
piorum vineam, olivarum quoque Domini germinavit
novellam. Sed isti praecipue velut duo filii pinguedinis,
assistentes dextera laevaque candelabro, instar
[ <hi>Al.</hi> adinstar] duorum coeli luminarium refulgebant.
Unde dignum puto de his pauca supra repetere.
Ambo nobiles, ambo Athenis eruditi, ambo collegae,
ambo de auditorio digressi ad profitendam Rhetoricam
rogabantur. Quod opus magnifice quidem implebat
Basilius, Gregorius vero magnificentius contemnebat.
Quique cum se totum Dei servitio mancipasset,
tantum de collegae amore praesumsit, ut
sedentem Basilium, de doctoris cathedra deponeret,
<pb n="0518B"/>
ac secum ad monasterium manu injecta perduceret,
ibique per annos (ut aiunt) tredecim, omnibus Graecorum
 saecularium libris remotis, solis divinae
Scripturae voluminibus operam dabant, earumque
intelligentiam, non ex propria praesumtione, sed ex
majorum scriptis et auctoritate sequebantur: quos
et ipsos [ <hi>Al.</hi> et ipsa] ex Apostolica successione intelligendi
regulam suscepisse constabat. Quorum
praecipue in Prophetas [ <hi>Al.</hi> prophetias] commentarios
discutientes, thesauros sapientiae et scientiae reconditos
in vasis fictilibus perquirebant. <emph>280</emph> Verum
cum jam ipsi sufficienter instructi Divina dispensatione
ad imbuendos populos vocarentur, et alius
alio itinere, ad idem tamen opus uterque traheretur,
Basilius Ponti urbes et rura circumiens, desides
<pb n="0518C"/>
gentis illius animos et parum de spe futura sollicitos
stimulare verbis, et praedicatione succendere, callumque
ab his longae negligentiae caepit abolere,
subegitque, abjectis inanium rerum et secularium
curis, suimet notitiam recipere, in unum coire, monasteria
construere, psalmis, et hymnis, et orationibus
docuit vacare, pauperum coram gerere, eisque
habitacula honesta, et quae ad victum necessaria
sunt, praebere, virgines instituere, pudicam castamque
vitam omnibus pene desiderabilem facere. Ita
brevi permutata est totius provinciae facies, ut in
arido et squalenti campo videretur seges foecunda,
ac laeta vinea surrexisse. Gregorius vero bonum
<pb n="0519A"/>
semen non patiebatur, aut super spinas jacere, aut
inter saxa dispergere, sed bonam terram cordis sui
jugi cultu et exercitiis indesinentibus excolebat. Et
multo amplius hic in semetipso, quam ille in caeteris
proficiebat. Suscipere ille, quae renuntiantes
seculo deferebant ad pedes suos, et dividere ut quisque
eguisset, curam gerebat. Iste nihil habendi, et
omnia possidendi contentus sacramento, erga solas
sapientiae divitias avarus et multum cupidus inhaerebat.
Ille coire plures in unum, et sui invicem in
necessariis habere sollicitudinem docebat. Hic sui
exemplo quod erat absolutus et liber, cunctis sermone
Apostolico praedicabat: <hi>Ego autem volo vos
sine sollicitudine esse <note>(1. Cor. 7. 32.)</note>
            </hi>; et <hi>Dominus
in proximo est:</hi> nihil solliciti sitis, sed tanquam servi
<pb n="0519B"/>
Christi, hoc solum estote solliciti, quando redeat
Dominus de [ <hi>Al.</hi> a] nuptiis. Ille delinquentibus misericorditer
condolere, et a delicto revocare: hic
per divini eloquii gratiam delinquendi incitamenta
praevenire, nec sinere labi eum, qui difficulter erigeretur
elisus. Ille in fide purus, hic in praedicatione
liberior. <emph>281</emph> Ille Deo humilis, hic etiam
hominibus erat. Ille arrogantes contemtu, hic ratione
vincebat. Sic in utroque diversa gratia unum opus
perfectionis explebat. Igitur Basilius non multo post
Caesareae Cappadociae Episcopus, cum a Valente in
exilium pro fide cogeretur, exhibitus est ad tribunal
Praefecti, terroribusque <note>(ut illi moris est [ <hi>Al.</hi> 
erat] potestati)</note> et minis maximis agi caepit, ut [ <hi>Al.</hi> et]
nisi praeceptis Principis obediret, interitum sibi jam
<pb n="0519C"/>
jamque speraret impendere. Tum ille intrepidus,
et absque ulla animi perturbatione haec sibi minitanti
Praefecto respondisse fertur: Atque utinam
aliquid mihi esset digni muneris, quod offerrem huic,
qui maturius Basilium de nodo follis hujus absolveret.
Cumque daretur ei nox, quae erat media, ad
spacium deliberandi, respondisse denuo perhibetur:
Ego crastino ipse ero qui nunc: tu te utinam non
mutares. Et illa quidem nocte uxor imperatoris
velut tortoribus tradita cruciatur: filius vero qui eis
erat unicus, extinctus paternae impietatis creditur
exsolvisse supplicia. Ita ante lucem missi, qui rogarent
<pb n="0520A"/>
Basilium, ut precibus suis intercederet pro eis,
ne etiam ipsi, et quidem multo justius similiter interirent.
Sic accidit, ut cum omnes catholicos expulerit
[ <hi>Al.</hi> expelleret] Valens, Basilius usque ad vitae
exitum intemerato communionis sacramento in Ecclesia
perduraret. Gregorius vero apud Nazianzon
oppidum in locum patris Episcopus subrogatus haereticorum
turbinem fideliter tulit. Reddita vero pace,
Constantinopolim ad Ecclesiam docendam venire
 exoratus, non abnuit. Ubi brevi tempore tantum
ad emendandum populum vetustis haereticorum infectum
venenis proficit, ut tunc primum Christiani
sibi fieri viderentur, et novellam lucem veritatis aspicere,
cum religionis doctor multa <emph>282</emph> quidem
verbis, plura tamen doceret exemplis: nec viderent
<pb n="0520B"/>
ab eo discipulis aliquid imperari, quod non prius
ipse fecisset. Sed ubi gloriam subsecuta invidia est,
obniti quidam, et proscriptionibus minus sanis uti
coepere, ut ipso ad propria remeante, alius ordinaretur
Episcopus. Quod ille susurrari tantum, et sub
 dente sentiens ruminari, ipse profert, quod dicere
ei nullus audebat: Absit, inquit, ut mei caussa aliqua
simultas in Dei sacerdotibus oriatur. Si propter me
est ista tempestas, tollite me, et mittite me in mare,
et desinet a vobis quassatio. Tum regressus, in Ecclesia
sua [ <hi>Al.</hi> Ecclesiam suam] quod superfuit vitae
tempus exegit. Et quoniam jam fessa aetate, et corpore
invalidus erat, successorem sibi ipse delegit,
quo Ecclesiam gubernante, debilitatis et senectutis
otio frueretur. Exstant quoque utriusque ingenii monimenta
<pb n="0520C"/>
magnifica Tractatuum, quos ex tempore in
Ecclesiis declamabant. Ex quibus nos denas ferme
 singulorum Oratiunculas transfudimus in Latinum.
Basilii praeterea Instituta monachorum, optantes, si
poterimus, et Dei favor adjuverit, eorum plura transferre.
Fuerunt praeterea fratres duo Basilio, Gregorius
et Petrus. Quorum alter in verbo doctrinae, alter
in operibus fidei fratrem ita exaequabat, ut uterque
vel Basilium, vel Gregorium redderet. Exstant etiam
ipsius Gregorii junioris aliqua Opuscula luculenta.
Sed de his satis dictum. In Occiduis vero partibus
<pb n="0521A"/>
Valentinianus fide religionis illaesus, veteri Romani
imperii censura rempublicam gubernabat.</p>
        </div2>
<div2>
          <head>CAPUT X. <hi>De Damaso Episcopo, et Ursini subreptione.</hi> </head>
<p>Damasus post Liberium per successionem sacerdotium
 in urbe Roma <emph>283</emph> susceperat. Quem
praelatum sibi non ferens Ursinus quidam ejusdem
Ecclesiae diaconus intantum furoris erupit,
ut persuaso quodam satis imperito et agresti
 Episcopo, collecta turbulentorum et seditiosorum
hominum manu, in Basilica quae Sicinini
appellatur, Episcopum se fieri extorqueret
legibus et ordine et traditione perversis. Quo ex
facto tanta seditio, imo vero tanta bella coorta sunt,
<pb n="0521B"/>
alterutrum defendentibus populis, ut replerentur humano
sanguine orationum loca. Quae res factione
 Maximini Praefecti saevi hominis, ad invidiam boni
et innocentis versa est sacerdotis, ita ut caussa ad
Clericorum usque tormenta deduceretur. Sed assertor
innocentiae Deus affuit, et in caput eorum qui intenderant
dolum, poena conversa est.</p>
        </div2>
<div2>
          <head>CAPUT XI. <hi>De Ambrosio Episcopo.</hi> </head>
<p>Interea defuncto apud Mediolanum Auxentio haereticorum
Episcopo, utriusque partis populi diversis
studiis ferebantur. Dissensio gravis et periculosa seditio
urbi propriae maturum parabat exitium, si pars
utraque cum diversum vellet, nequaquam quod proposuerat,
<pb n="0521C"/>
obtineret. Ambrosius tunc Consularis
ejusdem provinciae fasces gerebat. Is cum perniciem
civitati videret impendere, pro loco atque officio suo,
confestim Ecclesiam, seditionem populi mitigaturus,
ingreditur. Cumque inibi multa secundum leges et
publicam disciplinam pro quiete et tranquillitate perorasset,
pugnantis inter se et dissidentis populi subito
<pb n="0522A"/>
clamor et vox una consurgit, Ambrosium Episcopum
postulantes, baptizari hunc <emph>284</emph> protinus
clamant (erat enim catechumenus) et sibi Episcopum
dari: nec aliter unum populum fore atque unam fidem,
nisi Ambrosius sibi daretur sacerdos. Obluctante
illo et plurimum resistente, ad Imperatorem
relatum populi desiderium, omni maturitate jubetur
impleri. Dei enim, ait, esse, quod discordantem
populi fidem, et animos dissidentes conversio subita
in unum consensum atque in unam sententiam revocaret.
Moxque Dei gratiam consecutus, et initiatus
sacris, et sacerdos effectus est.</p>
        </div2>
<div2>
          <head>CAPUT XII. <hi>De Valentiniani fine.</hi> </head>
<p>
            <pb n="0522B"/>Interea cum ad bellum Sarmaticum Valentinianus
de Galliae partibus venisset Illyricum, ibi vixdum
coepto bello, aegritudine subita oppressus diem obiit,
relictis haeredibus in Imperio filiis, Gratiano Augusto,
Valentinianoque admodum parvulo, et nondum
regiis insignibus initiato. Quem tamen necessitas eorum,
qui tanquam vacuum imperii locum conabantur
invadere, compulit, etiam [ <hi>Al.</hi> et] absente fratre,
purpura indui, Probo tunc Praefecto fideliter rem
gerente.</p>
        </div2>
<div2>
          <head>CAPUT XIII. <hi>De Gothorum per Thracias irruptione, et Valentis nece.</hi> </head>
<p>Per idem tempus in Orientis regno Gothorum gens
sedibus suis pulsa, per omnes se Thracias infudit,
armisque urbes et agros vastare feraliter coepit.
<pb n="0522C"/>
Tum vero Valentis bella quae Ecclesiis inferebat, in
hostem coepta converti, seraque poenitentia Episcopos <emph>285</emph> 
 et presbyteros relaxari [ <hi>Al.</hi> relaxare] exiliis,
ac de metallis resolvi monachos jubet. Ipse tamen ab
hostibus circumventus in praedio, quo ex bello trepidus
confugerat, impietatis suae poenas igni exustus
dedit, annis in Imperio cum fratre primo, et post
<pb n="0523A"/>
cum filiis fratris, quatuordecim pariter exactis. Quae
pugna initium mali Romano Imperio tunc et deinceps
fuit. Igitur Gratianus cum fratre admodum parvulo,
post patrui necem Orientis quoque suscepit Imperium.
Is pietate et religione omnes pene, qui ante
fuerant principes, superabat. Usu armorum strenuus,
velox corpore, et ingenio bonus erat, sed juvenili
exultatione plus fere laetus, quam sufficiebat, et plus
verecundus, quam Reipublicae intererat.</p>
        </div2>
<div2>
          <head>CAPUT XIV. <hi>Ut Gratianus Imperator Theodosium regni participem adsciverit, et post multa religiose et fortiter gesta Maximi tyranni insidiis succubuerit.</hi> </head>
<p>Quique videns utile, virum annis maturum in tantis
regni curis habere participem, et quia, ut sermo
<pb n="0523B"/>
divinus monet: <hi>Melius duo, quam unus <note>(Eccles. 4, 9.)</note>
            </hi>,
consortem adsciscit Theodosium, eique Orientis
procuratione permissa, partes sibi ac fratri Occiduas
reservavit. Verum is postquam multa religiose ac
fortiter gessit, a Maximo tyranno apud Britannias
exorto, per Andragathium ducem, Lugduni, suorum
magis proditione, quam vi hostium, peremptus est.</p>
        </div2>
<div2>
          <head>CAPUT XV. <hi>De Valentiniano puero. Utque mater ejus Justina Arianam haeresim defendens, Ecclesias perturbare conata sit.</hi> </head>
<p> <emph>286</emph> At Valentinianus in Italia degens, fratris nece,
atque hostis metu perterritus, simulatione oblatam pacem
a Maximo, simulans ipse quoque libenter amplectitur.
Cum interim Justina mater ejusdem, Arianae
<pb n="0523C"/>
haereseos alumna, impietatis suae venena, quae,
vivente viro, suppresserat, filio facile decepto fidenter
[ <hi>Al.</hi> libenter] aperuit. Igitur apud Mediolanum
posita, conturbare Ecclesiarum statum, comminari
sacerdotibus depulsiones, exilia, nisi Ariminensis
concilii decreta, quibus fides patrum temerata fuerat,
revocarent. Quo bello Ecclesiae murum et turrim
validissimam pulsabat Ambrosium. Eumque minis,
terroribus [ <hi>Al.</hi> terroribusque], atque omni oppugnationis
genere fatigans, primum sibi aditum debellandae
<pb n="0524A"/>
rimabatur Ecclesiae. Sed quamvis illa Jezabel spiritu
pugnaret armata, resistebat tamen Ambrosius,
Eliae virtute repletus et gratia. Ipsa autem in Ecclesiis
garrire, strepere, animare, et inflammare ad
discordiam populos [ <hi>Al. add.</hi> coepit]: sed quod minus
res ex sententia cederet. injuriam putare, et pro
hoc [ <hi>Al.</hi> hac] apud filium conqueri. Unde adolescentulus
pro contumeliae invidia, quam falso conflaverat
mater, accensus, armatorum globum ad Ecclesiam
mittit: confringi januas, oppugnari sancta, Sacerdotem
pertrahi, atque in exilium agi, protinus jubet.
Sed tanta fuit perseverantia fidelium populorum, ut
animas prius amittere, quam Episcopum mallent.</p>
        </div2>
<div2>
          <head>CAPUT XVI. <hi>De Benevoli Magistri memoriae fideli constantia.</hi> </head>

<pb n="0524B"/>
<p> <emph>287</emph> Interim dictanda adversum fidem patrum
Imperialia decreta mandantur Benevolo, tunc memoriae
scriniis praesidenti. Sed ille cui ab incunabulis
sacra fides, et venerabilis fuit, abnegat se impia
verba posse proferre, et contra Deum loqui. Tum
vero ne incoeptum reginae frustrari videretur, celsior
ei honor promittitur, si impleret injuncta. Illo qui
nobilior in fide esse quam in honoribus cuperet:
Quid mihi, ait, pro impietatis mercede altiorem promittitis
gradum? Hunc ipsum, quem habeo tollite:
tantum mihi conscientia fidei duret illaesa. Haec dicens,
ante pedes impia praecipientium cingulum jecit.
Ambrosius vero adversum Reginae furorem, non
se manu defensabat, aut telo, sed jejuniis continuatisque
<pb n="0524C"/>
vigiliis sub altari positus: per obsecrationes
defensorem sibi atque Ecclesiae Deum parabat. Dumque
 haec in longum diversis machinis et oppugnationibus
nequam Justina moliretur, Maximus, qui se
exuere tyranni infamia, et legitimum principem gestiret
ostendere, datis litteris impium protestatur
incoeptum, fidem Dei impugnari, et statuta catholicae
Ecclesiae subrui, et inter haec appropinquare Italiae
coepit. Quo Justina comperto, hoste simul atque
impietatis conscientia perurgente, in fugam versa
<pb n="0525A"/>
cum filio, exilia quae Dei sacerdotibus praeparabat,
prima sortitur.</p>
        </div2>
<div2>
          <head>CAPUT XVII. <hi>Ut Theodosius necem Gratiani ultus, de Maximo triumphaverit.</hi> </head>
<p> <emph>288</emph> Adfuit tamen Theodosius propter regni fidem,
bonitatisque ac beneficiorum Gratiani memor,
et in vindictam, totis viribus Orientis insurgens,
ultus est sanguinem justum. Valentiniani quoque
impia inter haec mater defuncta, fidem catholicam,
quam ipsa violaverat, et regnum tyrannide depulsa,
 restituit. Atque ipse posteaquam Romam illustri
triumpho invectus est, ad propria rursus regna remeavit.</p>
        </div2>
<div2>
          <head>CAPUT XVIII. <hi>De Theodosii commisso in Thessalonicenses, et poenitentia ejus publice apud sacerdotes gesta.</hi> </head>

<pb n="0525B"/>
<p>Per idem tempus subreptione quadam daemonis,
turpis macula religioso principi inusta [ <hi>Al.</hi> ingesta]
est. Etenim cum apud Thessalonicam seditione exorta,
quidam ex militaribus vir impetu fuisset populi
furentis extinctus, repentini nuntii atrocitate succensus,
ad ludos Circenses invitari populum eique ex
improviso circumfundi milites, atque obtruncari
passim, ut quisque occurrisset, gladio jubet, et vindictam
dari non crimini, sed furori. Ob hoc cum a
sacerdotibus Italiae argueretur, agnovit delictum,
culpamque cum lachrymis professus, publicam poenitentiam
in conspectu totius Ecclesiae exegit: et in
<pb n="0525C"/>
hoc sibi tempus adscriptum, absque regali fastigio
patienter implevit. Quibus omnibus istud quoque mirabiliter
adjecit: Lege sanxit in posterum, <emph>289</emph> 
ut sententiae Principum super animadversione prolatae
in diem tricesimum ab executoribus differentur:
quo locus misericordiae, vel (si res tulisset) poenitentiae
non periret.</p>
        </div2>
<div2>
          <head>CAPUT XIX. <hi>De restitutione Ecclesiarum, quae per ipsum jam catholicum in Oriente restitutae sunt.</hi> </head>

<pb n="0526A"/>
<p>Igitur ad Orientem regressus, ibique, ut ab exordio
principatus sui, summa cura summoque studio
pulsis haereticis, Ecclesias catholicis tradere: idque
ea moderatione agere, ut ultione contemta, tantum
catholicis de Ecclesiarum restitutione consuleret,
quo fides recta absque praedicationis impedimento
proficeret: communem se praebere erga sacerdotes
Dei: fide, religione, et munificentia cunctis regium
animum exhibere: accessu facilis et absque imperiali
fastu ad colloquium se humilibus praebere: hortatu
ejus et largitionibus, Ecclesiae plurimis locis ornatae
<pb n="0526B"/>
satis magnificeque constructae: praestare multa poscentibus,
sed frequentius ultro offerre. Idolorum
cultus, qui Constantini institutione et deinceps negligi
et destrui coeptus fuerat, eodem imperante collapsus
est. Pro quibus in tantum Deo charus fuit, ut
speciale ei munus contulerit divina providentia. Et
enim in Thebaidos partibus monachum quendam
Joannem nomine, spiritu prophetico replevit, cujus
monitis atque responsis pacem retinere, an bellum
gerere, esset melius, sciscitabatur.</p>
        </div2>
<div2>
          <head>CAPUT XX. <hi>De Apollinare, et haeresi ejus.</hi> </head>
<p> <emph>290</emph> Interea apud Laodiciam Syriae ante idem
<pb n="0526C"/>
tempus Apollinaris Episcopus, vir sane in caeteris
instructus, sed dum contentionis vitio nimius agitur,
et adversum omne quod quisque dixerat, ire obvius
delectatur, jactatione ingenii malefortis haeresim
ex contentione generavit, asserens solum corpus,
non etiam animam a Domino in Dispensatione susceptum.
In quo cum evidentibus Evangelii testimoniis
<pb n="0527A"/>
urgeretur (quibus ipse Dominus et Salvator
habere se animam profitetur, et ponere eam quando
vult, et iterum assumere eam: quamque turbatam
et tristem dicit esse usque ad mortem) vertit se post,
et ne ex toto verti, vel vinci videretur, ait, eum quidem
habuisse animam, sed non ex ea parte quae rationabilis
est, sed ex ea solum qua vivificat corpus.
Ad supplementum vero rationabilis partis, ipsum
Verbum Dei fuisse perhibebat. Quae assertio primo
in urbe Roma [ <hi>Al.</hi> Romana] a Damaso et Petro
Alexandrino Episcopo concilio congregato tali sententia
depulsa est, ut decernerent, Si quis Filium
Dei, qui sicut vere Deus, ita et vere homo fuit, vel
humanitatis aliquid, vel deitatis minus diceret habuisse,
alienus ab Ecclesia judicaretur. Quae sententia
<pb n="0527B"/>
et apud Alexandriam confirmata est, et apud
Constantinopolim decreto concilii. Ex illo Apollinaristae
ab Ecclesia declinantes, et Episcopos sibi suae
partis, et dogmata propria Ecclesiasque defendunt.</p>
        </div2>
<div2>
          <head>CAPUT XXI. <hi>De Episcoporum successionibus per Orientem.</hi> </head>
<p> <emph>291</emph> Igitur in urbe Roma post Damasum Siricius
 Ecclesiae suscepit sacerdotium. Apud Alexandriam
vero defuncto Petro, Timotheus, et post hunc
Theophilus: in Jerosolymis autem post Cyrillum
Joannes, Apostolicas reparant sedes. Apud Antiochiam
vero defuncto Meletio substituitur Flavianus.
Sed quod Paulinus adhuc supererat, qui in catholicorum
semper societate permanserat, multa ibi
jurgia et multae controversiae saepe commotae, nec
<pb n="0527C"/>
tamen summa vi nitentibus aliis, aliis obnitentibus
[ <hi>Al.</hi> obtinentibus], ipsisque in hoc elementis terrae
marisque fatigatis, potuit aliquando pacis ullus obtineri
modus, cum utique fidei jam nulla videretur
subesse discordia. Hoc idem apud Tyrum fuit: Ubi
cum Diodorus, unus sane ex antiquis catholicis vir,
et tentationum documentis probatus, Athanasii testimonio
esset a confessoribus Episcopus factus, modestia
<pb n="0528A"/>
ejus contemta, alius a Meletii partibus ordinatur.
Sed et in multis aliis urbibus Orientis, hujusmodi
confusiones contentio genuit sacerdotum.
Apud Constantinopolim vero Nectarius ex Praetore
Urbano catechumenus et nuper baptisma consecutus,
sacerdotium suscepit.</p>
        </div2>
<div2>
          <head>CAPUT XXII. <hi>De seditione Paganorum contra Fideles.</hi> </head>
<p>Interea apud Alexandriam novi motus et contra
temporum fidem adversum Ecclesiam concitantur:
ex occasione hujuscemodi oborti. Basilica quaedam
publici operis, vetusta et admodum neglecta fuit,
quam Constantius Imperator donasse Episcopis
perfidiam suam praedicantibus ferebatur. Quae longa
<pb n="0528B"/>
incuria nihil validum praeter parietes habebat. Visum
est Episcopo qui per idem tempus gubernabat
Ecclesiam, hanc ab Imperatore deposcere, <emph>292</emph> ut
crescentibus fidelium populis, orationum quoque
crescerent domus. Quamque cum acceptam vellet
excolere, reperta sunt in loco antra quaedam latentia
et terrae defossa, latrociniis et sceleribus magis quam
caeremoniis apta. Igitur Gentiles, qui retegi criminum
suorum latebras et flagitiorum cavernas viderunt
[ <hi>Al.</hi> viderent], non ferentes operta tot seculis
mala et tenebris obtecta reserari, velut draconum
calice potato, insanire omnes ac palam furere coeperunt.
Nec vocibus jam et seditionibus, ut solebant,
sed manu ferroque decertare nituntur. Crebros conflictus
agere in plateis, belloque aperto uterque populus
<pb n="0528C"/>
inter se coire. At nostri numero et potentia
multo plures, sed modestia religionis minus feroces
erant. Ex quo frequenter nostrorum plurimis vulneratis,
aliquantis etiam interfectis, ad templum
quasi ad arcem quandam refugiebant. Quo nonnullos
ex Christianis captos secum abducentes [ <hi>Al.</hi> adducentes],
accensis aris immolare cogebant: renitentes
novis et exquisitis suppliciis excruciatos necabant,
alios patibulis affigentes, alios confractis cruribus
<pb n="0529A"/>
in speluncas praecipitantes, quas ob sacrificiorum
sanguinem, caeterasque impuritates delubri recipiendas,
vetustas curiosa construxerat. Verum haec per
dies singulos primo cum metu, deinde cum fiducia
et desperatione gerere, atque intra templum clausi
rapto et praeda vivere. Ad postremum grassantes in
sanguinem civium, ducem sceleris et audaciae suae
deligunt Olympium quendam, nomine et habitu
 philosophum, quo antesignano arcem defenderent,
et tyrannidem tenerent. At hi quibus Romanarum
legum custodia, jurisque dicendi cura permissa est,
cognitis quae gesta fuerant, turbati atque perterriti
ad templum convolant, caussas audaciae perconctantur,
et quid sibi vellet ille concursus, in quo cum
tanto scelere ante aras sanguis civium funderetur,
<pb n="0529B"/>
inquirunt. Sed illi obfirmato aditu confusis et dissonis
vocibus <emph>293</emph> rationem facti nullam, sed clamorem
reddebant. Missis tamen ad eos nuntiis, de
Romani Imperii potestate, de vindicta legum, et de
his quae talia solerent subsequi, commonebant.
Cumque loci munitio nihil adversum vesana molientes
agi, nisi vi majore, sineret, res gesta ad Imperatorem
refertur. Ille qui ingenita mentis clementia
errantes mallet emendare quam perdere,
rescribit, illorum quidem vindictam, quos ante aras
sanguis effusus Martyres effecit, non esse poscendam,
in quibus dolorem interitus superaverit gloria meritorum.
De caetero vero malorum caussam radicesque
discordiae, quae pro simulachrorum defensione veniebant,
penitus debere succidi: quibus exterminatis,
<pb n="0529C"/>
etiam bellorum caussa pariter conquiesceret. Cumque
haec scripta venissent, et velut post inducias
parvi temporis ad audiendum uterque populus convenisset
ad templum, statim ut prima Epistolae pagina
 reserata est, in cujus exordio vana Gentilium
superstitio culpabatur, clamor a nostris immensus
attollitur, stupor ac pavor Gentilium populos invadit.
Latebras unusquisque quaerere, angustos fugae calles
rimari, aut nostris se latenter immergere: ut ab omnibus
qui aderant nosceretur, praesentia Dei populo
audaciam tribuente, furorem daemonis qui in illis
prius debacchatus fuerat, effugatum.</p>
        </div2>
<div2>
          <head>CAPUT XXIII. <hi>De situ templi Serapis, et subversione ejus.</hi> </head>
<p>
            <pb n="0529D"/>Serapis apud Alexandriam templum auditum quidem
omnibus puto, plerisque vero etiam notum.
Locus est non natura, sed manu et constructione per
<pb n="0530A"/>
centum, aut eo amplius gradus, in sublime suspensus,
quadratis et ingentibus spatiis omni ex parte
distentus: cuncta vero, quo ad summum pavimentorum
evadatur, opere <emph>294</emph> forniceo constructa, quae
immensis desuper luminaribus, et occultis adytibus
invicem in semet distinctis, usum diversis ministeriis
et clandestinis officiis exhibebant. Jam vero in
superioribus extrema totius ambitus spatia occupant
exedrae et pastophoria (tabernacula), domusque in
excelsum porrectae, in quibus vel aeditui, vel hi quos
appellabant <foreign xml:lang="greek">ἀγνεύοντας,</foreign> id est, qui se castificant,
commanere soliti erant. Porticus quoque post haec
omnem ambitum quadratis ordinibus distinctae intrinsecus
circumibant. In medio totius spatii aedes
erat, pretiosis edita columnis et marmoris saxo ex
<pb n="0530B"/>
trinsecus ample magnificeque constructa. In hac simulachrum
Serapis ita erat vastum, ut dextra unum
parietem, alterum leva perstringeret: quod monstrum
ex omnibus generibus metallorum lignorumque
compositum ferebatur. Interiores delubri parietes
laminis primo aureis vestiti, super has argenteis, ad
postremum aereis habebantur, quae munimento [ <hi>Al.</hi> 
monimenta] pretiosioribus metallis forent. Erant
etiam quaedam ad stuporem admirationemque videntium,
dolis et arte composita. Fenestra perexigua ab
ortu solis ita erat aptata, ut die qua fuerat institutum
simulachrum Solis ad Serapin salutandum introferri,
diligenter temporibus observatis, ingrediente
simulachro radius solis per eandem fenestram
 directus, os et labra Serapis illustraret, ita ut
<pb n="0530C"/>
inspectante populo, osculo salutatus Serapis videretur
a Sole. Erat et aliud fraudis genus hujusmodi:
Natura lapidis Magnetis hujus virtutis esse perhibetur,
ut ad se rapiat et attrahat ferrum. Signum
Solis ad hoc ipsum ex ferro subtilissimo manu artificis
fuerat fabricatum, ut lapis, cujus naturam ferrum
ad se trahere diximus, desuper in laquearibus
fixus, cum temperate sub ipso radio ad libram fuisset
positum simulachrum, et vi naturali ad se raperet
ferrum, assurexisse populo simulachrum, et in
aere pendere videretur. Et ne hoc lapsu <emph>295</emph> propero
proderetur, ministri fallaciae, Surrexit [ <hi>Al.</hi> 
Surrexerit], aiebant, Sol, ut valedicens Serapi,
discedat ad propria. Sed et multa alia decipiendi
caussa a veteribus in loco fuerant constructa,
<pb n="0530D"/>
quae nunc longum est enumerare per singula.
Verum ut dicere coeperamus, Rescripto recitato, parati
quidem erant nostrorum populi ad subvertendum
<pb n="0531A"/>
erroris auctorem: persuasio tamen quaedam ab
ipsis Gentilibus fuerat dispersa, quod si humana
manus simulachrum illud contigisset, terra dehiscens
illico solveretur in chaos, caelumque repente
rueret in praeceps. Quae res paululum stuporem
quendam populis dabat. Cum ecce [ <hi>Al.</hi> esset] unus
ex militibus fide quam armis magis munitus, correptam
bipennem, insurgens omni nisu, maxillae veteratoris
inlidit. Clamor attollitur utrorumque populorum:
neque tamen aut caelum ruit, aut terra desedit.
Inde iterum atque iterum <emph>296</emph> repetens, putris
ligni fumosum genium caedit: quo dejecto,
igni adhibito tam facile, quam lignum aridum conflagravit.
Post hoc revulsum cervicibus, et depresso
modio, trahitur caput: tunc pedes, aliaque membra
<pb n="0531B"/>
caesa securibus et rapta funibus distrahuntur, ac
per singula loca membratim in conspectu cultricis
Alexandriae senex veternosus exuritur. Ad ultimum
<pb n="0532A"/>
truncus, qui superfuerat, in amphitheatro concrematur:
vanaeque superstitionis et erroris antiqui
Serapis hic finis fuit. De cujus origine diversa fertur
opinio Paganorum. Alii Jovem putant: cujus capiti
modius superpositus, vel quia cum mensura modoque
cuncta indicet moderari, vel vitam mortalibus
frugum largitate praeberi [ <hi>Al.</hi> praebere]. Alii virtutem
Nili fluminis, cujus Aegyptus opibus et foecunditate
pascatur. Quidam in honorem nostri Joseph
formatum perhibent simulachrum, <emph>297</emph> ob dimensionem
frumenti, qua famis tempore subvenit Aegyptiis.
Alii repertum in historiis Graecorum veteribus
ferunt, Apin quemdam patremfamilias seu regem in
Aegypto Memphis positum, cum famis tempore frumenta
apud Alexandriam defecissent, ex proprio affatim
<pb n="0532B"/>
civibus alimenta praebuisse. Quo defuncto, in
honorem ejus instituerint apud Memphis templum,
in quo bos quasi indicium optimi agricolae nutritur,
<pb n="0533A"/>
habens quaedam coloris insignia, qui ex nomine
ejus Apis appelletur: <foreign xml:lang="greek">σορὸν</foreign> vero, id est, sepulchrum,
in quo corpus ejus inerat Alexandriam deduxerint,
et Soron Apis primo ex compositione Sorapin, post
vero per corruptionem Serapin nominarint. Quod
an verum sit, aut nihil omnino, de his Deus viderit.
Sed ad inceptum redeamus.</p>
        </div2>
<div2>
          <head>CAPUT XXIV. <hi>De fraudibus, quae in templis Paganorum detectae sunt.</hi> </head>
<p>Post haec capite ipso idololatriae dejecto, studiis
vigilantissimi sacerdotis [ <hi>Al. add.</hi> quoque] quaecumque
fuerant per totam Alexandriam portenta potius,
quam simulachra pari exitu et simili dedecore publicantur.
 Horret animus dicere, qui miseris mortalibus
laquei a daemonibus praeparati sint, quae funera,
<pb n="0533B"/>
quae scelera in illis, quae dibebant [ <hi>Al.</hi> dicebantur] <foreign xml:lang="greek">ἄδυτα,</foreign>
 tegerentur: quot ibi infantum capita
desecta inauratis labris inventa sint: quot miserorum
cruciabiles mortes depictae. Quae cum proderentur
in lucem, ac sub auras prolata ferrentur, licet
confusione ipsa Gentiles et pudore diffugerent:
tamen si quis adesse potuit, mirabatur tot seculis
se illis tam nefariis et tam pudendis fraudibus irretitum.
Unde et plurimi <emph>298</emph> ex his, condemnato
errore et scelere deprehenso, fidem Christi et cultum
verae religionis amplexi sunt. Nam ut omittam
caetera flagitia, quae in aliis locis vi necatis parvulis,
despicatisque ob fibrarum inspectionem virginibus
gerebantur, unum solummodo quod in templo Saturni
<pb n="0533C"/>
geri, ad omnium venit conscientiam, memorabo:
ex quo etiam caetera quae omisimus, perpendantur.</p>
        </div2>
<div2>
          <head>CAPUT XXV. <hi>De Saturni sacerdote Tyranno, totius pene Alexandriae adultero.</hi> </head>
<p>Sacerdos erat apud eos Saturni, Tyrannus nomine.
Hic [ <hi>Al.</hi> Is] quasi ex responso numinis, adorantibus
in templo nobilibus quibusque et primariis
viris, quorum sibi matronae ad libidinem placuissent,
<pb n="0534A"/>
dicebat, Saturnum sibi praecepisse, ut uxor sua
pernoctaret in templo. Tum is qui audierat, gaudens
quod uxor sua dignatione numinis vocaretur, exornatam
comptius insuper et donariis onustam, ne vacua
scilicet repudiaretur, conjugem mittebat ad
templum. In conspectu omnium conclusa intrinsecus
matrona, Tyrannus clausis januis, et traditis clavibus
discedebat. Deinde facto silentio, per occultos et
subterraneos adytus, intra ipsum Saturni simulachrum
patulis erepebat cavernis. Erat autem simulachrum
patulis erepebat cavernis. Erat autem simulachrum
illud a tergo exesum, et parieti diligenter
annexum. Ardentibusque intra aedem luminibus, intentae
supplicantique mulieri vocem subito per
simulachrum aeris concavi proferebat, ita ut pavore
et gaudio infelix mulier trepidaret, quod
<pb n="0534B"/>
dignam se tanti numinis putaret alloquio. Postea
quam vero quae libitum fuerat, vel ad consternationem
majorem, vel ad libidinis incitamentum, <emph>299</emph> 
 disseruisset numen impurum, arte
quadam linteolis obductis, repente lumina extinguebantur
universa. Tum descendens obstupefactae et
consternatae mulierculae adulteri fucum prophanis
commentationibus inferebat. Haec cum per omnes
miserorum matronas multo jam tempore gererentur,
accidit quandam pudicae mentis foeminam horruisse
facinus, et attentius designantem, cognovisse vocem
Tyranni, ac domum regressam, viro de fraude sceleris
indicasse. Ille de injuria conjugis, imo potius
sua, ardentius inflammatus, inscriptum Tyrannum
ad tormenta deducit. Quo convicto atque confesso,
<pb n="0534C"/>
caecisque fraudibus revelatis, pudor omnis et dedecus
Paganorum pervaserat domos, adulteris matribus,
incestis patribus, liberis spuriis deprehensis. Quibus
divulgatis et proditis, raptim cum simulachris et aedibus
excidebantur et crimina.</p>
        </div2>
<div2>
          <head>CAPUT XXVI. <hi>De Canopi initio et interitu.</hi> </head>
<p>Jam vero Canopi quis enumeret superstitiosa flagitia?
ubi praetextu sacerdotalium litterarum (ita
<pb n="0535A"/>
etenim appellant antiquas Aegyptiorum litteras) magicae
artis erat pene publica schola. Quem locum
velut fontem quendam atque originem daemonum intantum
venerabantur Pagani, ut multo ibi major
celebritas, quam apud Alexandriam haberetur. Sed
de hujus quoque monstri errore, cujusmodi originem
tradant, absurdum non erit paucis exponere.
Ferunt aliquando Chaldaeos Ignem Deum suum circumferentes,
cum omnium provinciarum diis habuisse
conflictum, quo scilicet qui vicisset, hic esse Deus ab
omnibus crederetur. <emph>300</emph> Reliquarum provinciarum
Dii [ <hi>Al.</hi> Dei], aeris aut auri, argentive, aut ligni, vel
lapidis, vel ex quacunque materia constabant, quae
per ignem procul dubio corrumperetur. Ex quo fiebat,
ut Ignis locis omnibus obtineret. Haec cum audisset
<pb n="0535B"/>
Canopi sacerdos, callidum quiddam excogitavit.
Hydriae fieri solent in Aegypti partibus fictiles, undique
crebris, et minutis admodum foraminibus patulae,
quibus turbida aqua desudans, defaecatior ac
purior redditur [ <hi>Al.</hi> redderetur]. Harum ille unam
cera foraminibus obturatis, desuper etiam variis coloribus
pictam, aqua repletam statuit ut Deum. Et
excisum veteris simulachri, quod Menelai gubernatoris
 ferebatur, caput desuper positum diligenter
aptavit. Adsunt post haec Chaldaei: itur in conflictum:
circa hydriam ignis accenditur: cera qua foramina
fuerant obturata, resolvitur: sudante hydria
ignis extinguitur. Sacerdotis fraude Canopus Chaldaeorum
victor ostenditur. Unde ipsum Canopi simulachrum,
pedibus perexiguis, attracto collo, et quasi
<pb n="0535C"/>
 suggillato ventre tumido in modum hydriae cum dorso
aequaliter tereti formatur. Ex hac persuasione
velut Deus victor omnium colebatur. Sed profecerint
haec fortasse aliquando Chaldaeis. Nunc vero
adventante sacerdote Dei Theophilo, nullus profuit
sudor, nec ceris fraus obtecta subvenit. Vastata sunt
omnia, atque ad solum deducta.</p>
        </div2>
<div2>
          <head>CAPUT XXVII. <hi>De Ecclesiis et Martyriis quae in idolorum locis constructa sunt.</hi> </head>
<p>Sed nihil gestum est, quod in squalorem verteret
locum. Flagitiorum cavernae, veternosa busta
<pb n="0536A"/> <emph>301</emph> 
 dejecta sunt, et veri Dei templa Ecclesiae celsae
 constructae. Nam et in Serapis sepulcro, prophanis
aedibus complanatis, ex uno latere Martyrium,
ex altero consurgit Ecclesia. Occasio autem Martyrii
construendi unde data sit, dignum arbitror memorare.</p>
        </div2>
<div2>
          <head>CAPUT XXVIII. <hi>De Joannis sepulcro violato et reliquiis apud Alexandriam conservatis.</hi> </head>
<p>Juliani temporibus velut relaxatis frenis efferbuit
in omnem saevitiam feritas Paganorum. Ex quo accidit,
apud Sebasten Palaestinae urbem sepulchrum
 Joannis Baptistae mente rabida et funestis manibus
invaderent, ossa dispergerent, atque ea rursum collecta,
igni cremarent, et sanctos cineres pulveri immixtos,
<pb n="0536B"/>
per agros et rura dispergerent. Sed Dei providentia
factum est, quosdam de Jerosolymis ex
monasterio Philippi hominis Dei, orationis illuc caussa
per idem tempus venisse. Qui cum tantum nefas humanis
quidem manibus, sed ferina mente fieri viderent,
mori gratius habentes, quam hujuscemodi piaculo
funestari, inter eos qui ossa ad exurendum
legebant, mixti diligentius, in quantum res patiebatur,
ac religiosius congregantes, furtim se vel stupentibus,
vel insanientibus subtraxere, et ad religiosum
patrem Philippum venerandas reliquias pertulere.
Ille supra se ducens, tantum thesaurum propriis
servare vigiliis, ad Pontificem maximum tunc Athanasium,
hostiae immaculatae reliquias per Julianum
diaconum suum, post etiam Palaestinae urbis Episcopum
<pb n="0536C"/>
mittit. Quas ille susceptas, paucis arbitris sub
cavato sacrarii pariete inclusas, prophetico spiritu
profuturas generationi posterae conservavit: quibus
nunc dejectis et prostratis idololatriae vestigiis, in
aedibus quondam prophanis aurea tecta consurgerent.
Sed post occasum <emph>302</emph> Serapis, qui numquam vixerat,
quae jam alterius daemonis stare delubra potuerunt?
Parum dixerim, si omnes quae erant Alexandriae
per singulas pene columnas cujuscumque
daemonis aediculae infultae ceciderunt. Sed per cunctas
Aegypti urbes, per castella, per vicos, per omne
rus, per ripas fluminis, per eremum quoque, si qua
<pb n="0537A"/>
phana vel [ <hi>Al.</hi> seu] potius busta reperiri potuerunt,
instantia uniuscujusque Episcopi subruta, et ad solum
deducta sunt, ita ut denuo rus culturae redderetur,
quod injuste fuerat daemonibus deputatum.</p>
        </div2>
<div2>
          <head>CAPUT XXIX. <hi>De Thoracibus Serapis apud Alexandriam abrasis, et signo Christi in loco eorum reddito.</hi> </head>
<p>Sed et illud apud Alexandriam gestum est, quod
etiam Thoraces Serapis, qui per singulas quasque
domos in parietibus, in ingressibus, in postibus
etiam ac [ <hi>Al.</hi> in] fenestris erant, ita abscissi sunt
 omnes et abrasi, ut ne vestigium quidem usquam,
vel numinis appellatio, aut ipsius, aut cujuslibet alterius
daemonis remaneret; sed pro his Crucis Dominicae
<pb n="0537B"/>
signum unusquisque in postibus, in ingressibus,
in fenestris, in parietibus, columnisque depingeret.
Quod cum factum esse hi qui superfuerant
ex Paganis viderent, in recordationem rei magnae
ex traditione sibimet antiquitus commendata venisse
perhibentur: Signum hoc nostrum Dominicae Crucis
inter illas quas dicunt <foreign xml:lang="greek">ίερατικὰς,</foreign> id est, sacerdotales
literas, habere Aegyptii dicuntur velut unum ex caeteris
literarum, quae apud illos sunt, elementis. Cujus
literae seu vocabuli hanc esse asserunt interpretationem: <hi>Vita ventura.</hi> 
 Dicebant ergo hi qui tunc admiratione
rerum gestarum convertebantur ad fidem, ita
sibi ab antiquis traditum, quod haec quae nunc coluntur,
tamdiu starent, quamdiu viderent signum
istud <emph>303</emph> venisse, in quo esset vita. Unde accidit
<pb n="0537C"/>
ut magis hi qui erant ex sacerdotibus vel ministris
templorum, ad fidem converterentur, quam illi quos
errorum praestigiae et deceptionum machinae delectabant.</p>
        </div2>
<div2>
          <head>CAPUT XXX. <hi>Ut mensura aquae Nili fluminis, quam</hi> <foreign xml:lang="greek">πῆχυν</foreign> <hi>vocant, ad Ecclesiam deferatur.</hi> </head>
<p>Sane quoniam moris erat in Aegypto, ut mensura
ascendentis Nili fluminis ad templum Serapis deferretur,
velut ad incrementi aquarum et inundationis
<pb n="0538A"/>
auctorem, subverso ejus simulachro, ignique consumto,
omnes simul negabant, Serapin injuriae memorem,
aquas ultra ac affluentia solita largiturum.
Sed ut ostenderet Deus non Serapin, qui multo erat
Nilo posterior, sed se esse, qui aquas fluminis temporibus
suis juberet excrescere, tanta ex eo et deinceps
fuit inundatio, quantam fuisse prius aetas nulla
meminerat. Et ideo ulna ipsa, id est, aquae mensura,
quam <foreign xml:lang="greek">πήχυν</foreign> vocant, ad aquarum Dominum in Ecclesiam
coepta deferri. Sed ubi haec gesta religioso
Principi nuntiata sunt, extentis ad caelum palmis,
cum ingenti fertur exultatione dixisse: Gratias tibi,
Christe, quod absque urbis illius magnae pernicie
tam vetustus [ <hi>Al.</hi> vetus] error extinctus est.</p>
        </div2>
<div2>
          <head>CAPUT XXXI. <hi>De Valentiniani junioris interitu, et ortu Eugenii.</hi> </head>

<pb n="0538B"/>
<p>Interea Valentinianus in Occiduis partibus, animis
( quantum aetas patiebatur) ardentibus, Rempublicam
gerens, caussis etiam nunc latentibus laqueo
vitam finivit. Sed hoc quidam dolo ducis sui Arbogasti
factum confirmabant: idque quam maxime
publica tenebat opinio. Alii quidem a commissi [ <hi>Al.</hi> 
commisso] scelere ducem alienum dicebant, <emph>304</emph> 
sed caussas praestitisse, quibus in hoc adolescens
animi indignatione cogeretur, quod minus ei tanquam
per aetatem nondum valido, libera de omnibus
indulgeret imperia. Fuere tamen nonnulli sacerdotum,
qui pacis ab eo qui post creatus est legatione
suscepta, immunem esse ducem a mortis scelere
apud Theodosium testarentur.</p>
        </div2>
<div2>
          <head>CAPUT XXXII. <hi>De responsis Joannis monachi.</hi> </head>

<pb n="0538C"/>
<p>Sed ille nihilo segnius inflammatus ad ultionem,
arma contra Eugenium, qui in locum defuncti substitutus
est, corripit, primo Dei voluntatem per
Joannem monachum <note>(de quo supra <hi>[Cap. 19. fin.]</hi> 
memoravimus)</note> sciscitatus. Tum ille qui primam de
Maximo ei victoriam praedixerat incruentam, etiam
hanc, licet non absque plurima utriusque sanguinis
inundatione, promittit.</p>
        </div2>
<div2>
          <head>CAPUT XXXIII. <hi>De apparatu belli adversus Eugenium Theodosii, et de victoria ejus orationibus magis, quam virtute peracta.</hi> </head>

<pb n="0539A"/>
<p>Igitur praeparatur ad bellum non tam armorum
telorumque, quam jejuniorum orationumque subsidiis:
nec tam excubiarum vigiliis, quam obsecrationum
pernoctatione munitus circumibat, cum sacerdotibus
et populo omnia orationum loca, ante
Martyrum et Apostolorum thecas jacebat cilicio
prostratus, et auxilia sibi fida sanctorum intercessione
poscebat. At Pagani, qui errores suos novis
semper erroribus animant, innovare sacrificia, et
Romam funestis victimis cruentare, inspicere exta
pecudum, et ex fibrarum praescientia securam Eugenio
<pb n="0539B"/>
victoriam nuntiare. Superstitiosius haec agente,
et cum omni animositate, Flaviano tunc Praefecto,
cujus assertionibus <emph>305</emph> (magna enim erat ejus in
 sapientia praerogativa) Eugenium victorem fore pro
certo praesumpserat. Sed ubi verae religionis fretus
auxilio Theodosius, alpium fauces coepit urgere, primi
illi, quibus nequicquam litatae sunt tot victimae,
de fallaciae conscientia trepidi daemones, in fugam
versi. Post etiam magistri horum et doctores errorum
praecipue [ <hi>Al.</hi> praecipueque] Flavianus, plus
pudoris, quam sceleris reus, cum potuisset evadere
eruditus admodum vir, mereri se mortem pro errore
justius, quam pro crimine judicavit. Caeteri vero
instruunt aciem, et collocatis in superiori jugo
insidiis, ipsi pugnam in descensu montis exspectant.
<pb n="0539C"/>
Verum ubi ad primos ventum est, et illico se legitimo
Principi tradiderunt: cum caeteris imis vallibus
deprehensis conflictus acerrimus geritur. Stetit aliquandiu
anceps victoria: fundebantur auxilia Barbarorum,
et terga jam hostibus dabant. Sed fiebat hoc
non ut Theodosius vinceretur, sed ne per Barbaros
vincere videretur. Tum ille ut conversas suorum
acies vidit, stans in edita rupe, unde et conspicere
et conspici ab utroque posset exercitu, projectis
armis, ad solida se vertit auxilia, et prostratus in
conspectu Dei: Tu, inquit, omnipotens Deus, nosti
quia in nomine Christi Filii tui ultionis justae, ut
puto, praelia ista suscepi: si secus, in me vindica.
<pb n="0540A"/>
Si vero cum caussa probabili, et in te confisus, huc
veni, porrige dexteram tuis, <hi>Ne forte dicant Gentes,
ubi est Deus eorum <note>(Psal. 113. 30.)</note>
            </hi>? Quam supplicationem
pii Principis, certi a Deo esse susceptam, hi
qui aderant duces, animantur ad caedem: et praecipue
 Bacurius, vir fide, pietate, virtute et animi et
corporis insignis, et qui comes esse et socius Theodosii
mereretur, proximos quosque conto, telis, gladio
passim sternit, agmina hostium conferta <emph>306</emph> 
et constipata perrumpit. Iter per millia ruentium ad
ipsum Tyrannum, ruptis agminibus, et acervatim
fusis stragibus, agit. Vix fortasse ab impiis [ <hi>Al.</hi> infidelibus]
credantur, quae gesta sunt. Etenim compertum
est, quod post illam Imperatoris precem quam
Deo fuderat, ventus ita vehemens exortus est, ut
<pb n="0540B"/>
tela hostium in eos qui jecerant, retorqueret. Cumque
magna vi persistente vento, omne jaculum missum
ab hostibus frustraretur [ <hi>Al.</hi> perfrustaretur], fracto
adversariorum animo, seu potius divinitus repulso,
Arbogasto duce nequicquam, Deo adverso, fortiter
faciente, Eugenius ante Theodosii pedes, vinctis [ <hi>Al.</hi> 
vinctus] post terga manibus, adducitur. Ibique vitae
ejus et certaminis finis fuit. Tum vero religioso
Principi gloriosior victoria de frustratis opinionibus
Paganorum, quam de Tyranni interitu fuit: quibus
 spes vana et falsa divinatio minus in interitu contulit
poenae, quam pudoris servavit in vita.</p>
        </div2>
<div2>
          <head>CAPUT XXXIV. <hi>De fine Theodosii post victoriam, et Arcadio atque Honorio liberis ejus et haeredibus regni.</hi> </head>
<p>
            <pb n="0540C"/>Cumque post haec ut futurorum praescius Imperator,
disponendae Reipublicae sollicitudine stringeretur,
ad orientem protinus mittit, ubi venturus ad
bellum, tuta liberos custodia commendarat. Ibique
Arcadium Augustum regnum sibi dudum traditum
servare praecipit [ <hi>Al.</hi> praecepit]. Honorium vero pari
dignatione praeditum, ad occidentis imperium venire
 ocyus jubet. Quo suscepto, et paternis osculis
complexibusque constricto, traditis occidentalis regni
gubernaculis, ipse, Romano imperio per annos decem
et septem feliciter gubernato, ad meliora migravit,
cum piissimis Principibus percepturus praemia
meritorum.
</p>
</div2>
      </div1>
</body>
  </text>
</TEI>