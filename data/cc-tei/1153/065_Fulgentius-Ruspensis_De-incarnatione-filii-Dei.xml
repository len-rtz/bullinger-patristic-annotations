<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De incarnatione filii Dei</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.DeInFiD</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De incarnatione filii Dei</head>
<p>
          <pb n="0573C"/> <emph>406</emph> 1. Lectis litteris quas misisti, fili carissime
Scarila, gavisus sum in Domino, et exsultavit anima
mea in Deo salutari meo, quia induit vos studium salutis,
et cordi vestro desiderium justitiae clementer
infudit, quo veram fidem cognoscere cupiatis. Per
hanc enim vitae largitas ad homines venit, quod per
prophetam Deus ipse testatus est dicens: <hi>Justus autem
ex fide vivit <note>(Rom. I, 17)</note>
          </hi>; fides autem illa vera
appellanda est, quae est vera, non ficta, quam sanctus
commendat Apostolus dicens: <hi>Finis autem praecepti
est caritas de corde puro, et conscientia bona, et fide
non ficta <note>(I Tim. I, 5)</note>
          </hi>. Nam quia idem beatus Paulus
gratia nos dicit salvos factos esse per fidem, quam
non ex nobis, sed Dei asserit donum <note>(Ephes. II, 8)</note>,
utique vera salus non erit ubi vera fides non fuerit;
quae cum divinitus infunditur, procul dubio gratuita
<pb n="0573D"/>
largitate donatur; et ubi per veram fidem veritas fuerit
credulitatis, veritas utique comitabitur et salutis:
quisquis autem a vera fide deviaverit, verae salutis
gratiam non habebit. Proinde torpere non debet fidelis
animus ad quaerendum si quid in sacramento fidei
sibi cernit ambiguum: maxime in mysterio dominicae
incarnationis, per quam justitia impiis, vita mortuis,
salus infirmis, et verae libertatis est gratia donata
captivis.</p>
<div3>
          <head>2. </head>
<p>
            <pb n="0574C"/>Scripsisti ergo, ut tuis utar verbis, quod <hi>dum
ad mensam Christiani Ecclesiae catholicae filii mei
Eventi de Dei incarnatione locutio nasceretur, unus ex
vobis hoc de ipsa incarnatione asseruit quoniam non
Deus Pater carnem induit, sed solum Dei Filius. Et
alius dixit: Ipse Deus, qui unus est in tribus, dignatus
est carnem</hi> <emph>407</emph> <hi>assumere, ut nostram servitutem qua
per transgressionem patris nostri Adae obligati detinebaemur,
ad libertatem perduceret.</hi> Deinde dicis vos <hi>scire
cupere si ipse Deus Pater descenderit et carnem assumpserit,
an ipso residente, Verbo mandaverit quod carnem
assumpserit. Dicis nos etiam scire quoniam Verbum
caro factum est, ut ipse habitaret in nobis.</hi> Ubi etiam
haec verba subvertis dicens: <hi>Sed inter Verbum, quod
Deus est, et Patrem, qui Deus est, una utrorumque
descenderit ad induendam carnem majestas, quia legimus,</hi> 
<pb n="0574D"/>
inquis:  « <hi>Hic Deus noster, et non aestimabitur
alius absque illo: post haec in terra visus est, et cum
hominibus conversatus est <note>(Baruch III, 36)</note>
            </hi>. »  Adhuc
addis et dicis, quod <hi>cum istud testimonium in medium
proferretis, hoc ille econtrario locutus est: De Filio
hoc dixit</hi>, <hi>non de Patre: et tu ei ad praesens locutus
es, ut quod simul pariter ignoratis ad nos recursum
faceretis.</hi> Huic interrogationi quam prima pars continet
tuarum litterarum reddenda nunc est a nobis,
<pb n="0575A"/>
Deo donante atque adjuvante, responsio; qua finita,
alteri quoque respondere, quantum Deus donaverit,
non pigebit.</p>
        </div3>
<div3>
          <head>3.</head>
          <p>
 Principaliter itaque scire debet omnis catholicus
Christianus unum esse Deum sanctam Trinitatem,
id est, Patrem, et Filium, et Spiritum sanctum; ipsam
vero Trinitatem quae unus est Deus, unam quidem
esse naturam, non tamen unam esse personam. Quia
et quod dicitur unus Deus esse Trinitas, verum est;
unus Deus est enim Trinitas, quia non aliam naturam
habet Pater, et aliam Filius, et aliam Spiritus sanctus,
sed una natura est ipsa Trinitas Deus; nec tamen
una persona est Pater, et Filius, et Spiritus sanctus,
sed persona Patris solius Patris est, et persona
Filii solius Filii est, et persona Spiritus sancti solius
<pb n="0575B"/>
Spiritus sancti est. Personaliter ergo qui est Pater
non est ipse Filius, et qui Filius est non est ipse Spiritus
sanctus. Quod vero naturaliter est Pater hoc
est Filius, hoc est Spiritus sanctus, quia naturaliter
ipsa Trinitas unus est Deus: ubi major minorque
non dicitur, quia nec prior alius alio, nec posterior
invenitur. Ibi aeternitas atque immensitas tanta est
uniuscujusque personae, quanta trium naturaliter personarum.
Solus tamen Pater est qui Filium genuit;
solus est Filius qui de Patre natus; solus est etiam
Spiritus sanctus, qui nec natus est de Patre, nec
Filium genuit, sed a Patre Filioque processit. Pater
ergo solius est Pater Filii, et Filius est solius Filius
Patris, sanctus autem Spiritus non Patris solius, nec
Filii solius, sed simul Patris et Filii unus et communis
<pb n="0575C"/>
est.</p>
        </div3>
<div3>
          <head>4.</head>
          <p>
 In hac itaque Trinitate sunt quaedam singularum
personarum propria. Quid si tamen propriis personae
monstrantur, sed non separantur, quarum natura ut,
cum inseparabiles sint, confundi non possit, sed ad
hoc in singulis personis singula maneant, ut et naturalem
unitatem verae Trinitatis, et personalem Trinitatem
verae unitatis ostendat? Proprium est ergo
solius Patris, quod non est natus ipse, sed genuit;
proprium est et Filii quod non genuit ipse, sed natus
est; proprium <emph>408</emph> vero est et Spiritus sancti, quod
nec genuit ipse nec natus est, sed de genitore genitoque
procedit. Sicut est autem sine initio aeterna
generatio Patris, et sine initio aeterna nativitas Filii;
sic naturaliter sine initio est aeterna processio Spiritus
<pb n="0575D"/>
sancti. De Dei enim Patris aeternitate quae sine
initio manet, talis est utique nativitas Filii, et processio
Spiritus sancti, ut et illa nativitas, et illa processio
coaeterna sit illi origini, in qua initium nullatenus
potuit inveniri. Quoniam ergo hoc in se habet
naturalis illa unitas Trinitatis, ut natum esse soli sit
proprium Filio, ille qui solus in se habet veram nativitatem
humanitatis ex Virgine; hujus etenim fuit
secundum carnem veram habere naturaliter matrem,
qui secundum divinitatem verum habet naturaliter
Patrem: proinde qui est de aeterno Patre sine initio
genitus, ipse est de temporali matre temporaliter
natus; et idcirco non solum in divinitate, verum
etiam in carne veraciter Unigenitus Dei Filius dicitur,
<pb n="0576A"/>
qui et secundum divinitatem, et secundum carnem
solus genitus invenitur.</p>
        </div3>
<div3>
          <head>5.</head>
          <p>
 Solius itaque unigeniti Dei propria est utraque
nativitas, una scilicet ex veritate naturae divinae, altera
vero ex gratia humanitatis assumptae. Propter quod
evangelista Joannes unigenitum a Patre asserit plenum
gratiae et veritatis <note>(Joan. I, 14)</note>. Proinde cavenda
est illa mortifera et omnimodis diabolica blasphemia
qua creditur vel dicitur simul ipsa Trinitas
carnem assumpsisse, quod catholica fides non recipit,
sed nequitia Sabelliani erroris invenit. Sabellius
quippe, qui Patrem et Filium et Spiritum sanctum
non tres deos, sed unum Deum verum praedicari cognovit,
sic audivit quod verum est, ut sibi generaret
ipse quod falsum est. Denique quia sic unam Patris
<pb n="0576B"/>
et Filii et Spiritus sancti cognovit esse naturam, ut
ejusdem naturae unam non dubitaret praedicare personam,
ad hoc est insania sui praecipitatus erroris, ut
ipsum Patrem natum de Virgine assereret. Necessario
autem consequens fuit, ut cui dabat veritatem humanae
nativitatis, ipsi deputaret veritatem passionis et
mortis. Unde sectatores ejusdem Sabellii non solum
Sabellianos, sed etiam Patripassianos Ecclesia catholica
nominavit, et vinculo anathematis cum suo auctore
damnavit.</p>
        </div3>
<div3>
          <head>6.</head>
          <p>
 Absit igitur a fidelibus ista perversitas, nec quemquam
redemptum sanguine unigeniti Filii sui permittat
Deus isto mortifero sensu perfidiae profanari.
Magnae quippe impietatis est si aliquis in Patre et
Filio et Spiritu sancto, aut propter unam naturam
<pb n="0576C"/>
velit unam praedicari personam, aut propter tres personas,
tres asserat et naturas. Quandoquidem ille
qui unam personam Patris et Filii et Spiritus sancti
asserit, laqueo Sabelliani erroris innectitur; qui vero
tres naturas Patris et Filii et Spiritus sancti esse confirmat,
Arianae perfidiae nexibus obligatur. Et quamvis
utriusque infidelitatis divisa videatur assertio, una
tamen est impietatis utriusque damnatio. Impie namque
personarum proprietas propter unitatem naturae
confunditur; impie nihilominus naturalis unitas propter
personas ipsas separatur. Unum habet Pater
verum naturaliter Filium, et de se sine initio, et de
Virgine temporaliter natum. Ipsum misit in mundum
ut salvaretur mundus per ipsum. <emph>409</emph> Quod idem
Filius ostendens ait: <hi>Sic enim Deus dilexit mundum,
ut Filium suum unigenitum daret, ut omnis qui credit
<pb n="0576D"/>
in eum non pereat, sed habeat vitam aeternam. Non
enim misit Deus Filium suum in mundum ut judicet
mundum, sed ut salvetur mundus per ipsum. Qui credit
in eum non judicatur, qui autem non credit jam judicatus
est, quia non credit in nomine unigeniti Filii Dei <note>(Joan. III, 16, 17, 18)</note>
          </hi>.</p>
        </div3>
<div3>
          <head>7.</head>
          <p>
 Ecce isto loco ipse Salvator noster tertio se
Filium dicit, et secundo Unigenitum nominavit, et
se a Patre, ut mundum salvaret, missum esse asseruit;
cum utique si simul ipsa Trinitas in carne venisset,
non se Filius missum a Patre dixisset: sed mentiri
non potuit Christus: sine dubio personaliter alter
misit, et alter est missus. Misit autem verus Pater
Veritatem, quam genuit; misit Sapientiam, in qua
<pb n="0577A"/>
omnia fecit; misit Verbum, quod corde ructavit.
Proinde in alia ( <hi>forte</hi> illa) missione non est localiter
aestimandus adventus, tanquam Filius Dei de coelo
fuerit missus ad terras, ut aut in terra non fuerit prius
quam carnem acciperet, aut coelum deseruerit,
quando carnem pro nostra salute suscepit. Cum itaque
ipse sit Sapientia Dei de qua dictum est: <hi>Attingit
a fine usque ad finem fortiter, et disponit omnia suaviter <note>(Sap. VIII, 1)</note>
          </hi>;
divinitas illa quae naturaliter una
est Patris, et Filii, et Spiritus sancti, sic non est
localiter, sicut non est temporaliter; sic loco non
concluditur, sicut nec tempore variatur. Illa divinitas
quae naturaliter immensa est et aeterna, nec coepit
initio, nec concluditur loco: ideo ipse unus Deus Pater,
et Filius, et Spiritus sanctus totum implet, totum
<pb n="0577B"/>
continet: sic totus in singulis, sic totus in cunctis,
sic totus in parvis, sic totus in maximis creaturis: ita
per naturam, non ita per gratiam; ita dum homines
creat, non ita dum salvat; ita dum facit, non ita dum
reficit; ita dum solem istum facit oriri super bonos
et malos, non ita dum Sol justitiae illis oritur, quibus
vita non carnis, sed cordis, dono misericordiae praevenientis
infunditur. Non enim sicut cunctorum nasci
per naturam, sic cunctorum est renasci per gratiam.
Quoniam ergo Pater et Filius et Spiritus sanctus naturaliter
unus est Deus, aeternus et immensus, nihil
in coelo, nil in terra, nil supra coelum, nil in qualibet
natura quam fecit non factus Deus, ubi deesse
possit idem unus Deus, Pater, et Filius, et Spiritus
sanctus; in quo sicut nulla est mutabilitas temporum,
<pb n="0577C"/>
sic nulla est capacitas et locorum. Quod Salomon in
dedicatione dixisse veraciter invenitur his verbis: <hi>Si enim coelum et coeli coelorum te capere non possunt,
quanto magis domus haec quam aedificavi 
 <note>(III
Reg. VIII, 27)</note>
          </hi>.</p>
        </div3>
<div3>
          <head>8.</head>
          <p>
 Deus itaque ineffabilis, et omnino mirabilis,
ineffabiliter ac mirabiliter ipsa suae immensitate naturae,
et est totus in singulis, et non concluditur universis.
Ita solus Pater, ita solus Filius, ita Spiritus
sanctus solus, ita simul Trinitas unus Deus Pater et
Filius et Spiritus sanctus: quia nec solus Pater sine
Filio, aut Spiritu sancto, nec solus Spiritus sanctus
sine Patre, vel Filio. Proinde sollicite cogitandum est,
quomodo Filius in mundum mitti potuit, qui mundo
deesse non potuit; aut quomodo in mundum venit,
<pb n="0577D"/>
unde nunquam recedit: cum utique cui naturale est,
totusque implere, nec recedere possit aliquatenus, <emph>410</emph> 
 nec venire. Natura quippe illa divinitatis immensae,
nec extenditur ut impleat quod antea vacuum
erat, nec contrahitur ut evacuet quod prius impleverat.
Talis autem est virtus Creatoris, talisque conditio
totius creaturae, ut quemadmodum, nisi ille conderet,
nulla substantia possit existere, ita nisi ille contineat,
nulla possit substantia permanere. Proinde
quia secundum divinitatem Deus de loco non transit
ad locum, hoc habet veritas fidei Christianae, ut in eo
Filius Dei credatur in mundum venisse, in quo servi
formam cognoscitur accepisse. Dei enim Filius tunc
in mundum venit, quando salva aequalitate paternae
naturae, particeps fieri dignatus est maternae substantiae,
<pb n="0578A"/>
quando factus est salva sua divinitate homo,
salva sua aeternitate temporalis, salva sua immensitate
localis, salva sua incommutabilitat mutabilis,
salva sua immortalitate mortalis.</p>
        </div3>
<div3>
          <head>9.</head>
          <p>
 Non autem adventus Filii Dei uno eodemque
modo semper accipitur. Aliter namque venit mittente
Patre, aliter dignatur venire cum Patre. Etenim cum
Patre venire dignatur aequalis, a Patre autem missus
venit minoratus paulo minus ab angelis; missus a
Patre semel venisse cognoscitur, cum Patre autem
innumerabiliter venire dignatur. Neque enim modum
aut numerum veniendi posuit, quando ait: <hi>Si quis
diligit me sermonem meum servabit, et Pater meus
diliget eum, et ad eum veniemus, et mansionem apud
eum faciemus <note>(Joan. XIV, 23)</note>
          </hi>. Proinde ille adventus
<pb n="0578B"/>
quo solus Filius a Patre semel venit in mundum, non
solis est bonis exhibitus, sed et malis: aliis ut crederent,
aliis ut crucifigerent; aliis ut liberari a peccato
possent, aliis ut excusationem de peccato suo habere
non possent. Credentes enim a peccato liberatos ostendit
Apostolus dicens: <hi>Nunc autem a peccato liberati,
servi autem facti Deo habetis fructum vestrum in
sanctificatione, finem vero vitam aeternam <note>(Rom. VI,
22)</note>
          </hi>. Incredulos vero peccati sui excusationem habere
non posse Salvator ipse monstravit, dicens: <hi>Si non
venissem, et locutus eis non fuissem, peccatum non haberent.
Nunc autem excusationem non habent de peccato
suo <note>(Joan. XV, 22)</note>
          </hi>. Neque enim haberent peccatum
Judaei incredulitatis, si non etiam eis exhiberetur praesentia
Salvatoris. Adventus ergo ille quo a Patre semel
<pb n="0578C"/>
in mundum missus est Filius, fuit in ruinam et
in resurrectionem multorum; ille autem quo cum
Patre venit, ad resurrectionem tantum pertinet multorum,
quia caritas eum meretur, quae operit multitudinem
peccatorum. Isto adventu quo a Patre missus
est Filius, semel in plenitudine temporum venit;
illo autem quo cum Patre venire consuevit, ab initio
usque ad finem mundi, quibus oportuit, et oportet,
nec destitit venire, nec desinit. Inde est quod priusquam
veniret in carne, adventum ejus prophetae poscebant
dicentes: <hi>Excita potentiam tuam, et veni ut
liberes nos <note>(Psal. LXXIX, 3)</note>
          </hi>. Qui utique futurum Filii
Dei adventum nullatenus poscerent, si ejusdem venientis
et manentis in se gratiam non haberent.</p>
        </div3>
<div3>
          <head>10.</head>
          <p>
 Istum Filii Dei Patris adventum a se omnino
<pb n="0578D"/>
repellunt, qui aequalitatem Patris Filiique non credunt.
Apud suum quippe dilectorem, unam venientes
faciunt mansionem; non autem potest eorum esse una
mansio, si fuerit diversa dilectio. Si autem inaequales
sunt, <emph>411</emph> necesse est ut inaequaliter diligantur. Inaequalibus
vero non potest una in corde simplici mansio
praeparari. Admonet autem nos Scriptura dicens: <hi>Sentite de Domino in bonitate, et in simplicitate cordis
quaerite illum 
 <note>(Sap. I, 1)</note>
          </hi>. Quomodo ergo Deus quaeritur
simplicitate cordis, quando Deo Patri et Deo
Filio exhibetur diversitas dilectionis? aut quomodo
simplex est homini erga Deum caritas, si in ipsa divinitate
putatur esse diversitas? Illa utique divinitas
simplici corde diligitur, quae simplex esse naturaliter
creditur; ubi autem diversa divinitas colitur, non
<pb n="0579A"/>
simplicitas cordis, sed duplicitas exhibetur: fides
ergo est ibi non vera, sed ficta. <hi>Sanctus autem Spiritus
disciplinae effugiet fictum, et auferet se a cogitationibus
quae sunt sine intellectu <note>(Sap. I, 5)</note>
          </hi>. Duplex
autem cor esse convincitur, si quando aliquis non
unam divinitatem esse colendam a fidelibus putat,
aut quando non eamdem naturam Filii quam Patris
existimat. Quod si quis proximo bonitatem sermonibus
fingens et corde malitiam gerens, duplex corde
dicitur, quomodo ille qui sub figmento veritatis falsa
de Deo vel credit vel dicit, duplicis cordis crimine
non tenetur? Quod enim naturaliter unum est in illa
summa divinitate dividere, et Deum minorem ac majorem
fingere, certissimum est ad nequitiam cordis
duplicis pertinere. Sancta autem Scriptura dicit:
<pb n="0579B"/> <hi>Vae duplici corde, et labiis sceleratis, et manibus malefacientibus,
et peccatori terram ingredienti duabus
viis 
 <note>(Eccli. II, 14)</note>
          </hi>! Et quia diversam putare divinitatem
Patris et Filii non est Deo credere (quia ille
vere unum Deum colit qui alium omnino non colit,
et ille uni Deo credit qui alium Deum esse non credit),
ideo sequitur eadem Scriptura dicens: <hi>Vae qui
non credunt Deo! quia non proteguntur ab eo <note>(Eccli.
II, 15)</note>
          </hi>. Inde est quod etiam Salvator noster, unam
divinitatem dominationemque commendans, ait: <hi>Nemo potest duobus dominis servire 
 <note>(Matth. VI, 24)</note>
          </hi>.
Legimus autem <hi>quia Dominus ipse est Deus <note>(Psal.
XCIX, 3)</note>
          </hi>. Unde certum est, vera fide caritateque sincera,
nec dominis quemquam posse servire, nec diis.
Unus est enim Deus deorum, et Dominus dominorum:
<pb n="0579C"/>
qui propterea solus est colendus, quia solus
est naturaliter verus Dominus Deus, qui est Trinitas,
Pater et Filius et Spiritus sanctus.</p>
        </div3>
<div3>
          <head>11.</head>
          <p>
 Nos itaque, ut Deum in simplicitate cordis
quaeramus, diversitatem divinitatis in Patre et Filio
nec corde credamus. Sed ut possit in nobis vera cordis
manere simplicitas, illa in nobis maneat fides,
qua sanctae Trinitatis una creditur ac praedicatur sine
diversitate divinitas. Sic in nobis Pater et Filius et
Spiritus sanctus venientes manere dignantur. Unus
est apud dilectorem suum sanctae Trinitatis adventus,
quo Deus invisibilis invisibiliter venit, et mansionem
invisibiliter facit. Manendo autem apud dilectorem
suum, ipsa multiplicat dilectionem, quapropter
facit in homine mansionem. Ob hoc quippe venit
<pb n="0579D"/>
quia diligitur; hoc autem veniens facit ut amplius
diligatur.</p>
        </div3>
<div3>
          <head>12.</head>
          <p>
 Haec ideo dixi, ut noveritis qualis fuit adventus
Filii, quando missus est a Patre, et qualis sit adventus
Filii, quando dignatur venire cum Patre. Quia
sicut in illo adventu homo factus, Patre minor agnoscitur;
sic in isto adventu aequalis Patri Deus permanens
invenitur. <emph>412</emph> Dicitur autem et Spiritus sanctus
venire: cum sit etiam cum Patre et Filio unus
Deus, aeternus naturaliter et immensus, sine quo utique,
nec Pater potest venire, nec Filius. Ille ( <hi>forte</hi> 
illum) enim post Patrem Filiumque cognoscitur diligere,
qui caritatem habet in corde. <hi>Caritas</hi> autem <hi>Dei diffusa est in cordibus nostris, per Spiritum sanctum,
<pb n="0580A"/>
qui datus est nobis 
 <note>(Rom. V, 5)</note>
          </hi>. Pater ergo et
Filius ad dilectorem suum sine Spiritu sancto nullatenus
veniunt: quia ut veniant, caritatem, qua diliguntur,
dono sancti Spiritus largiuntur. Invisibiliter
itaque communis semper adventus est Patris et Filii
et Spiritus sancti: non transeundo de loco ad locum,
sed in eo quod ipsa Trinitas unus Deus dignatur gratiam
caritatis, vel donare quam augeat, vel augere
quam donat. Alio autem modo venit Filius, quando
pro nobis homo factus est Unigenitus Deus. Ille utique
qui in persona propria divinitatis suae non accepit
personam hominis, sed naturam. Scimus etiam
Spiritum sanctum visibiliter in columbae specie advenisse:
longe utique alio modo, id est, nec illo quo
Pater et Filius ad dilectorem suum non sine Spiritu
<pb n="0580B"/>
sancto veniunt, nec isto quo solus Filius in mundum
venit, secundum quod naturam nostram mirabiliter
ac singulariter in persona suae divinitatis accepit.
Non enim sicut formam servi accepit Filius, ita formam
columbae accepit Spiritus sanctus; nec sicut
factus est Filius in similitudinem filiorum hominum,
ita factus est Spiritus sanctus in similitudinem columbarum.
Venit ergo Spiritus sanctus in specie columbae,
non utique columbam in unitatem personae
accipiens. Neque enim sic per Spiritum sanctum redimi
debuit natura columbarum, sicut per Filium natura
redempta est hominum. Hanc enim in unitatem
personae suae suscepit Filius, quam erat sine dubio
redempturus. Et quoniam a Dei Filio humanitas sua
nunquam sejungitur, propterea in coelo et in terra
<pb n="0580C"/>
omnibus angelis omnibusque hominibus dominatur.
Secundum naturam quippe humanam Filius Dei <hi>humiliavit
se factus obediens usque ad mortem, mortem
autem crucis <note>(Philip. II, 8)</note>
          </hi>, secundum quam naturam
eum Deus <hi>exaltavit, et donavit illi nomen quod est super
omne nomen: ut in nomine Jesu omne genu flectatur,
coelestium, terrestrium et infernorum; et omnis
lingua confiteatur quia Dominus Jesus Christus in gloria
est Dei Patris <note>(Ibid., 9)</note>
          </hi>. Veniente ergo plenitudine
temporis, <hi>misit Deus Filium suum factum ex
muliere, factum sub lege <note>(Gal. IV, 4)</note>
          </hi>. Cur autem hoc
fuerit factum, Apostolus subsequenter ostendens ait: <hi>Ut eos qui sub lege erant redimeret, ut adoptionem
filiorum reciperemus.</hi> 
 Suscepta est itaque a Dei Filio
humana natura. Ideo autem Deus Unigenitus factus
<pb n="0580D"/>
est homo, ut nobis per eum divina donaretur adoptio:
ut quia ille homo Deus verus est naturali veritate
divinitatis suae, nos quoque, in eo quod fratres
ejus essemus, filii Dei, non nostro merito, sed ejus
gratia fieremus.</p>
        </div3>
<div3>
          <head>13.</head>
          <p>
 Sanctus autem Spiritus veniens in specie columbae,
non columba factus est, sicut Filius factus
est homo; sed per columbae speciem, donandam nobis
ostendit suo munere caritatem. <hi>Caritas enim Dei
diffusa est in cordibus nostris per Spiritum sanctum,
qui datus est nobis <note>(Rom. V, 5)</note>
          </hi>. Apparuit autem
postmodum et in igneis linguis, sed etiam hoc ad
significationem fecit ipsius quam nobis largitus est
caritatis. Nam <hi>quia finis</hi> <emph>413</emph> <hi>praecepti est caritas de
<pb n="0581A"/>
corde puro, et conscientia bona, et fide non ficta <note>(I
Tim. I, 5)</note>
          </hi>; <hi>et in Christo Jesu neque circumcisio aliquid
valet, neque praeputium, sed fides quae per caritatem
operatur <note>(Gal. V, 6)</note>
          </hi>; ipsa est illa simplicitas
cordis quae significata est in columba: quia debemus
id quod corde credimus ad justitiam ore confiteri
fiducialiter ad salutem. Columba itaque simplicitatem
ostendit fidei et caritatis, ut recte credamus in
Deum, et per Deum diligamus et proximum. Lingua
quoque ignea significat confessionem verae credulitatis,
et admonitionem sanctae caritatis. Illa ergo columba
in cujus specie super Christum baptizatum
venit Spiritus sanctus, ad aliquid significandum facta
est, et continuo resoluta. Solus enim Filius humanam
carnem animamque suscepit. Ad ipsum solum
<pb n="0581B"/>
enim naturaliter divina nativitas pertinebat. Et quia
<note>( <hi>al.</hi> qui)</note> solus natus est de Patre, solus nasci potuit
et de Virgine. Qui nisi homo ex homine fieret, naturae
nostrae particeps non fuisset. Ideo ergo factum
est ut veram carnem acciperet de carne Virginis, ut
cum illo nobis vera maneret communio naturalis.
Quomodo enim vel antiquos Patres, vel cujusquam
temporis homines, in consortium suae divinitatis
ascisceret, si cum eis naturale carnis consortium non
haberet?</p>
        </div3>
<div3>
          <head>14.</head>
          <p>
 Filius ergo Dei non solum homo, sed etiam ex
hominibus dignatus est fieri. Inde est quod ait Apostolus
loquens de Christo: <hi>Non enim angelos apprehendit,
sed semen Abrahae apprehendit. Unde debuit
per omnia fratribus similari, ut misericors fieret et
<pb n="0581C"/>
fidelis pontifex ad Deum, ut repropitiaret delicta populi.
In eo enim quod</hi> <note>(al. quo)</note>
            <hi> passus est ipse, et tentatus,
potens est eis qui tentantur auxiliari. Unde, fratres
sancti, vocationis coelestis participes, considerate
Apostolum et Pontificem confessionis nostrae Jesum,
qui fidelis est ei qui fecit illum <note>(Hebr. II, 16; III, 1)</note>
          </hi>.
Hinc est quod alio loco rursus ejusdem Epistolae dicit: <hi>Omnis enim pontifex ex hominibus assumptus pro hominibus
constituitur in iis quae sunt ad Deum, ut offerat
dona et sacrificia pro peccatis 
 <note>(Hebr. V, 1)</note>
          </hi>. Talis
autem erat iste pontifex, ut ad reconciliationem humani
generis semetipsum pro nobis offerret oblationem
et hostiam Deo in odorem suavitatis. Inde est
quod <hi>cum inimici essemus, reconciliati sumus Deo per
mortem Filii ejus <note>(Rom. V, 10)</note>
          </hi>. Ut autem beatus apostolus
<pb n="0581D"/>
ostenderet Christum Dei Filium ex illo uno homine
traxisse originem carnis, ex quo omnes homines
propagavit unitas naturalis, propterea dicit alio loco: <hi>Qui enim sanctificat, et qui sanctificantur ex uno omnes.
Propter quam causam non confunditur fratres eos vocare
dicens, Nuntiabo nomen tuum fratribus meis 
 <note>(Hebr. II,
11)</note>
          </hi>. Ille autem hoc de nobis dicit, qui secundum carnem
pro nobis est et natus et passus: imo qui sic naturae
nostrae factus est particeps, ut ex illo uno fieret ex
quo omnes facti sumus; ex illo uno carnis originem
duceret, ex quo cuncti originem ducimus. Quod si
Trinitas pro nobis susciperet carnem, quoniam illi
qui incarnatus est, per consortium carnis, fratres
facti sumus; jam non solum filii Dei Patris, sed etiam
fratres totius Trinitatis essemus; et quem habemus
<pb n="0582A"/>
in coelis Patrem, ipsum nobis humana nativitas fecisset
et fratrem.</p>
        </div3>
<div3>
          <head>15.</head>
          <p>
 Magnae absurditatis est illum ex tempore genitum
suspicari, cui <emph>414</emph> ex aeternitate non natum
esse, sed genuisse sit proprium. Hoc itaque convenit
verae fidei, neque Patrem, neque Spiritum, sed Filium,
sicut solum natum de Deo Patre, sic solum
natum de Maria Virgine confiteri. Quoniam ergo solus
Filius Deus carnem suscepit, ideo nos Dei filios
fecit, et liberatos a servitute peccati, verae reddidit
libertati. Et quia solus est de Virgine natus, ideo solus
pro nobis est traditus: testante Apostolo quia <hi>Deus Filio suo proprio non pepercit, sed pro nobis omnibus
tradidit illum 
 <note>(Rom. VIII, 32)</note>
          </hi>. Nam et de ipso
Filio dicit: <hi>Quod autem nunc vivo in carne, in fide
<pb n="0582B"/>
vivo Filii Dei, qui dilexit me, et tradidit semetipsum
pro me <note>(Gal. II, 20)</note>
          </hi>. Alio quoque loco ait: <hi>Gratia
vobis et pax a Deo Patre nostro et Domino Jesu Christo,
qui dedit semetipsum pro peccatis nostris, ut eriperet
nos de praesenti saeculo nequam, secundum voluntatem
Dei Patris nostri, cui est gloria in saecula
saeculorum <note>(Gal. I, 3)</note>
          </hi>. Sicut ergo tradidit Pater Filium,
ita semetipsum tradidit Filius: et sicut seipsum
Filius dedit, sic eum etiam Pater dedit, dicente Filio: <hi>Sic enim dilexit Deus mundum, ut Filium suum
unigenitum daret, ut omnis qui credit in eum non pereat,
sed habeat vitam aeternam 
 <note>(Joan. III, 16)</note>
          </hi>.</p>
        </div3>
<div3>
          <head>16.</head>
          <p>
 His itaque omnibus cognitis, quibus evidenter
ostenditur solum Filium pro nostra salute carnem
suscepisse, solumque pro peccatis nostris traditum,
<pb n="0582C"/>
et passionis ac mortis pertulisse supplicium, absit ut
quisquam fidelium dicat Deum Patrem, aut de Virgine
natum, aut pro nobis traditum. Ista enim solius
sunt Filii, qui sicut pro nobis temporaliter dignatus
est nasci, ita temporaliter mori. Si quis autem Deo
Patri susceptionem carnis assignat, illud praecipue
attendat in Evangelio, quia Deus qui carnem induit,
frequentissime se ipsum non solum filium hominis,
sed etiam Dei Filium nominavit. Ipse quippe caeco
nato quem illuminaverat dixit: <hi>Tu credis in Filium
Dei? Respondit ille, et dixit: Quis est Domine, ut
credam in eum? Et dixit ei Jesus: Et vidisti eum, et
qui loquitur tecum ipse est. At ille ait: Credo, Domine.
Et procidens adoravit eum <note>(Joan. IX, 35 et seq.)</note>
          </hi>. Judaeis
quoque sic ait: <hi>Nonne scriptum est in lege vestra,
<pb n="0582D"/>
quia ego dixi: Dii estis? Si illos dixit deos ad
quos sermo Dei factus est, et non potest solvi Scriptura,
quem Pater sanctificavit et misit in mundum, dicitis,
Blasphemas, quia dixi, Filius Dei sum <note>(Joan. X, 34)</note>
          </hi>.
Alio quoque loco simul se et Filium hominis, et Dei
Filium nuncupavit dicens: <hi>Sicut Moyses exaltavit
serpentem in deserto, ita oportet exaltari Filium hominis,
ut omnis qui credit in ipso non pereat, sed habeat
vitam aeternam <note>(Joan. III, 14)</note>
          </hi>. Ubi continuo illud
quod in hoc opere a nobis ita positum est, ipse
de se Salvator adjunxit, in quo se Dei Filium nominavit
dicens: <hi>Sic enim dilexit Deus mundum, ut Filium
suum unigenitum daret, ut omnis qui credit in eum
non pereat, sed habeat vitam aeternam. Non enim misit
Deus Filium ut judicet mundum, sed ut salvetur mundus
<pb n="0583A"/>
per ipsum. Qui credit in eum non judicabitur; qui
autem non credit, jam judicatus est, quia non credit in
nomine unigeniti Filii Dei <note>(Joan. III., 17 et seq.)</note>
          </hi>. Nam
et cum seipse Filium hominis nominaret, dicens discipulis
suis: <hi>Quem dicunt homines esse Filium hominis <note>(Matth. XVI, 13)</note>
          </hi>?
et audita hominum opinione
multimoda, illorum scilicet qui sibi de ipsa Veritate
mortiferum <emph>415</emph> fingebant pro sua voluntate mendacium,
dixisset: <hi>Vos autem quem me esse dicitis?</hi> 
quia respondens Petrus ait, <hi>Tu es Christus Filius Dei
vivi <note>(Ibid., 15, 16)</note>
          </hi>; propterea beatus meruit appellari,
sic ipso Domino respondente: <hi>Beatus es, Simon
Barjona, quia caro et sanguis non revelavit tibi, sed
Pater meus qui est in coelis <note>(Ibid., 17)</note>
          </hi>.</p>
        </div3>
<div3>
          <head>17.</head>
          <p>
 Inde est quod etiam post resurrectionem ad
<pb n="0583B"/>
Patrem suum se ascensurum hoc sermone testatur: <hi>Ascendo ad Patrem meum, et Patrem vestrum, Deum
meum, et Deum vestrum 
 <note>(Joan. XX, 17)</note>
          </hi>. Si ergo Deus
qui carnem induit ipse esse Deus Pater asseritur,
necesse est ut et ipsius Patris Pater esse alius asseratur;
ac per hoc et Deus Pater habuit Patrem, cui
diceret <note>( <hi>al.</hi> dicitur)</note>, <hi>Pater, clarifica Filium tuum, ut
Filius tuus clarificet te <note>(Joan. XVII, 1)</note>
          </hi>. Et ex hoc
sensu sacrilego et blasphemiis pleno etiam in illud
reciditur, ut jam non unus Pater aestimetur esse,
sed duo; id est <note>( <hi>al.</hi> idem)</note>, unus Pater Filii, quem
veritas novit, et alter Pater Patris, quem vanitas
fingit. Et ubi est quod unum Deum Patrem profitetur
Apostolus dicens: <hi>Nobis autem unus Deus Pater, ex
quo omnia, et nos in ipso <note>(I Cor. VIII, 6)</note>
          </hi>. Et alio loco,
<pb n="0583C"/> <hi>Unus Deus et Pater omnium qui super omnes, et per
omnia, et in omnibus nobis 
 <note>(Ephes. IV, 6)</note>
          </hi>. Cum quo
licet Filius naturaliter unus sit Deus, tamen secundum
personas, alter est Pater, alter est Filius, alter
est Spiritus sanctus. Quas personas ostendit evidenter
beatus Joannes dicens: <hi>Qui diligit genitorem, diligit
eum qui natus est ex eo <note>(I Joan. V, 1)</note>
          </hi>. Item dicit: <hi>In
principio erat Verbum, et Verbum erat apud Deum, et
Deus erat Verbum, hoc erat in principio apud Deum <note>(Joan. I, 1)</note>
          </hi>;
et paulo post, ut a solo Verbo carnem
acceptam esse monstraret ait: <hi>Et Verbum caro factum
est, et habitavit in nobis <note>(Ibid., 14)</note>
          </hi>.</p>
        </div3>
<div3>
          <head>18.</head>
          <p>
 Deus ergo Verbum factum est caro, non Deus
apud quem erat Verbum: quia Unigenitus, qui est
in sinu Patris, secundum quod caro est, plenus est
<pb n="0583D"/>
gratiae, et secundum quod Verbum est, plenum est
veritatis: ipse unus Verbum caro factum quod habitavit
in nobis. De ipso etiam dicit propheta: <hi>Hic
Deus noster, et non aestimabitur alius ad eum, qui adinvenit
omnem viam disciplinae, et dedit eam Jacob
puero suo, et Israel dilecto suo. Post haec in terris
visus est, et cum hominibus conversatus est <note>(Baruch III,
36)</note>
          </hi>. Hoc testimonium de solo Filio dictum vera fides
accepit. Ipse est enim secundum carnem in terris
visus, et cum hominibus conversatus. Unde sanctus
evangelista Matthaeus prophetico omnino congruens
sermoni, Jesum dicit cum discipulis conversatum.
Sic enim ait: <hi>Conversantibus autem eis in Galilaea,
dixit illis Jesus: Filius hominis tradendus est in manus
hominum, et occident eum, et tertia die resurget</hi> 
<pb n="0584A"/> <note>(Matth. XVII, 21)</note>.
Ideo ergo venerat ut occideretur
pro nobis. Quomodo autem occideretur, si non traderetur?
Aut quomodo traderetur, si non teneretur?
Quomodo vero teneretur, si cum hominibus non conversaretur,
vel quomodo cum hominibus conversaretur,
si in terris non videretur? Quomodo autem videretur,
si non nasceretur? Quomodo autem nasceretur,
si non caro de carne conciperetur? Si autem
omnia haec non fierent, consilium Domini, quod manet
in aeternum, nullatenus impleretur. Illo autem
vacante consilio, nulla nobis peccatoribus salutis
gratia conferretur. Et quomodo esset in eo verum
nomen, quo dictus est Jesus? Hic enim interpretatur
Salvator. Propter quod angelus dicens ad Joseph
quod <emph>416</emph> paritura esset Maria Filium Dei, etiam
<pb n="0584B"/>
hoc adjunxit: <hi>Et vocabis nomen ejus Jesum. Ipse enim
salvum faciet populum suum a peccatis eorum <note>(Matth.
I, 21)</note>
          </hi>. Ad ipsam vero Mariam sic locutus est angelus: <hi>Ecce concipies in utero, et paries Filium, et vocabis
nomen ejus Jesum. Hic erit magnus, et Filius
Altissimi vocabitur 
 <note>(Luc. I, 31, 32)</note>
          </hi>. Non igitur
Deus Pater est de Virgine natus, quandoquidem ille
quem Virgo peperit, Filius est Altissimi nuncupatus.
Ergo quoniam unus est Pater, et unus est Filius, et
unus est Spiritus sanctus; propterea ille qui naturaliter
est Altissimi Filius, de Patris aeterna divinitate,
idem Filius Altissimi, secundum veram fidem, vocatur
ex Virgine.</p>
        </div3>
<div3>
          <head>19.</head>
          <p>
 Nec te moveat quod de solo Filio loquens
propheta dixit: <hi>Hic Deus noster, et non aestimabitur
<pb n="0584C"/>
alius ad eum <note>(Baruch III, 36)</note>
          </hi>. Nec ex hoc quod dixit
alium non aestimari ad eum, quisquam existimet in
persona eumdem Patrem esse quem Filium. Beatus
Hieremias sancto Spiritu plenus, <hi>Hic Deus noster,</hi> 
ait, <hi>et non aestimabitur alius ad eum,</hi> ut in eo quod
prius dixit, <hi>Hic Deus,</hi> in hoc cognosceremus non
aestimari alium ad eum, quia non est Deus alius absque
illo. Naturaliter enim sic non est alius Deus absque
Spiritu sancto, quia non est alius Deus Pater, et
alius Deus Filius, et alius Deus Spiritus sanctus; sed
unus Deus est Pater, et Filius, et Spiritus sanctus, et
absque hoc Deo nostro non est alius Deus. Proinde
ita Deus noster est Pater, ut non aestimetur alius ad
eum: ita Deus noster est etiam Filius, ut non aestimetur
alius ad eum; nihilominus ita Deus noster est
<pb n="0584D"/>
etiam Spiritus sanctus, ut non aestimetur alius ad
eum: quia absque hoc uno Deo non est alius Deus,
de quo dicit David, <hi>Quis Deus praeter Dominum, aut
quis Deus praeter Deum nostrum <note>(Psal. XVII, 32)</note>
          </hi>? Et
ipse Deus dicit: <hi>Videte, videte quoniam ego sum
Deus, et non est alius praeter me <note>(Deut. XXXII, 39)</note>
          </hi>.
De hoc et beatus Jacobus ait: <hi>Tu credis quia unus
est Deus, bene facis; et daemones credunt, et contremiscunt <note>(Jac. II, 19)</note>
          </hi>.</p>
        </div3>
<div3>
          <head>20.</head>
          <p>
 Naturaliter ergo alius Deus non aestimatur ad
Filium, quia alius Deus non aestimatur ad Patrem, nec
alius Deus aestimatur ad Spiritum sanctum. In personis
vero alius est Pater, alius Filius, alius Spiritus
sanctus; nec ipse Pater qui Filius, nec ipse Spiritus
sanctus qui Pater aut Filius; sed idem Deus unus,
<pb n="0585A"/>
Pater et Filius et Spiritus sanctus. Ostendit autem
ipse Filius et Patrem alium in persona, et Spiritum
sanctum, dicens: <hi>Alius est qui testimonium perhibet
de me, et scio quia verum est testimonium ejus quod
testatur de me <note>(Joan. V, 32)</note>
          </hi>. Et ne de Joanne hoc
dictum quisquam putaret, paulo post ait: <hi>Ego autem
habeo testimonium majus Joanne. Opera enim quae
dedit mihi Pater ut perficiam ea, ipsa opera quae ego
facio testimonium perhibent de me, quia Pater me misit.
Et qui me misit Pater ipse testimonium perhibet
de me <note>(Ibid., 36)</note>
          </hi>. Spiritum quoque sanctum personaliter
alium ostendit dicens: <hi>Si diligitis me, mandata
mea servate, et ego rogabo Patrem, et alium Paracletum
dabit vobis, ut maneat vobiscum in aeternum,
Spiritum veritatis <note>(Joan. XIV, 15)</note>
          </hi>: de quo etiam alio
<pb n="0585B"/>
loco dicit: <hi>Cum venerit Paracletus quem ego mittam
vobis a Patre, Spiritum veritatis qui a Patre procedit,
ille testimonium perhibebit de me <note>(Joan. XV, 16)</note>
          </hi>. Majestas
autem Patris et Filii una est, <emph>417</emph> quae de
coelo non descendit ad locum. Summa quippe ac vera
divinitas de loco ad locum transire non potest, quia
semper ubique tota est. Eadem quippe Trinitatis est
una majestas, quae naturaliter una est immensa divinitas.
Sed, ut superius dixi, sic est Trinitatis una natura,
ut non sit una persona. Proinde Filius, manente
immensitate majestatis suae, quam habet cum Patre
et Spiritu sancto communem, solus humanam naturam
in unitate personae suae accepit. Cui propterea
non est cum Patre et Spiritu sancto communio susceptae
carnis, quia Patri et Filio et Spiritui sancto
non est persona communis.
<pb n="0585C"/>
</p>
        </div3>
<div3>
          <head>21. </head>
          <p>
Illam itaque servi formam tota Trinitas fecit,
quam tamen in personam suam Filius solus accepit.
Ipse enim solus est Verbum, et Evangelista veraciter
dicit, <hi>Verbum caro factum est <note>(Joan. I, 14)</note>
          </hi>, cui tamen
ut caro fieret non aliquo alio Verbo mandavit Pater:
unum enim Verbum habet Pater, per quod omnia fecit
et facit, per quod omnia dixit et dicit. Hoc Verbum a
Patre missum est, quando Verbum caro factum est:
sed ut mitteretur non ei aliquibus transeuntibus verbis
locutus est Pater. Aeternum quippe Verbum de Patre
natum, hoc est aeternum a Patre mandatum, quia aeterna
Filii generatio, ipsa est Patris aeterna locutio. Hoc
Verbum tunc ab unoquoque auditur, quando veritas
divinitatis atque incarnationis agnoscitur. Nam sicut
unusquisque homo verbum habet in corde, dum cogitat,
<pb n="0585D"/>
quod verbum foras non educitur nisi voce
corporea vestiatur, quia per vocem acceptam potest
in aliorum venire notitiam; cum vero illud verbum
voce loquentis ostenditur, nullatenus de cordis intimo
separatur, sed hoc mirabiliter fit ut et totum
ad alios corporea locutione perveniat, et totum spiritaliter
in corde loquentis permaneat; sic etiam
Verbum Dei Patris natum de Patre permansit in
Patre: quod a nobis nullatenus agnosceretur, nisi
carnis substantia, tanquam voce corporea vestiretur.
Ita totum ad nos Verbum, quando Verbum caro
factum est, venit, totum apud Patrem spiritale permansit:
aequale Patri de quo semper est natum, et
ut a nobis percipi posset, carnis acceptae gratia minoratum.
<pb n="0586A"/>
Ac per hoc de Domino Dominus in forma
Dei Dominus mansit, et ut ad servos veniret, de ancilla
veritatem formae servilis accepit.</p>
        </div3>
<div3>
          <head>22.</head>
          <p>
 Sed hujus formae servilis acceptae mysterium
quidam minus intelligentes, cum a nobis audiunt
unam praedicari sanctae Trinitatis essentiam, vel negant,
vel dubitant potuisse fieri ut Filius, qui secundum
divinitatem a Patre et Spiritu sancto inseparabilis
praedicatur a nobis, et solus pro nobis veritatem
formae servilis acciperet, et nihilominus cum
Patre et Spiritu sancto inseparabilis permaneret. Sed
illis hoc videretur sine dubio impossibile, qui invisibilia
Dei per ea quae facta sunt, quia non intelligunt,
non conspiciunt. Qui si communem naturae
humanae usum attenderent, etiam in illo magno pietatis
sacramento rectas intelligentiae lineas invenirent.
<pb n="0586B"/>
Quoniam igitur una est vera divinitas quae in
seipsa tres habet inseparabiles omnino personas,
propter quod ipsa Trinitas unus est Deus, et in creaturis
nulla natura in tribus personis inseparabilis invenitur,
attendamus quid agatur in unoquoque homine,
in quo non tres personas in una natura, <emph>418</emph> 
sed duas naturas invenimus in una persona. Deus
quippe mirabili virtutis opere, ex duabus naturis,
hoc est anima rationali et carne, unam naturam hominis
composuit, et in anima et carne unam personam
hominis manere praecepit. Ecce in homine sunt
duae naturae in una persona: sic Trinitatem dicimus
tres personas in una natura.</p>
        </div3>
<div3>
          <head>23.</head>
          <p>
 Attendamus ergo hic a duabus istis naturis in
una persona manentibus quaedam communiter fieri,
<pb n="0586C"/>
nec communiter vel accipi, vel haberi. Nempe in
nobis ipsis aliquid uno fieri carnis et animae officio
invenimus, quod tamen aut carni tantum, aut animae
deputamus. Certissime namque sicut caro sola
cibis corporalibus pascitur, sic anima verbo Dei spiritaliter
enutritur. Et tamen ut caro quae de terra
facta est terrenis pascatur cibis, cooperante anima
comedit, quandoquidem ex anima vivit, et ideo comedit
quia vivit, utiliter habens in seipsum operantis
alterum secum animae cooperantis officium, cui
simul inest et ex vita ut comedat, et ex cibis ut vivat.
Cum ergo cibus sumitur, communis est operatio
carnis et animae: qui tamen cibus ad solam invenitur
carnem proprie pertinere. In percipiendo
quoque verbo Dei, quo spiritali cibo anima sola pascitur,
<pb n="0586D"/>
ut ad eumdem perveniat cibum, utitur officio
aut oculorum aut aurium. Ac per hoc ut interius ipsa
pascatur, non sine carnis operatione perficitur. Sicut
ergo hic utriusque naturae invenitur operatio,
cum sit unius acceptio, ita credamus humanam naturam
Unigeniti Dei simul a Patre, et Filio, et Spiritu
sancto factam, sed a solo Filio pro nostra misericorditer
salute susceptam.</p>
        </div3>
<div3>
          <head>24.</head>
          <p>
 Addis interea quemdam ex vobis in illo postmodum
dixisse convivio, <hi>quod muscas, pulices, scorpiones
et cimices Deus non fecit, sed post dejectionem
angeli illius indigni diaboli, haec omnia ab ipso diabolo
facta sint. Et dum diceretis quia omnia Deus fecit,
et haec bona valde, dixit quod me de hoc consulere
<pb n="0587A"/>
deberetis, ut de hoc eis satisfaciam, si ante transgressionem,
quando Deus omnia fecit, tunc ista facta sint;
an post transgressionem Adae.</hi> Haec sunt verba quibus
tua terminatur epistola. Hujus autem interrogationis
duae sunt partes. Nam et utrum Deus illa omnia fecerit,
et quando fecerit, inquisistis.</p>
        </div3>
<div3>
          <head>25.</head>
          <p>
 Prius itaque, utrum ea Deus fecerit video disserendum.
Ubi nobis beatus Joannes evangelista quid
sentire debeamus ostendit dicens: <hi>In principio erat
Verbum, et Verbum erat apud Deum, et Deus erat
Verbum. Hoc erat in principio apud Deum. Omnia
per ipsum facta sunt, et sine ipso factum est nihil <note>(Joan. I, 1, 2, 3)</note>
          </hi>.
Vide sanctum evangelistam Spiritu
Dei repletum paucis verbis non solum Creatorem,
sed etiam creaturam nobis salubriter intimasse.
Nam quod ait, <hi>In principio erat Verbum,</hi> duobus
<pb n="0587B"/>
modis recta fides intelligit: id est, vel quod in Patre
erat Filius, quia naturaliter unum principium
est, Pater et Filius; vel quod sine initio est non solum
Pater, sed etiam Filius. Hoc enim certissime
verum principium dicitur, quod nullo existendi principio
praevenitur: quidquid autem in principio esse
coepit, factum est opere Dei creantis, nec unam potest
habere <emph>419</emph> cum Creatore naturam: hoc est
enim subditum initio, quod Deus creavit ex nihilo.
Proinde illud recte dicitur in principio esse, cui naturale
est absque existendi initio semper esse: quae
sine initio aeternitas, ipsa est vera Divinitas. Haec
autem in uno Filio, qui de Patre natus est, et in uno
Spiritu sancto, qui de Patre Filioque procedit, naturaliter
<pb n="0587C"/>
invenitur. Tale est ergo quod evangelista dicit, <hi>In principio erat Verbum,</hi> 
 quasi diceret, Semper
erat Verbum: quodcunque enim voluerit homo principium
cogitare, non invenitur aliquando illud Verbum
coepisse, sed semper in principio esse. Deinde
dicens, <hi>erat Verbum apud Deum,</hi> ostendit naturam
Verbi, nec temporalem esse utique, nec localem.
Nihil enim habet de initio temporis Verbum, quod
in principio erat: nihil habet de spatio loci, quod
ante omnem creaturam temporibus locisve subjectam
apud Deum erat. Dicens deinde, <hi>Deus erat Verbum,</hi> 
ostendit unam Patris Filiique naturam, dum Verbum
quod erat apud Deum non aliud naturaliter dixit
esse quam Deum. Evangelista quippe Verbum prius
dicens, vocabulum personae veraciter existentis expressit,
<pb n="0587D"/>
quod utique non est Patri Filioque commune.
Solus enim Filius dicitur Verbum.</p>
        </div3>
<div3>
          <head>26.</head>
          <p>
 Exigebat autem naturalis significatio ut sicut
personae, sic etiam naturae nomen ostenderetur in
Verbo. Ideo beatus evangelista subsequenter adjunxit: <hi>Et Deus erat Verbum,</hi> 
 atque ita non solum personali,
sed et naturali insinuatione unigeniti Filii Dei officium
sanctae praedicationis explevit; ut et Verbum
nuncupans personali nomine, Filium Patris ostenderet;
et Deum nominans communi vocabulo, naturae
unius esse cum Patre monstraret. Deinde ut ex unitate
operis magis commendaretur unitas naturalis,
evangelista beatus adjecit: <hi>Omnia per ipsum facta
sunt, et sine ipso factum est nihil.</hi> Quis hoc dixit?
Nempe ille qui, super pectus Sapientiae Veritatisque
<pb n="0588A"/>
discumbens, veram scientiam incomprehensibilis
Majestatis accepit; qui, sicut noverat unum Deum
esse Patrem et Filium, sic etiam omnia facta noverat
a Patre per Filium. Unde illa omnia quae per Filium
facta sunt ita sanctus Joannes universaliter comprehendit,
ut diceret: <hi>Omnia per ipsum facta sunt, et
sine ipso factum est nihil.</hi> Quisquis ergo muscas, pulices,
scorpiones, cimices, vel si quae alia quibus
mortalis sensus offenditur a Deo facta negare contendit,
aut dicat ea omnino non facta, aut si facta dicat,
non tamen a Patre per Filium, quid aliud restat nisi
et evangelistam Joannem dicat in sua praedicatione
mentitum? <hi>Omnia</hi> enim, inquit, <hi>per ipsum facta sunt,
et sine ipso factum est nihil.</hi> </p>
        </div3>
<div3>
          <head>27.</head>
          <p>
 Non est ergo aliquid quod Pater non fecit, qui
<pb n="0588B"/>
omnia fecit: nec est aliquid quod Pater non per Filium
fecerit, sine quo factum est nihil. Proinde quidquid
est naturaliter aliquid, necesse est ut inter ejus
opera deputetur per quem facta sunt omnia, et sine
quo factum est nihil. Plenus veritatis evangelista
testatur quod in doctrina sancti Spiritus nihilominus
etiam Paulus vas electionis et doctor gentium in fide
et veritate nobis non destitit intimare, dicens quod
superius jam posuimus: <hi>Nobis autem unus Deus Pater,
ex quo omnia, et</hi> <emph>420</emph> <hi>nos in ipso; et unus Dominus
Jesus Christus, per quem omnia, et nos per ipsum <note>(I Cor. VIII, 6)</note>
          </hi>.
Eadem <note>( <hi>al.</hi> Et adhuc)</note> omnia curavit
alio loco manifestius explicare, dicens: <hi>Quia
in ipso condita sunt omnia in coelo et in terra, visibilia
et invisibilia, sive Throni, sive Dominationes, sive
<pb n="0588C"/>
Principatus, sive Potestates, omnia per ipsum et in
ipso creata sunt, et ipse est ante omnes, et omnia in
ipso constant <note>(Coloss. I, 16, 17)</note>
          </hi>. Ne quis autem audiens,
in coelo et in terra omnia per Christum et in
Christo creata, quia hic mare non nominatur, et ea
quae in aquis sunt ab opere divinae creationis aestimet
aliena, primitus ipsius Genesis attendat initium,
ubi praecipiente Domino produxerunt aquae reptilia
animarum, et aves quae volant super terram <note>(Genes.
I, 20)</note>, et agnoscat ipsum esse in aquis creatorem
piscium et avium, qui creator est in terra lignorum
et herbarum, similiter in coelo luminarium et stellarum;
et sicut cognoscit Deum prius fecisse coelum
in quo luminaria et stellas faceret, prius fecisse terram
quae ipso jubente herbas lignaque produceret;
<pb n="0588D"/>
ita fecisse aquas, de quibus ipso dicente reptilia et
volatilia pariter exstitissent. Nec enim de aquis aliquid
Verbo creasset, si easdem aquas Verbo antea
non fecisset. Inde est quod beatus David universaliter
coelum, terram, mare, cum omnibus quae in eis
sunt a Deo facta esse non tacuit dicens: <hi>Beatus vir
cujus Deus Jacob adjutor ejus, spes ejus in Domino
Deo ipsius qui fecit coelum et terram, mare, et omnia
quae in eis sunt <note>(Psal. CXLV, 4, 5)</note>
          </hi>. Quomodo ( <hi>forte</hi> 
Cum) ergo prophetica testetur auctoritas coelum et
terram, mare, et omnia quae in eis sunt, a Deo facta
esse, Paulus quoque apostolus asserat in Christo
creata esse omnia in coelo et in terra, visibilia et invisibilia,
sive Thronos, sive Dominationes, sive Principatus,
sive Potestates; qua ratione aut qua veritate
<pb n="0589A"/>
a Deo aliquis non vult credere creatas in terra
muscas atque scorpiones, pulices et cimices, a quo
negare non potest creatos esse in coelestibus Thronos,
Dominationes, Principatus et Potestates? Ergone
Deus ille qui super coelum creans constituit angelicas
legiones, negandus est in terra facere scorpiones,
in qua fecit homines, fecit bestias et pecora,
fecit aves et pisces?</p>
        </div3>
<div3>
          <head>28.</head>
          <p>
 Quid, quaeso, in iis scorpionibus displicet, ut
eos quisquam existimet a Deo non factos? Nihil est
enim in corpore scorpionis quod non laudem insinuet
Creatoris. Primitus ipsa compages adunata et
modificata membrorum, congruentia et parilitas partiam,
deinde anima vivificans, et sensificans corpus;
quae omnia bona esse quis ambigat? Sed profecto
<pb n="0589B"/>
vis illa veneni quae invenitur hominibus perniciosa,
ut putatur in corpore scorpionis horrenda, ubi utinam
discerent homines poenam suae transgressionis
attendere, et desinerent bona Dei opera diabolo mendaciter
assignare! Minus enim attendunt quantum
inter opera Dei valeat congruentia naturalis, quantumque
prosit rebus singulis modus, vel quantum
noceat immoderationis excessus: ( <hi>textus depravatus</hi> )
quae cum multum non sivit esse omnipotens Deus,
qui non etiam in ipsis famulis ( <hi>forte</hi> flagellis) laudet
opera Dei, quando videt peccatorem divino verbere
castigari? Fecit enim Deus, sicut scriptum est <note>(Eccle.
VII, 30)</note>, hominem rectum, quem rerum omnium
quas in terra et mari creaverat ita dominum constituit, <emph>421</emph> 
 ut suae tantum faceret potestati subjectum;
<pb n="0589C"/>
ab ipso exigens obsequium debitum servitutis, cui
liberum donavit arbitrium voluntatis. Qui donec suo
Domino congrua devotione servivit, etiam in his quibus
fuit ipse superior potestatem inconcussae dominationis
obtinuit; nec aliquid perdidit eorum quae
acceperat, donec ipse plene reddidit quod debebat.
Offendens autem Dominum transgressione mandati,
contumeliam quam Deo exhibuit, in suo corpore
statim contemptor invenit: ut disceret quam malum
esset boni Creatoris praecepta contemnere, quando
ipse, postquam malus esse coepisset, potestatem suam
in membris genitalibus perdidisset. Quomodo ergo
illorum omnium quae a Deo acceperat permanere
dominus posset, qui Dominum contemnens dominationis
jura in suo primo corpore perdidisset? Hinc
<pb n="0589D"/>
jam ipsum quoque corpus habere coepit infirmitatibus
mortique subjectum: unde justa consequente
vindicta factum est ut qui mortem animae non timuit
in peccato, mortem corporis metueret in supplicio;
et amissa requie qua beatus potiebatur, a minutissimis
animalibus miserrimus turbaretur.</p>
        </div3>
<div3>
          <head>29.</head>
          <p>
 Hinc est quod post peccatum primi hominis,
quo est humana natura universaliter regno peccati
mortisque subjecta, camelis, equis, bobus, elephantis,
caeterisque grandibus quadrupedibus homo dominatur,
et morsu cimicis pulicisque concutitur;
cumque omnia illa quae sunt grandiora corpore et
fortiora virtute mansueta serviant homini, haec minutissima,
<pb n="0590A"/>
quae facillime possunt duobus tantum digitis
compressa interimi, nullatenus possunt ad mansuetudinem
pervenire, id est revocari. Hoc autem
propterea divino factum constat esse judicio, ut ex
iis quibus dominatur homo, cognosceret quantam dignitatem
ante transgressionem habuit; et ex iis a
quibus turbatur et laeditur, agnosceret ad quantam
dejectionem transgressione pervenit; in cujus potestate
Deus majora dimisit, minora subtraxit: simul
ostendens quid contulit Creatoris bonitas homini, et
quid intulit iniquitas propria peccatori. Per transgressionem
itaque primorum hominum, ex merito
tanti criminis accidit humano generi vehemens infirmitas
naturalis; ut non quibusdam naturis malis
homo cederet, sed ex bonarum inconvenientia naturarum
<pb n="0590B"/>
supplicia et pericula infirmitas humana sentiret.
Quod ergo pulex hominem cruciat, et scorpius
necat, non creatio malorum est, sed bonarum inconvenientia
naturarum, quae subsecuta est ex aequitate
judicis, quando praecessit iniquitas hominis contumacis.
Deus enim, cujus vera opera, et rectae viae sunt
sanctus Zacharias in sua oratione rectissime confitetur
quia qui summe bonus est, omnia quaecunque facit.</p>
        </div3>
<div3>
          <head>30.</head>
          <p>
 Inde est quod mirabili opere etiam ipsa inconvenientia
naturarum, qua puniuntur humana peccata
convenienter utitur, dum hoc agit justitia incommutabilis,
quae sua cuique tribuit, ut inconvenientiam
alterius ad alterum cujusque naturae suis faciat universaliter
operibus convenire. Natura vero quaelibet
dum naturae alteri minus convenit ad <emph>422</emph> salutem
<pb n="0590C"/>
non ex illo mala putanda est quia nocet (omnis enim
natura secundum quod natura est bona est), sed plerumque
ideo ex natura qualibet alteri naturae infertur
adversitas, quia incongruentiae cedit et succumbit
infirmitas. Nam plerumque etiam res ipsae, id est
ipsae naturae in quibus solis indubitata solet pernicies
inveniri, si moderatione congrua ex aliis temperetur,
ex periculo mortis in salutis remedia convertuntur:
quod in ipsis primitus venenosis animalibus
invenimus. Dicunt enim quidam quod ignis acer
quotiens in corpore nascitur, scorpionibus tunsis et
appositis celeriter exstinguatur. Sed etsi hoc forsitan
ab aliquibus aut ambiguum putetur, aut falsum,
illud certe nemo negare permittitur, quod admirabile
in serpentibus invenitur. Viperas quippe naturaliter
<pb n="0590D"/>
venenosas esse nullus ignorat, quam venenoso aculeo
scorpiones occidant <note>( <hi>forte</hi> cum . . . . occidant)</note>; et
tamen ut ostendatur quod non naturarum malitia,
sed incongruentia noceat, novimus viperarum carnibus,
aliarum rerum congruentia temperatis, contra
viperarum morsus medicamina confici; nec solum
his qui a scorpionibus percutiuntur, verum etiam
illis qui mordentur a viperis salubriter adhiberi.
Quis hic Dei sapientiam non miretur? Quis non
ejus bonitatem magnificet, prudentiamque collaudet?
qui non continens in ira misericordias suas,
unde pericula fecit peccatoribus nasci, inde statuit
auxilia periclitantibus subrogari: ut qui incommoda
<pb n="0591A"/>
pro nostra iniquitate sentimus, ex ejus bonitate commoda
sentiremus. Quis laudem Creatoris sufficientibus
explicet verbis, quando unam eamdemque viperam
sic creavit, ut simul in se et exitium et remedium
gerat; et quae vivens ingerit mortem, mortua
reparet sanitatem; perniciemque vitae et inferat et
repellat; et venenum quod dente serpentis infunditur,
ejusdem serpentis carnibus exstinguatur? quo fit ut
vipera quae vivens infirmitati humanae militavit ac
morti, mortua vitae militet et saluti. Quis, quaeso,
ista facit, nisi cui misericordiam et judicium <note>(Psal.
C, 1)</note> cantat Ecclesia?</p>
        </div3>
<div3>
          <head>31.</head>
          <p>
 Species quae dicitur scammonia, quis ignorat
quantum obsit sanis, si sola sumatur; et quantum
prosit infirmis si speciebus aliis congrue misceatur?
<pb n="0591B"/>
Et ut de his loquar quae semper ab omnibus appetuntur,
et quorum quotidiano usu non solum infirmitas,
sed etiam ipsa invenitur vitae humanae sanitas
indigere, panem attendamus et vinum, quorum neutrum
convenit febricitanti. Nam videmus a medicis
quod semper quidem potus, nonnunquam vero etiam
panis cibus interdicatur aegrotis. Ideo autem hoc fit,
non quia panis aut vinum mala sint, sed quia infirmo
non congruunt. Nam consequenter cum congruere
coeperint, et nutriunt fortitudinem, et custodiunt
sanitatem: quorum tamen immoderata perceptio
fortibus virtutem adimit, dum sanos infirmari compellit.
Ecce quantum valet in Dei creaturis modus et
congruentia rerum, quibus immoderatio atque incongruentia
inveniuntur esse contraria: quibus dum
<pb n="0591C"/>
naturale dicitur, non naturalis malitia, sed accidens
infirmitas invenitur, quod in omnibus creaturis facile
reponit quisquis a summo bono creata bona sic considerat,
ut in eis inexplicabilem atque inenarrabilem
laudem Creatoris agnoscat; <emph>423</emph> ac per hoc sit ipse
prae omnibus diligendus, qui etiam in his quae poenalia
pro nostra iniquitate sentimus et misericors
invenitur et justus, dum inde sublevat fragiles, unde
comprimit contumaces; et quia praecedente superbia
continuo est in homine consecuta miseria, misericors
Dominus et justus, unde superbiae pondus imponit,
inde misericordiae levamen apponit.</p>
        </div3>
<div3>
          <head>32.</head>
          <p>
 Verumtamen quisquis est Ecclesiae filius qui,
ut dicis, illa proposuit, asserens muscas, scorpiones,
pulices et cimices, non a Deo, sed a diabolo facta,
<pb n="0591D"/>
cautelam gerat ne Manichaeorum mortifera fallatur
ac decipiatur astutia, qui deum lucis, et deum tenebrarum,
ipsi in tenebris constituti nituntur inducere,
et duo naturaliter sibi contraria principia praedicare.
Unde quia naturam lucis dicunt bonam, naturam
vero tenebrarum malam, illuc proprio ducuntur errore,
ut in omnibus rebus quae in mundo sunt, quasdam
bonas, quasdam vero malas naturas non cunctentur
asserere: illas dicentes malas quibus sensus eorum
offenduntur, illas bonas quarum dilectione mulcentur: <hi>non intelligentes,</hi> 
 sicut Apostolus ait, <hi>neque
quae loquuntur, neque de quibus affirmant <note>(I Tim. I, 7)</note>
          </hi>.
Ut enim de luce ac tenebris, quarum principaliter
naturas putant esse contrarias, aliquid dicam, nonne
primum in eo mendax illorum invenitur assertio, in
<pb n="0592A"/>
quo tenebrae, quas luci naturaliter dicunt esse contrarias,
nullam inveniuntur habere naturam? Neque
enim duae naturae sunt lux et tenebrae; sed ubi lux
non est, ibi ipsa lucis absentia tenebrarum nomine
nuncupatur; sicut vocis absentia silentium dicitur,
sicut vestimenti absentia nuditas appellatur, sicut inane
vas dicitur cui nulla substantia sive liquoris sive rei
alicujus infunditur: sic in nobis ipsis fames appellatur,
ubi cibus non est; sitis dicitur, ubi potus nullus est.</p>
        </div3>
<div3>
          <head>33.</head>
          <p>
 Haec itaque omnia quae commemoravi, et his
similia quae pro custodienda disputationis moderatione
nunc tacui, sunt quidem sine dubitatione contraria,
non tamen per proprias naturas, sed per habitum
et privationem, id est per eam contrarietatem
qua vel habetur aliquid, vel aliquid non habetur.
<pb n="0592B"/>
Proinde licet sint contraria, non tamen eorum contrarii
semper inveniuntur effectus: nam lux ista
corporis, quam Manichaei principale bonum aestimant,
cum bona sit quidem, quoniam a summo bono creata
est, in tantum tamen fit bona, ut ei naturaliter vitae
sit praeferenda substantia; licet ergo sit bona, nonnunquam
tamen illis qui ea incongrue utuntur non
salubris efficitur, sed poenalis: sanos quippe oculos
vegetat, infirmos excruciat; incolumes reficit, dolentes
obtundit. Econtrario autem oculi in dolore
positi ex tenebris aliquam consequuntur requiem, et
clausis januis ac fenestris sentiunt aliquod levamen
illius doloris quem ex lumine patiuntur, et ad videndam
lucem quadam tenebrarum congruentia nutriuntur.
Ecce lux quanto minus congruit, tanto magis
<pb n="0592C"/>
laedit; et tenebrae quanto magis congruunt, tanto
magis prosunt; et sicut oculos sanos lucis adjuvat
claritas, ita dolentes adjuvare tenebrarum consuevit
obscuritas; ac per hoc dum congrue utrumque accipitur,
lucis ac tenebrarum effectus in juvandis oculis
invenitur. Sicut enim lumine <emph>424</emph> juvantur sani, sic
tenebris reficiuntur infirmi. Nam et cum fatigati
clauduntur in somnum, quodammodo tenebris adjuvantur
ut videndae luci denuo validi fortesque reddantur.
Tale est autem oculis infirmis ac fatigatis a
bono lumine pro reparanda salute ac fortitudine removeri,
quale est toto corpori, si quando infirmatur,
a consueta ciborum perceptione suspendi: qui non
propterea contrarii sunt infirmis et noxii quia naturaliter
mali sunt, sed quia eorum infirmitati non congruunt:
<pb n="0592D"/>
non enim omnia quae capit sanitas sustentat
infirmitas. Unde nonnunquam in iisdem rebus quibus
sanum corpus reficitur, infirmitas corporis praegravatur:
ita ut aliquando ipsum quoque sanum corpus
rerum quarum juvatur usu laedatur excessu, et dum
aliquid incongrue accipitur, ubi custodienda quaeritur
sanitas, infirmitas invenitur. Ipse quoque vestimentorum
usus si fuerit incongruus, non salubris
invenitur esse, sed noxius. Quis enim, sive qualibet
inopia, sive infirmitate corporis, non perniciose vel
cum aestuat hiemalibus indumentis, vel cum alget
utatur aestivis?</p>
        </div3>
<div3>
          <head>34.</head>
          <p>
 Longum est autem congruentiae judicium multis
exemplis ostendere, cum intuentibus deesse non
possint. Proinde omnes naturae quae sunt, quae vivunt,
<pb n="0593A"/>
quae sentiunt, quae intelligunt, quoniam a Deo,
id est a summo bono factae sunt, bonae sunt: quae si
a summo bono non fierent, bonae non essent; et si
bonae non essent, in seipsis boni aliquid non haberent.
Ac primum, quia vita bonorum aliquid est, et
tale bonum quod ab hominibus viventibus diligitur,
si aliqua natura esset quae a summo bono non fieret,
nullatenus viveret. Hoc autem de animalibus dico, id
est de substantia quae vivit et sentit; sed et illae naturae
quae nec vivunt nec sentiunt, hoc ipsum quod sunt ex
illius creatione habent qui summe est: quia non solum
vivere, sed etiam esse bonum est, et quod summe
est, summum bonum est.</p>
        </div3>
<div3>
          <head>35.</head>
          <p>
 Nulla est itaque natura mala sive vivens, sive
non vivens; ac per hoc omnes naturae in eo quod
naturae sunt bonae sunt. Sed quaedam earum cum bonae
<pb n="0593B"/>
sint ex creatione Dei, poenales factae sunt homini,
ex punitione peccati; non propter suam naturam,
sed propter hominis culpam. Ubi ostensum est homini
facto ad imaginem Dei quantum sibi intulerit
malum, qui ad hoc perductus est, ut ei a brevibus
bestiolis inferatur mortis exitium. Quapropter in
omnibus animalibus, in omnibus herbis, et cunctis
universaliter creaturis, quidquid sibi homo cernit
esse mortiferum, non illis malam naturam inesse dicat,
sed ultionem in eis suae iniquitatis agnoscat.
Facti enim sumus pulicibus et cimicibus similes,
postquam Deo exstitimus contumaces; et scorpionis
aculeus mortalis factus est homini, postquam sponte
maluit mortis aculeo vulnerari. <hi>Aculeus</hi> enim <hi>mortis
peccatum est <note>(I Cor. XV, 56)</note>
          </hi>: quo aculeo sic se prius
<pb n="0593C"/>
homo percussit ad mortem, ut eum faceret per suam
quoque pertransire progeniem: ita ut etiam illis in
quibus gratia Dei facit non regnare peccatum, non
desit frequens et multiplex ex poena peccati periculum.
Inde est enim quod etiam justi homines, sancteque
viventes, in hac vita mortali ab hujuscemodi non
sunt molestiis ac periculis alieni: quia quandiu mortaliter
vivunt, sine peccato non <emph>425</emph> sunt. Unde
dicit beatus Joannes: <hi>Si dixerimus quia peccatum
non habemus, ipsi nos seducimus, et veritas in nobis non
est <note>(I Joan. I, 8)</note>
          </hi>. Sanctus quoque apostolus Jacobus
testatur quia <hi>in multis offendimus omnes <note>(Jac. III, 2)</note>
          </hi>.</p>
        </div3>
<div3>
          <head>36.</head>
          <p>
 Sed non talia sunt peccata sanctorum qualia
sunt iniquorum. Peccata enim sanctorum levia, peccata
iniquorum gravia sunt. In peccatis iniquorum,
<pb n="0593D"/>
aut de Deo male sentit humana perversitas, aut hominem
ad <note>( <hi>al.</hi> per)</note> desideria carnis ducit humana
cupiditas, aut proximum laedit humana crudelitas.
De his enim qui in Deum peccant Sapientia dicit: <hi>Qui autem in me peccant, impie faciunt in animas
suas; et qui me oderunt diligunt mortem 
 <note>(Prov. VIII,
36)</note>
          </hi>. De his autem qui luxuriose vivunt dicit Apostolus: <hi>Si quis autem templum Dei violaverit, disperdet
illum Deus. Templum enim Dei sanctum est, quod
estis vos. Nemo vos seducat 
 <note>(I Cor. III, 17, 18)</note>
          </hi>. De
odio quoque fratris beatus Joannes loquens ait: <hi>Qui
dicit se in lumine</hi> <note>(al. luce)</note>
            <hi> esse, et fratrem suum odit,
<pb n="0594A"/>
in tenebris est usque adhuc. Nam qui diligit fratrem
suum, in lumine permanet, et scandalum in eo non est.
Qui autem odit fratrem suum, in tenebris est, et in tenebris
ambulat, et nescit ubi ambulat, quoniam tenebrae
obcaecaverunt oculos ejus <note>(I Joan. II, 9, 10, 11)</note>
          </hi>.</p>
        </div3>
<div3>
          <head>37.</head>
          <p>
 Peccata ergo iniquorum, tribus <note>( <hi>al.</hi> omnibus)</note>
modis fiunt. Aut enim sacrilegiis, aut flagitiis, aut
facinoribus implicantur. Sacrilegia admittunt quando
de Deo non recte sentiunt, et a vera fide sive timore
temporalium commodorum, sive sola cordis caecitate
ac perversitate discedunt. In flagitiis vero peccant
quando in seipsis immoderati atque obsceni
turpiter vivunt. In facinoribus vero tunc peccant
quando alios aut damnis, aut quibuslibet oppressionibus
crudeliter laedunt. Utrosque autem, sive in
<pb n="0594B"/>
fide, sive in operibus capitaliter peccantes, reprobos
appellat beatus Apostolus, dicens de illis qui verae
fidei contradicunt: <hi>Sicut autem Jamnes et Mambres
restiterunt Moysi, ita et hi qui resistunt veritati, homines
corrupti mente, reprobi circa fidem <note>(II Tim. III,
8)</note>
          </hi>. Illos autem qui sub professione verae fidei in
malis operibus et criminibus vivunt similiter objurgans,
ait: <hi>Omnia munda mundis: coinquinatis autem
et infidelibus nihil est mundum; sed polluta sunt eorum
et mens et conscientia. Confitentur se nosse Deum,
factis autem negant, cum sint abominati, et incredibiles,
et ad omne opus bonum reprobi <note>(Tit. I, 15, 16)</note>
          </hi>.
Dum autem peccant sancti, sic in quolibet peccato
humana infirmitate aut humana delectatione <note>( <hi>al.</hi> dilectione)</note>
succumbunt, ut nec verae fidei pertinaciter
<pb n="0594C"/>
contradicant, nec seipsos flagitiis polluant, nec proximos
facinoribus laedant: quod ostendit beatus Apostolus
dicens: <hi>Apparuit enim gratia Dei Salvatoris
omnibus hominibus, erudiens nos, ut abnegantes impietatem,
et saecularia desideria, sobrie, et juste, et pie
vivamus in hoc saeculo <note>(Tit. II, 11, 12)</note>
          </hi>. Admonet nos
quidem alio loco idem beatus apostolus, dicens: <hi>Non plus sapere quam oportet sapere, sed sapere ad
sobrietatem 
 <note>(Rom. XII, 3)</note>
          </hi>. Verumtamen in hac tripartita
divisione in qua dicit ut sobrie, et juste, et pie
vivamus in hoc saeculo, videtur mihi quia ille sobrie
vivit qui non <emph>426</emph> sequitur delectamenta luxuriae;
juste vivit qui proximum nullatenus laedit, et ei beneficia
in quantum valet impendit; pie vivit, qui a
societate ecclesiasticae unitatis nulla ratione discedit,
<pb n="0594D"/>
et intra Ecclesiam positus, ea quae certissime novit
ad scientiam verae fidei pertinere indubitanter tenet;
ea vero quae ignorat aut de quibus dubitat, humiliter
ac patienter explorat, donec, si quid aliter
sapit, Deo sibi revelante cognoscat.</p>
        </div3>
<div3>
          <head>38.</head>
          <p>
 Haec autem sobrietas, justitia, et pietas <note>( <hi>al.</hi> et
pax)</note>, quae cunctis debent inesse fidelibus, ita sibi
connexae sunt, ut si una earum defuerit, alia quae
videtur inesse, nullatenus prosit. Neque enim salvat
<note>( <hi>al.</hi> salva est)</note> sobrietas qua quisque a flagitiis in
seipso abstinet, nisi pia et justa fuerit, id est, ut et
in Deum recte credat, et quod caritas poscit proximo
<pb n="0595A"/>
libenter impendat: nec fructuosa justitia est, qua
unusquisque hoc impendit proximo quod sibi delectatur
impendi, si sobria piaque non fuerit: pietas quoque
mortua est, qua in Deum recte creditur, si vel
morum sobrietas, vel proximi caritas non tenetur.
Tunc igitur animae vera salus acquiritur si et pietas
in fide, et justitia in caritate, et sobrietas in castitate
ac parcimonia teneatur.</p>
        </div3>
<div3>
          <head>39.</head>
          <p>
 Aliter vero sanctos, et aliter peccare iniquos
divinis docemur eloquiis. Nam et Agar ancilla Sarae,
nisi superbiret non expelleretur <note>(Genes. XXI, 11)</note>; et
ipsa Sara nisi rideret non culparetur <note>(Genes. XVIII,
11)</note>. Illa enim superba facta est, concepisse se videns;
illa risit, concepturam se ambigens. Invenitur
utraque peccasse, sed non aequale invenitur utriusque
<pb n="0595B"/>
peccatum: nam in una earum humana dubitavit
infirmitas; in altera vero contumaciter se extulit
humana temeritas. Ideo Agar praecepto meruit divinae
severitatis expelli, Sara vero divinae vocis meruit
placida lenitate culpari. Et quia leve fuit in illa
dubitatione peccatum, divinae promissionis sermone
firmata abjecit dubitationem, recepit certissimam fidem,
per quam sumpsit etiam concipiendi virtutem:
quod apostolica testatur auctoritas, dicens: <hi>Fide et
ipsa Sara sterilis virtutem in conceptione seminis accepit,
etiam praeter tempus aetatis, quoniam fidelem
credidit esse qui promiserat <note>(Hebr. XI, 11)</note>
          </hi>.</p>
        </div3>
<div3>
          <head>40.</head>
          <p>
 Invenimus alio loco sanctorum et iniquorum
non aequalia esse peccata; sed illorum levia, quae
temporali egeant correptione purgari; illorum vero
<pb n="0595C"/>
gravia, quae mereantur ignis aeterni perpetua combustione
puniri. Ad aquam enim contradictionis aliter
filii Israel peccaverunt <note>(Num. XX, 13)</note>, rebelles adversus
Deum omnimodis existentes; aliter Moyses,
qui non per temeritatem Deo contradixit, sed per
infirmitatem minus de Dei operatione praesumpsit;
similis factus beato Petro, qui audivit a Domino, <hi>Modicae fidei, quare dubitasti 
 <note>(Matth. XIV, 31)</note>
          </hi>? Unde
Israelitarum contumacia meruit aeterna punitione
damnari; in Moyse vero usque ad hoc fuit illius peccati
ultio, ut ei sola terrae repromissionis negaretur
ingressio. Nam et ipse Moyses non propter suum peccatum,
sed propter illos sibi iratum Dominum fuisse
testatus est, dicens in Deuteronomio: <hi>Nec mira indignatio
in populum, cum mihi quoque iratus Dominus
<pb n="0595D"/>
propter vos dixerit: Nec tu ingredieris illuc <note>(Deut. I,
37)</note>
          </hi>. Nam et sanctus David propter ipsum peccatum
populi ostendit Moysen fuisse vexatum <emph>427</emph> dicens: <hi>Et irritaverunt eum ad aquas contradictionis, et vexatus
est Moyses propter eos 
 <note>(Psal. CV, 32)</note>
          </hi>. Populus
ergo Dominum irritavit, Moyses de Domini opere dubitavit;
et quia illius irritationis atque dubitationis
non fuit aequale peccatum, ideo sanctus Moyses,
quamvis fuerit pro eis vexatus, non tamen cum eis
aeterna punitione damnatus est.</p>
        </div3>
<div3>
          <head>41.</head>
          <p>
 Et ut breviter aliquid etiam in ipso usu attendamus
conversationis humanae, unde facilius sumamus
exemplum, sic accipiamus baptizatorum hominum
animas, sicut mulieres conjugio copulatas. Nam et
ipsius conjugii magnum sacramentum in Christo et in
<pb n="0596A"/>
Ecclesia commendat Apostolus <note>(Ephes. V, 32)</note>. Sic est
ergo quaelibet anima fideliter cohaerens Christo, sicut
uxor vivens fideliter cum marito: quae in ipsa conjugii
castitate animum quidem viri sui plerumque
contristat, sed tori fidem pura castitate conservat,
et mariti substantiam prudenter temperanterque dispensat;
ac per hoc et peccat marito, et vivit tamen
caste ac fideliter cum marito; et quam facit humana
infirmitas aliquando apud maritum delinquere, conjugalis
castitas facit marito dulciter inhaerere. Illa
vero mulier quae sive de domo mariti egressa, sive in
eodem mariti habitaculo constituta, adulterio mixta
fuerit, substantiam mariti disperserit, non venia judicatur
digna, sed mortifero reatu tenetur obnoxia.
Sic est anima quae diabolo consentiens, aut infidelitate
<pb n="0596B"/>
subvertitur, aut criminibus implicatur.</p>
        </div3>
<div3>
          <head>42.</head>
          <p>
 De talibus dicit Apostolus, quia <hi>neque fornicarii,
neque idolis servientes, neque adulteri, neque
molles, neque masculorum concubitores, neque fures,
neque avari, neque ebriosi, neque maledici, neque rapaces,
regnum Dei possidebunt <note>(I Cor. VI, 9, 10)</note>
          </hi>. Do
his autem qui leviter peccant dicitur: <hi>Septies cadit
justus, et resurgit <note>(Prov. XXIV, 16)</note>
          </hi>. Iste talis et peccare
dicitur, et tamen justus veraciter appellatur.
Non enim sic cadit, ut justus esse desinat, quia scriptum
est: <hi>Dum ceciderit justus, non conturbabitur,
quoniam Dominus confirmat manum ejus <note>(Psal. XXXVI,
24)</note>
          </hi>. Adest ergo Dominus etiam cadenti justo, quia
non sic peccat, ut Dominus ab eo discedat. Habet
enim concupiscentiam ex infirmitate carnis, sed concupiscentiae
<pb n="0596C"/>
non consentit, firmatus virtute gratiae
spiritalis. Ipsa concupiscentia est lex peccati etiam
in membris constituta sanctorum; a qua tamen justos
suos liberat gratia Dei per Jesum Christum Dominum
nostrum: qui propterea <hi>peccata nostra pertulit in corpore
suo super lignum, ut a peccatis nostris separati
cum justitia vivamus <note>(I Petr. II, 24)</note>
          </hi>. Cum ergo cadit
justus, debita contrahit; sed talia sunt debita justi
quae possint in quotidiana oratione dimitti, quando
veraciter dicit: <hi>Dimitte nobis debita nostra, sicut et
nos dimittimus debitoribus nostris <note>(Matth. VI, 12)</note>
          </hi>.</p>
        </div3>
<div3>
          <head>43.</head>
          <p>
 Peccata ergo justorum sunt ex necessitate infirmitatis;
peccata iniquorum sunt ex intentione pessimae
voluntatis. In illis sic peccati reperitur exortus,
ut non subsequatur effectus. Quia etsi per infirmitatem
<pb n="0596D"/>
nascitur, per Dei gratiam superatur. Illos autem
gratiae <note>( <hi>al.</hi> congrue)</note> privatos auxilio praecipitat mala
voluntas, quo duxerit prava cupiditas. Ideo culpae
sanctorum peccata dicuntur esse, non crimina: pro
quibus sic corripiuntur a patre, ut non condemnentur
a judice: quae tamen correptio pertinet ad judicium,
sed paternum, quo Deus filios <emph>428</emph> suos misericorditer
et judicat et flagellat, ut eos a supplicio
sempiternae damnationis eripiat. Hoc beatus ostendens
Apostolus ait: <hi>Si nosmetipsos judicaremus, non utique
judicaremur; dum judicamur autem, a Domino corripimur,
ut non cum hoc mundo damnemur <note>(I Cor. XI,
31, 32)</note>
          </hi>. Hoc etiam beatus Petrus affirmat, dicens: <hi>Quoniam tempus inchoationis judicii ex domo Dei. Si
ergo initium a nobis, quis finis eorum qui non credunt
<pb n="0597A"/>
Dei Evangelio? Et si justus quidem vix salvabitur, peccator
et impius ub parebunt</hi> 
 <note>(al. <hi>parebit</hi> )</note> <note>(I Petr. IV,
17, 18)</note> </p>
        </div3>
<div3>
          <head>44.</head>
          <p>
 Nullus ergo fidelis ac sapiens sanctorum fidem
dicat infirmam, si quando eis in hujus vitae tempore
cujuslibet adversitatis viderit accidisse molestiam.
Communiter enim accidunt fidelibus et infidelibus,
bonis et malis, corporalis sanitas atque infirmitas;
et ideo communiter utrosque tangit corporeae infirmitatis
adversitas, quia nonnunquam communiter
utrisque temporaliter donatur et sanitas. Justi enim
ab iniquis non qualitate corporea, sed fide discernuntur
et vita. Simul ergo molestias et pericula vitae praesentis
corporaliter tolerant, quas tamen diversa prorsus
intentione supportant. Ideo autem in malis hujus
<pb n="0597B"/>
vitae non aequaliter gemunt, quia bona vitae hujus
non aequaliter diligunt. Iniqui enim ad hoc volunt
vitam praesentem sine molestiis habere tranquillam,
ut bonis caducis temporalibusque non careant: justi
autem ideo pericula et molestias vitae praesentis oderunt,
ut Deum ( <hi>forte</hi> Deo), quem diligunt, perfruantur:
in ipso appetentes requiem veram, in quo habituri
sunt beatitudinem sempiternam. Proinde nec bona
temporalia diligunt, quae citius desitura cognoscunt;
et ob hoc in usu eorum non appetunt unde cupiditas
expleatur, sed unde reficiatur caritas et sustentetur
infirmitas; nec ex eis tanquam ex domestica delectatione
gaudium, sed tanquam ex viatica sustentatione
modestum quaerunt pro rerum <note>( <hi>al.</hi> reorum)</note> opportunitate
solatium.
<pb n="0597C"/>
</p>
        </div3>
<div3>
          <head>45. </head>
          <p>
Et quia de illius nunc sententia disputamus
qui muscas et scorpiones, pulices et cimices, a Deo
potuisse fieri non credit, hoc quoque praecavendum
est, ne hunc sensum catholica fide omnimodis alienum,
non ex Manichaeorum errore, sed ex divinarum
Scripturarum lectione conceperit. <hi>Bona est</hi> enim <hi>lex,
si quis ea legitime utatur <note>(I Tim. I, 8)</note>
          </hi>. Ille autem lege
non legitime utitur qui de verbis legis non hoc sentit
quod oportet ut sentiat. Hoc ideo dixi, quia legimus
in Exodo <note>(Cap. VII, 10)</note> virgam Moysis quam portabat
Aaron in serpentem divina operatione conversam;
ubi dicitur <note>(Ibid., 12)</note> etiam magos Pharaonis, quos
Jamnem et Mambrem Apostolus vocat, fecisse similiter
ut virgae eorum in serpentes magicis incantationibus
verterentur <note>(II Tim. III, 8)</note>. Deinde cum Aaron
<pb n="0597D"/>
aquas fluminis percuteret, et verterentur in sanguinem <note>(Exod. VII, 20)</note>,
etiam illorum incantationibus similiter
factum sacra Scriptura commemorat <note>(Ibid.,
22)</note>. Postmodum quoque cum percussis aquis Aaron
ranas educeret, quae terram Aegypti protinus operirent;
illi quoque malefici nefandis artibus obnitentibus
similia fecisse narrantur <note>(Exod. VIII, 6, 7)</note>.
Sed postquam ventum est ut percussa terra producerentur
ciniphes <note>(Ibid., 17, 18)</note>, nihil tale potuit magicae
artis operari nequitia. Ubi primum iste qui muscas
a diabolo factas asserit, mendacem se esse cognoscat,
quandoquidem diabolus et angeli <emph>429</emph> 
ejus, etiamsi alia facere permissi sunt, in muscarum
tamen opere defecerunt. Ubi quis non videat sive
serpentes ex virgis, sive ranas productas ex aquis
<pb n="0598A"/>
ideo praevaricatores fecisse, quia Deus permisit; ciniphes
autem, id est muscas, ideo facere non potuisse,
quia Deus non permisit?</p>
        </div3>
<div3>
          <head>46.</head>
          <p>
 Aliquando autem occulto et incomprehensibili
judicio Dei permittuntur quaedam facere mali angeli,
ad probandos bonos et ad seducendos malos; non
tamen ipsi creant quae faciunt, sed de occulto Creatoris
Dei sinu, quem nos videre non possumus, permittuntur
aliquid producere quod videre possimus.
Sic autem nec serpentum nec ranarum diabolus
potuit esse creator, quamvis ea Deo permittente
produxerit; sicut <note>( <hi>al.</hi> sic)</note> non fuit creator ignis,
quando ad probandum Job, oves ejus cum pastoribus
igne de coelo cadente consumpsit <note>(Job I, 16)</note>; sicut
nec venti fuit creator, quando spiritus magnus irruens
<pb n="0598B"/>
a deserto tetigit quatuor angulos domus, et
omnes filios sancti Job una simul ruina compressit.
Naturas ergo diversas, hoc est elementa hujus mundi,
solus Deus omnipotens creavit; in quorum secreto
et abdito quaedam rerum semina nobis occulta, sed
angelis manifesta, constituit: ex quibus quaedam,
prout opportunitas operis deposcit et temporis, occulto
sapientiae suae consilio, aut per bonos angelos Deus
produci praecipit, aut per malos ostendi permittit.
Ista <note>( <hi>al.</hi> Ita)</note> autem permittendo demonstrat Deus
quantam sanctis angelis fecerit inesse virtutem,
quando etiam malis ex ipsa creatura corporali quaedam
mira faciendi tribuit facultatem. Inde est quod
etiam Salvator noster suos fideles praemonere non
desistit, dicens: <hi>Surgent enim pseudochristi et pseudoprophetae, et dabunt signa magna et prodigia, ita ut
<pb n="0598C"/>
in errorem inducantur (si fieri potest) etiam electi <note>(Marc. XIII, 22)</note>
          </hi>.
Nam et beatus Apostolus de Antichristo
loquens ait: <hi>Revelabitur ille iniquus quem
Dominus noster Jesus Christus interficiet spiritu oris
sui, et destruet illustratione adventus sui: cujus est
adventus secundum operationem Satanae, in omni virtute,
et signis et prodigiis mendacibus, et in omni seductione
iniquitatis, his qui pereunt, eo quod caritatem
veritatis non receperunt ut salvi fierent. Ideo mittet
illis Deus operationem erroris, ut credant mendacio,
et judicentur omnes qui non crediderunt</hi> <note>(al. credunt)</note>
            <hi>
veritati, sed consenserunt iniquitati <note>(II Thess. II, 8
et seq.)</note>
          </hi>.</p>
        </div3>
<div3>
          <head>47.</head>
          <p>
 His atque hujusmodi testimoniis cognoscemus
<pb n="0598D"/>
omnes naturas opere divino creatas, et ex quocunque
nocemur, non natura malum debere dici, sed
nobis propter infirmitatem inconveniens inveniri.
Ex quo tamen nobis conveniens adhibetur monitus,
ut humili corde divinae virtutis justitiam formidemus.
Naturarum vero, non solum malos, sed nec bonos angelos
esse creatores, quisquam sapiens aut credit
aut dicit. Deus enim, sicut superius diximus, omnia
in sapientia fecit, quae sapientia <hi>attingit a fine usque
ad finem fortiter, et disponit omnia suaviter <note>(Sap. VIII,
1)</note>
          </hi>. Ideo autem omnia disponit, quia in ipsa Pater
omnia fecit. Sicut ergo in sapientia Deus creavit in
coelis angelos, sic in ipsa creavit in terra vermiculos;
et qui in superioribus Thronos, Dominationes, Principatus
et Potestates condidit, ipse in terra scorpiones,
<pb n="0599A"/>
pulices et cimices fecit. Qui creavit <emph>430</emph> gallinam,
ipse creavit muscam: sed illam dedit qua
confundatur homo superbus, istam qua reficiatur infirmus.
Inde est quod de ista volens recipit escam,
de illa nolens patitur nauseam: ut saltem non sic
solum in ista solatium Dei, sed etiam in illa compellatur
meritum sui videre peccati.</p>
        </div3>
<div3>
          <head>48.</head>
          <p>
 Proinde attendat iste, ut nec illo nomine seducatur
quo princeps daemoniorum Beelzebub in
Evangelio nuncupatur, quod interpretatur princeps
muscarum. Hoc enim non ideo dictum est quod diabolus
potuit muscas creare: nam et Danieli prophetae
loquens angelus dicit: <hi>Et ecce Michael unus
de principibus primus venit in adjutorium meum <note>(Dan.
X, 13)</note>
          </hi>; et paulo post: <hi>Nemo est adjutor meus in
omnibus his, nisi Michael princeps vester <note>(Ibid., 21)</note>
          </hi>.
<pb n="0599B"/>
Nec solum angelos, sed etiam homines invenimus
principes nominari. Scriptum est enim: <hi>Principes
populorum convenerunt cum Deo Abraham <note>(Psal. XLVI,
18)</note>
          </hi>; et Ecclesiae dicitur: <hi>Pro patribus tuis nati sunt
tibi filii, constitues eos principes super omnem terram <note>(Psal. XLIV, 17)</note>
          </hi>.
Et in libro Moysi <note>(Genes. XXV, 16)</note> 
novimus principes tribuum nominari. Nec tamen
quia homines aut angeli dicuntur principes, ideo
non solum angelorum aut hominum, sed etiam quarumlibet
irrationabilium animarum, vel quorumlibet
corporum dicendi sunt creatores. Nam et ipse Beelzebub,
cujus nomen interpretatur princeps muscarum,
utique princeps daemoniorum dicitur: quibus
tamen principatur, ut primus auctor incentorque nequitiae,
non ut creator sit conditorque naturae. Mali
<pb n="0599C"/>
enim angeli Deum habent suae naturae factorem; suae
vero nequitiae habent diabolum principem. Tota
namque refugarum angelorum multitudo bona facta
est a Deo, cujus gratuita benignitate exstitit, ut esset;
propria vero voluntate diabolo adhaesit, ut caderet.
Proinde princeps eorum dicitur, non quia eos creavit,
sed quia secum in praecipitium perditionis attraxit.
In eo igitur quod diabolus dicitur princeps muscarum,
princeps ostenditur iniquorum, quos alia Scriptura
significat dicens: <hi>Muscae moriturae exterminant
oleum suavitatis <note>(Eccle. X, 1)</note>
          </hi>. Qui exterminant, nisi
qui Spiritum sanctum aut infidelitatis crimine aut
sordida immundorum operum obscenitate <note>( <hi>al.</hi> obscuritate)</note>
contristant, dum seipsos aut perversa credulitate
aut prava conversatione commaculant?
<pb n="0599D"/>
Quod sollicite Apostolus interdicens ait: <hi>Nolite contristare
Spiritum sanctum Dei, in quo signati estis in
diem redemptionis <note>(Ephes. IV, 30)</note>
          </hi>.</p>
        </div3>
<div3>
          <head>49.</head>
          <p>
 Exterminant ergo in se oleum suavitatis qui
non recto vitae ordine utuntur sacramento gratiae
spiritalis. Sic autem illis exterminantibus, ipsum oleum
non potest exterminari, sicut iisdem contristantibus
secundum malam voluntatem suam, non potest aliquam
Spiritus sanctus sentire tristitiam. Nam et de
ipso Dei Filio dicitur ad Hebraeos: <hi>Quanto magis
putatis deteriora mereri supplicia qui Filium Dei conculcaverit <note>(Hebr. X, 29)</note>
          </hi>!
Filius autem Dei Christus
est, Dei virtus, et Dei sapientia, quae nullatenus conculcatur,
quia nullatenus inquinatur. De ipsa quippe
<pb n="0600A"/>
dicitur in libro <note>( <hi>al.</hi> libris)</note> Sapientiae: <hi>Attingit enim
ubique propter suam munditiam; et ideo nihil inquinatum
in illam incurrit. Splendor est enim lucis aeternae,
et speculum sine macula Dei majestatis, et imago
bonitatis illius <note>(Sap. VII, 24 et seq.)</note>
          </hi>. Mali ergo contristant
Spiritum sanctum, sed Spiritus sanctus contristari
non potest; <emph>431</emph> mali conculcant Filium Dei,
sed Filius Dei nullatenus conculcatur.</p>
        </div3>
<div3>
          <head>50.</head>
          <p>
 Tale est autem quod dicuntur mali Spiritum
sanctum contristare, et Filium Dei conculcare, cum
et Filius Dei et Spiritus sanctus <note>( <hi>al.</hi> Dei)</note> incontristabilis
inconculcabilisque permaneat; sicut ait Salvator
in Evangelio: <hi>Qui viderit mulierem ad concupiscendum
eum, jam moechatus est eam in corde suo <note>(Matth. V,
28)</note>
          </hi>. Si autem illo moechante illa permanet casta,
<pb n="0600B"/>
quanto magis malis contristantibus et conculcantibus,
sine tristitia et beata manet Filii Dei et Spiritus
sancti divina substantia!</p>
        </div3>
<div3>
          <head>51.</head>
          <p>
 Nullus ergo fidelium dicat aliquam naturam potuisse
originaliter a diabolo creari: ne dum quaelibet
animalia creante diabolo exstitisse confirmat, etiam
illas res de quibus originem ducunt operibus diaboli
consequenter ascribat. Quaedam enim genera muscarum,
aut de corporum purgamentis, aut de putrefactis
herbis vel carnibus oriuntur. Plerumque videmus
aliquas muscas etiam ex leguminibus nasci. Nam
et gurgulio solet existere de frumento. Quisquis ergo
hujusmodi animalia non a Deo, sed a diabolo asserit
creata, cur non etiam ligna, frumenta, legumina, herbae
et carnes, de quibus nascuntur, asserat facta? Ubi consequenter
<pb n="0600C"/>
cum vermes viderit non solum de humanis
cadaveribus, verum etiam de vivis corporibus habere
originem, qui in vermibus humanae mortalitatis nonnunquam
carnalis ostenditur sensus, etiam humanorum
corporum sine dubio diabolum praedicabit auctorem.
Sed cum bonis recte credens recteque intelligens,
nec ipsis angelis bonis originem cujuslibet creaturae
audeat assignare, quomodo isti, angelo dejecto,
et a sua dignitate vitio propriae pravitatis excluso,
virtutem aut potestatem creandi cujuslibet animalis
assignat? quod ei assignare nullus auderet, etiamsi
in angelica dignitate ac bonitate sine aliquo vitio
permaneret.</p>
        </div3>
<div3>
          <head>52.</head>
          <p>
 Non autem inaniter in ipso principio Genesis,
de omnibus quae facta sunt loquens Scriptura, Deum
<pb n="0600D"/>
omnia fecisse confirmat, dicens per singula: <hi>Et fecit
Deus, et vidit Deus quod bonum est <note>(Gen. I)</note>
          </hi>: quae
omnia die sexto perfecit, in quibus nihil deesse potuit
quod postea fieret. Quia Deus praescius futurorum,
sicut hominem noverat peccaturum, sic ei ex omnibus
quae fecit non solum solatia, sed etiam flagella
salubriter praeparavit. Una est enim boni patris manus
quae filio et cibum tribuit et flagellum: aliud ut
vivat, aliud ut bene vivat; aliud ne infirmitate deficiat,
aliud ne indisciplinatus paterna praecepta contemnat: <hi>Quem enim diligit Dominus corripit, flagellat autem
omnem filium quem recipit 
 <note>(Hebr. XII, 6)</note>
          </hi>. Nec aliquid
prodest abundare temporalibus bonis, si quis male
vivendo careat sempiternis: quibus cum caruerit, necesse
<pb n="0601A"/>
est eum malis perennibus deputari, quibus carere
non possit.</p>
        </div3>
<div3>
          <head>53.</head>
          <p>
 Cohibeat igitur unusquisque temeritatem cogitationis
suae; et sicut ea quibus delectatur, sic
etiam ea quibus offenditur naturaliter a Deo facta
non dubitet: cujus sapientia attingens a fine usque
ad finem fortiter, et disponens omnia suaviter, etiam
de his rebus quas <emph>432</emph> corruptio exterminat, pulchritudinem
sui operis monstrat; in ipsis quoque minutissimis
animalibus ostendens sui uniuscujusque
generis decus, qui fecit minutissimas muscas magnis
elephantis quanto breviores, tanto agiliores, et cum
sit in utrisque dispar quantitas membrorum, non
tamen dispar et operum laudatio divinorum. Quis
enim sanum sapiens, et invisibilia Dei per ea quae
facta sunt intellecta conspiciens, non ipsum Deum
<pb n="0601B"/>
opificem laudet in vermiculo, quem laudat in elephanto?
aut non eumdem laudet in pulice, quem
laudat in bove? Cum etiam illa signa quae in gemmis
artificum formare consuevit industria tanto magis
laudare soleat animus, quanto minutiora intuetur
aspectus.</p>
        </div3>
<div3>
          <head>54.</head>
          <p>
 Omnia itaque Deum creasse fatendum est; sed
ista quibus nutu divino vapulat humana transgressio,
dum quaeritur utrum antequam peccaret Adam, an
postquam peccavit, fuerint a Deo creata, congrue respondetur,
illa quae vel ex aquis vel ex terra gignuntur,
Deo tunc creante primordialiter instituta, ab illo
utique creatore qui non solum naturam hominis quam
faciebat noverat, sed etiam ipsum hominem peccaturum
mirabiliter praesciebat. Nec sic illa fecit, ut ea
<pb n="0601C"/>
homo ante peccatum, vel sentiret noxia, vel timeret.
Sic enim eum nullius terreni animantis laedere poterat
quilibet actus, sicut ipse cunctorum fuerat dominus
divino munere constitutus. Haec itaque homini noxia
atque perniciosa transgressio fecit ipsius hominis,
non conditio Creatoris. Neque enim hoc operata est
benignitas creantis, sed aequitas judicantis.</p>
        </div3>
<div3>
          <head>55.</head>
          <p>
 Illa vero quae de corruptione carnium videmus
oriri vel fructuum, non quidem tunc dicimus exstitisse
quando in illis sex diebus fecit Deus omnia bona
valde; sed sic illa temporaliter facta sunt, ut de illis
ista postmodum nascerentur. Ad quam corruptionem
etiam humana devoluta est caro, quando sic scriptum
est: <hi>Homo cum in honore esset, non intellexit; comparatus
est jumentis insipientibus, et similis factus est
<pb n="0601D"/>
illis <note>(Psal. XLVIII, 13)</note>
          </hi>; ut jam corpus peccatoris hominis
necessitas obtineret corruptionis et mortis: a
quibus duobus malis corpora sunt per Dei gratiam
liberanda justorum; non in hoc tempore, in quo, sicut
Deus <hi>solem suum facit oriri super bonos et malos, et
<pb n="0602A"/>
pluit super justos et injustos <note>(Matth. V, 45)</note>
          </hi>, non solum
Herodem incredulum vermibus consumi fecit <note>(Act. XII, 23)</note>,
sed etiam servum suum Job sanie ac
vermibus ebullire permisit <note>(Job II, 8)</note>; sed in futuro
justorum corpora nullam sentient corruptionis mortalitatisque
molestiam, quando in eis corruptibile hoc
induet immortalitatem <note>(I Cor. XV, 53)</note>. In illa bonorum
vita, malorumque miseria, sive bonis, sive malis
quidquid erit, plenum aeternumque erit. Non ibi
cruciatibus solatia miscebuntur, neque cruciatus solatiis
inserentur. Ibi aeternitas gaudiorum ac suppliciorum
sine fine manebit; nec mali gaudia sperabunt,
nec boni tristitiam formidabunt: in bonis aeterna
exsultatio manens semper erit, in malis autem fletus
et stridor dentium semper manebit; iniquos in aeternum
<pb n="0602B"/>
miseros retinebit societas daemoniorum, justos
autem in aeternum beatos aequalitas sanctorum suscipiet
angelorum.
</p>
          <p> <emph>433</emph> --56. Proinde misericordiam Deo judiciumque
cantantes, tempus misericordiae non contemnamus,
ut ad judicium sine formidine veniamus. Speremus
judicem, quem novimus Redemptorem. Talia
sint opera nostra quibus reddantur praemia sempiterna.
In eo quod molestias praesentis temporis metuimus
et vitamus, inde nobis considerandum est
quantum poenas aeternas fugere debeamus. Declinemus
ergo a malis, et faciamus bona: hoc enim omnis
homo inveniet in tempore divinae retributionis
quod hic habuerit in operibus suis, dicente Apostolo: <hi>Quaecunque enim seminaverit homo, haec et metet:
<pb n="0602C"/>
quoniam qui seminat in carne sua, de carne metet corruptionem;
qui autem seminaverit in spiritu, de spiritu
metet vitam aeternam 
 <note>(Gal. VI, 8)</note>
            </hi>. Propter quod idem
nos apostolus admonet, dicens: <hi>Si enim secundum carnem
vixeritis, moriemini; si autem spiritu facta carnis
mortificaveritis, vivetis <note>(Rom. VIII, 13)</note>
            </hi>. Hic ergo spiritu
facta carnis mortificemus, et mortui peccato,
Deo vivamus. Nec nos saeculi prosperitas corrumpat,
nec adversitas frangat. Corde migremus de habitatione
hujus mundi, de qua sumus celeriter etiam corpore
migraturi: ut illa nos coelestis domus excipiat,
de qua dicit Apostolus quod aedificationem habemus
ex Deo, domum non manufactam, aeternam in coelis <note>(II Cor. V, 1)</note>.
De hac scriptum est: <hi>Beati qui habitant
in domo tua, Domine; in saecula saeculorum laudabunt
te <note>(Psal. LXXXV, 5)</note>
            </hi>. Ibi sicut est aeterna habitatio,
<pb n="0602D"/>
sic est aeterna laudatio. Ibi qui habitant, semper
Deum laudant, quia de Domino et in Domino
semper exsultant; et sicut laudantibus suavis sanctae
habitationis aeternitas, sic habitantium aeterna manet
laudandi suavitas.
</p>
</div3>
      </div1>
</body>
  </text>
</TEI>