<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De remissione peccatorum</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.DeRePe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS.</head>

<emph>360</emph> 

<div2>
          <head>CAPUT PRIMUM.</head>

<pb n="0527D"/>
<p>Explicare nequeo verbis, Euthymi carissime, quantum
studio tuo congaudeam: quod non solum in domo
tua positus coelestibus animum Scripturis indulges,
sed etiam sanctam vigili corde frequentas ecclesiam,
ut cum divinis eloquiis corporis exterior pulsatur
auditus, interior animae tuae pascatur affectus.
Gratiae quippe divinae opus agnoscitur, quod in domo
<pb n="0528D"/>
Dei illorum colloquio spiritaliter frueris quos in amore
divinae legis fervere cognoscis; nec cum quibusdam
delectaris inutilem miscere sermonem, qui ad vitale
coelestis verbi convivium sine sua utilitate conveniunt,
et, secundum veracem coarguentis apostoli
Pauli sermonem, a veritate quidem auditum avertunt,
ad fabulas autem convertuntur <note>(II Tim. IV, 4)</note>. Quos
non immerito dixerim similes illis quorum stomachus,
<pb n="0529A"/>
mortifero superatus fastidio, inedia magis invenitur
delectari quam cibo; et ob hoc frustra sibi
medicinales divitias appositas cernunt; quas dum recusant
percipere, nec virtutis aliquid inde, nec sanitatis
acquirunt; atque in domo medici spernentes
oblatum medelae spiritalis sibi antidotum, ad hoc cum
infirmitatibus suis intrant, ut deterius infirmi recedant.
Quibus tamen potens est Dominus verbi sui
delectationem cognitionemque largiri, ut bonorum
inflammentur exemplis. Quibus admoniti negligentiam
suae cunctationis abjiciant, et effectum salutis in
ipsius medici salubribus praeceptis quaerant: ut cum
his qui, perscrutantes testimonia Domini, exquirunt
eum, ipsi quoque pro salute sua non desistant quaerere
quod possit a quaerentibus inveniri.
<emph>361</emph> </p>
        </div2>

<div2>
          <head>CAPUT II.</head>

<pb n="0529B"/>
<p>Epistola itaque quam mihi misisti, licet de corde
tuo non aliquid nobis intimarit incognitum, cordi
tamen nostro magnum incrementum laetitiae in Domino
subrogavit. Cognitum quippe nobis est, divinam
in te gratiam misericorditer operari, te saepe ac multum
de remissione peccatorum cogitare. Verumtamen
ideo nostram dixi crevisse laetitiam, quia sic adipisci
remissionem peccatorum desideras, ut ejusdem remissionis
effectum frequenter ac vigilanter inquiras.
Dicis igitur inter vos natam esse quaestionem, quam
licet ipse recolas, malui tamen verba quae in tua
continentur epistola, ipso quo a te sunt tenore posita
huic opusculo inserere: ut non solum tu ex propria
<pb n="0529C"/>
dictatione recognoscas, sed etiam quisquis alius legerit,
dum cognitionis percunctatione imbuitur, ad
intelligentiam responsionis commodius instruatur.
Quaeris itaque <hi>utrum rerum conditor Dominus in hoc
saeculo tantummodo quibus voluerit peccata dimittit, et
sic hinc quisquam solutus exeat; an per omnipotentiam
suam quibus in saeculo praesenti non dimisit,
exeuntibus de corpore ante diem judicii peccata dimittat,
vel in eodem die futuri saeculi.</hi> Haec nempe verba
quae posui recordaris profecto tuis, ut jam dixi,
contineri</p>
</div2>

<div2>
          <head>CAPUT III.</head>
<p>In hujus absolutione quaestionis flagitare vos
video parvitatis nostrae sententiam. Proinde spero
in abundantia bonitatis Dei, qua sic est ille semper
<pb n="0529D"/>
dives, ut exinde nostra quoque possit ditari pauperies,
et ex qua caeteris quantum vult sic donat, ut in
ea plenius ipse permaneat; quia talia nostro cordi
spiritaliter dignabitur infundere, quae et nobis dicere
prosit, et vobis audire. Sermo enim quem vobis
in Dei gratia ministramus, tunc etiam nobis prodest,
si quod vobis pro salute verbo styloque foris dicimus,
nos intus mites et humiles audiamus. Non enim
frustra David sanctissimus dicit: <hi>Audiam quid loquatur
in me Dominus Deus <note>(Psal. LXXXIV, 9)</note>
            </hi>. Qui auditus
proprie ad humiles pertinet. Propter quod alio
loco idem propheta dicit: <hi>Auditui meo dabis gaudium
<pb n="0530A"/>
et laetitiam, et exsultabunt ossa humiliata <note>(Psal. L, 10)</note>
            </hi>.
Alio loco majestas ipsa sic loquitur: <hi>Super quem requiescet
Spiritus meus, nisi super humilem et quietum,
et trementem verba mea <note>(Isai. LXVI, 2)</note>
            </hi>? Nec vero iste
Spiritus Dei sic super humilem et quietum requiescit,
ut non ipse quietum humilemque faciat, sed
tanquam humilem quietumque requieturus inveniat.
In eo quippe super humilem et quietum dignatur
requiescere, quia super quem requiescit, quietum et
humilem facit. Hoc ergo Spiritus sanctus operatur,
ut vitium superbiae atque inquietudinis ab homine in
quo requiescit, expellat; ac sic praeveniente sancti <emph>362</emph> 
 Spiritus operatione, hominis voluntatem misericorditer
immutante, omne praeteritae humanae iniquitatis
vinculum gratis data solvat remissio peccatorum.</p>
</div2>

<div2>
          <head>CAPUT IV.</head>

<pb n="0530B"/>
<p>Non itaque de re parva disserimus, nec vile aliquid
quaerimus, cum de remissione peccatorum, quantum
divina largitas adjuvat, disputamus. Per hanc enim
de potestate tenebrarum eripiuntur quos Deus transferet
in regnum filii dilectionis suae <note>(Colos. I, 13)</note>.
Per ipsam <note>( <hi>al.</hi> hanc)</note> liberantur ab aeterna poena, ut
potiantur aeterna laetitia. Per illam deponitur onus,
seu quod nativitas vitiosa traxit, sive quod iniquitas
vitiosae juventutis adjecit. Per eam Christus eos
qui laborant et onerati sunt venientes ad se reficit,
quibus lene <note>( <hi>al.</hi> leve)</note> jugum levemque sarcinam suae
caritatis imponit <note>(Matth. XI, 28)</note>. Per ipsam gratis
justificatur <note>( <hi>al.</hi> justificabitur)</note> impius, ut reputetur
<pb n="0530C"/>
fides ejus ad justitiam. Per illam caret mala vita, qua
fuerat implicatus; et accipit gratis bonam, qua fuit
indignus. Per ipsam fit ut in bona vita deinceps,
dono misericordiae praevenientis illuminatus ambulet,
et in ea deductus misericordiae subsequentis munere
perseveret: ut indebita gratia bene vivendi donum
inchoet in homine, peccatorum remissione donata;
quod perficiat perseverandi virtute concessa. Per remissionem
peccatorum gratis homines discernuntur
ab illis qui cruciabuntur in aeternum cum diabolo,
et adjunguntur his qui sine fine regnabunt cum Christo.
Postremo talis est remissio peccatorum, ut pro
ipsa fieret homo Unigenitus Dei, pro ipsa etiam sanguis
ejus fuisset effusus. Unum horum vox angelicae
visionis aperuit; alterum vero ipse Dominus indicavit.
<pb n="0530D"/>
Nam cum desponsata esset Maria mater ejus Joseph,
et, sicut evangelista testatur, priusquam convenirent,
inventa esset in utero habens de Spiritu
sancto, conceptionis illius causa nescienti Joseph
istis est verbis ab angelo nuntiata: <hi>Joseph fili David,
noli timere accipere Mariam conjugem tuam: quod
enim in ea natum est, de Spiritu sancto est. Pariet
autem filium, et vocabis nomen ejus Jesum. Ipse enim
salvum faciet populum suum a peccatis eorum <note>(Matth.
I, 18, et seq.)</note>
            </hi>. Quid vero aliud est a peccatis salvare,
nisi peccata dimittere? Nam et ipse Salvator noster,
qui venit salvum facere quod perierat <hi>(Matth. XVIII,
<pb n="0531A"/>
11)</hi>, ob hoc se venisse testatur, ut vocaret peccatores
in poenitentiam.</p>
</div2>

<div2>
          <head>CAPUT V.</head>
<p>Vocationis autem hujus ad poenitentiam principale
est beneficium, gratuita remissio peccatorum. Pro
qua idem Redemptor noster, peracto paschalis coenae
convivio, sanguinem suum enuntiat effundendum. <hi>Bibite,</hi> 
 inquit, <hi>ex hoc omnes. Hic est enim sanguis
meus novi Testamenti, qui pro multis effundetur in remissionem
peccatorum <note>(Matth. XXVI, 28)</note>
            </hi>. <emph>363</emph> Hanc
igitur, sicut arbitror, aut omnes, aut pene omnis qui
quolibet modo appellatur Christiano nomine, invenire
desiderat; sed interest ubi quisque, vel quando,
vel qualiter quaerat. Neque enim ad remissionem
peccatorum poterit pervenire, si quis aut veram non
<pb n="0531B"/>
teneat fidem, aut negligat bonae operationis officium,
aut rectae credulitatis bonae operationi concessum
divinitus tempus mortifera praeoccupatus vanitate
contemnat. Haec namque tria, id est, fides, opus et
tempus, ita sunt simul hominibus in hac vita necessaria,
ut si cui unum ex his tribus in praesenti saeculo
defuerit, aeternae vitae particeps esse non possit; ac
per hoc nec remissionem peccatorum consequetur,
per quam ad aeternae vitae praemium pervenitur. Quod
necesse est, Domino adjuvante, divinorum testimoniorum
attestatione monstremus.</p>
</div2>

<div2>
          <head>CAPUT VI.</head>
<p>Prae omnibus itaque, nobis est firma credulitate
retinendum, misericordem et justum esse Dominum
<pb n="0531C"/>
Deum nostrum. Hinc enim facile potest inquirentibus
apparere, qualibus peccata Deus dimittat, ubi dimittat,
quando dimittat. Quibus cognitis, nec pravam
quisquam retineat de Deo sententiam, nec conversionem
suam negligat, nec a catholica Ecclesia discedat;
aut si quis discessit, celeriter revertatur; nec
de tempore sibi velit insulsa cogitatione blandiri, si
ad Deum in hac vita quisquam converti nolens, et
usque ad mortem iniquitatibus serviens, post hanc
vitam se credat adepturum remissionem peccatorum,
quando jam praejudicatus tempore tribulationis
( <hi>forte</hi> retributionis) divinae non peccatum possit vitare
conversus, sed supplicii maneat aeternitate
damnandus. Multis enim multiplicibusque fraudibus
viam coelestis itineris diabolus claudere nititur et celare,
cujus hoc est incessabile studium, ut ad cruciatus
<pb n="0531D"/>
sui societatem miserorum turbam, quantumcunque
potuerit, vel trahat illectam, vel cogat invitam.
Nonnullos quippe facit, abjecta consideratione divinae
justitiae, solam Dei misericordiam cogitare; ut conversionem
suam negligant, existimantes se, etiamsi
usque in finem criminosam duxerint vitam, remissionis
beneficio potituros esse. Alios autem <note>( <hi>al.</hi> aut)</note>
cogit aut illicit, Ecclesiae catholicae gremio derelicto,
ad haereses vel schismata depravati cordis caecitate
transire. Quorum animos deceptione falsae
promissionis illaqueat, ut vel putent se recto fulciri
dogmate, vel sperent sibi pro sola cordis credulitate
futurum remissionis beneficium, etiamsi ficto animo,
pro temporis vel commoditate vel metu, mortifero
<pb n="0532A"/>
haereticorum consortio usque ad mortem teneantur
innexi; minus considerantes illam Salvatoris nostri
sententiam dicentis: <hi>Qui me confessus fuerit coram
hominibus, confitebor et ego eum coram Patre meo,
qui in coelis est; et qui me negaverit coram hominibus,
negabo et ego eum coram Patre meo, qui in coelis est <note>(Matth. X, 32)</note>
            </hi>.
Et alio loco: <hi>Qui me erubuerit, et sermones
meos, hunc Filius hominis erubescet, cum venerit
in majestate sua, et Patris, et sanctorum angelorum <note>(Luc. IX, 26)</note>
            </hi>.
Plerisque vero humani generis
inimicus ad hoc peccatorum <emph>364</emph> suorum recordationem
molitur ingerere, ut vel obduratis desperationem
remissionis injiciat, et eos remedio conversionis
excludat. Haec autem omnia non ob aliud fraudulenta
semper agit obtectus fallacia, nisi ut opportunitatem
<pb n="0532B"/>
temporis adimat, qua conversis potest donari
remissio; ac sic, quantum ad ejus attinet malignitatem,
si fieri possit, nemo perveniat ad salutem.
Deum namque misericordem justumque esse cognoscit,
nec ignorat quod peccatorum remissionem
sola de Deo possit elicere cordis vera conversio.
Scit etiam quod non alibi quam in solo gremio Catholicae
Matris dimitti possint peccata conversis; nec
eum latet in praesenti tantum saeculo remissionem
omnium peccatorum conversis posse concedi: ubi
humanum genus, per constitutum divinitus ordinem
decessione morientium, successioneque nascentium,
carnalis nativitatis nexu non injuste constringitur,
atque spiritali nativitate gratis enodatur: ubi etiam
omnem reatum aut solvit conversio, aut insolubilem
<pb n="0532C"/>
facit, seu vanae spei neglectio nutrita, sive desperatione
roborata et usque in finem retenta cordis obdurati
nequitia.</p>
</div2>

<div2>
          <head>CAPUT VII.</head>
<p>Sed jam suscepti operis compellit instantia ut omnia
quae superius intimavi, debita disputatione atque
Scripturarum sanctarum attestatione perdoceam.
Enimvero utriusque veridica series Testamenti cuncta
quae ad proventum pertinent humanae salutis non
tacet; ut nihil sit quod in posterum contemptor
damnandus excuset. Principaliter igitur omnis Scriptura
divinitus inspirata unum verum ac solum Deum,
illam scilicet Trinitatem, id est, Patrem, et Filium,
et Spiritum sanctum, tam misericordem praedicat
<pb n="0532D"/>
esse quam justum. Ipsi enim ex persona Ecclesiae
dicitur: <hi>Misericordiam et judicium cantabo tibi, Domine <note>(Psal. C, 1)</note>
            </hi>.
De illo etiam canitur: <hi>Misericors
Dominus et justus, et Deus noster miserebitur <note>(Psal.
CXIV, 5)</note>
            </hi>. Alio quoque loco: <hi>Quoniam justus Dominus
et justitias dilexit, aequitatem vidit vultus ejus <note>(Psal. X, 8)</note>
            </hi>.
Denuo dicitur: <hi>Universae viae Domini
misericordia et veritas <note>(Psal. XXIV, 10)</note>
            </hi>. Et rursus: <hi>Quoniam misericordiam et veritatem diligit Dominus <note>(Psal. LXXXIII, 12)</note>
            </hi>.
In primo quoque decalogi praecepto
justum se idem Dominus <note>( <hi>al.</hi> Deus)</note> misericordemque
sic intimat: <hi>Ego sum Dominus Deus tuus,
Deus zelans, qui reddo peccata patrum in filios, in
tertiam et quartam progeniem, in his qui oderunt me;
et faciens misericordiam in millia millium his qui
<pb n="0533A"/>
amant et custodiunt praecepta mea <note>(Exod. XX, 5)</note>
            </hi>. Propterea
Moyses dicit: <hi>Dominus Deus indulgens et misericors,
patiens et multae misericordiae et verax, justitiam
custodiens et misericordiam in millia, auferens
iniquitates et injustitias et peccata. Et non purificabit
reum, adducens peccata patrum in filios filiorum in tertiam
et quartam progeniem <note>(Exod. XXIV, 6)</note>
            </hi>. Per
Esaiam quoque suam Dominus misericordiam justitiamque
commemorat, dicens: <hi>Ego Deus, et non
alius praeter me, justus, et salvans: non est alius praeter
me. Convertimini ad me, et salvi eritis <note>(Isai.
XLV, 21)</note>
            </hi>.
<emph>365</emph> </p>
        </div2>

<div2>
          <head>CAPUT VIII.</head>
<p>His igitur atque innumeris hujusmodi testimoniis,
quibus Dominus Deus noster misericors praedicatur
<pb n="0533B"/>
et justus, ostenditur quantum diligenda sit ejus misericordia,
quantumque justitia metuenda monstratur. <hi>Misericors</hi> 
 enim <hi>et miserator Dominus, patiens
et multum misericors et verax,</hi> sicut novit a converso
submovere supplicium, sic in eo qui converti noluerit,
nullatenus sinit inultum remanere peccatum. Idcirco
si quos in praesenti saeculo pia Dei bonitas a
dominatione peccati non liberat, ipsos in futuro severitas
justa condemnat. Hinc est quod divinis indesinenter
eloquiis mali salubriter admonentur, ne
remaneant in servitute peccati, sed misericordiam
justi Dei, dum sunt in hac vita, requirant. Bonis quoque
praecipitur <note>(Psal. II, 11, 12, 13)</note>, ut servientes
Domino in timore, et exsultantes ei cum tremore,
apprehendant disciplinam; ne quando irascatur Dominus
<pb n="0533C"/>
et pereant de via justa. Ipse itaque Deus qui
est misericors et justus, sicut admonet, ut propter
justitiam et misericordiam timeatur et diligatur a
malis, ut conversi careant poena quam justitia minatur,
et accipiant indulgentiam quam misericordia
pollicetur, sic admonet ut propter justitiam et misericordiam
diligatur et timeatur a bonis, quo possint
qui ejus praeventi misericordia boni sunt, et dilectione
misericordiae in bonis operibus permanere, et
timore justitiae a peccatis semetipsos sollicite custodire;
et consideratione propriae infirmitatis instructi
nunquam de suis viribus confidant, sed divinae virtutis
auxilium jugiter et humiliter poscant.</p>
</div2>

<div2>
          <head>CAPUT IX.</head>
<p>
            <pb n="0533D"/>Debet ergo et a bonis et a malis tam misericordia
diligi quam justitia formidari: ne vel boni diligentes
misericordiam Dei, justitiam non timeant, et laqueos
diaboli seducentis incurrant; vel mali solam justitiae
severitatem considerantes, non quaerant, cum invenire
possunt per conversionem, misericordiae beneficium,
ac sic obdurati non solum remissionem peccatorum
denegent, quin etiam peccata multiplicare non
cessent. Hoc enim bicipiti laqueo frequenter diabolus
captivat incautos; ut aut spe vana futurae remissionis
obtusi, nolint justitiae timore converti; aut remissionem
omnimodis desperantes, conversionem negligant,
<pb n="0534A"/>
et habenas iniquitatibus relaxantes, dum desperant
indulgentiam, currant praecipites in gehennam.
Ac sic ille callidus humani generis inimicus,
alios desperationis temeritate praecipitat, alios autem
fallacis spei deceptione supplantat. Propter quod beatus
Paulus <note>(II Cor. XIII, 3)</note>, in quo locutus est Christus,
bene viventibus scribens, sic eorum commendat
obedientiam, ut cum metu et tremore salubris operationis
jubeat talibus inesse cautelam. Dicit enim
Philippensibus: <hi>Itaque, carissimi mei, sicut semper
obedistis, non ut in praesentia mea </hi><note>(al. mei)</note> <hi>tantum,
sed multo magis nunc in absentia mea, cum metu et
tremore vestram salutem operamini. Deus est enim qui
operatur</hi> <emph>366</emph> <hi>in vobis et velle et perficere, pro bona
voluntate <note>(Philip. II, 12)</note>
            </hi>. His verbis beatus Paulus
<pb n="0534B"/>
justum utique Deum insinuat, cum metum tremoremque
servandum fidelibus praecepit in operibus bonis.
Misericordem quoque praedicat, quem in eis operari
dicit et velle et perficere, pro bona voluntate. Neque
enim a bene operantibus juste timeretur, si justus
non esset; nec omne bonum voluntatis et operis
ipse in eis operaretur, si misericors non fuisset.
Hunc justitiae divinae timorem terribili denuo praedicatione
justis vehementer apostolus Paulus inculcat,
dicens: <hi>Qui se existimat stare, videat ne cadat <note>(I Cor.
X, 12)</note>
            </hi>. Et rursus: <hi>Fratres, si praeoccupatus fuerit
homo in aliquo delicto, vos qui spiritales estis, instruite
hujusmodi in spiritu lenitatis, considerans teipsum,
ne et tu tenteris <note>(Galat. VI, 1)</note>
            </hi>. Ipsis quoque apostolis
cum magisterio coelesti denuntiatur infirmitas propria,
<pb n="0534C"/>
cum congrui timoris demonstratur in humilitate
cordis cautela retinenda, dicente Domino: <hi>Vigilate
et orate, ne veniatis in tentationem. Spiritus
quidem promptus, caro autem infirma est <note>(Matth.
XXVI, 41)</note>
            </hi>.</p>
</div2>

<div2>
          <head>CAPUT X.</head>
<p>Verumtamen quia cuncta quae divinis continentur
eloquiis, ad custodiam vel reparationem dicuntur humanae
salutis; providit sermo divinus, ne dum justis
divinae metus indicitur aequitatis, econtrario mortifera
peccatoribus desperatio nasceretur, si spes indulgentiae
minime monstraretur. Ipsa enim errantes
ad viam veritatis revocat, dum propitiatione divina
converso relaxandum promittit, quidquid mali, priusquam
converteretur admisit. Ideo apostolus Paulus
<pb n="0534D"/>
in Epistola quam ad Romanos scripsit, sicut fideles
et bonos ad insinuationem severitatis divinae terrificat,
sic infideles et malos ad conversionem spe certissima
supernae bonitatis invitat, ut scilicet tam boni
discerent non altum sapere, sed timere, quam mali
possint remedium salutis aeternae sine quolibet impedimento
dubitationis acquirere. Dicit igitur beatissimus
Paulus: <hi>Vide ergo bonitatem et severitatem Dei:
in eos quidem qui ceciderunt, severitatem; in te autem
bonitatem, si permanseris in bonitate: alioquin et tu
excideris; et illi, si non permanserint in incredulitate,
inserentur. Potens est enim Deus iterum inserere illos</hi> 
<pb n="0535A"/> <note>(Rom. XI, 22, 23)</note>.
Itaque cum dicat Apostolus illum
excidendum qui in bonitate non permanserit, et illum
qui in incredulitate non permanserit inserendum;
quis homo justus non tremefactus justitiam metuat,
vel quis iniquus non ad Dei misericordiam confirmatus
accurrat? Quis non compellatur bono cuilibet
impii, si toto corde conversus fuerit, audeat desperare,
cum coelestis medicina praeceptis salubribus
aequaliter sanis consulat et infirmis; illis timorem
justitiae indicens, tanquam salutis acceptae custodem;
istis misericordiae beneficium pollicens, ut, spei remedio
sublevati, recipiant quam perdiderant sospitatem.
Timor enim justitiae praecipitur sanato, cui <emph>367</emph> 
 dicitur: <hi>Ecce sanus factus es, jam noli peccare,
ne deterius tibi aliquid contingat <note>(Joan. V, 14)</note>
            </hi>. Spes
<pb n="0535B"/>
quoque misericordiae demonstratur infirmis, cum dicitur: <hi>Non est opus sanis medicus, sed male habentibus:
non veni vocare justos, sed peccatores in poenitentiam <note>(Luc. V, 32)</note>
            </hi>.
Sermo quoque propheticus misericordiam
Dei justitiamque commendare non desinit,
sic Deo per Ezechielem prophetam dicente: <hi>Iniquus
si se convertat ab omnibus iniquitatibus suis quas
fecit, et custodierit omnia mandata mea, et fecerit justitiam
et misericordiam, vita vivet, et non morietur.
Omnia delicta ejus quaecunque fecit, non erunt in memoria.
In sua justitia quam fecit, vivet. Nunquid voluntate
volo mortem peccatoris, dicit Dominus, quam
ut avertatur de via sua mala, et vivere eum <note>(Ezech.
XVIII, 21)</note>
            </hi>? Ostenso itaque ad impios convertendos
divinae longanimitatis ac benignitatis beneficio, ad justos
<pb n="0535C"/>
quoque deterrendos ita propheticus sermo dirigitur: <hi>Cum se autem averterit justus a sua justitia, et
fecerit iniquitatem, secundum omnes iniquitates quas
fecit ille iniquus, omnes justitiae ejus quas fecit, non
erunt in memoria. In delicto suo quo deliquit, et
in peccatis suis quibus peccavit, in ipsis morietur <note>(Ibid. 24)</note>
            </hi>.</p>
</div2>

<div2>
          <head>CAPUT XI.</head>
<p>Innumerabilia sunt divinarum testimonia Scripturarum
quibus Deus misericors praedicatur et justus,
nec est aliud quod omnis textus agat coelestis eloquii,
nisi ut malos admoneat timore justitiae Dei celeriter
malis operibus finem ponere, et bonos in bonis operibus
sollicite atque humiliter permanere. Ut scilicet
<pb n="0535D"/>
et omnis iniquus aequitatem Dei metuens, ad misericordiam
currat justae bonitatis, et omnis justus, de
Dei misericordia gaudens, judicium benignissimae non
negligat aequitatis. Quia ubi est misericordia justitiaque
perfecta, nec favorem potest justus peccatis impendere,
nec indulgentiam conversis misericors abnegare.
Ex hoc igitur quod justus et misericors praedicatur,
facillime cognoscitur <note>( <hi>al.</hi> cognoscimus)</note> non
nisi conversis remissionem tribui peccatorum, nec
nisi permanentibus in peccato supplicium sempiternae
damnationis inferri. Propter quod Psalmista sic canit: <hi>Nisi convertamini, gladium suum vibravit, arcum suum
tetendit, et paravit illum, et in eo paravit vasa mortis</hi> 
<pb n="0536A"/> <note>(Psal. VII, 13)</note>.
Per Esaiam quoque non dissimilis adversus
contumaces et divinae clementiae contemptores
lata reperitur ore divino sententia, in qua cognoscitur,
nec inaniter quemquam divinis imperiis
obedire, nec impune in iniquitatibus permanere. Sic
ergo dicit: <hi>Lavamini, mundi estote, auferte nequitias
vestras ab animis vestris e conspectu oculorum meorum;
desinite a malitiis vestris, discite bonum facere,
inquirite judicium, eripite injuriam accipientem, judicate
pupillo, et justificate viduam, et venite disputemus,
dicit Dominus. Et si fuerint delicta vestra ut phoenicium,
ut nivem dealbabo. Si autem ut coccum, ut lanam
candidam efficiam. Et si volueritis et obaudieritis me,
quae bona sunt terrae, edetis. Si autem nolueritis, neque
obaudieritis me, gladius vos comedet. Os enim Domini
<pb n="0536B"/>
locutum est hoc <note>(Isa. I, 16 et seq.)</note>
            </hi>. Quis rogo est tam
durus aut omnino stolidus, qui in hoc sermone monitionis
supernae, si ad conversionem non invitatur <emph>368</emph> 
 delectatione promissi, non saltem compellatur
terrore supplicii? Contemptorem quippe divini sermonis
non excipiet salus, sed comesturus est gladius.
Hinc est quod alio loco in ejusdem prophetae
volumine demonstratur, quia nisi per conversionem
nemo perveniet ad salutem. Sic enim dicitur: <hi>Si conversus
fueris et ingemueris, salvus eris <note>(Isai. XXX, 15,
sec. LXX)</note>
            </hi>. In hoc testimonio conditionali Deus et
praecepto utitur, et promisso. Dicens quippe, <hi>Si conversus
fueris et ingemueris, salvus eris,</hi> ostendit ex
conversionis conditione promissionem salutis omnino
pendere. Haec est igitur inter Deum hominemque conditio,
<pb n="0536C"/>
id est, inter praecipientem Dominum servumque
poscentem, inter judicem qui sine justitia misericordiam
praerogat, et peccatorem qui misericordiam
juste judicantis exspectat. Dicit igitur iste Dominus,
misericors et justus, severus et pius: Si hoc feceris,
hoc habebis; si quod dico custodieris, dabo quod poscis;
ego tibi praecipio conversionem, tu poscis a me
salutem; si parueris praecepto, potieris beneficio; si
jussa fieri videam, postulata concedam: <hi>Si conversus
fueris et ingemueris, salvus eris.</hi> </p>
</div2>

<div2>
          <head>CAPUT XII.</head>
<p>Cum dicitur ergo peccanti beneficium salutis accipere
cupienti, quia si conversus fuerit et ingemuerit,
salvus erit; consequenter intelligitur quia, ETIAMSI INGEMUERIT,
<pb n="0536D"/>
tamen conversus non fuerit, salvus non
erit. Non enim frustra utrumque divinus sermo complexus
est, nisi ut haec duo, id est conversionem et
gemitum, necessaria cognosceremus ad consequendum
salutis effectum. Nonnulli enim scelerum suorum
consideratione perterriti, pro iniquitatibus quidem
suis in oratione gemunt, nec tamen ab iniqua operatione
discedunt. Fatentur se male fecisse, nec ullum
finem volunt malis factis suis imponere. Accusant
humiliter in conspectu Dei peccata quibus tenentur
oppressi, et eadem peccata quae humilitate sermonis
accusant, corde perverso contumaciter cumulant. In
dulgentiam quam lacrymosis gemitibus poscunt, ipsi
<pb n="0537A"/>
sibi pravis operibus adimunt. Medelam postulant a
medico, et in perniciem suam subrogant adjutorium
morbo. Ac sic inaniter verbis quaerunt placare justum
judicem, quem factis iniquis magis irritant ad furorem.
Tales enim nunquam diluunt gemendo peccatum,
quia non desinunt peccare post gemitum. Pro
criminibus namque gemunt; et post gemitum ad crimina
redeunt. De talibus in libro Ecclesiastico Scriptura
divina sic loquitur: <hi>Qui baptizatur a mortuo, et
iterum tangit illum, quid proficit lavatio ejus? Sic
homo qui jejunat pro peccatis suis, et iterum eadem
faciens, quid proficit humiliando se? Orationem ejus
quis exaudiet <note>(Eccli. XXXIV, 30, 31)</note>
            </hi>? Rectissime igitur
dicit Deus homini: <hi>Si conversus fueris et ingemueris,
salvus eris.</hi> Apud Deum quippe severum et bonum
tunc oratio gementis auditur, tunc poscentis fletus
<pb n="0537B"/>
attenditur, tunc flenti conceditur salus, si fuerit ad
Deum contriti cordis humilitate conversus. Necesse
est enim ut Deus peccatori misertus ignoscat, si tamen
peccator iniquitatem suam conversus agnoscat.
Denique divinam misericordiam <emph>369</emph> propterea David
sanctus efficaciter invenit, quia conversus per
humilitatem contriti cordis, quod male fecerat agnoscendo
damnavit, nec distulit punire poenitendo mali
operis cupiditatem in qua fuerat lapsus; quia si non puniret
unde reus tenebatur, procul dubio ipse puniretur.
Suum ergo facinus agnovit conversus in poenitentiam,
metuit ne damnatus agnovisset poenam. Ipse
in se poenitens vindicabat agnoscendo, quod ignosci
sibi volebat a Domino. Denique cum dixisset: <hi>Miserere
mei, Deus, secundum magnam misericordiam tuam,
<pb n="0537C"/>
et secundum multitudinem miserationum tuarum dele
iniquitatem meam; Magis magisque lava me ab injustitia
mea, et a delicto meo munda me <note>(Psal. L, 1, 2)</note>
            </hi>;
statim secutus adjunxit: <hi>Quoniam iniquitatem meam
ego agnosco, delictum meum coram me est semper <note>(Ibid., 4)</note>
            </hi>.
Agnoscebat iniquitatem suam, non ut peccando
magis augeret, sed ut poenitendo dilueret; atque
ita dominationem peccati, quam delectatio culpabilis
invexit, conversio vera submovit. Et quia ingemuit
David ex toto corde conversus, continuo salvus
est factus, atque ita in eo completum est quod
per prophetam praecipitur: <hi>Si conversus fueris et ingemueris,
salvus eris.</hi> </p>
</div2>

<div2>
          <head>CAPUT XIII.</head>
<p>
            <pb n="0537D"/>Porro conversio et ab impietate et ab iniquitate
praecipitur. Utraque enim adversum se iram Dei provocant:
quia utrumque Deus exsecratur et damnat,
dicente Paulo: <hi>Revelatur enim ira Dei de coelo super
omnem impietatem et injustitiam hominum <note>(Rom. I,
18)</note>
            </hi>. Et Salomon ait, quod etiam beatus Petrus suis
dictis inseruit: <hi>Si justus vix salvabitur, peccator et
impius ubi parebunt <note>(Prov. XI, 31, juxta LXX; I Petr.
V, 18)</note>
            </hi>. Unde non immerito Vas electionis, quod divinae
plenum erat caritatis, sicut pro his qui in fide
<pb n="0538A"/>
peccabant tristitia magna concutiebatur et dolore
cordis, sic illos qui, intra Ecclesiam constituti, et
impudice luxurioseque viventes poenitentiam non
agebant, lugere se testatus est. De Judaeis enim quos
increduli cordis impietas possidebat ita dicit: <hi>Veritatem
dico in Christo, non mentior, testimonium mihi
perhibente conscientia mea, in Spiritu sancto, quoniam
tristitia mihi est magna, et continuus dolor cordi meo.
Optabam enim ego ipse anathema esse a Christo pro
fratribus meis, qui sunt cognati mei secundum carnem,
qui sunt Israelitae <note>(Rom. IX, 1, 2, 3, 4)</note>
            </hi>. De illis vero
qui intra Ecclesiam positi malis operibus insistebant,
sic ad Corinthios loquitur medicinali sermone: <hi>Ne
iterum cum venero humiliet me Deus apud vos, et lugeam
multos ex his qui ante peccaverunt, et non egerunt
poenitentiam, super immunditia et fornicatione et
<pb n="0538B"/>
impudicitia quam gesserunt <note>(II Cor. XII, 21)</note>
            </hi>. Nec
istos utique tristis doleret, nec illos humiliatus doleret
Apostolus, si impiis et iniquis exacerbantibus divinam
justitiam sine conversione cordis remissionem
peccatorum crederet conferendam; cum ipsa remissio
peccatorum non nisi in conversione cordis sortiatur
effectum; in illis duntaxat qui propriae jam
voluntatis utentes arbitrio, divini muneris opitulatione
conversi mutata in melius vita, non desistunt
ad poscendam remissionem peccatorum currere, ad
quorum <emph>370</emph> perpetrationem sive nescientes ignorantia
impulit, seu, quod est deterius, scientes contumacia
voluntatis illexit. Propter quod Propheta
orat Deum: <hi>Delicta juventutis et ignorantiae meae</hi> <note>(al. ignorantias meas)</note><hi> ne memineris 
 <note>(Psal. XXIV, 7)</note>
            </hi>. Et
<pb n="0538C"/>
Salvator noster ait: <hi>Servus nesciens voluntatem domini
sui, et faciens indigna</hi> <note>(al. digna)</note><hi>, vapulabit paucis,
et servus sciens voluntatem domini sui et faciens indigna,
plagis vapulabit multis <note>(Luc. XII, 47)</note>
            </hi>. Unde et
Apostolus in ignorantia se peccasse confitetur his
verbis: <hi>Gratias ago ei qui me confortavit Christo Jesu Domino nostro; quia fidelem me existimavit, ponens
in ministerio, qui prius fui blasphemus, et persecutor,
et contumeliosus; sed misericordiam consecutus
sum, quia ignorans feci in incredulitate 
 <note>(I Tim. I, 12,
13)</note>
            </hi>. Ne quis ergo sibi de ignorantia blandiatur, attendendus
est Apostoli sermo, qui se ignorantia quidem
fecisse pronuntiat, sed tamen se peccasse non
negat; imo primum se dicit <note>(Ibid., 15)</note> omnium peccatorum:
<pb n="0538D"/>
primum scilicet, non temporis cursu, sed
iniquitatis excessu. Misericordiam itaque in hoc consecutus
est, ut peccata quae in ignorantia fecerat,
illuminatus agnosceret, et conversus protinus abdicaret.
Hoc autem fit, ut, sicut nos docet apostolus
Jacobus, omne datum optimum, et omne donum
perfectum, desursum descendere a Patre luminum <note>(Jac. I, 17)</note> 
 cognoscamus. Qui cum in peccatore hoc
inveniat pro quo debeat juste damnari, conversionem
ipse gratis tribuit peccatori, per quam justae
damnationis possint tormenta submoveri.</p>
</div2>

<div2>
          <head>CAPUT XIV.</head>

<pb n="0539A"/>
<p>In omni ergo peccatore qui arbitrio jam propriae
voluntatis utitur, per conversionem cordis beneficium
divini muneris inchoatur. Caeterum parvulos
novimus non propria voluntate, sed fidelium pro eis
confitentium recta credulitate salvari. Convenit enim
judicio veritatis parvulos ministerio alienae confessionis
absolvi, quos vinculo constat alienae iniquitatis
obstringi: ut, aliis spiritaliter confitentibus, accipiant
justificationis beneficium, qui, aliis carnaliter
generantibus, portant originale peccatum; et sicut
ad primam nativitatem obfuit nondum natis nec
aliquid agentibus parentum carnalis concubitus, sic
eis nescientibus prosit ad secundam nativitatem fidelium
pro eis confitentium spiritalis affectus. Quantum
<pb n="0539B"/>
ergo ad illos attinet qui propriorum jam possunt actuum
reddere rationem, nullus efficietur beatus,
nisi qui malis actibus renuntians, ad Deum fuerit
tota cordis humilitate conversus. <hi>Beati</hi> enim <hi>quorum
remissae sunt iniquitates, et quorum tecta sunt peccata <note>(Psal. XXXI, 1)</note>
            </hi>.
Quisquis igitur propriae voluntatis et
operationis iniquitatem portat, non potest aliquam
accipere beatitudinem, nisi fuerit ad ipsum conversus
beatitudinis largitorem.
<emph>371</emph> </p>
        </div2>

<div2>
          <head>CAPUT XV.</head>
<p>Peccatis enim excaecatur cor, remissione vero illuminatur.
Quia sicut nihil est aliud excaecari quam lumine
privari, ita curatus oculus in quantum potiri
valet visione luminis, in tantum caret vitio caecitatis.
Qui tamen oculus videre lumen nullatenus valebit,
<pb n="0539C"/>
nisi se illi lumen infuderit. Oculus igitur per luminis
infusionem potest percipere luminis visionem. Sic et
remissio peccatorum cum hominibus datur, procul
dubio caecitas cordis expellitur, ut lumen justitiae
oculo interiore cernatur. Caeterum quomodo fieri
potest ut obscuritas tenebrarum removeatur, si luminis
infusio non donetur? Deus ergo quibus propria
peccata dimittit, lumen verae conversionis infundit.
Quocirca sicut caecus quilibet, quandiu caecus
est, non potest lumen videre; sic iniquus quilibet
aut impius remissionem non accipit peccatorum, nisi
praeventus gratuitae justificationis munere toto corde
convertatur ad Deum: ipsius enim remissionis effectus
in cordis conversione consistit. Caeterum cui
conversionis gratia non conceditur, peccatorum remissio
<pb n="0539D"/>
non donatur. Quid est enim aliud peccatorum
remissionem consequi, nisi a peccati dominatione
liberari? <hi>Omnis enim</hi> (sicut Veritas dicit) <hi>qui facit
peccatum, servus est peccati <note>(Joan. VIII, 34)</note>
            </hi>. Quomodo
autem potiri creditur splendifico liberationis munere,
qui peccati non caret teterrima servitute?
Propter quod eorum qui dicunt: <hi>Faciamus mala,
ut veniant bona <note>(Rom. III, 8)</note>
            </hi>, justam esse damnationem,
Magistro gentium docente, cognovimus, quo
praedicante similiter audivimus: <hi>Quia neque fornicarii,
neque idolis servientes, neque adulteri, neque molles,
neque masculorum concubitores, neque fures, neque
avari, neque ebriosi, neque maledici, neque rapaces,
<pb n="0540A"/>
regnum Dei possidebunt <note>(I Cor. VI, 9, 10)</note>
            </hi>. Galatae
quoque sic idem doctor eximius monet: <hi>Manifesta
autem sunt</hi> (inquiens) <hi>opera carnis. Quae sunt fornicatio,
immunditia, luxuria, idolorum servitus, veneficia,
inimicitiae, aemulationes, irae, rixae, dissensiones, haereses,
invidiae, homicidia, ebrietates, comessationes,
et his similia, quae praedico vobis, sicut praedixi, quoniam
qui talia agunt, regnum Dei non consequuntur <note>(Gal. V, 19 et seq.)</note>
            </hi>.
Quia igitur justus est Deus,
quandiu isti talia agunt, regnum Dei non consequuntur;
quoniam vero idem Deus misericors est, propterea
mali, si talia agere desinant in quibus Deum
contumaciter exacerbant, et humiliati atque correcti
ad Deum convertantur, regnum Dei sine dubio
consequentur. Sicut enim opus justitiae non vincitur,
<pb n="0540B"/>
sic nec opus misericordiae submovetur. Et ideo sic
Deus possessionem regni sui disposuit, ut eam, quia
justus est, impio et iniquo non donet; quia vero
misericors est, omni veraciter converso non deneget.
<emph>372</emph> </p>
        </div2>

<div2>
          <head>CAPUT XVI.</head>
<p>Conversio autem tunc vera probatur in homine,
si impietas et iniquitas pellatur ex corde. Verumtamen
inter impietatem et iniquitatem haec solet pronuntiari
differentia, quod impietas, aut pravam in
Deum fidem gerit, aut nullam; iniquitas autem malis
moribus polluit vitam. Blasphemat impietas Deum,
laedit iniquitas proximum. Impietas autem ex humilitate
carnis mentitur ( <hi>forte</hi> metitur) altissimum, nitens
sacramentum pietatis invictae ad divinae naturae
<pb n="0540C"/>
contumeliam praedicare, aut in humana carne Deum
Dei Filium conceptum natumque denegat, et Deo
vero non carnis veritatem, sed ostentationem solam
falsae visionis assignat; aut ita carnem Christi fatetur
de carne Virginis, ut eam neget in carnis susceptione
conceptam; aut eumdem Patrem quem Filium
Spiritumque sanctum dicit confusione impia; aut
Patris, et Filii, et Spiritus sancti diversas naturas
inducit separatione perversa, aut non credit carnem
Filii Dei de carne Mariae Virginis sumptam, sed de
coelo non dubitat asseverare depositam; aut aliquid
humanae naturae vult Christo subtrahere, ut accepta
humana carne animam rationalem, id est animam
plenam hominis Unigenitum Deum deneget accepisse.
Impietatis est crimen, si quis dicat, non omnem spiritalem
<pb n="0540D"/>
corporalemque a Deo bonam conditam naturam;
sed ex adverso propriam mali velit assignare
substantiam: cum omne malum, non ex ortu neque
statu naturalis proprietatis existat, sed ex defectu
voluntariae cogitationis eveniat: non quia bona natura
malam naturam recipit, cum mala natura nulla
sit, sed quia dilectionis ordine derelicto, creatura
rationalis, quae ad dilectionem Creatoris facta est,
dum contempto Creatore, aut rebus inhaeret creatis,
aut cogitationibus falsis, deterior facta, temporalia
sempiternis, ima summis, mutabilia immutabilibus
anteponit. Similiter illi qui justos et iniquos, non ex
operum diversitate, sed ex sacramentorum dicunt
<pb n="0541A"/>
communione censendos, nihil volentes unicuique
prodesse, si inter injustos juste vivat in Ecclesia
catholica tanquam unumquemque non pro qualitate
facti, sed pro societate sacramenti aeterna retributio,
sive supplicii sit exceptura, seu regni. Haec ergo quae
sunt a nobis superius intimata, et alia multa quae
adversum catholicam et apostolicam fidem ab haereticis
atque schismaticis proferuntur, impietatis vitio
deputantur. Ipsa enim separatio impios ostendit,
quae tales ecclesiastico corpori, non socios, sed adversarios
facit. Neque enim a conventu ecclesiasticae
unitatis corpore separarentur, ac loco, nisi prius ab
ecclesiastica fide descenderent ( <hi>forte</hi> discederent)
corde corrupto; neque a legitimo verbi Dei conjugio
aperta impietate sejungerentur, nisi perfidas ac perversas
cogitationes adulterina diabolicae constuprationis
<pb n="0541B"/>
seminatione conciperent; quas nequiter interno
foventes assensu, ad hoc postmodum nefaria locutione
parerent, ut viperea similitudine propriis
disrupti fetibus interirent. Viperis quippe hoc est
parere, quod perire. Quarum filii, sicut fertur, disruptis
quibus sunt concepti visceribus, sic egrediuntur <emph>373</emph> 
 in lucem, ut parentibus inferant mortem.
Cum igitur impia quaelibet pravitas, vel assensu concipitur,
vel etiam professione generatur, aeterna
morte animam interimit. Quae corruptioni consentiens,
ob hoc internae conceptu infidelitatis inflatur,
ut suo postmodum rupta partu moriatur. Tales apostolica
his verbis designat auctoritas: <hi>Sicut autem
Jamnes et Mambres restiterunt Moysi; ita et his resistunt
veritati, homines corrupti mente, reprobi circa
<pb n="0541C"/>
fidem <note>(II Tim. III, 6)</note>
            </hi>. Si quis igitur contraria disputans,
et a bonitate semetipsum segregans, ecclesiasticae
fidei perversus obsistit, iste procul dubio impius
dicitur. Si quis autem in corpore unitatis catholicae
perseverans sacramentorum societate conjunctus,
flagitiis et criminibus deditus, is solet iniquus vocari,
non impius. Unde nobis nunc non est disputandum.
Hoc tamen dicimus, quia non omnis iniquus
est impius, licet omnis impius sit iniquus.</p>
</div2>

<div2>
          <head>CAPUT XVII.</head>
<p>Conversio ergo illa in conspectu Dei grata est et
accepta, in qua simul et fidei rectitudo servatur, et
vitae bonae regula custoditur: id est, ut principaliter
recta teneatur de Deo sententia, deinde proximo exhibeatur
<pb n="0541D"/>
caritas divinitus imperata. Tunc enim se
homo recte diligit, cum dilectionem Dei sibi devotus
et humilis anteponit. Tunc etiam diligit proximum,
si proximo, quantum potest, consulat, ut ad Deum
recta fide et bona conversatione perveniat. Proximi
autem caritas duplici est ratione servanda, ut scilicet
nec alii inferat quidquam quod sibi nollet inferri;
nec indigenti opem boni operis in quantum potest
deneget, quia nec sibi vellet negari, si similiter indigeret.
Unde Salvatoris nostri sic nos agnoscimus informari
<pb n="0542A"/>
sermone dicentis: <hi>Quae vultis ut faciant vobis
homines, eadem et vos facite eis. Haec est enim lex et
prophetae <note>(Matth. VII, 12)</note>
            </hi>. Non dixit Christus, quae
vobis fecerint homines, eadem et vos facite eis; ne
malum crederemus pro malo reddendum ei qui nobis
mali aliquid fecit, aut cuiquam negandum putaremus
beneficium, a quo nobis nihil beneficii sciremus impensum:
cum debeat Christianus omni homini benevolentiae
adjutorium, vel praerogare, vel reddere;
ut et bono bonum reddat, et malum bonitate praeveniat.
Dicitur enim nobis a Domino: <hi>Diligite inimicos
vestros, benefacite his qui vos oderunt, et orate pro
persequentibus et calumniantibus vos, ut sitis filii patris
vestri qui in coelis est, qui solem suum facit oriri
super bonos et malos, et pluit super justos et injustos <note>(Matth. V, 44, 45)</note>
            </hi>.
Boni autem fideles, non solum
<pb n="0542B"/>
ab illis persecutionem patiuntur qui foris positi latratibus
perfidis ac perversis Ecclesiae catholicae dogmatibus
obnituntur; sed etiam ab illis qui videntur
quidem intra Ecclesiam esse, sed male viventes inveniuntur
ecclesiasticae traditioni non ore, sed opere
repugnare. Quos cum boni conspiciunt, graviter gemunt,
et sancto affectu permotus cruciatur bonus
animus, quando alienae perversitatis non fugit sensum,
quamvis tenere non possit assensum.
<emph>374</emph> </p>
        </div2>

<div2>
          <head>CAPUT XVIII.</head>
<p>Intra catholicam quippe Ecclesiam in praesenti
saeculo justi et iniqui tenentur admixti sacramentorum
scilicet communione, non morum, id est societate
credulitatis, non similitudine conversationis.
<pb n="0542C"/>
Non ergo corde, sed corpore; quia professione, non
opere. Nunc igitur quandiu, secundum beati Pauli
praedicationem, <hi>in magna domo non solum sunt vasa
aurea, sed et lignea et fictilia, et quaedam quidem sunt
in honorem, quaedam vero in contumeliam <note>(II Tim. II,
20)</note>
            </hi>; intra Ecclesiam quidem sunt iniquus et justus,
extra Ecclesiam vero nullus est justus. Et intra dominicam
aream, donec ventilatoris metuendus exspectatur
adventus, et discretio ventilationis novissime differtur,
palea frumento locali communione miscetur.
Quisquis autem extra dominicam aream locus est,
quamvis ibi vocabulum nominetur agricolae, sola ibi
potest quae vento raptatur palea residere. Verum
quia tanta est agricolae nostri omnipotentia, ut nullus
valeat ejus vincere voluntatem; quisquis in praesenti
<pb n="0542D"/>
vita conversus recurrerit ad areae dominicae locum
legitimum, si perseveranter teneat in fide recta
bonae vitae propositum, non erit palea, sed frumentum,
nec ignibus tradetur arsurus, sed in horreo
congregabitur placitis Deo fructibus opimatus.</p>
</div2>

<div2>
          <head>CAPUT XIX.</head>
<p>In sola ergo Ecclesia catholica datur et accipitur
remissio peccatorum, quam ipse sponsus unam dicit
esse columbam suam, unam electam suam, quam super
petram fundavit, cui claves regni coelorum dedit,
<pb n="0543A"/>
cui etiam potestatem ligandi solvendique concessit,
sicut beato Petro Veritas ipsa veraciter repromittit,
dicens: <hi>Tu es Petrus, et super hanc petram
aedificabo Ecclesiam meam, et portae inferorum non
praevalebunt adversus eam; et tibi dabo claves regni
coelorum, et quodcunque alligaveris super terram, erit
ligatum et in coelo; et quodcunque solveris super terram,
erit solutum et in coelo <note>(Matth. XVI, 18, 19)</note>
            </hi>. Ab
hac Ecclesia quae claves regni coelorum accepit, quisquis
foris est, non coeli viam graditur, sed inferni;
nec tendit ad aeternae vitae domum, sed currit ad
mortis aeternae supplicium; non solum si remaneat
sine baptismo paganus, sed etiam si in nomine Patris,
et Filii, et Spiritus sancti baptizatus perseveret
haereticus. Neque enim per baptismi meritum adipiscitur
<pb n="0543B"/>
veram vitam, si quis in nomine Patris, et Filii,
et Spiritus sancti, sive intra Ecclesiam, sive extra
Ecclesiam baptizatus, non tamen intra Ecclesiam
catholicam terminarit hanc vitam; nec vivet per ecclesiastici
baptismatis sacramentum, qui non tenuerit
ecclesiasticae <emph>375</emph> fidei caritatisque consortium. Ille
enim salvatur sacramento baptismatis, quem intra
Ecclesiam catholicam usque ad obitum praesentis vitae
tenuerit unitas caritatis.</p>
</div2>

<div2>
          <head>CAPUT XX.</head>
<p>Caeterum si quis aut de Ecclesia baptizatus egreditur,
aut extra Ecclesiam in Patris, et Filii, et Spiritus
sancti nomine baptizatus, si ante finem praesentis
vitae non fuerit catholicae restitutus Ecclesiae, non
<pb n="0543C"/>
carebit morte, sed requie: quia et tempore diluvii si
quis in arcam Noe <note>(Genes. VII, 21)</note> non est ingressus,
non est salvatus diluvio, sed necatus, nec salutem
invenit in aqua, sed mortem. Aqua quippe illa, in qua
praefigurabatur baptismatis sacramentum, quoscunque
in arca reperit, a terra suspensos ad coelestia sublimavit;
residuos autem oppressos occidit, quos
foris invenit. Et pereunte Hiericho, si quos domus
Raab meretricis inclusit, incolumes Jesus servare
praecepit <note>(Josue VI, 25)</note>; reliquos vero quos illa non
continebat domus, unius mortis consumpsit interitus.
In illa igitur arca, et in illa domo una eademque
praefigurabatur Ecclesia; sed in his qui extra arcam
diluvio perierunt, et in eis qui extra illam domum
gladio mortui sunt, geminae significationis potest
<pb n="0543D"/>
considerari mysterium. Existimo enim quantum mihi
nunc interim videtur, non incongrue credi in diluvii
significatione praecessisse baptisma Christianae confessionis;
ut agnoscamus haereticos, si extra Ecclesiam
permanserint, baptismo poenam mereri, non
vitam, et eos qui Christum negantes de Ecclesia catholica
discedunt, aeterno supplicio perituros. Arcae
quippe sacramentum beatus Petrus his verbis exponit: <hi>In diebus quando exspectabat Dei patientia in diebus
Noe, cum fabricaretur arca, in qua pauci, id est
octo animae salvae factae sunt per aquam: quod et vos
nunc similis formae baptisma salvos facit, non carnis
depositio sordium, sed conscientiae bonae interrogatio
<pb n="0544A"/>
in Deum 
 <note>(I Petr. III, 20, 21)</note>
            </hi>. Ubi est autem conscientia
bona, nisi ubi est et fides non ficta? Docet
enim apostolus Paulus: <hi>Quia finis praecepti est caritas
de corde puro, et conscientia bona, et fide non ficta <note>(I Tim. I, 5)</note>
            </hi>.
Quid ergo aqua diluvii non salvavit extra
arcam positos, sed occidit? Sine dubio praefigurabat
omnem haereticum, licet habentem baptismatis
sacramentum, non aliis, sed ipsis aquis ad inferna
mergendum, quibus arca sublevatur ad coelum. Neque
enim ob aliud eis interitus per aquam nascitur, nisi
quia eos arcae non continet sinus: in quo solo potest
vivere quisquis non vult aquis vitalibus interire.</p>
</div2>

<div2>
          <head>CAPUT XXI.</head>
<p>
            <pb n="0544B"/>Hujus arcae mysterium Cyprianus beatissimus martyr
scribens in libro de Simplicitate praelatorum, vel
potius secundum vetusta exemplaria de Unitate catholicae
Ecclesiae, exponit: <hi>Adulterari non potest sponsa
Christi: incorrupta est et pudica; unam domum
novit,</hi> <emph>376</emph> <hi>unius cubiculi sanctitatem casto pudore
custodit. Haec nos Deo servat, haec filios regno quos
generavit assignat. Quisquis ab Ecclesia segregatus,
adulterae jungitur, a promissis Ecclesiae separatur:
nec perveniet ad Christi praemia, qui relinquit</hi> <note>(al. reliquit)</note><hi>
Ecclesiam Christi: alienus est, profanus est, hostis
est. Habere non potest Deum patrem, qui Ecclesiam
non habet matrem. Sicut non potuit evadere quisquis
extra arcam Noe fuit, sic et qui extra Ecclesiam foris
fuerit, non evadet.</hi> Certum est igitur tam praedicatione
beati apostoli Petri quam expositione sancti martyris
<pb n="0544C"/>
Cypriani, in arca Noe figuram Ecclesiae, et in aquis
diluvii figuram baptismatis exstitisse. In illa quoque
domo Raab meretricis, quae, pereunte Hiericho, sola
est jubente Jesu cum omnibus quos intra se habuit
incolumis reservata, in sacramento Christianae confessionis,
quantum mihi videtur, catholica ex gentibus
significabatur Ecclesia. Quae scilicet rejecta pristinae
fornicationis illuvie, duos exploratores Jesu
latenter excepit: hoc est, sive utriusque Testamenti
castam cognitionem, sive Dei et proximi caritatem:
quia et in illis duobus Testamentis Dei et proximi
caritas intimatur, et in his duobus praeceptis tota
lex cum prophetis pendere cognoscitur <note>(Matth. XXII,
40)</note>. Haec quae prius idolis prostituta fuit meretrix
impia, suscipiens exploratores Jesu, facta est fidelis
<pb n="0544D"/>
et casta: quos custodiens a persequentibus inimicis,
non in inferioribus depositos obruit, sed in solario
domus suae levatos latenter abscondit. Solarium vero
propterea dicitur, eo quod solis lumine perfundatur.
Quis est autem sol humani cordis, nisi ille de quo
dictum est per prophetam: <hi>Timentibus autem nomen
meum orietur sol justitiae, et sanitas in pennis ejus <note>(Malac. IV, 2)</note>
            </hi>?
De ipso sole oriente Zacharias in
Evangelio sic prophetat: <hi>Quia visitavit nos oriens ex
alto, illuminare his qui in tenebris et in umbra mortis
sedent <note>(Luc. I, 78, 79)</note>
            </hi>. Nam et Abacuc propheta
Christi ascensionem et ordinis ecclesiastici firmitatem
<pb n="0545A"/>
sub nomine solis lunaeque sic praedicat: <hi>Elevatus est sol,
et luna stetit in ordine suo <note>(Abac. III, 11, sec. LXX)</note>
            </hi>.
Cor ergo uniuscujusque fidelis non incongrue spiritale
solarium dicitur, quod solis illius superni radiis
salubriter illustratur. Raab itaque meretrix quos
exploratores Jesu in solario suae domus abscondit,
utique in superioribus, hoc est spiritali scientia illuminati
cordis intima dilectione continuit, ut propheticum
illud eloquium operis veritate cantaret: <hi>In
corde meo abscondi eloquia tua, ut non peccem tibi <note>(Psal. CXVIII, 11)</note>
            </hi>.
Vera itaque fides, quae divinis eloquiis
intimatur, tunc persequentibus non traditur,
tunc in corde fidelium inviolata et incolumis custoditur,
si non terrenis, et caducis, atque carnalibus, sed
coelestibus et spiritalibus promissis animus perseveret
<pb n="0545B"/>
affixus, nec contempletur quae videntur, sed quae non
videntur: <hi>Quae enim videntur temporalia sunt,</hi> sicut ait
Apostolus; <hi>quae autem non videntur, aeterna sunt <note>(II
Cor. IV, 18)</note>
            </hi>. Caeterum quisquis propterea Christianam
fidem tenet, ut res terrenas et transitorias acquirat,
iste exploratores Jesu, non in superioribus domus suae,
sed in inferioribus collocat; ubi cum fuerint positi,
facilius et inveniri possunt ab inimicis et perimi.
Omnis enim persecutor et inimicus <emph>377</emph> Ecclesiae
illos spiritaliter interimit, et ipsis ingerit aeternae
mortis interitum, quorum cor invenerit terrenis et
caducis rebus innexum. Hi enim dum terrenas divitias,
aut perdere metuunt, aut acquirere concupiscunt,
praecepta Christi, hoc est exploratores Jesu non
abscondunt in solario cordis, sed tradunt persequentibus
<pb n="0545C"/>
inimicis, aut metu scilicet territi, aut igne pravae
cupiditatis accensi. Nec funiculum coccineum, in
cujus signo domus illa salvata est, habent per fenestram
domus suae suspensum, qui fidei suae non confitentur,
sed denegant sacramenta. Funiculus enim
coccineus sanguinis Christi mysterium praeferebat:
quem ille per fenestram domus suae suspensum habet,
qui fide contra paganos seu contra quoslibet
haereticos Deo protegente firmatus, ac fidem suam
sollicite custodiens, Christi se redemptum sanguine
confitetur. Propter quod ipse Salvator ait: <hi>Qui me
confessus fuerit coram hominibus, confitebor et ego eum
coram Patre meo, qui est in coelis; qui autem negaverit
me coram hominibus, negabo et ego eum coram
Patre meo, qui est in coelis <note>(Matth. X, 32)</note>
            </hi>. Quamvis
<pb n="0545D"/>
igitur inimicus persecutor exploratores Jesu in inferioribus
conetur occidere, id est robur Christianae
fidei terrenis moliatur promissionibus sive terroribus
enervare; si quis tamen Trinitatis fidem, qua Patrem,
et Filium, et Spiritum sanctum unum Deum
substantialiter credit, in superioribus habuerit collocatam,
omnes persequentis atros errores ( <hi>forte</hi> terrores)
omnesque seductoris insidias non timebit.</p>
</div2>

<div2>
          <head>CAPUT XXII.</head>
<p>Proinde non solum quos iterati baptismi tenet reatus
innexos debent celeriter ad Ecclesiam recurrere,
et Deum lacrymis ac eleemosynis pro tanto scelere
deprecari; verum etiam si qui forsitan sine iteratione
baptismatis delectatione munerum seu timore poenarum
<pb n="0546A"/>
negantes catholicae fidei sacramentum, ad haereticorum
sunt mortiferum dilapsi consortium, resumant
fidem quam negaverunt, et ad Ecclesiam celeriter
revertantur, ut Jesu veniente, intra illam domum
possint inveniri extra quam nullus potest ab
interitu liberari: quia sicut in Hiericho quisquis
extra illam domum fuit nullum potuit adipisci vitae
subsidium, sic extra Ecclesiam catholicam nullus
accipiet indulgentiam peccatorum; et sicut intra Ecclesiam
catholicam <hi>corde creditur ad justitiam, ore
autem confessio fit ad salutem <note>(Rom. X, 10)</note>
            </hi>, sic extra
eamdem Ecclesiam mala credulitas non reputatur ad
justitiam, sed ad poenam, et prava confessio non ac
quirit salutem confitenti, sed ingerit mortem. Extra
hanc Ecclesiam nec Christianum nomen aliquem
<pb n="0546B"/>
juvat, nec baptismus salvat, nec mundum Deo sacrificium
offertur, nec peccatorum remissio accipitur,
nec aeternae vitae felicitas invenitur. Una est enim
Christi Ecclesia, una columba, una dilecta, una
sponsa: in qua Trinitas unus Deus, unius naturae
atque substantiae creditur; in qua nec Filio, nec
Spiritui sancto contumelia minorationis ingeritur;
in qua unus atque idem cultus, et honor
unus uni Trinitati, quae Deus verus est, exhibetur.
Haec est una vera <emph>378</emph> Ecclesia, quae sic credit et
praedicat unam Trinitatis essentiam, ut in tribus unam
quamlibet non audeat alteri praeferre personam. Sic
enim nihil se diversum colere in substantia divinitatis
ostendit, ut Patrem et Filium, et Spiritum sanctum,
hoc est ipsam Trinitatem unum verum et solum confitens
<pb n="0546C"/>
Deum, nec in unitatis nomine Sabellianae confusionis
incurrat errorem, et in Trinitatis vocabulo
meminerit Arianae diversitatis mortiferam vitare perniciem.
Apostolicae quippe praedicationis retinens
normam, quemadmodum Trinitatem cognoscit in
personis Patris, et Filii, et Spiritus sancti; sic unius
Dei rectam praedicat fidem, quia in Patre, et Filio,
et Spiritu sancto naturalem praedicat unitatem.</p>
</div2>

<div2>
          <head>CAPUT XXIII.</head>
<p>Ab hac Ecclesia si qui foris sunt in diversis erroribus
constituti, tunc accipient indulgentiam peccatorum,
si ad eamdem Ecclesiam, dum sunt in hoc saeculo
constituti, recta credulitate fuerint et contriti
cordis humilitate conversi. Ergo currant, dum tempus
<pb n="0546D"/>
est, ad legitimam matrem, quae, sicut ex utero
suo natos filios continet diligenter et nutrit, sic ex
ancilla natos, non solum redeuntes non respuit, quin
etiam misericordiae visceribus errantes inquirit, et
pro affectu incessanter invitat, quos in societatem
paternae haereditatis inducat. Neque enim in eis attendit
ancillaris uteri conditionem, sed paterni recognoscit
seminis veritatem. Quae est enim veritas
paterni seminis, nisi baptisma perceptum in nomine
Trinitatis? Hoc illa in quocunque repererit, tanquam
legitima mater sui juris esse cognoscit. Novit enim,
sicut Rachel <note>(Genes. XXX)</note>, non solum proprio utero
filios parere, verum etiam ex ancilla progenitos suo
nomine tanquam genitrix legitima vindicare. Hoc
opus est, ut illi non negligant fraternam societatem
<pb n="0547A"/>
repetere, si volunt paternae haereditatis munere non
carere. Igitur haeresim relinquentes ad catholicam
Ecclesiam celeriter revertantur; nec de haereditatis
possessione dubitent, nec de peccatorum remissione
desperent. Qui enim non credit intra Ecclesiam catholicam
cuncta relaxari posse peccata, ipse sibi remissionem
peccatorum denegat, si de hoc saeculo in
eadem cordis impoenitentis duritia perseverans, alienatus
ab ecclesiastica societate discedat.</p>
</div2>

<div2>
          <head>CAPUT XXIV.</head>
<p>Talis igitur adversus Spiritum sanctum dicit verbum,
quod neque in hoc neque in futuro sit saeculo
remittendum <note>(Matth. XII, 32)</note>. <hi>Caritas</hi> enim <hi>Dei,</hi> 
quae cooperit multitudinem peccatorum <note>(I Petr. IV, 8)</note>, <hi>diffusa est,</hi> 
 sicut Apostolus dicit, <hi>in cordibus nostris
<pb n="0547B"/>
per Spiritum sanctum, qui datus est nobis <note>(Rom. V, 5)</note>
            </hi>.
Haec caritas, quia incorruptum tenet unitatis fraternae
consortium, propterea multitudinem peccatorum
cooperit, et in unitate spe certissima perseverantes
perire non sinit. Si quis igitur tenens fidem, quae
per caritatem operatur <note>(Galat. V, 6)</note>, sic agit poenitentiam <emph>379</emph> 
 pristini cujuslibet erroris, ut eum nec
erroris ulterius societas teneat, nec catena mortiferae
desperationis obstringat, liber erit ab illo verbo quod
adversus Spiritum sanctum dicitur, quod dicenti non
dimittitur, neque in hoc saeculo neque in futuro. Hoc
enim verbo Dominus et Salvator noster non aliqua
peccata insinuavit in futuro saeculo dimittenda quae
in hoc saeculo dimissa non fuerint; sed bene intelligentibus
ostendit non alia, sed illa tantum in futuro
<pb n="0547C"/>
saeculo dimittenda quae in hoc saeculo in una et vera
Ecclesia catholica fuerint unicuique dimissa. Soli enim
illi Dominus ligandi solvendique tribuit potestatem,
dicens: <hi>Tibi dabo claves regni coelorum; et quodcunque
ligaveris super terram, erit ligatum et in coelis; et
quodcunque solveris super terram, erit solutum et in
coelis <note>(Matth. XVI, 19)</note>
            </hi>. Quod ergo sancta Ecclesia
in hoc saeculo non solverit ita insolubile permanet,
ut etiam in futuro saeculo solvi nullatenus possit. Ligatus
est autem omnis homo quem ista non solverit;
nec consequetur aliquod solutionis beneficium, qui
non conversus ad poenitentiam in Ecclesia sibi dandam
speraverit indulgentiam peccatorum. Ille igitur
dicit irremissibile verbum adversus Spiritum sanctum,
qui divitias bonitatis Dei, et patientiae, et longanimitatis
<pb n="0547D"/>
contemnens, secundum duritiam suam et impoenitens
cor thesaurizat sibi iram in die irae et revelationis
justi judicii Dei, qui reddet unicuique secundum
opera sua <note>(Rom. II. 4)</note>.</p>
</div2>

<div2>
          <head>CAPUT XXV.</head>
<p>Etenim sive caritas, et ea de corde puro, sive
unitatis fraternae communio, sive haereditatis coelestis
paterna possessio, in sancti Spiritus donatione consistunt.
De caritate quippe Doctor gentium dicit: <hi>caritas Dei diffusa est in cordibus nostris per Spiritum
sanctum, qui datus est nobis 
 <note>(Rom. V, 5)</note>
            </hi>. Unitatem
quoque Spiritus cum eadem caritate commendat, dicens:
<pb n="0548A"/> <hi>Obsecro itaque vos ego vinctus in Domino, ut
digne ambuletis vocatione qua vocati estis, cum omni
humilitate et mansuetudine, cum patientia supportantes
invicem in</hi> 
 <note>(al. cum)</note><hi> caritate, solliciti servare unitatem
Spiritus in vinculo pacis <note>(Ephes. IV, 1, 2, 3)</note>
            </hi>. Ipsam
quoque communionem Spiritus sancti esse confirmat,
dicens: <hi>Gratia quoque Domini nostri Jesu Christi, et
caritas Dei, et communicatio Spiritus sancti sit cum
omnibus vobis <note>(II Cor. XIII, 13)</note>
            </hi>. De haereditate quoque
nostra sic loquitur: <hi>Signati estis Spiritu promissionis
sancto, qui est pignus haereditatis nostrae <note>(Ephes. I,
13, 14)</note>
            </hi>. Spem quoque ipsam, quae vitium desperationis
expellit, sancto Spiritui beatus assignat Apostolus
dicens: <hi>Deus autem spei repleat vos omni gaudio et
pace in credendo, ut abundetis in spe et virtute Spiritus
<pb n="0548B"/>
sancti <note>(Rom. XV, 13)</note>
            </hi>. Ille itaque coelestis haereditatis
adipiscitur perenne consortium, qui intra Ecclesiam
catholicam fraternae caritatis custodiens unitatem,
priusquam praesentem finiat vitam, deponit mortiferam
cordis impoenitentis duritiam, nec desperat in
Ecclesia una et vere catholica remissionem omnium
peccatorum conversis dari per Spiritum sanctum. <emph>380</emph> 
 Quod etiam ipse Salvator noster ostendit. Postquam
enim resurrexit, insufflans in discipulos, et eis
donum sancti Spiritus tribuens, remittendorum eis
potestatem tribuit peccatorum, dicens: <hi>Accipite Spiritum
sanctum. Si cujus peccata dimiseritis, dimittentur
ei; cujus retinueritis, retinebuntur <note>(Joan. XX,
22, 23)</note>
            </hi>.</p>
</div2>

<div2>
          <head>CAPUT XXVI.</head>
<p>
            <pb n="0548C"/>Non itaque adversus se mortifera desperatione
claudant ostium indulgentiae, qui, ab Ecclesia catholica
segregati, cujuslibet haeresis sive schismatis tenentur
errore obstricti. Deponant duritiam cordis,
si nolunt malis interminabilibus cruciari. Scriptum
namque est quia <hi>Cor durum male habebit in novissimo,
et qui amat periculum in illo peribit <note>(Eccli. III, 27)</note>
            </hi>.
Quid autem periculosius quam divinis obedientiam
non exhibere sermonibus, et vocantis Dei spernere
voluntatem? Propter quod in libro sancti Job, sicuti
his qui convertuntur aeternitas promittitur gloriosa,
sic impiis, pro eo quod non obediunt, salutis munera
denegantur. Sic enim scriptum est: <hi>Qui convertuntur
ab iniquitate, si audierint et servaverint, complebunt dies
suos in bonis, et annos suos in gloria. Impios vero non
<pb n="0548D"/>
facit salvos, eo quod noluerunt scire Deum, et cum monerentur,
inobedientes erant <note>(Job XXXVI, 11 et seq.)</note>
            </hi>.
Non ergo spernant obedientiae tempus indultum, sed
ad Ecclesiam catholicam revertantur; in qua sola per
sancti Spiritus donum caritas cooperit multitudinem
peccatorum <note>(I Petr. IV, 8)</note>. Si qui etiam in Ecclesia
catholica sunt, et male vivunt, priusquam istam vitam
finiant, festinent ut a mala vita discedant; nec
sibi putent ad salutem sufficere catholicum nomen, si
Dei non faciant voluntatem. Dicit enim Salvator
noster: <hi>Non omnis qui dicit mihi, Domine, Domine,
intrabit in regnum coelorum; sed qui fecerit voluntatem
<pb n="0549A"/>
Patris mei, qui in coelis est, ipse intrabit in regnum coelorum <note>(Matth. VII, 19)</note>
            </hi>.
Nam et in libro Psalmorum
scriptum est: <hi>Quia prope est Dominus omnibus invocantibus
eum in veritate; voluntatem timentium se faciet,
et preces eorum exaudiet, et salvos faciet eos <note>(Psal. CXLIV, 18, 19)</note>
            </hi>.
Propter quod et in Proverbiis
unusquisque nostrum et timere Dominum jubetur, et
a malo discedere. Ibi quippe dicitur: <hi>Time Dominum,
et declina ab omni malo, et erit pax corpori tuo, et diligentia
ossibus tuis <note>(Prov. III, 7, 8)</note>
            </hi>. Nam et in libro
Ecclesiastico, ne mala faciat unusquisque fidelium sic
admonetur: <hi>Noli facere mala, et non apprehendent te.
Discede ab iniquo, et discedent mala ab te. Ne semines
mala in sulcis injuriae, et non metes illa in septuplum <note>(Eccli. VII, 1, 2, 3)</note>
            </hi>.
In eodem libro rursus ne quisquam
<pb n="0549B"/>
peccata peccatis adjiciens de misericordia Dei
velit sibi vana cogitatione blandiri, hujuscemodi verbis
doctrina salutaris occurrit: <hi>Ne adjicias peccatum
super peccatum, et dicas: Miseratio Dei magna est;
misericordia enim et ira ab illo, et in peccatores respiciet
ira illius <note>(Eccli. V, 5, 6, 7)</note>
            </hi>. Et rursus sanctus
Job dixit: <hi>Nonne perditio erit iniquo, et alienatio facientibus
iniquitatem <note>(Job XXXI, 3)</note>
            </hi>? In Proverbiis
scriptum est: <hi>Iniquitates suae capient impium; funiculis
autem peccatorum suorum unusquisque constringitur.
Hic moritur cum indisciplinatis,</hi> <emph>381</emph> <hi>de multitudine
autem vitae suae projectus est, et perit pro insipientia <note>(Prov. V, 22, 23)</note>
            </hi>.</p>
</div2>

<div2>
          <head>CAPUT XXVII.</head>
<p>Et ne quis putet aliqua peccata hominum latere
<pb n="0549C"/>
Deum posse, sancti Job sermonibus instruamur dicentis: <hi>Cogitationes meas dinumerasti, et nihil te latuit
peccatorum meorum. Signasti quasi 
 in sacculo
iniquitates meas, adnotasti si quid invitus erravi (Job
XIV, 16, 17, juxta LXX)</hi>. Ne vero aliquis impunitum
se futurum putet, si converti noluerit, ejusdem sancti
viri verbis intentus auscultet dicentis: Imo vero
nullus confidat cum sit nequam, se impunitum futurum,
quidquid in iracundia provocet Deum, tanquam
inquisitio in eo non sit futura. Propter hoc in
Ecclesiastico salubris deprompta monitio, ut nec
conversio nobis desit qua vitentur peccata, nec deprecatio,
qua possint dimitti praeterita. Sic enim dicitur: <hi>Fili, peccasti? Ne adjicias iterum; sed et de
pristinis deprecare, ut tibi dimittantur. Quasi a facie
<pb n="0549D"/>
colubri fuge peccata. Si accesseris ad illa, suscipient
te, et quasi dentes leonis in vorando interficient te <note>(Eccli. XXI, 1, 2)</note>
            </hi>.
Sed nec illud siletur, quod impii
et peccatores qui poenitentiam impietatis sive iniquitatis
agere noluerint, aeternis sint in fine deputandi
suppliciis, misericordiam vero his qui poenitentiam
gesserint Dominus noster largiatur. Quippe in
libro Ecclesiastico sic positum est: <hi>Quoniam et Altissimus
misertus est poenitentibus, et impiis et peccatoribus
reddet vindictam <note>(Eccli. XII, 7)</note>
            </hi>. Rursus in eodem
volumine sic dicitur: <hi>Memento quoniam ira non
tardabit. Humilia valde spiritum tuum, quoniam vindicta
<pb n="0550A"/>
carnis impii ignis et vermis <note>(Eccli. VII, 18, 19)</note>
            </hi>.
Esaias quoque dicit: <hi>Quia ignis eorum non exstinguetur,
et vermis eorum non morietur <note>(Isai. LXVI, 24)</note>
            </hi>.
Rursum in Ecclesiastico positum est: <hi>Stuppa collecta
synagoga peccantium, et consummatio eorum flamma
ignis. Via peccantium plena offensis, et in fine illorum
inferi, et tenebrae, et poenae <note>(Eccli. XXI, 10, 11)</note>
            </hi>.</p>
</div2>

<div2>
          <head>CAPUT XXVIII.</head>
<p>Haec est mors, quae secundum carnem viventes
excipiet, sicut beati Pauli praedicatio sancta testatur,
ita dicentis: <hi>Ergo, fratres, debitores sumus non
carni, ut secundum carnem vivamus. Si enim secundum
carnem vixeritis, moriemini; si autem spiritu
facta carnis mortificaveritis, vivetis <note>(Rom. VIII. 12,
13)</note>
            </hi>. Facta autem carnis sequitur, si quis aut obsequitur
<pb n="0550B"/>
desideriis saecularium, aut in impietate vult
remanere captivus: cum nos non aliud doctrina spiritalis
erudiat, nisi ut abnegata impietate, desideria
quoque saecularia deponamus. Quod gentium Doctor
his verbis insinuat: <hi>Apparuit autem gratia Domini
omnibus hominibus, erudiens nos, ut abnegantes impietatem
et saecularia desideria, sobrie et juste et pie
vivamus in hoc saeculo, exspectantes beatam spem, et
adventum gloriae magni Dei, et Salvatoris nostri Jesu
Christi <note>(Tit. II, 14 et seq.)</note>
            </hi>. Illorum <emph>382</emph> est igitur
spes beata, illorum exspectatio certa, illorum felicitas
futura, qui abnegantes impietatem et saecularia
desideria, sobrie et juste et pie vixerint in hoc saeculo.
Sobrietas itaque et justitia et pietas debent a
Christianis intentissime custodiri. Sobrietatem autem
<pb n="0550C"/>
custodit quisquis mores suos vitamque componit.
Et ille juste vivit, qui proximo nec mali aliquid
ingerit, et in quantum potest, adjutorium bonae operationis
impendit. Ille etiam pie vivit, qui perversum
aliquid nec credit de Deo, nec dicit. Quisquis ergo
vult ad regnum pervenire coelorum, vivat sobrius in
semetipso, justitiam servet in proximo, pius perseveret
in Deo.</p>
</div2>

<div2>
          <head>CAPUT XXIX.</head>
<p>Haec autem tunc in futura vita proderunt, si in
vita saeculi praesentis habeantur. Hoc enim beatus
et sciebat et docebat Apostolus, qui praecipiebat <hi>ut
sobrie et juste et pie vivamus in hoc saeculo <note>(Ibid.)</note>
            </hi>:
docens scilicet illos adepturos in judicio misericordiam,
qui ante judicium in hoc saeculo justam gesserint
<pb n="0550D"/>
vitam. Propter quod nos in libro Ecclesiastico
divina praemonet Scriptura, dicens: <hi>Ante judicium
para justitiam tibi, et in conspectu Dei invenies propitiationem <note>(Eccli. XVIII, 19)</note>
            </hi>.
Debet itaque hic sibi
justitiam praeparare, quisquis in conspectu Dei propitiationem
desiderat invenire. Quod enim in praesenti
saeculo sibi homo non thesaurizaverit, futurae
retributionis tempore non habebit. Quod ut divinarum
testimoniis Scripturarum quantum sat est possit
ostendi, primum terminemus librum, ut consequenter
parti residuae quaestionis congruum dare possimus
exordium.</p>
</div2>
      </div1>

<div1>
        <head>LIBER SECUNDUS.</head>

<pb n="0551"/>
<emph>383</emph> 

<div2>
          <head>CAPUT PRIMUM.</head>

<pb n="0551A"/>
<p>Non ignoro libri superioris initio sic nos quaestionem
de remissione peccatorum tractandam in Dei
nomine atque adjutorio suscepisse, ut trina fieret
disputationis inchoatae partitio. Etenim cum Domino
nostro, hoc est Deo vero, nec misericordiam
deesse, nec justitiam diceremus (quod etiam Scripturarum
divinarum manifestissima curavimus attestatione
monstrare), hinc diximus facilius veritatem
posse quaerentibus apparere, qualibus Deus peccata
dimittat, ubi dimittat, quando dimittat. Hujus tripartitae
divisionis cum jam geminam persolverim
partem, tertiae me non nescio debitorem. Qualibus
etenim Deus peccata dimittat, et ubi dimittat, quantum
nobis Deus suae pietatis condonavit auxilium,
<pb n="0551B"/>
arbitror superiore libro competenter ostensum.
Constat namque peccatorum remissionem non tribui
nisi conversis intra Ecclesiam catholicam constitutis.
Ibi enim potest conversio esse vera, ubi fides
vera comitatu sanctae conversationis ornatur, et
bene vivendi studium nulla pravae credulitatis maculatione
polluitur. Vita enim bona non veraciter
dicitur, quae perversae credulitatis vitio depravatur;
neque sufficit ad salutem fides recte credentis, si
conversatio moribus atque operibus turbatur obscenis.
Propter quod sicut mortuam sine operibus fidem
beatus Jacobus praedicat <note>(Jac. II, 17)</note>, sic omne
quod non est ex fide peccatum esse Paulus sua
praedicatione confirmat <note>(Rom. XIV, 23)</note>.
<emph>384</emph> </p>
        </div2>

<div2>
          <head>CAPUT II.</head>
<p>
            <pb n="0551C"/>Nunc autem in quantum nobis a luce vera, quae
illuminat omnem hominem venientem in hunc mundum <note>(Joan. I, 9)</note>,
donatur illuminationis auxilium,
aggredimur ostendere quando poenitentibus detur
remissio peccatorum. Sterilis enim poenitentia remissionis
fructu privabitur, si divinitus indulti temporis
opportunitas omittatur. Propter quod beatus Petrus
dicit: <hi>Non tardat Dominus promissum suum, sicut
quidam tardantem existimant</hi>, <hi>sed patienter fert
propter vos, nolens aliquem perire, sed omnes ad poenitentiam
converti <note>(II Petr. III, 9)</note>
            </hi>. Obsecro, Euthymi
carissime, ne te pigeat intenta consideratione pensare
quantum sit ponderis in hac apostolici virtute
sermonis. Neque enim debet tanquam leve contemni
quod beatus Petrus ob hoc dicit Deum patienter
<pb n="0551D"/>
ferre, quia non vult aliquem perire, sed omnes in
poenitentiam converti. Hic enim prodest poenitentia
peccatori, ubi Deus peccantem damnare non festinat,
ut remissionem peccatorum ad poenitentiam converso
concedat. Quia si etiam post hanc vitam iniquorum
poenitentia possit esse aliquatenus fructuosa,
non diceret beatus Petrus, propterea Deum patienter
ferre, quia non vult aliquem perire, eorum scilicet
<pb n="0552A"/> <hi>quos praesciit et praedestinavit conformes fieri imaginis
Filii ejus 
 <note>(Rom. VIII, 29)</note>
            </hi>. Istorum nemo perit. <hi>Voluntati autem ejus quis resistit?</hi> 
 Isti ante finem
praesentis vitae Dei misericordia gratis praeveniuntur,
ipsi corde contrito et humiliato salubriter compunguntur,
et omnes ad poenitentiam divino munere convertuntur,
ad quam sunt divinitus praedestinati per
gratuitam gratiam, ut conversi non pereant, sed habeant
vitam aeternam. Hi procul dubio sunt <hi>omnes</hi> 
quos secundum beati Pauli praeconium <hi>Deus vult
salvos fieri, et in agnitionem veritatis venire <note>(I Tim.
II, 4)</note>
            </hi>. Quia enim ille hoc vult qui omnia quaecunque
voluit fecit, quod vult semper insuperabiliter facit.
Hoc utique in eis impletur quod omnipotentis Dei
voluntas incommutabilis et insuperabilis habet; cujus
<pb n="0552B"/>
sicut mutari voluntas non potest in dispositione,
ita nec prohibetur nec impeditur potestas in opere:
quia nec aequitatem illius valet quisquam juste reprehendere,
nec misericordiam ipsius potest aliquis
obviare. Unde Salvator noster incredulae civitatis
malevolentiam talibus verbis objurgat: <hi>Hierusalem,
Hierusalem, quae occidis prophetas, et lapidas missos
ad te</hi>, <hi>quotiens volui congregare filios tuos sicut
gallina congregat pullos suos sub alas suas, et noluisti <note>(Matth. XXIII, 37)</note>
            </hi>!
Hoc autem dixit Christus, ut illius
malam voluntatem ostenderet qua insuperabili
voluntati divinae frustra resistere nitebatur, cum bona
voluntas Dei nec ab eis possit vinci quos deserit,
nec aliquid non possit operari quod velit. Illa igitur
Hierusalem, quantum ad ejus attinet voluntatem,
<pb n="0552C"/>
suos filios ad Salvatorem congregari noluit, sed tamen
ille omnes quos voluit congregavit. Ac per hoc
illa resistere voluit Omnipotenti, nec valuit: quia
Deus qui, sicut scriptum est, <hi>Omnia quaecunque</hi> <emph>385</emph> 
 <hi>voluit fecit <note>(Psal. CXXXIV, 6)</note>
            </hi>, quoscunque voluit
ad se gratuita justificatione convertit, praeveniens
scilicet superabundantis gratiae munere quos
posset utique si vellet juste damnare. Ergo cum Petrus
apostolus dicit quia Deus patienter fert, nolens
aliquem perire, sed omnes in poenitentiam converti <note>(II Petr. III, 9)</note>,
non sic accipiamus omnes dictos,
tanquam nullus sit qui congrue poenitentiam non sit
acturus; sed illos hic omnes accipere debemus,
quibus sic Deus poenitentiam hic donat, ut etiam
perseverantiam donet: hoc est, qui sic divina praeveniente
<pb n="0552D"/>
misericordia convertuntur, ut eadem misericordia
subsequente ad crimina quibus renuntiant
nullatenus revertantur. Hi sunt quibus, sicut Paulus
ait, dat <hi>Deus poenitentiam ad cognoscendam veritatem,
ut resipiscant a diaboli laqueis, a quo captivi tenentur
ad ipsius voluntatem <note>(II Tim. II, 25)</note>
            </hi>. Hanc poenitentiam
quisquis curaverit in hoc saeculo gerere, ipse
apud Deum poenitentiae suae fructum poterit invenire.</p>
</div2>

<div2>
          <head>CAPUT III.</head>

<pb n="0553A"/>
<p>Caeterum legimus in libro Sapientiae quosdam in
die judicii habituros quidem poenitentiam, non tamen
indulgentiam divinitus accepturos. Scriptum denique
sic habetur: <hi>Tunc stabunt justi in magna constantia
adversus eos qui se angustiaverunt, et qui abstulerunt
labores eorum. Videntes turbabuntur timore horribili,
et mirabuntur in subitatione insperatae salutis, dicentes
inter se, poenitentiam habentes, et per angustiam
spiritus gementes: Hi sunt quos habuimus aliquando
in derisum, et in similitudinem improperii; nos insensati
vitam illorum aestimabamus insaniam, et finem
illorum sine honore. Quomodo computati sunt inter
filios Dei, et inter sanctos sors illorum est <note>(Sap. V, 1
et seq.)</note>
            </hi>? Nemo autem, cum legit dictum quia mali mirabuntur
<pb n="0553B"/>
in subitatione insperatae salutis, existimet
illis qui in criminibus praesentem finiunt vitam, quandoque
insperatam salutem divino munere conferendam.
Justorum namque insperata salus, quae licet
desperatur ab iniquis danda, tamen permanet sperantibus
justis. Unde beatus David unam psalmi loco
spem justorum cecinit et salutem, dicens: <hi>Salus
autem justorum a Domino, et protector eorum est in
tempore tribulationis: et adjuvabit eos Dominus, et
liberabit eos, et eripiet eos a peccatoribus, et salvos
faciet eos, quoniam speraverunt in eum <note>(Psal. XXXVI,
39, 40)</note>
            </hi>. Hinc est quod iniqui aeternis deputandi tormentis
dicturi sunt de justis: <hi>Hi sunt quos habuimus
aliquando in derisum et in similitudinem improperii;
nos insensati vitam illorum aestimabamus insaniam, et
<pb n="0553C"/>
finem illorum sine honore.</hi> Haec est insperata salus,
quoniam vitam justorum insaniam aestimabant; et
cum ipsi essent insani, sanos se esse credebant, nec
sperabant retributionem divinae justitiae, et propterea
vitam suam corrigere negligebant. Etenim delectabantur
hic luxuriose vivere diebus paucis, nec se
credebant postmodum aeternis cruciandos esse suppliciis.
Propterea cum justos viderint in illa gloria
filiorum Dei de qua dicit beatus Paulus: <hi>In qua stamus
et gloriamur in spe gloriae filiorum Dei <note>(Rom. V,
2)</note>
            </hi>; tunc iniqui mirabuntur in gloria justorum, hoc
est filiorum <emph>386</emph> Dei; quia ipsi justi sunt filii Dei.
Propterea iniqui poenitentiam steriliter quia intemporaliter
habentes, et per angustiam spiritus gementes: <hi>Quomodo computati sunt inter filios Dei, et inter sanctos
sors illorum est?</hi> 
 Insperata ergo salus, id est quae
<pb n="0553D"/>
sperata non est ab iniquis, profecto justis dabitur, non
iniquis. Non enim dabitur illis qui eam desperando
male vivunt, sed illis qui eam bene sperando, et a
desideriis carnalibus abstinendo, beati Petri salubria
mandata custodiunt, dicentis: <hi>Carissimi, obsecro tanquam
advenas atque peregrinos abstinere vos a carnalibus
desideriis, quae militant adversus animam; conversationem
vestram inter gentes habentes bonam <note>(I
Petr. II, 11)</note>
            </hi>. Per ipsam bonam conversationem justi
exhibent corpora sua hostiam viventem, sanctam, Deo
placentem <note>(Rom. XII, 1)</note>, quia per bonam conversationem
<pb n="0554A"/>
ipsi sunt etiam templum Dei. Quod esse fideles
testatur Apostolus dicens: <hi>Nescitis quia templum
Dei estis, et spiritus Dei habitat in vobis <note>(I Cor. III,
16)</note>
            </hi>? Hoc templum ne malis operibus polluatur, non
solum diligenter praemonet, sed etiam vehementer
nostros animos terret, dicens: <hi>Si quis autem
templum Dei violaverit, disperdet illum Deus. Templum
enim Dei sanctum est, quod estis vos. Nemo se
seducat <note>(Ibid., 17, 18)</note>
            </hi>. Quis enim, rogo, male vivens,
cum audit ab Apostolo, <hi>quia si quis templum
Dei violaverit, disperdet illum Deus,</hi> si conversus in
hoc tempore non fuerit, aliquam sibi spem remissionis
futurae promittere audeat? Quis non tremefactus
concidat? Quis non ante finem vitae praesentis ad poenitentiam
compunctus et humiliatus accurrat? Clamat
<pb n="0554B"/>
Apostolus: <hi>Quia si quis templum Dei violaverit, disperdet
illum Deus,</hi> et vanus homo seducit sese cogitatione
nequissima, dicens: Etiamsi templum Dei
violavero, et usque in finem male vixero, salvus ero.
Nunquid non talibus dicit Apostolus, quia dicunt: <hi>Faciamus mala, ut veniant bona, quorum damnatio
justa est 
 <note>(Rom. III, 8)</note>
            </hi>. Nonne hi sunt quos sancta
Scriptura infelices appellat, spemque illorum vacuam
omnino pronuntiat, dicens: <hi>Sapientiam et disciplinam
qui adjicit infelix est, et vacua est spes illorum, et labores
sine fructu <note>(Sap. III, 11)</note>
            </hi>?</p>
</div2>

<div2>
          <head>CAPUT IV.</head>
<p>Salus illa igitur non dabitur iniquis, sed justis:
ante finem scilicet hujus vitae correctis atque conversis.
<pb n="0554C"/>
Salus illa bonis dabitur, qui ad amicitiam Dei
cucurrerint per conversionem, non malis, qui permanentes
amici mundi, apostolica increpatione inimici
Dei merentur congrue nuncupari. Tales enim
beatus Jacobus subjurgat: <hi>Adulteri, nescitis quia amicitia
hujus mundi inimica est Deo? Si quis ergo voluerit
amicus esse hujus mundi, inimicus Dei constituetur <note>(Jac. IV, 4)</note>
            </hi>.
Quisquis igitur declinans a malo et faciens
bonum, pro suis iniquitatibus in praesenti vita
poenitentiam gesserit, et conversus ad Deum toto
corde malis operibus renuntiaverit, spes ipsius vana
non erit. Caeterum frustra seipsum seducit, quisquis
per latam et spatiosam viam se perventurum arbitratur
ad vitam: cum Dominus per arctam viam nos
jubeat ambulare, atque angustae portae nobis demonstret
<pb n="0554D"/>
introitum, <emph>387</emph> per quem venitur ad regnum.
Dicit enim: <hi>Intrate per angustam portam. Quam lata
porta et spatiosa via quae ducit ad perditionem, et multi
sunt qui intrant per ipsam! Quam angusta porta et
arcta via quae ducit ad vitam, et pauci sunt qui inveniunt
eam <note>(Matth. VII, 13, 14)</note>
            </hi>! Via nostra praesens
vita est, in qua si quis positus verbo Dei non consenserit,
non accipiet remissionem peccatorum; sed
in fletu et stridore dentium lugebit sine fine supplicium:
nec immerito nunquam merebitur carere
tormento, qui quandiu hic vixit, noluit renuntiare
peccato.</p>
</div2>

<div2>
          <head>CAPUT V.</head>

<pb n="0555A"/>
<p>Propter hoc unumquemque nostrum Salvator praemonet,
dicens: <hi>Esto consentiens adversario tuo cito
dum es in via cum eo, ne forte tradat te adversarius
judici, et judex tradat te ministro, et in carcerem mittaris.
Amen dico tibi, non exies inde donec reddas novissimum
quadrantem <note>(Matth. V, 25)</note>
            </hi>. Adversarium sibi
quippe facit homo Dei verbum, quandiu illa facit quae
divinus sermo prohibet. Cui dicitur in psalmo: <hi>Tu vero
odisti disciplinam, et projecisti sermones meos post te <note>(Psal. XLIX, 17)</note>
            </hi>.
Huic sermoni divino si quis in via, hoc
est si quis in hac vita cito consentiens non fuerit, missus
in carcerem ignis aeterni ultra requiem non habebit.
Bonus enim adversarius iste, qui salubri adversitate
jugiter instat, ut a nobis adversitatem mortiferae
iniquitatis expellat. Hinc est quod nos in alio loco Scriptura
<pb n="0555B"/>
divina, ut celeriter convertamur, hortatur, ne
tarditas mortifera perditionem differenti pariat, non
salutem. Ait igitur: <hi>Ne tardaveris converti ad Deum,
et ne differas de die in diem; ne subito veniat ira ejus,
et in tempore vindictae disperdet te <note>(Eccli. V, 8)</note>
            </hi>. Ostendit
utique sermo divinus quia cum vindictae tempus
advenerit, non jam conversio malum punitione subtrahet,
sed ira vindex debita condemnatione disperdet.
Illud etenim tempus non erit remissionis, sed
retributionis; nec indulgentiae, sed vindictae. Quae
idcirco divina longanimitate differtur, ut sanctorum
numerus impleatur. Hanc enim vindictam beatus
Joannes in Apocalypsi sanctos memoratur postulasse,
quorum haec verba sunt: <hi>Quousque, Domine, sanctus
et verus, non judicas, et non vindicas sanguinem
<pb n="0555C"/>
nostrum de his qui in terra habitant <note>(Apoc. VI, 10)</note>
            </hi>?
Et ut doceret pro his qui eorum sunt consortio copulandi,
tempus vindictae superna ordinatione differri,
sequitur dicens: <hi>Et datae sunt singulis stolae albae, et
dictum est eis ut requiescerent brevi adhuc tempore, donec
impleatur numerus conservorum et fratrum eorum <note>(Ibid., 11)</note>
            </hi>.
Noverat etiam beatus Paulus praesentis
saeculi futurique distantiam. Sciebat in praesenti posse
tantum beneficium salutis acquiri; in futuro autem
non nisi mercedem justitiae singulis, pro bonorum
seu malorum operum qualitate restitui. Unde cum
propheticum posuisset testimonium quod dicit Deus: <hi>Tempore accepto exaudivi te, et in die salutis adjuvi
te 
 <note>(II Cor. VI, 2)</note>
            </hi>; continuo ipse subsecutus adjungit: <hi>Ecce nunc tempus</hi> 
 <emph>388</emph> <hi>acceptabile, ecce nunc dies
<pb n="0555D"/>
salutis <note>(Isai. XLIX, 8)</note>
            </hi>. De futuro autem dicit: <hi>Omnes
enim nos manifestari oportet ante tribunal Christi, ut
recipiat unusquisque propria corporis, prout gessit, sive
bonum, sive malum <note>(II Cor. V, 10)</note>
            </hi>.</p>
</div2>

<div2>
          <head>CAPUT VI.</head>
<p>Non ergo in futuro tribuitur vita aeterna, nisi fuerit
in hoc saeculo peccatorum donata remissio; neque
hic accipiet remissionem peccatorum, nisi qui suis
peccatis renuntiat, et ad Deum summum ac verum
cordis vera conversione festinat. Illud etenim tempus
non erit remissionis, sed retributionis. Non ibi misericordia
<pb n="0556A"/>
justificabit impium, sed justitia discernet
justum et impium. Scriptum namque continetur in
psalmo: <hi>Dominus interrogat justum et impium <note>(Psal.
X, 6)</note>
            </hi>. Et ut ostenderet in iniquitatibus perditionem
esse animae, non salutem, sequitur dicens: <hi>Qui autem
diligit iniquitatem, odit animam suam.</hi> Ne vero
aliquam sibi misericordiam repromittant qui usque in
finem praesentis vitae in iniquitate perdurant, subsequenter
de Deo sic loquitur: <hi>Pluit super peccatores
laqueos, ignis, sulphur et spiritus procellarum, pars
calicis eorum: quoniam justus Dominus justitias dilexit,
aequitatem vidit vultus ejus <note>(Ibid. 7, 8)</note>
            </hi>. Quisquis
igitur haec audiens in praesenti tempore misericordiam
Dei noluerit per conversionem quaerere, in futuro
eam nunquam poterit invenire. Hoc enim justus
judex per beatum nobis apostolum Jacobum denuntiari
<pb n="0556B"/>
praecepit, eodem dicente: <hi>Judicium sine misericordia
illi qui non fecerit misericordiam <note>(Jac. II,
13)</note>
            </hi>. Ordo autem misericordiae continet, ut misericordiam
quam homo impendere jubetur alteri, prius
exhibeat sibi, dicente Scriptura: <hi>Miserere animae tuae
placens Deo <note>(Eccli. XXX, 24)</note>
            </hi>. Proinde si quis placere
Deo non vult, animae suae misericordiam denegat; et
qui animae suae misericordiam in praesenti saeculo
noluerit donare, nullatenus apud Deum misericordiam
poterit invenire. <hi>Judicium</hi> enim <hi>sine misericordia
illi qui non fecit misericordiam.</hi> Ac per hoc,
quod subsequenter dicitur: <hi>Superexaltat autem misericordia
judicium <note>(Jac. II, 13)</note>
            </hi>, in illo fiet qui nunc
miseretur animae suae placens Deo. Ipse namque Dominus
dicit: <hi>Beati misericordes, quoniam ipsi misericordiam
<pb n="0556C"/>
consequentur <note>(Matth. V, 7)</note>
            </hi>. Nam cum beatus
Apostolus moneat, <hi>ut omnia honeste et secundum
ordinem fiant <note>(I Cor. XIV, 40)</note>
            </hi>, propter quod et in
Cantico canticorum dicitur: <hi>Ordinate in me caritatem <note>(Cant. II, 4)</note>
            </hi>:
quomodo dicendus est aut caritatis
aut misericordiae ordinem tenere, qui, non dico
quemlibet hominem alium, sed ipse corpus suum reficit
cibo, ne deficiat; munit indumento, ne algeat;
dum est sanum, cavet ne infirmetur; dum est infirmum,
satagit ut sanetur; carni suae alimentorum incessanter,
vestimentorum, medicaminum ministrat
sollicita intentione subsidium; et animae suae male
vivendo conquirit interitum: carnem suam necessariis
cibis nutrit, et animam suam operibus malis interficit;
carni suae noxios cibos negat, et animae suae
<pb n="0556D"/>
opera mala, tanquam venena mortifera subministrat;
carni suae vitam prolongare desiderat, quae finitur
diebus paucis, et animae suae procurat mortem, <emph>389</emph> 
cujus in supplicio non erit finis? Ac per hoc qui animam
suam odisse convincitur, etiam animae suae
crudelis adversarius invenitur: quia sicut boni actus
faciunt carnem cum anima coelesti beatitudine perfrui,
sic opera mala faciunt aeterno igni animam
cum carne torqueri. Ipse sibi ergo est perniciosissimus
inimicus, quisquis male vivens, vitam non mutat
antequam finiat.</p>
</div2>

<div2>
          <head>CAPUT VII.</head>

<pb n="0557A"/>
<p>Ex hujus enim vitae fine illius vitae pendet initium,
in qua quidquid retribuitur non finitur. Cum
autem digne ab apostolo Joanne dicatur: <hi>Qui odit
fratrem suum, homicida est, et scitis quia omnis homicida
non habet vitam aeternam in se manentem <note>(I Joan.
III, 15)</note>
            </hi>. Cumque sanctus David dicat: <hi>Qui autem diligit
iniquitatem, odit animam suam <note>(Psal. X, 6)</note>
            </hi>: si
homicida est qui fratrem suum odit, quid est qui diligit
iniquitatem et odit animam suam? et si ille qui
odit fratrem non habet vitam aeternam in se manentem,
quomodo ille qui in dilectione iniquitatis odio
animae suae finit istam vitam, pervenire poterit ad
indulgentiam peccatorum, per quam venitur ad vitam?
cum ipse Dominus noster evidenter ostendat
qualiter ad vitam unusquisque perveniat, dicens: <hi>Si
<pb n="0557B"/>
vis venire ad vitam, serva mandata <note>(Matth. IX, 17)</note>
            </hi>.
Ille igitur veniet ad vitam qui mandata servat. Quis
autem servat divina mandata, nisi qui ad Deum conversus
ante finem vitae praesentis discesserit ab iniquitatibus
pristinis? Propter quod beatus Paulus nos
admonet, <hi>ut discedat ab iniquitate omnis qui invocat
nomen Domini <note>(I Tim. II, 18)</note>
            </hi>. Hoc autem dicebat,
sciens quia in hoc tempore poenitentia fructuose
agitur, in quo poenitentibus indulgentia condonatur.
Caeterum in futuro erit iniquorum poenitentia, sed
fructuosa non erit: quia iniquorum conversio nulla
erit. Mittentur enim in tenebras exteriores, ubi erit
fletus et stridor dentium. Ibi sine fine cruciabuntur
non solum gehennali supplicio animae simul et corpora,
sed etiam ipsis tenebris pessimae voluptatis.
<pb n="0557C"/>
Hic erit enim talibus mala ipsa voluptas ad supplicii
cumulum, pro qua manet eorum sine fine tormentum.
Spernunt enim nunc opportunitatem temporis
accepti; et in die salutis non quaerunt divinitus adjuvari.
Quod tempus ita Deus prophetico nobis insinuavit,
eloquio, dicens: <hi>Tempore accepto exaudivi te,
et in die salutis adjuvi te:</hi> Hoc testimonium in Epistola
sua cum beatus Apostolus indidisset, secutus
adjunxit: <hi>Ecce nunc tempus acceptabile, ecce nunc
dies salutis <note>(II Cor. VI, 2)</note>
            </hi>. Hoc tempus alio loco sic
evidenter idem commendat apostolus, ut quisquis divino
illuminatus munere intente legerit et competenter
intellexerit, non se decipiat, nec aliud sibi
tempus conversionis aut remissionis inquirat: sciens
quia quisquis in hoc tempore indulgentiam noluerit
<pb n="0557D"/>
quaerere, nullatenus post istam vitam poterit invenire.
Scribens ergo beatus Paulus ad Galatas haec loquitur: <hi>Nolite errare: Deus non irridetur. Quae enim
seminaverit homo, haec et metet. Quoniam qui seminat
in carne sua, de carne metet corruptionem; qui autem
seminat in spiritu, de spiritu metet vitam aeternam. Bonum
autem facientes, non deficiamus: tempore</hi> 
 <emph>390</emph> <hi>enim suo metemus non deficientes. Ergo dum tempus
habemus, operemur bonum ad omnes; maxime autem
ad domesticos fidei 
 <note>(Gal. VI, 7 et seq.)</note>
            </hi>. His Apostoli
verbis quis piger ad operis boni non excitetur affectum?
Quis errans a Deo non rectam viam tremefactus
inquirat? Quis non seminationi bonae delectetur
insistere, quando se non aliud quam quod seminat
recepturum cognoscit in messe?</p>
</div2>

<div2>
          <head>CAPUT VIII.</head>

<pb n="0558A"/>
<p>Oportet igitur ut hunc apostolicae praedicationis
sermonem paulo diligentius attendamus. Neque enim
frustra cum tanto pondere praemonet dicens: <hi>Nolite
errare;</hi> ac deinceps adjecit: <hi>Deus non irridetur.</hi> 
Postmodum vero aperuit, in quo nonnullos errare
cognovit, inquiens: <hi>Quae enim seminaverit homo, haec
et metet.</hi> Errat ergo quisquis se in retributione futura
messurum putat quod in hujus temporis operatione
non seminat. Verum quia ipsius seminationis ac messis
diversitas fuit evidentius intimanda, idcirco eam
subsequentibus verbis peritus discernendi agricola
subjungens, haec ait: <hi>Quoniam qui seminat in carne
sua, de carne metet corruptionem: qui autem seminat
in spiritu, de spiritu metet vitam aeternam.</hi> Ille est
<pb n="0558B"/>
ergo error quem in hujus sermonis interdixit exordio,
quo se unusquisque aliud existimat messurum
esse quam seminat. Errat igitur quisquis in carne
seminat, de qua corruptio metitur, existimat messurum
se vitam aeternam, quae in spiritu seminantibus
reservatur. Sequitur vero Apostolus dicens: <hi>Bonum
autem facientes, non deficiamus: tempore enim suo
metemus non deficientes.</hi> Haec ( <hi>forte</hi> Hic) evidenter
ostendit seminis nomine uniuscujusque opera designari.
Superius enim dixerat: <hi>Quae enim seminaverit
homo, haec et metet.</hi> Nunc dicit: <hi>Bonum autem facientes,
non deficiamus: tempore enim suo metemus non
deficientes.</hi> Vere Veritatis discipulus, et ob hoc magister
egregius gentium, qui sicut justitiam non defuturam
in retributione operum docuit, sic tempus
<pb n="0558C"/>
seminationis et messis, id est operationis retributionisque
discrevit: ne quis inepta cogitatione tempus
seminationis et messis confundens, aut tempore seminationis
deposcat futurae messis effectum, aut tempore
messis concedendum sibi speret bonae seminationis
initium; ac sic iners operarius et ignavus
pigritiae vinculis irretitus, imo, quod est deterius,
studio mortiferae seminationis intentus, non gaudeat
in messe, sed lugeat, dum coeperit suae seminationis
condigna tunc metere, quando jam non poterit qualitatem
mali seminis immutare. Est praeterea diligentius
attendendum tria quidem nobis in hoc loco
apostolicae doctrinae sermonis ostendi: hoc est, ut
bonum faciamus, et ut non deficiamus, quia tempore
suo metemus non deficientes. Horum trium duo in
praecepto sunt operis, tertium in promissione mercedis.
<pb n="0558D"/>
Duobus labor operariis indicitur, tertio spe
futurae messis laborantium animus sublevatur. Assolet
enim qui certam sperat pro sui laboris qualitate
mercedem, sumere magis ex labore virtutem. Bonae
igitur operationi Apostolus perseverantiam jungit,
ut non deficiat in semine quisquis in messe delectatur
sine fine gaudere. Proinde secundum dictum beati
Apostoli ille necesse est ad <emph>391</emph> futurae messis gaudium
perveniat, qui praesenti tempore in bonae operationis
semine perseverat. Caeterum multum seipsum
seducit, sive qui nulla mittens usque in finem praesentis
vitae semina operum bonorum, putat bona
quandoque messurum; seu qui depravatus caret perseverantia
bonae operationis, et laetitiam sperat in
<pb n="0559A"/>
retributione mercedis: cum beatus Apostolus hoc
unumquemque recepturum testetur in messe quod
perseveranter praemittit in semine. Talis namque est
ille peritissimus ventilator <note>(Matth. III, 12)</note> qui permundabit
aream suam, ut in discretione tritici atque
palearum nulla subreptione fallatur; nec in horreum
mittit paleas ignibus dandas, nec tradit flammis frumenta
quae sunt horreo deputanda. Futurae quippe
messis tempore boni seminatores, illi scilicet qui
nunc perseveranter seminantes in lacrymis in gaudio
metent, quique nunc euntes flent mittentes semina
sua, tunc autem venientes venient in exsultatione
portantes manipulos suos <note>(Psal. CXXV, 5, 6)</note>. Sicut
ille privabitur gaudio consortioque messorum qui,
licet aliquando bona seminaverit, perseverantiam tamen
<pb n="0559B"/>
bona seminandi non tenuit: sic etiam ille nec
indulgentiae nec laetitiae poterit participatione gauere,
quem seminatori nocturno, id est diabolo, in
tantum famulari favereque delectat, ut usque in mortem
non quiescat illa seminare quae angelorum metentium
discretione collecta et in fasciculos colligata,
Domini judicio, sine commutabili praecepto,
inexstinguibili deputentur incendio <note>(Matth. XIII, 25)</note>:
quia et subsequentis vitio iniquitatis praeteritus justi
frustratur omnis labor bonus, et iniquitatis meritum
permanet, cujus labor est omnis malus. Dicit enim
Apostolus: <hi>Quia unusquisque propriam mercedem accipiet,
secundum suum laborem <note>(I Cor. III, 8)</note>
            </hi>. Illum scilicet
in quo unusquisque invenitur, quando de praesenti
saeculo transire praecipitur. Proinde sicut Apostolus
<pb n="0559C"/>
monet: <hi>Dum tempus habemus, operemur bonum ad
omnes, maxime autem ad domesticos fidei <note>(Galat.
VI, 10)</note>
            </hi>.</p>
</div2>

<div2>
          <head>CAPUT IX.</head>
<p>Nam et in Epistola quae ad Hebraeos scripta est,
non solum conversio in praesenti tempore significatur
necessaria, verum etiam praecipitur usque in
finem perseverantia retinenda. Ait enim: <hi>Videte,
fratres, ne forte sit in aliquo vestrum cor malum incredulitatis
discedendi a Deo vivo, sed hortamini vosmetipsos
per singulos dies, donec Hodie cognominatur, ut
non obduretur quis ex vobis fallacia peccati. Participes
enim Christi effecti sumus, si tamen initium substantiae
usque ad finem firmum retineamus (Hebr. III, 12 et
<pb n="0559D"/>
seq.)</hi>. Quis autem non ipsius exemplo terreatur Apostoli,
ut a malis operibus discedens, in poenitentia
et conversione <note>( <hi>al.</hi> conversatione)</note> currat ad Deum,
et sollicitus caveat ne tenore perseverantiae derelicto,
reprobus fiat? Considerandum namque est cunctis
fidelibus qua sollicitudine ipse beatus Paulus cucurrerit,
qua vigilantia pugnaverit, qua severitate corpus
suum castigaverit. Ait ergo: <hi>Ego igitur sic
curro, non quasi in incertum; sic pugno, non quasi
aerem verberans: sed castigo corpus meum, et in servitutem
redigo; ne forte cum aliis praedicaverim, ipse
reprobus efficiar <note>(I Cor. IX, 26, 27)</note>
            </hi>. Haec autem dicebat,
sciens per <emph>392</emph> Ezechielem divinitus dictum: <hi>In eo cum converterit se justus a sua justitia, et faciat
delictum, et moriatur; in suo delicto quod fecit, in ipso
<pb n="0560A"/>
morietur 
 <note>(Ezech. XVIII, 24)</note>
            </hi>. Frustra igitur sibi peccatorum
remissionem vanis cogitationibus somniat,
quisquis non usque in finem praesentis vitae in mandatis
Domini perseverat, vel quisquis ante finem
vitae praesentis non discedit ab itineribus pessimis.
Oportet enim ut omnis justus cum timore et tremore
suam salutem operetur <note>(Philip. II, 12)</note>; et omnis iniquus
desinat exhibere membra sua arma iniquitatis
peccato; sed exhibeat semetipsum tanquam ex mortuis
viventem, et membra sua arma justitiae Deo <note>(Rom. VI, 13)</note>,
ac desinat talia operari, quorum stipendium
mors est, dicente Paulo apostolo: <hi>Stipendium
enim peccati mors <note>(Ibid., 23)</note>
            </hi>. Haec mors, etiam
futura ira Dei dicitur, quae iniquis et in malo perseverantibus
inferetur. Unde et Joannes Baptista Pharisaeos
<pb n="0560B"/>
Sadducaeosque sic increpat, ut etiam Christianos
male viventes sua increpatione perstringat. Dicit
namque: <hi>Genimina viperarum, quis vobis demonstravit
fugere ab ira futura? Facite ergo fructus dignos poenitentiae</hi> 
<note>(al. poenitentia)</note><hi>: et ne velitis dicere: Patrem
habemus Abraham. Dico enim vobis quia potens est
Deus de lapidibus istis suscitare filios Abrahae. Jam
enim securis ad radices arborum posita est. Omnis arbor
quae non facit fructum bonum excidetur et in
ignem mittetur <note>(Luc. III, 7 et seq.)</note>
            </hi>. Ista cum Praecursor
dominicus diceret, procul dubio iniquis dicebat
et malis, quos etiam propter imitationem serpentium,
hoc est diabolici operis, <hi>Viperarum genimina</hi> 
nuncupabat. Quibus tamen ostendit quid in hoc saeculo
facerent, quid etiam in futuro judicio formidarent.
<pb n="0560C"/>
Praecipiens enim ut facerent fructus dignos
poenitentiae, ostendit hic mutari posse homines, et a
supplicii merito ad meritum regni, poenitentis animi
conversione transire. Adjungens autem, quia <hi>omnis
arbor quae non facit fructum bonum excidetur et in
ignem mittetur,</hi> tempus praenuntiavit futuri judicii,
quo malis usque in finem criminosam ducentibus vitam,
sicut infructuosis arboribus, non remissio peccatorum
misericorditer donabitur, sed aeterna combustio
juste reddetur. Ideo quoque Salvatorem
nostrum praedicit ad discretionem tritici palearumque
venturum: qui <hi>habens ventilabrum in manu sua,
permundabit aream suam, et congregabit triticum
suum in horreum, paleas autem comburet igni inexstinguibili <note>(Ibid., 17)</note>
            </hi>.
Informat omnem praeterea
<pb n="0560D"/>
Christianum tenore evangelicae lectionis, ut discretione
habita consideret quid in primo Salvatoris adventu
fuerit unicuique piissima largitate donatum,
quid etiam singulis exspectetur in secundo, justa
retributione reddendum.</p>
</div2>

<div2>
          <head>CAPUT X.</head>
<p>Ipse enim noster Salvator et judex, qui nunc venit
ut salvet, tunc est autem venturus ut judicet; qui nunc
venit ut bonos ex malis pia remissione faciat, tunc
autem venturus est ut malos a bonis justa examinatione
discernat. Primi adventus sui demonstrat beneficium
dicens: <hi>Venit enim Filius hominis quaerere et
salvum facere quod perierat <note>(Luc. XIX, 10)</note>
            </hi>. <emph>393</emph> Secundi
vero adventus metuendam sic intimat aequitatem:
<pb n="0561A"/> <hi>Veniet Filius hominis, et tunc reddet unicuique
secundum opera sua 
 <note>(Matth. XVI, 27)</note>
            </hi>. Primi adventus
misericordiam rursus ostendens, ait: <hi>Sic enim Deus
dilexit mundum, ut Filium suum unigenitum daret: ut
omnis qui credit in eum non pereat, sed habeat vitam
aeternam. Non enim misit Deus Filium suum in mundum
ut judicet mundum, sed ut salvetur mundus per
ipsum <note>(Joan. XIII, 6)</note>
            </hi>. Secundi vero adventus judicium
sic pronuntians, dicit: <hi>Multa habeo de vobis loqui et
judicare <note>(Ibid., VIII, 26)</note>
            </hi>. Et alio loco: <hi>Sermo quem
locutus sum vobis, ipse judicabit vos <note>(Ibid., XII, 48)</note>
            </hi>.
Et alio loco: <hi>Sicut audio judico, et judicium meum
verum est <note>(Ibid., V, 30)</note>
            </hi>. Rursus beneficium primi adventus
sui, quo nullum inveniens vivum gratis suscitat
mortuos, quos utique facit ex impiis justos, talibus
<pb n="0561B"/>
intimat verbis: <hi>Amen, amen dico vobis, quia
venit hora, et nunc est, quando mortui audient vocem
Filii Dei, et qui audierint vivent <note>(Ibid. V, 25)</note>
            </hi>., Secundi
vero adventus examen, quo judicaturus est vivos et
mortuos subsequenter praenuntiat, dicens: <hi>Amen,
amen dico vobis, quia veniet hora, quando omnes qui
in monumentis sunt audient vocem ejus: et procedent
qui bona fecerunt, in resurrectionem vitae; qui autem
mala egerunt, in resurrectionem judicii <note>(Ibid., 28, 29)</note>
            </hi>.
Praesentis itaque vocis ejus auditus donat vitam mortuis,
cum fidei gratiam largitur incredulis, et quos
malos invenit, bonos facit; praesentis autem vocis
ejus auditus impios pie justificat, peccatores misericorditer
salvat, caecos clementer illuminat. Secundae
autem vocis ejus auditus, sicut justis coronam justitiae
reddet, sic iniquis poenam pro iniquitate retribuet.
<pb n="0561C"/>
In primae vocis ejus auditu, praevenit peccantes misericordia
redimentis; in secundae vocis auditu, subsequetur
operantibus retributio judicantis. Hic
omnibus dicitur: <hi>Venite ad me omnes qui laboratis et
onerati estis, et ego vos reficiam <note>(Matth. XI, 28)</note>
            </hi>. Illic
autem dextris tantum dicetur: <hi>Venite, benedicti Patris
mei, percipite regnum <note>(Matth. XXV, 34)</note>
            </hi>; sinistris
vero dicetur: <hi>Ite, maledicti, in ignem aeternum <note>(Ibid.,
41)</note>
            </hi>. Ubi est meritorum tanta certissima cognitio
pastoralis, qua segregabuntur oves ab haedis, ut ita
nullus haedus ponatur ad dexteram, sicut ovis nulla
collocabitur ad sinistram. Illa quippe merita cum
quibus homines ex hac vita discedunt, ipsa cum eis
in illa vita indesinenter atque incommutabiliter permanebunt,
sive bona quae hic divina pietas contulit,
<pb n="0561D"/>
seu mala quae hic humana iniquitas comparavit. Ac
per hoc nulla ibi erit remotio malorum, quamvis
futura sit bonorum promotio meritorum. Illa enim
manebunt in poena, ista perficientur in gloria. Istud
est tempus quo Deus, sicut in psalmo scriptum est: <hi>Non secundum peccata nostra fecit nobis, neque secundum
iniquitates nostras retribuit nobis. Quoniam
secundum altitudinem coeli a terra, confirmavit Dominus
misericordiam suam super timentes eum. Quoniam
sicut distat ortus ab occasu, elongavit iniquitates nostras
a nobis 
 <note>(Psalm. CII, 10, 11, 12)</note>
            </hi>. In illo autem judicio
coronam justitiae reddet justus judex, sicut Apostolus
<pb n="0562A"/>
ait, his qui diligunt adventum ejus <note>(II Tim.
IV, 9)</note>; operantibus autem iniquitatem, sicut psalmus <hi>(XXVII, 4)</hi> 
 ostendit, dabit <emph>394</emph> secundum opera eorum,
et secundum nequitiam studiorum ipsorum, et
secundum opera manuum eorum tribuet illis, reddet
retributionem eorum ipsis: ea scilicet causa, quia
qualis unusquisque de hac vita egreditur, talis futurae
vitae sine dubitatione reddetur; nec de corruptione in
incorruptionem in illo justo mutabitur judicio, qui ab
iniquitate ad justitiam, et a mala vita ad bonam vitam
non prius in hoc saeculo fuerit immutatus.</p>
</div2>

<div2>
          <head>CAPUT XI.</head>
<p>Propterea Paulus dicit: <hi>Omnes quidem resurgemus,
sed non omnes immutabimur <note>(I Cor. XV, 51)</note>
            </hi>. Quod
cum beatus dixisset Apostolus, ne sensus sermonis
<pb n="0562B"/>
ejus apud aliquos penderet incertus, scivit subsequenter
fidelibus ostendendum, quosnam futurae resurrectionis
tempore dixerit immutandos. Profecto
enim si dixisset: Omnes resurgemus, sed non immutabimur,
nullius immutatio futura crederetur. Et
iterum si dixisset: Omnes resurgemus, et immutabimur;
sicut omnes creduntur resurrecturi, omnes
etiam crederentur similiter immutandi. At cum omnium
futuram resurrectionem praedixerit, nec tamen
omnes asseveraverit immutandos, admonuit nos sollicite
scrutari quinam sint in resurrectione futuri
examinis immutandi. Hoc autem nolens relinquere
beatus Paulus ambiguum, ne licentius iniqui delinquerent,
si commune sibi cum justis munus futurae
mutationis audissent, sequenti sermone curavit
<pb n="0562C"/>
ostendere illius mutationis donum: <hi>In momento, in
ictu oculi, in novissima tuba: canet enim tuba, et
mortui resurgent incorrupti: et nos immutabimur <note>(Ib.,
52)</note>
            </hi>. Cum dicit, <hi>nos,</hi> ostendit illos secum futurae mutationis
potituros dono, quos in hoc tempore cum
Paulo sociisque ejus tenet ecclesiastica recteque vivendi
communio. Ipsius vero mutationis insinuans
qualitatem dicit: <hi>Oportet enim corruptibile hoc induere
incorruptionem, et mortale hoc induere immortalitatem <note>(Ibid., 53)</note>
            </hi>.
Ut ergo in talibus tunc sequatur
mutatio justae retributionis, nunc praecedit mutatio
gratuitae largitatis. Quam mutationem beatus
propheta David ostendens, ait: <hi>Dixi, nunc coepi:
haec mutatio dexterae Excelsi <note>(Psalm. LXXVI, 11)</note>
            </hi>.</p>
</div2>

<div2>
          <head>CAPUT XII.</head>
<p>His ergo qui in praesenti vita de malo in bonum
<pb n="0562D"/>
fuerint immutati futurae mutationis retributio promittitur:
qua fiet ut quisquis hic ad meliora conversus
mutaverit vitam, in illa quoque mutatus retributione,
donum potiatur aequalitatis angelicae; quam
ipse Salvator, qui fidelis est in verbis suis, et sanctus
in omnibus operibus suis <note>(Psalm. CXLIV, 13)</note>, non
iniquis aut impiis, sed solis promittit bene viventibus
ac justis. Quia nec justi sunt qui bene non vivunt,
nec injuste punientur, qui Deum diligentes mandata
ejus contemnunt, quem <emph>395</emph> illi diligunt, qui
ejus mandata custodiunt: sicut ipse Dominus dicit: <hi>Qui diligit me, mandata mea custodit 
 <note>(Joan. XIV, 23)</note>
            </hi>.
<pb n="0563A"/>
Deum igitur, qui nec injuste diligi, nec juste potest
aliquando contemni, illi vere diligunt qui ejus praeceptis
obediunt. Isti sunt qui secundum sermonem
Domini <note>(Matth. XXII, 30)</note> mutabuntur, et aequales
angelis Dei, incorruptibiles scilicet atque immortales
munere illius mutationis effecti, quorum non anima
sola mutabitur in melius, ut jam peccare non possit,
sed etiam caro quam corruptibilem atque mortalem
habuerit, sic in resurrectione mutabitur, ut ipsa quidem
sit quae nunc est, sed neque corruptibilis, neque
mortalis possit esse, quod nunc est. Ac per hoc, caro
et iniquorum et justorum, quae nunc moritur, ipsa
est resurrectura. Resurget autem iniquorum in aeterno
dolore, justorum vero in aeterna felicitate mansura.
Et sicut illa resurget ad cruciatum, sic ista resurget ad
<pb n="0563B"/>
gaudium. Illa ob hoc animabitur, ut in aeterna morte
cum anima torqueatur; ad hoc ista vivet, ut cum
anima perennis vitae beatitudine fruatur. Justorum
ergo corpus, secundum Apostoli praedicationem: <hi>Seminatur in corruptione, surget in incorruptione</hi>;
<hi>seminatur in ignobilitate, surget in gloria; seminatur
in infirmitate, surget in virtute; seminatur corpus animale,
surget corpus spiritale 
 <note>(I Cor. XV, 42 et seq.)</note>
            </hi>.
Hoc ergo in eis agitur per gratiam, ut primum hic in
eis per justificationem, in qua spiritaliter resurgitur,
mutatio divini muneris inchoetur, et postmodum in
corporis resurrectione, qua justificatorum immutatio
perficitur, in aeternum manens perfecta glorificatio
non mutetur. Ad hoc enim illos primum gratia justificationis,
deinde glorificationis mutat, ut in eis ipsa
<pb n="0563C"/>
glorificatio incommutabilis aeternaque permaneat.
Mutantur hic enim per primam resurrectionem, qua
illuminantur ut convertantur; qua scilicet transeunt
de morte ad vitam, de iniquitate ad justitiam, de infidelitate
ad fidem, de malis actibus ad sanctam conversationem.
Ideo in illis secunda mors non habet
potestatem. De talibus in Apocalypsi dicitur: <hi>Beatus
et sanctus qui habet partem in resurrectione prima:
in his secunda mors non habet potestatem <note>(Apoc. XX,
6)</note>
            </hi>. In eodem rursus libro dicitur: <hi>Qui vicerit, a morte
secunda non laedetur <note>(Apoc. II, 11)</note>
            </hi>. Sicut ergo in conversione
cordis prima consistit resurrectio, sic mors
secunda in supplicio sempiterno. Festinet itaque hic
primae resurrectionis particeps fieri, omnis qui non
vult secundae mortis aeterna punitione damnari. Si
qui enim in praesenti vita timore divino mutati, transeunt
<pb n="0563D"/>
a vita mala ad vitam bonam, ipsi transeunt de
morte ad vitam, qui etiam postmodum de ignobilitate<LACUNA>
 buntur in gloriam.</LACUNA>
          </p>
</div2>

<div2>
          <head>CAPUT XIII.</head>
<p>Caeterum miserorum atque infelicium, qui de malo
ad bonum negligunt istius vitae tempore commutari,
sicut David sanctissimus contumaciam culpat; sic
futuram poenam divinae retributionis <emph>396</emph> praenuntiat
dicens: <hi>Non enim illis est commutatio, et non
timuerunt Deum <note>(Psalm. LIV, 20)</note>
            </hi>. Ac ne sibi qui
commutari noluerint, frustra promittant peccatorum
<pb n="0564A"/>
indulgentiam, transacto hujus vitae limine conferendam,
secutus adjunxit: <hi>Extendit manum suam in retribuendo (Ibidem)</hi>.
Hujus retributionis initium est
cum iniquus, mercedem quam oportuit erroris sui in
semetipso recipiens, justo judicio in suis iniquitatibus
igne torquebitur sempiterno. Neque etiam ista parva
putanda est retributio, qua iniquus justitiae luce privatus
in suis tenebris errare permittitur, praejudicatus
non carne, sed caecitate cordis: ubi etiam illud ad
cumulum retributionis pertinet, si caecus lumen non
solum non queat recipere, verum etiam cum delectatione
studeat tenebras suae caecitatis augere. Talibus
dicit Dominus in Psalmis: <hi>Et non audivit populus
meus vocem meam, et Israel non intendit mihi; et
dimisi illos secundum desideria cordis eorum, et ibunt
<pb n="0564B"/>
in voluptatibus suis <note>(Psalm. LXXX, 12, 13)</note>
            </hi>. De talibus
etiam Doctor gentium dicit: <hi>Propterea tradidit illos
Deus in passiones ignominiae <note>(Rom. I, 26)</note>
            </hi>. Et rursus: <hi>Propterea tradidit illos Deus in reprobum sensum, ut
faciant quae non conveniant 
 <note>(Ibid., 28)</note>
            </hi>. Traduntur ergo
tales primum desideriis suis injustis, tradendi postmodum
suppliciis justis. Traduntur hic convenientibus
factis, tradendi postmodum convenientibus
poenis. Neque enim quia delectabiliter peccat malus,
ideo aestimandus est a tormento retributionis
extraneus: quandoquidem graviter ipsa delectatione
peccandi jam punitur, qui tali delectationi consensione
subjicitur, ex qua meritum punitionis augetur.
Ubi quanto magis perficitur quod injuste delectat,
tanto magis recepturus est injustus quo amplius doleat.
Si quis ergo hic noluerit ad Deum converti et
<pb n="0564C"/>
a mala vita ad bonae vitae studia commutari, nec illic
immutabitur, ubi feliciter mutatis justis immortalitas
et incorruptio confertur. Proinde iniqui vel impii,
hoc est vel qui perverse credunt, sive qui nequiter
vivunt, nec ante praesentis vitae finem a sua infidelitate
sive iniquitate discedunt, in futura retributione,
nec immortales nec incorruptibiles erunt; sed corrumpentur,
nec consumentur; morientur, nec exstinguentur.
Permanebit enim cruciamentorum perennis
sensus in mortuis, ubi miseris mori non conceditur
in poenis. Ibi mors miserorum talis erit, quae non
animam de corpore dolentis excludat, sed in dolenti
corpore ad hoc jugiter teneat, ut animam simul et
corpus aeternitate doloris affligat. Ac per hoc semper
cum corpore suo morietur anima; cum quo sine fine
<pb n="0564D"/>
cogetur aeterna communicare tormenta. Ibi mors
animae corporisque non moritur, quia cruciatus corporis
et animae non finitur. Haec quippe erit aeterna
mors iniquorum, ut in igne non moriantur aeterno,
ne quandoque possint carere supplicio. Nec ibi ardenti
corpori aliquid demitur, quamvis infelix anima
in suo corpore jugiter exuratur; sed ut totum corpus
ardere non desinat, totum cum anima jugiter in incendio
perseverat. In quo enim corpore anima juste
vixerit, aut inique, in ipso recipiet aeternam poenam,
aut sine fine laetitiam.
<emph>397</emph> </p>
        </div2>

<div2>
          <head>CAPUT XIV.</head>

<pb n="0565A"/>
<p>Expedit igitur unicuique, priusquam praesentem
finiat vitam, futuri supplicii timore converti, si vere
non vult post hujus vitae finem sine fine torqueri.
Quapropter inaniter in conspectu Dei malorum hominum
permanens iniquitas remittenda creditur; in
cujus conspectu inulta esse bonorum operum sterilitas
non sinetur. Neque enim dicitur quisquam positus
ad sinistram idcirco iturus in ignem aeternum,
quia panem comedenti abstulit, sed quia esurienti
non dedit; nec quia vestitum exspoliavit, sed quia
vestimenta non tribuit; nec quia de domo propria
quemquam pepulit, sed quia unum ex Christi minimis
hospitio non recepit. Si ergo ibit in combustionem
aeternam qui panem suum esurienti non dedit,
<pb n="0565B"/>
quid recipiet qui alienum abstulit panem? Et si mittetur
in stagnum ignis et sulphuris qui nudum vestimento
non tegit, quid passurus est qui vestimento
crudelis exspoliat? Et si rerum suarum avarus possessor
requiem non habebit, quomodo alienarum rerum
insatiabilis raptor, si in hac vita converti noluerit,
postmodum sibi de judice justo indulgentiam
frustra promittit? Consideremus divitem miserum
purpura quondam byssoque vestitum, non ob aliud
inexstinguibilibus flammis ardentem, nisi quia Lazaro
pauperi continua esurie laboranti nunquam voluit
saltem micas convivii sui mortifera praeditus iniquitate
largiri. Qui cum interminabili cruciamento
damnatus, etiam digiti pauperis in aeterna requie laetantis
refrigerio remaneret indignus, evidenti responsione
<pb n="0565C"/>
Abraham patriarcha monstravit post hanc
vitam, nec bonos posse ad iniquos aliquatenus transmeare,
nec malos a poenis ad beatorum requiem
posse quandoque transire. Sic enim dicit: <hi>Fili, recordare
quia recepisti bona in vita tua, et Lazarus similiter
mala. Nunc autem hic consolatur, tu vero cruciaris.
Et in his omnibus inter nos et vos chaos magnum
firmatum est, ut hinc qui volunt transire ad vos,
non possint, neque huc inde transmeare <note>(Luc. XVI,
25, 26)</note>
            </hi>.</p>
</div2>

<div2>
          <head>CAPUT XV.</head>
<p>Proinde bonum nobis est ut nunc operemur bonum,
dum tempus est operis; et ut simus in messe ditissimi,
nec segnes debemus remanere, nec steriles.
<pb n="0565D"/>
Bonum est unicuique ut nunc vulneribus suis adhibeat
conversionis ac poenitentiae remedium, dum conversus
remissionem potest accipere peccatorum: quoniam
futuri temporis poenitentia talis erit, ut indulgentiam
mereri non possit. Neque vero tunc illi acturi
sunt poenitentiam, quos Deus praedestinavit ad vitam.
Ipsorum enim in praesenti tempore, secundum Apostoli
dictum, quae secundum Deum est tristitia, stabilem
salutem operatur <note>(II Cor. VII, 10)</note>, ut in hoc
tempore poenitentibus atque conversis, in futuro stabilis
salus ac sempiterna reddatur. Illorum autem
<pb n="0566A"/>
poenitentia non desinit in futuro, qui poenitentiam in
praesenti vita non egerunt. Talis poenitentia non erit <emph>398</emph> 
 ex largitate Dei, sed cruciatione supplicii. In
tali poenitentia luctus aeternus erit, quia fructus ibi
poenitentiae nullus erit. Non enim ibi mala voluntas
ad bonum convertetur poenitendo; quando ad hoc
tantummodo poenitentiam habebit iniquus in poena,
ut nec poenitentia aliquando possit carere, nec poena.
At sic illa voluntas quae hic iniquum usque in finem
tenuit obduratum, ad hoc sine fine poenitentiam habebit
de sceleribus suis, ut nec possit ultra converti,
nec aeternitate valeat carere supplicii. Neque enim
omnis poenitentia, ubi peccator gratia miserantis
Dei praeventus sic poenitendo peccata sua pronuntiat,
ut per conversionem gratiam remissionis inquirat.
<pb n="0566B"/>
Caeterum sic est quem poenitet pro malis quae fecit,
nec tamen ad Deum conversione mutatus accurrit,
quomodo si quis in vulnere positus graviter doleat,
et beneficium medici non requirat. Pronuntiat quidem
dolorem quem patitur, sed non consequitur remedium
quo sanetur. Propterea non omnis qui confitetur
peccatum remissionem accipit, quia Deus noster
non tantum attendit quod corde gestamus. De
ipso enim psalmus dicit: <hi>Scrutans corda et renes Deus <note>(Psal. VII, 10)</note>
            </hi>.
Dicit etiam Salvator: <hi>Quid autem dicitis
mihi, Domine, Domine, et non facitis quae dico <note>(Luc. VI, 46)</note>
            </hi>?
Inde est quod in Scripturis divinis
quosdam legimus aequaliter peccata sermone consecutos.
Rex enim Saul ad praedandum Amalech a
Deo directus <note>(I Reg. XV, 3)</note>, peccatum incurrit quia
<pb n="0566C"/>
praeceptum Domini minime custodivit. Ad quem increpandum
cum propheta Samuel advenisset, ille perterritus
peccatum suum confessus est, nec tamen est
indulgentiam consecutus: <hi>quia cor ejus non erat rectum
coram Deo <note>(Ibid., 24)</note>
            </hi>. Illa enim peccati confessio
ex timore fuit supplicii, non ex horrore peccati.
Non odivit quod fecerat, sed timuit quod nolebat; nec
culpam suam conversatione ( <hi>forte</hi> conversione) culpavit,
sed ad praesens divini furoris percussus terrore
contremuit. David quoque rex carnalis concupiscentiae
devictus illecebra <note>(II Reg. XI, 4)</note>, non solum militis
sui adulteravit uxorem, sed ipsum quoque maritum
peremit insontem, nec solum nullius criminis
sui reum, quin etiam conculcatae uxoris ignarum. Ad
quem tamen cum Nathan propheta destinaretur a
<pb n="0566D"/>
Domino, ille prophetica increpatione perterritus exclamavit: <hi>Peccavi 
 <note>(Ibid., XII, 13)</note>
            </hi>. Cui sic propheta
respondit: <hi>Et Deus abstulit peccatum tuum, et non
morieris <note>(I Reg. XV, 30)</note>
            </hi>. Ecce Saul dixit: <hi>Peccavi.</hi> 
David quoque dixit: <hi>Peccavi.</hi> Cum ergo in confessione
peccati utriusque una vox fuerit, cur non una
est utriusque concessa remissio? nisi quia in similitudine
confessionis videbat Deus dissimilitudinem voluntatis;
nec sonum sermonis attendit, sed intentionem
cordis in utroque discrevit. Unus enim conversus
peccandi protinus abjecit desiderium, et poenitendo
<pb n="0567A"/>
ipse suum punivit admissum; alter vero confessionem
quidem peccati sui verbo protulit, sed affectum
peccandi perversi cordis obstrictus vitio non
abjecit.
<emph>390</emph> </p>
        </div2>

<div2>
          <head>CAPUT XVI.</head>
<p>Tunc ergo prodest peccati confessio, si confessus
peccator quod male fecerat, ultra non faciat, et bonorum
studio operum praeteritorum criminum merita
superare contendat; ut secundum Apostoli dictum,
ubi abundavit peccatum, superabundet gratia <note>(Rom.
V, 21)</note>. Nonnulli praeterea virtutem poenitentiae nescientes,
non ad hoc poenitentiam gerunt, ut sperantes
opem divinae misericordiae convertantur; imo
poenitendo deterius peccant, cum de peccatorum remissione
desperant. Talis fuit poenitentia Judae traditoris
<pb n="0567B"/> <note>(Matth. XXVII, 3)</note>,
quae poenitenti non acquisivit
salutem, sed procuravit desperanti perniciem.
Denique deteriore semetipsum vinculo iniquitatis
obstrinxit, cum se occidit nocentem, quam tum cum
Christum tradidit innocentem. Peccatum enim traditionis
Christi poterat Judae, si vivens converteretur,
dimitti; occisio vero sua nullatenus relaxatur exstincto.
Post traditionem igitur Christi habuit traditor
tempus quo per illum sanguinem qui effusus est
in remissionem peccatorum, ipsius quoque Judae
possit remitti peccatum: quoniam Christus, qui pro
impiis mortuus est, non denegasset suo traditori remissionis
beneficium, si non ille sibi desperando
adimeret tempus remissioni concessum. Non ergo
recte poenitentiam gessit, nec justum vindicem se
<pb n="0567C"/>
sui sceleris pertulit. Auxit quippe, non abstulit supplicium
meriti criminis sui ultor injustus, qui occisori
suo tempus conversionis ademit occisus. Ac per
hoc quia ipse se occidit, ipse sibi utique tempus conversionis
se occidendo subtraxit. Miserrimus Judas,
qui cum male crimen traditionis admiserit, pejus illius
criminis poenitudinem gessit, quia penitus indulgentiam
non quaesivit: ac sic illa gravis culpae
poenitentia deterior est inventa quam culpa. Illud
etenim dominicae traditionis peccatum habuit posterius
tempus quo possit ablui; illum vero punit sententia,
quae non conversionem habuit, sed desperationem.
Ideo poenitentem non adjuvit, sed peremit:
quia sibi conversionis tempus occisione abstulit, et
indulgentiam desperatione subtraxit.</p>
</div2>

<div2>
          <head>CAPUT XVII.</head>

<pb n="0567D"/>
<p>Tantum igitur valet opportunitas concessi temporis
ad indulgentiam peccatorum! Et cum multo gravius
sit Christum tradidisse quam quemlibet hominem
occidisse, occisores tamen Christi, quicunque sunt
in praesenti vita toto corde conversi, remissionem
peccatorum ipsius Christi sunt sanguine consecuti;
quisquis autem, non dico haereticus seu paganus, de
quibus nulla est dubitatio quod igne punientur aeterno,
quo etiam Christianus catholicus, si homicidium
admittat, aut adulterium faciat, alienave diripiat, vel
si juramentum perjurio violet, aut falsum testimonium
dicere non dubitet, nec ante praesentis vitae
finem convertatur, cum multo minus videatur peccasse,
<pb n="0568A"/> <emph>400</emph> 
 quam ille qui occidit Christum: tamen
occisor Christi, si convertatur in praesenti vita, salvabitur;
ille autem pro eo quod in praesenti vita non
convertitur, post hujus vitae finem tormentis deputabitur
quae non habent finem. Hoc autem fit, non
quia iste plus peccavit quam ille impius qui Christum
occidit, sed ideo ille consequetur vitam aeternam,
quia omnipotentiam boni medici recognoscens, congruo
tempore ad remedium sanitatis advenit; ille
autem propterea morte condemnatur aeterna, quia
desperans benevolentiam: atque ita cum ejus peccatum
comparatum occisioni Christi levius crimen
pronuntietur, ipse tamen in eodem leviore crimine
multo deterius invenitur: quia licet non occiderit
Christum, in eo tamen deterius peccavit quam si
Christum occidisset, in quo tempus neglexit congruum
<pb n="0568B"/>
quod est remissioni peccatorum divina longanimitate
concessum. Ita cognoscitur nec remissionem
peccatorum dari, si poenitentia in hoc tempore
non agatur; nec in hoc tempore poenitentiam prodesse,
si peccatorum remissio desperatur: in futuro
vero nullam malis conversionem futuram, et talium
poenitentiam continuam fore, sed vacuam. Sicut
enim eis nunquam remissio dabitur, sic eorum nunquam
poenitentia finietur. Negligunt enim tempus in
quo poenitentia salubriter a peccatoribus agitur, et
in quo peccatorum remissionem pietas divina largitur.
Propter quod et ipse Dominus in Apocalypsi Joannis
fideles suos consolans, et iniquis poenam futurae
punitionis intentans, ita loquitur: <hi>Qui nocet,
<pb n="0568C"/>
noceat adhuc; et qui in sordibus est, sordescat
adhuc: justus autem adhuc justiora faciat, et sanctus
sanctiora. Ecce venio cito, et merces mea mecum
est, reddere unicuique secundum facta sua. Ego
sum alpha et omega, primus et novissimus, initium et
finis. Beati qui laverunt stolas suas, ut sit potestas
eorum in ligno vitae, et per portas intrent in civitatem
sanctam: foris autem remanebunt canes, malefici, fornicarii,
et homicidae, et servientes idolis, et omnis qui
amat et facit mendacium <note>(Apoc. XXII, 11 et seq.)</note>
            </hi>. Quis,
rogo, tam durae possit cervicis esse, aut quis ita incircumcisus
corde reperiatur et auribus, qui verbis
istis non terreatur, non prosternatur, non convertatur?
Quis non fleat? Quis non intimis visceribus
intremiscat? Quis non timore illius justi judicii ad
<pb n="0568D"/>
conversionem tremefactus accurrat, ut remissionem
peccatorum et gratiam perpetuae salutis inveniat?
Vae illi qui ante tempus novissimi ventilabri non festinaverit
ex palea triticum fieri! Vae illi qui, antequam
veniant messores angeli de medio frumentorum
comburenda zizania collecturi <note>(Matth. XIII, 39)</note>,
non curaverit ex zizaniis in frumenta converti! Neque
enim divinae Scripturae benigna debet contemni
monitio, quae nobis et celeritatem conversionis salubriter
imperat, et tardantibus iram futuram vindictae divinae
commendat. Sic enim dicit: <hi>Ne tardaveris converti
ad Deum, et ne differas de die in diem, ne subito veniat
ira ejus, et in tempore vindictae disperdet te <note>(Eccli.
V, 8)</note>
            </hi>.
<emph>401</emph> </p>
        </div2>

<div2>
          <head>CAPUT XVIII.</head>

<pb n="0569A"/>
<p>Ut autem plenius agnoscamus praesentis tantum
saeculi tempus humanae conversioni concessum, illos
attendamus operarios quos Dominus vocavit ad vineam <note>(Matth. XX, 6)</note>.
Quorum vocationem licet diversis
horis egerit <note>( <hi>al.</hi> egerint)</note>, hora tamen undecima,
hoc est ante finem diei consummavit. In illis
autem horis quibus vocati sunt operarii, cognoscuntur
mundi hujus aetates, quibus Deus ad opus bonum
vocavit quos ad se gratuita justificatione convertit.
Accipitur enim mane hujus diei ab initio mundi
usque ad diluvium; tertiae horae quippe vocatio fuit
a diluvio usque ad Abraham; sextae horae vocatio,
ab Abraham usque ad David; a David vero usque
ad transmigrationem populi in Babyloniam, hora
<pb n="0569B"/>
nona completa est; deinde hora undecima fuit in
primo adventu Christi, quo venit humilis in carne
mortali, in qua pro peccato mundi dignatus est immortalis
occidi. Haec est operariorum postrema vocatio,
quae nunc agitur usque ad praesentis saeculi finem,
id est ab adventu humilitatis ejus usque ad adventum
celsitudinis; ab adventu quo bonus venit judicandus
a malis, ut misericorditer de malis faceret
bonos, usque ad adventum quo juste judicaturus est
et malos et bonos; ab adventu piae remissionis, usque
ad adventum justae retributionis; ab adventu
quo ex usuris et iniquitatibus liberavit animas pauperum <note>(Psal. LXXI, 14)</note>,
usque ad adventum quo veniet
cum usuris exigere pecuniam suam, a quibus
eam invenerit consumptam, aut nullo boni operis
<pb n="0569C"/>
studio duplicatam <note>(Matth. XXV, 27)</note>. Haec est hora
quam novissimam beatus Joannes appellat: <hi>Pueruli,
novissima hora est <note>(I Joan. II, 18)</note>
            </hi>. Post hujus horae
consummationem non ad vineam Dominus operarios
vocat, sed veniet ut unicuique mercedem sui
operis reddat, sicut ipse ait: <hi>Ecce venio cito, et merces
mea mecum est <note>(Apoc. XXII, 12)</note>
            </hi>. Ille sibi ergo
speret divinae retributionis denarium tribuendum,
qui antequam dies praesentis saeculi finiatur, in dominica
vinea laudabiliter operatur. Neque enim
aliud est illa operatio, nisi cordis vera conversio:
ille vero sicut oportet ad Deum convertitur in quo
est, sicut Apostolus dicit, fides quae per caritatem
operatur. Illa quoque horarum diversitas digne accipiatur,
sicut superius posuimus, aetatum mundi
<pb n="0569D"/>
distinctio. Non tamen incongrue possumus in hac
horarum diversitate etiam uniuscujusque hominis
aetates accipere: ut mane sit hominis quousque
finiatur infantia, deinde pueritiae finis consummet
tertiam, adolescentiae terminus peragat sextam, juventutis
consummatio perficiat nonam, gravitatis
cursus peragat undecimam, et deinceps senectus
tendens ad terminum, totius diei consignet occasum.
In quacunque igitur vitae praesentis aetate
omnis iniquus aut impius toto corde fuerit conversus
ad Deum, statim praeteritorum omnium remissionem
accipiet peccatorum.
<emph>402</emph> </p>
        </div2>

<div2>
          <head>CAPUT XIX.</head>

<pb n="0570A"/>
<p>Quisquis autem potest invenire in Evangelio aut
docere, post finem diei quemlibet operarium vocatum
ad vineam, digne speret et certissime praedicet
cuilibet iniquo qui in praesenti saeculo conversus non
fuerit, facultatem boni operis aut gratiam remissionis
futuri saeculi tempore concedendam. Item quisquis
ostenderit cuilibet ad operationem vineae dominicae
ante finem diei non vocato denarium jussu
Domini datum, digne congrueque speret cuilibet
ante finem praesentis vitae non converso regnum
coelorum largitate Domini conferendum. Si vero illos
quos diurni operis in vinea pius labor exercuit, ipsos
tantum post finem diei denarii merces excepit; nos
quoque si ad denarium aeternae vitae pervenire volumus,
<pb n="0570B"/>
in vinea Dominica praesenti tempore laboremus;
nec contemnamus imperium vocantis, si nolumus a
largitate remunerantis excludi. Qui enim ante finem
diei non operatur in vinea, finito die non poterit
denarium accipere: quia tunc non erit tempus, cum
unusquisque ad operationem vineae misericorditer
vocetur, sed quo merces praeterita operatione ( <hi>forte</hi> 
praeteritae operationi) reddatur. Non ergo ibi erit
pia vocatio, sed justa redditio. Ille denarius nec
otioso dabitur, nec ei qui extra vineam foris operatur.
Otiosus est autem catholicus qui non vult bene
operari: <hi>Quia fides sine operibus,</hi> otiosa et <hi>mortua
est in semetipsa <note>(Jac. II, 17)</note>
            </hi>. Extra vineam vero ille
operatur, qui constitutus in qualibet haeresi, bonorum
quidem operum gerit studium, sed ipse sibi male
<pb n="0570C"/>
credendo denegat salvationis effectum. Dicit enim
beatus Paulus apostolus, <hi>quia omne quod non est ex
fide, peccatum est <note>(Rom. XIV, 23)</note>
            </hi>; et: <hi>Sine fide impossibile
est placere Deo <note>(Hebr. XI, 6)</note>
            </hi>. Uterque igitur
sibi adimit denarium, uterque se ab operariorum
consortio efficit alienum: iste quidem quia intra
vineam dominicam constitutus noluit esse studio
operationis attentus; ille vero quia foris operatus
est quod ante finem diei intra vineam dominicam
debuit operari. Ac per hoc ille, quia non est operatus
unde salvari possit; ille autem, quia non ibi
operatus est, ubi donum salutis acciperet: et idcirco
finito die nec ille ad vineam intrare permittitur, et
illi facultas bonae operationis aufertur; quia catholicus
quidem malus in convivio Domini vestem
<pb n="0570D"/>
nuptialem non habuit (quod Paulus fidelibus intimat
formidandum, dicens: <hi>Si tamen vestiti, non nudi inveniamur <note>(II Cor. V, 3)</note>
            </hi>:
haereticus vero ad ipsum
convivium tempore acceptabili venire contempsit.
Et ideo ille projicietur, et illi facultas ingrediendi
non dabitur. Nunc itaque tempus ut palea mutetur
in triticum; nunc tempus ut omnis iniquus festinet
ex zizaniis triticum fieri, si non vult inexstinguibilis
ignis aeternitate comburi. Si quis enim praesentis
temporis gratiam respuens, quo Dominus non
ad judicandos, sed ad salvandos peccatores venire
dignatus est, in suis crediderit iniquitatibus permanendum,
<pb n="0571A"/>
nullam inveniet misericordiam in futuro
judicio: quia nec tempore ventilationis paleam
frumento misceri ventilator ille permittet, nec tempore
reddendae rationis <emph>403</emph> talenti potestatem pigro,
inutili famulo severitas divina concedet; sed
sicut paleas tunc inexstinguibilis ignis exuret, sic
nequam pigrumque servum tenebris exterioribus deputatum
fletus et stridor dentium aeternus excipiet.
Quid est enim aliud quod ille servus ligari manibus
jubetur et pedibus, nisi ut in manibus mali operis
reatus, in pedibus autem malae voluntatis puniendus
ostendatur affectus?</p>
</div2>

<div2>
          <head>CAPUT XX.</head>
<p>Hujus opportunitatem temporis sanctus Isaias divinitus
informatus agnovit, qui nos ad conversionem
<pb n="0571B"/>
his verbis hortari non desinit: <hi>Quaerite Dominum
dum inveniri potest, invocate eum dum prope est.
Derelinquat impius viam suam, et vir iniquus cogitationem
suam; et convertatur ad Dominum, et miserebitur
ejus; et ad Deum nostrum, quoniam multus est ad
ignoscendum <note>(Isai. LV, 6, 7)</note>
            </hi>. Nunc ergo Dominus
quaerendus est, cum potest a quaerentibus inveniri.
Nunc invocandus, cum est proximus invocanti. Nunc
impietatis via, nunc est iniquitatis cogitatio relinquenda.
Nunc est necessaria conversio peccatoris,
qua potest beneficio divinae remissionis reatu totius
carere peccati. Caeterum bona Dei non videbit in
terra viventium <note>(Psal. XXVI, 13)</note>, si quis in hac terra
morientium remissionem non acceperit peccatorum.
Hoc enim ipse praeordinavit hominum Salvator et
judex, ut quibus peccata dimittit, in hac terra dimittat.
<pb n="0571C"/>
Propter quod Judaeis incredulis dicit: <hi>Ut autem
sciatis quia potestatem habet Filius hominis in terra
dimittendi peccata <note>(Matth. IX, 6)</note>
            </hi>. Quod non ideo dixit,
quia transeuntibus hominibus de hac terra, hujus
temporis peccata, si quibus vellet, relaxare non possit:
sed ut homines agnoscerent tempus remissionis
et retributionis divina incommutabiliter constitutione
discretum, nec audire humana inaniter speraret vanitas
quod divina promitteret ( <hi>forte</hi> non promitteret)
veritas. Hinc est quod etiam beato Petro, hoc
est Ecclesiae suae, in terra ligandi solvendique tribuit
potestatem: ut agnosceremus in tempore hujus vitae
gratuitam tribui in peccatorum remissione misericordiam,
in futuro autem justam cunctis mercedem
pro factorum qualitate reddendam; nec ambigeremus
<pb n="0571D"/>
nunc omnia posse peccata dimitti, et nunc quaecunque
non fuerint dimissa, tunc exigi. Quod etiam
beatus David sancti Spiritus revelatione cognoscens,
cui, sicut ipse testatur, incerta et occulta sapientiae
suae manifestaverat Dominus <note>(Psal. L, 8)</note>, priusquam
de hoc saeculo eat <note>( <hi>al.</hi> exeat)</note> remissionem postulat
peccatorum, dicens: <hi>Remitte mihi ut refrigerer,
priusquam eam, et amplius non ero <note>(Psal. XXXVIII, 14)</note>
            </hi>.
Beatus utique propheta non tam sollicite postularet
ante vitae praesentis terminum remissionem sibi tribui
peccatorum, si sciret post hanc vitam vel cuiquam
profuturam poenitentiam, vel remissionem peccatorum
tunc poenitentiam agentibus divino munere concedendam.
<emph>404</emph> </p>
        </div2>

<div2>
          <head>CAPUT XXI.</head>

<pb n="0572A"/>
<p>Equidem post hanc vitam, licet poenitentia futura
sit iniquorum, non illis tamen peccatorum remissio
dabitur, sed ipsa quoque poenitentia punitionis generabit
augmenta. Valebit enim ad cumulum cruciationis
aeternae; ubi duritia perversi cordis, quae ante
finem praesentis vitae non fuerit salubri confessione
abolita, cum flammis ultricibus sine fine graviter
uretur, sua gravius poenitudine punietur. Quid enim
deterius quam sic de praeterito jugi poenitentia conteri,
ut nunquam possit poenitens a tormento commissi
criminis liberari? Neque enim hoc in homine
praesentem vitam in suis malis operibus finiente considerabitur,
ut quia finita videbuntur ejus opera
mala, finiantur ejus quandoque tormenta: sed attendetur
<pb n="0572B"/>
in eo iniquae voluntatis perversitas, quam usque
in finem praesentis vitae diligit et tenet iniquus, licet
ipsam vitam, quam pessime gerit, amittat invitus.
Qui dum malam voluntatem ante finem praesentis vitae
mutare non curat, ostendit proculdubio sic se iniquitates
suas diligere, ut si posset hic sine fine vivere, sine
fine vellet in iniquitatibus permanere. Non ergo propterea
cuilibet iniquo parcetur, quia jam desideria malae
voluntatis implere non poterit; sed ideo sine fine
torquebitur, quia quandiu hic peccare potuit, peccare
non destitit. Et ob hoc nullus dabitur iniquo terminus
punitionis, quia priusquam terminaret hujus vitae
cursum, non posuit criminibus suis terminum.
Quamvis enim vitam suam malam quantum vellet
prolongare non posset quisquis hic noluit converti
<pb n="0572C"/>
dum viveret, eamdem, tamen si vellet, mutare posset
in melius, priusquam malam vitam finiret invitus, in
malis gehennae sine fine mansurus. Ut hac ergo in
combustione aeterna crucientur qui praesentem vitam
in malis moribus et operibus finiunt, ad justitiam pertinet
justi Judicis reddentis unicuique secundum
opera sua. Cujus utique non est injusta redditio,
qua fit ut iniqui nunquam careant supplicio, quorum
voluntas in hac vita noluit carere peccato. Tales
enim magis delectantur peccare quam vivere; nec
ob hoc peccant, ut semper vivant, sed ideo hic semper
vivere cupiunt, ut nunquam desinant peccare dum
vivunt. Nemo autem securus praesentem vitam terminat,
nisi priusquam vitam finiat, ab iniquitate
discedat; ne tunc inaniter sua velit deflere scelera,
<pb n="0572D"/>
quando nullatenus poterit vitare tormenta. Non ergo
inaniter in praesenti saeculo poenitentia universis indicitur,
neque frustra in hac vita conversio praedicatur.
Hic enim poenitentia remissionis invenit fructum, si
peccator, dum hic vivit, peccandi deponat affectum.
Praesentis namque saeculi tempus misericors Dominus
et justus solum remissionis beneficio deputavit:
futurum vero justae retributioni servat, quo unusquisque
pro qualitate credulitatis et operis condigna,
sed non finienda recipiat.
<emph>405</emph> </p>
        </div2>

<div2>
          <head>CAPUT XXII.</head>
<p>Proinde nunc omnis iniquus intra Ecclesiam positus
malam conversationem respuat, et bonae vitae
cursum festinet arripere, ut ad aeternam vitam valeat
pervenire. Nunc omnis impius pravam fidei sententiam
<pb n="0573A"/>
deponat, et ad Ecclesiam venire non differat.
Nunc sibi omnis homo dextrae partis comparet meritum,
si non vult sinistrae partis perferre tormentum.
Nunc ambulet justitiae viam, ut ad patriam veniat, in
qua requiem habeat sempiternam. Nunc omnis qui
Deum malis operibus exacerbat, transeat ad vitam
bonam, per quam propitius Deus acquiritur, ut accipiat
vitam aeternam, quam Deus bonis sine fine largitur.
Nemo desperet misericordiam Dei, considerans
atrocitatem cujuslibet criminis; nec tamen aliquis sub
spe misericordiae Dei permaneat in peccatis, sed confidentia
sperantis ita sine dubitatione petat poenitentiae
portum, ut humilitas poenitentis fugiat desperationis
lethale naufragium. Et sic Dei misericordiam
diligat, ut ejus consideret cum timore justitiam. Totum
<pb n="0573B"/>
sibi speret relaxari posse converso, nec dimittendum
tamen aliquid existimet obdurato. Hoc tempore
mutet iniquus vitam, et non inveniet poenam.
Fugiat culpam, et accipiet veniam. In hoc enim tempore
beneficium remissionis acquiritur, quando mutationem
voluntatis, meriti quoque mutatio comitatur.
Nunc omnis qui laborat et oneratus est, ad Deum
vocantem reficiendus veniat: nunc super se lene ( <hi>al.</hi> 
<pb n="0574A"/>
leve) jugum Salvatoris levemque sarcinam tollat;
nunc ab eo discat quia mitis est et humilis corde, si
animae suae requiem desiderat invenire; nunc aversus
ad conversionem currat; nunc iniquus ab iniquitate
discedat, nunc errans ad viam veritatis redeat. Modo
quaerat Domini misericordiam, qui non vult pati sine
fine miseriam. Modo quaerat aeternam vitam, qui non
vult in aeternum mori. Nunc praeveniat in confessione
faciem Dei, qui non vult sempiterna punitione damnari.
Nunc enim fructuose poenitentia geritur, nunc
remissio peccatorum poenitenti conceditur; nunc converso
regni coelorum possessio non negatur, in qua
sine fine vivitur et sine fine gaudetur: ubi nec mors
laetantibus adimit vitam, nec moeror viventibus potest
auferre laetitiam. In quali enim fide et opere unumquemque
<pb n="0574B"/>
hominum vitae hujus invenerit finis, talis ei
retributio dabitur, cujus non erit finis. Quia sicut
omnis qui ante finem vitae praesentis conversus non
fuerit, et in malis suis finierit, ultra requiem non
habebit: sic omnis qui in hoc tempore divinis praeceptis
obediens, a malis suis conversus fuerit, si in
fide recta et bona vita intra Ecclesiam catholicam
perseveraverit usque in finem, hic salvus erit. Amen.
</p>
</div2>
      </div1>
</body>
  </text>
</TEI>