<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De veritate praedestinationis</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.DeVePr</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS.</head>
<p>
          <pb n="0603A"/> <emph>434</emph> CAPUT I.--1. Deo gratias ago, sancti fratres
Joannes presbyter, et Veneri diacone, cujus ope tales
estis, ut pro gratia qua salvamur, magno spiritu ac
fervore certetis. Contristatus autem sum, quod quidam
fratres nostri sub Christiano nomine nituntur
catholicae fidei repugnare: scilicet munera gratiae
Dei ad humani virtutem vel meritum transferentes
arbitrii; tanquam sine Dei auxilio noster conatus divino
valeat obedire praecepto; illudque tantum sit
Dei, ut nobis facienda praecipiat, nec in nobis operetur
ipse quod praecipit; et si quid boni Deus tribuit
homini, non videatur donare, sed reddere. Qui usque
adeo divinae bonitatis dona putant ex humanorum
actuum qualitate pendere, ut etiam parvulos asserant
sic praesciri et praedestinari divinitus, ut nihil in iis
<pb n="0603B"/>
qui eliguntur inveniatur supernae collationis gratuitum
 bonum: nec misericordia quemquam gratuita
dignatione praeveniat, sed supplicii atque praemii
aeterna retributio in sola cujusque propriae voluntatis
futura actione consistat.</p>
<div3>
          <head>2.</head>
          <p>
 Illam quoque absurditatem quibusdam irrepsisse
multum miror et doleo, qua gratiae Dei in tantum
inimici esse non dubitant, asserentes futurorum operum
merito parvulos baptizari, ut econtrario dicant <emph>435</emph> 
 illis quoque parvulis qui sine baptismate moriuntur,
divina benignitate consuli; ut absque sacrae
ablutionis gratia rapiantur ad poenam, in quibus scilicet
Deum futura eorum mala, si aliquanto diutius
hic viverent, praescisse contendunt, et bonitate sua
praeripuisse praesentis vitae curriculo <note>( <hi>al.</hi> curricula)</note>:
<pb n="0603C"/>
quasi possit aliquis sine beneficio sanctae redemptionis,
aut suppliciis perennibus subtrahi, aut muneribus
aeternae vitae potiri. Dum itaque pertinaciter contradicunt,
seipsos mortifera pravitate confodiunt.
Quibus videtur Esau et Jacob, geminorum scilicet
fratrum ex uno semine concubituque nascentium, ita
velle discernere merita, ut asserentes Esau ex futurorum
operum praecognitione damnatum, Jacob quoque
non gratuito divinae bonitatis munere, sed futurorum
tantum operum praescientia salvari potuisse
contendant: ut sic agnoscatur Deus in utroque justus,
nec credatur cuilibet eorum gratuita quidquam
miseratione largitus. Cum in hac praecipue quaestione
<pb n="0604A"/>
quae de parvulis vertitur, in qua non actualium propria
cujusquam malitia peccatorum, sed ipsius peccatricis
reatus originis intimatur, omnis qui non vult
ab apostolicae fidei veritate desciscere, qui rectitudinem
catholici dogmatis, Deo illuminante, cupit inviolata
credulitate confessioneque servare, omni remoto
haesitationis ambiguo, veraciter credere debeat
et fateri, Deum unum, et verum, et bonum, id est
summam et ineffabilem unius naturae atque essentiae
Trinitatem, primi hominis naturam totam bonam atque
integram, sine naturali malo, ac sine ullo vitio
condidisse; neque carni creasse necessitatem moriendi,
neque animae maculam cujusquam inseruisse
peccati; et ideo humanam naturam ex Deo habere
creationis bonum, ex hominis autem primi voluntaria
<pb n="0604B"/>
praevaricatione peccatum originale, in nascentibus
trahere, atque ex unius transgressione iniqua, et
damnatione justissima, in cunctos simul, et iniquitatis
naevum, et mortis manasse supplicium. Homo enim
ad imaginem Dei factus, rectitudinem accepit et voluntatis
et operis.
</p>
          <p>CAP. II.--3. Itaque talis est homo creatus, ut et
peccare et non peccare posset propria voluntate; ac
propterea in eo digne punitus est voluntariae praevaricationis
lapsus, quia nulla fuit ad peccandum naturali
carnis aut animae necessitate constrictus. Qui
licet, sicut Apostolus docet <note>(I Tim. II, 14)</note>, seductus
ipse non fuerit, mulieri tamen, quae seducta in praevaricationem
fuit, prava voluntate consentiens, sic
improvidus sibi mortiferum vulnus inflixit, ut in illo
<pb n="0604C"/>
uno homine cujus est anima mortua per peccatum,
corpusque mortuum propter peccatum, omnes originaliter
peccato subderentur et morti, quotquot essent
ex illo primo homine peccatore per concubitum
maris et feminae nascituri. Postquam igitur omnium
hominum genitor propria voluntate peccavit,
veritatem divini praecepti quod audierat, <hi>In quacunque
die ederitis ex eo, morte moriemini <note>(Genes. II,
17)</note>
            </hi>, et justitiam Dei ulciscentis <emph>436</emph> expertus, uno
vetitae arboris gustu, quia reliquit justitiam, devenit
in poenam, et sponte in anima spiritaliter mortuus,
supplicium quoque corporalis mortis excepit invitus.</p>
        </div3>
<div3>
          <head>4.</head>
          <p>
 Voluntaria ergo animae mors poenalem corpori
<pb n="0605A"/>
peperit mortem; et hominem primum quia possedit
mors criminis, etiam mors illico subsecuta est ultionis.
Inde factum est ut ejus universam progeniem
non solum in iis qui proprio possent arbitrio delinquere,
sed etiam in parvulis necdum propria utentibus
voluntate, reatus obstringeret, et, praevalente
peccato, poenalem sibi per omnes homines mors et
transitum vindicaret et regnum. Propter quod et
Apostolus dicit: <hi>Per unum hominem peccatum intravit
in mundum, et per peccatum mors: et ita in omnes
homines mors pertransiit, in quo omnes peccaverunt <note>(Rom. V, 12)</note>
          </hi>.
Item dicit: <hi>Regnavit mors ab Adam
usque ad Moysen, etiam in eos qui non peccaverunt in
similitudine praevaricationis Adae <note>(Ibid., 14)</note>
          </hi>. Peccans
igitur homo totam in se peccato suo subdidit progeniem,
<pb n="0605B"/>
quando delinquendo veram perdidit libertatem: <hi>A quo enim quis devictus est, huic et servus addictus
est 
 <note>(II Petr. II, 19)</note>
          </hi>; et, <hi>Omnis qui facit peccatum,
servus est peccati <note>(Joan. VIII, 34)</note>
          </hi>.</p>
        </div3>
<div3>
          <head>5.</head>
          <p>
 Ab hac servitute, qua nascentes parvuli tenentur
obstricti, solus unus mediator Dei et hominum
homo Christus Jesus liber est genitus; qui licet verus
homo natus fuerit, non tamen interveniente concupiscentia
carnis, nec ex concubitu maris et feminae,
sed de Spiritu sancto natus, ita veram carnem de
carne matris accepit, ut Deus verus non culpam humanae
sumeret originis, sed naturam; et peccata in
corpore suo non facienda reciperet, sed delenda portaret.
Apostolicae namque praedicationis veraciter
auctoritas docet quia <hi>peccatum non fecit, nec inventus
est dolus in ore ejus <note>(I Petr. II, 22)</note>
          </hi>; et, <hi>Peccata
<pb n="0605C"/>
nostra ipse pertulit in corpore suo super lignum, ut a
peccatis separati cum justitia vivamus <note>(Ibid., 24)</note>
          </hi>. Solius
ejus mater sicut virgo fuit ante conceptum, sic
virgo permansit inviolata post partum: quia nec libidinem
sensit cum Deum conciperet in utero factum
mirabiliter hominem, nec aliquam corruptionem
dum in vera nostri generis carne pareret humani
generis Redemptorem. Deus namque verus veram ex
virgine suscipiens carnem, perfectionem ex ea humani
corporis sumpsit, virginitatis ei gratiam non
ademit. Neque enim decebat ut integritatem virginitatis
creator humanae carni Deus in conditione tribueret,
et idem carnis humanae susceptor Deus, quod
fecerat redempturus, virginitatem carni de qua nascebatur
auferret. Ipse est secundus homo de coelo
<pb n="0605D"/> <note>(I Cor. XV, 47)</note>,
qui non ideo de coelo dicitur, quia
inde secum voluit deponere substantiam sui corporis;
sed quia nihil in se terrenae cupiditatis forma
servi habere potuit, quam in unitatem personae Deus
creator coeli terraeque suscepit.
</p>
          <p>CAP. III.--6. Non ergo coeleste corpus ad terram
deposuit, sed ad coelum Deus in se naturam veram
terreni corporis elevavit. Hanc terreni corporis veritatem
de terreno corpore matris accipiens, in carne
sua nostra <emph>437</emph> peccata portavit, cum non haberet
ullam vel originis, vel operis culpam. Dicit enim
<pb n="0606A"/>
Isaias, quia <hi>peccata nostra ipse portavit <note>(Isai. LIII,
11)</note>
            </hi>. Ut ergo in hominibus quoque, ubi abundavit peccatum
superabundaret gratia, non solum illud peccatum
diluit quo terrenus homo universitatem suae
propaginis inquinavit; sed etiam hujus gratia omni
credenti dimittitur quidquid illi originali peccato additum
voluntariis hominum motibus vel operibus invenitur.
Hoc utique docet beatus Apostolus dicens: <hi>Nam judicium ex uno in condemnationem, gratia autem
ex multis delictis in justificationem 
 <note>(Rom. V, 16)</note>
            </hi>.
Haec est gratia Dei quae nos liberat per Jesum Christum
Dominum nostrum, cujus gratiae opus liberator
ipse nobis insinuans, ita loquitur: <hi>Si vos Filius liberaverit,
vere liberi eritis;</hi> et alio loco: <hi>Venit enim
Filius hominis quaerere et salvum facere quod perierat <note>(Luc. XIX, 10)</note>
            </hi>.</p>
<pb n="0606B"/>
</div3>
<div3>
          <head>7. </head>
          <p>
Haec Dei gratia, qua salvamur, non alicui praecedenti
bono merito datur, nec tamen nisi praecedenti
malo merito denegatur. Primus enim homo
transmisit in omnes homines peccati sui merita, quorum
caro est de peccati lege concepta. Propter hoc
in parvulis cum nullum sit ex propria voluntate peccatum,
inest tamen filiis irae carnaliter genitis macula
parentalis, quae quidem bene dispositum divinae creationis
non perturbat ordinem; sed naevo paternae
transgressionis infligit tetram nascentibus foeditatem.
Ab illa igitur massa damnata nemo futurorum praescientia
operum discernitur, sed miserantis figuli
ope atque opere segregatur. Propterea vasa misericordiae,
quae de eadem massa gratis in honorem
fiunt, a vasis irae in contumeliam factis gratuitae justificationis
<pb n="0606C"/>
munere secernuntur. Ad ostendendam autem
gratiam, quae gratis justificat peccatores, apostolica
praedicatio non vasa justitiae, sed vasa misericordiae
nuncupat, beato Paulo dicente: <hi>Quod si
volens Deus ostendere iram, et notam facere potentiam
suam, sustinuit in multa patientia vasa irae aptata in
interitum: ut ostenderet divitias gloriae suae in vasis misericordiae,
quae praeparavit in gloriam <note>(Rom. IX, 22,
23)</note>
          </hi>. Ista misericordia neminem reperit dignum, sed
omnes indignos invenit, et ex ipsis, quos voluerit,
dignos facit.
</p>
          <p>CAP. IV.--8. Hac misericordia praeventus Jacob,
non secundum meritum praeteriti seu futuri cujusquam
humani operis, sed secundum propositum Dei
praedestinantis, priusquam nasceretur electus est.
<pb n="0606D"/>
Dicit enim Apostolus quia, <hi>dum nondum nati essent,
aut aliquid egissent boni aut mali, ut secundum electionem
propositum Dei maneret, non ex operibus,
sed ex vocante dictum est Rebeccae, quia major serviet
minori <note>(Ibid., 11 et seq.)</note>
            </hi>. Ut ergo minor frater majori
fratri praeferretur a Deo, neque praeteriti fuit
cujusquam meritum, neque futuri operis, quandoquidem
ex uno legitimo justoque concubitu reatus
conceptorum manebat aequalis. Gratia igitur hoc fecit
bonitatis divinae: quae nunquam sic data est, ut aliqua
in homine bona merita reperiret, sed ut non
<pb n="0607A"/>
habentibus ipsa conferret. Si enim cessante gratia
per solam operum praescientiam humanorum in parvulis
illis unius eligendi et alterius reprobandi fuisset
facta discretio, nunquam dixisset Apostolus: quia <hi>non ex operibus, sed ex vocante dictum est ei, quia major
serviet minori.</hi> 
 <emph>438</emph> Ex operibus enim sine dubio
Apostolus dixisset, si futurorum saltem ibi humanorum
operum bona merita cognovisset. Sed quoniam
in utroque sola damnationis inesse merita scivit,
electionis causam soli proposito divinae bonitatis attribuit.
Quocirca ex duobus istis fratribus, quos ex uno
concubitu Isaac patris nostri unus in semine conceptus
accepit, unus in lucem partus effudit, sola
quem voluit a massa damnationis misericordia divina
discrevit: cui patrocinata est gratuitorum praedestinatio
<pb n="0607B"/>
munerum, non futurorum praescientia meritorum.
Sic enim secundum electionem propositum
Dei mansit, ut ex proposito Dei gratuita foret electio.
Voluntas enim Dei causa est electionis, non electio
causa est voluntatis. Sic autem fuit in electo gratis
misericors Deus, ut in rejecto non esset injustus.
Unum enim gratis assumpsit, alterum juste deseruit.
Universae quippe viae Domini misericordia et veritas <note>(Psal. XXIV, 10)</note>.</p>
        </div3>
<div3>
          <head>9.</head>
          <p>
 Bonitas ergo gratis miserantis Dei, et severitas
juste judicantis, fecit ut nec ambo acciperent gratuitum
misericordiae donum, neque unum simul sortirentur
interitum, cum originaliter causa una fuisset
amborum. Propter hoc etiam per prophetam, priusquam
diceretur, <hi>Jacob dilexi, Esau autem odio habui,</hi> 
<pb n="0607C"/>
non operis alicujus praeteriti, vel futuri, sed solius
propheticus sermo praemisit generis mentionem; ita
Malachia loquente: <hi>Nonne frater erat Jacob Esau;
et Jacob dilexi, Esau autem odio habui, dicit Dominus <note>(Malac. I, 2)</note>
          </hi>?
Cur igitur hic non aliqua operum
diversitas, sed sola nascentium fraternitas intimatur,
cum magis et illius qui dilectus est bona opera, et
illius mala qui odio habitus est, commemorari debuerint,
ut nec in illo qui dilectus est personalis acceptio,
nec in eo qui reprobatus est injusta condemnatio
putaretur? Fraternitas enim nullam in se operum
diversitatem significat, qua unum ab altero
meritorum comparatione discernat. Non ob aliud
ergo, absque commemoratione operum, ex duobus
geminis fratribus unum se dilexisse, alterum odio
<pb n="0607D"/>
habuisse Deus ostendit, nisi ut agnosceremus per
conceptionis nativitatisque consortium, quo constabat
amborum fraternitas, pari merito utrumque in
illa massa damnationis obstrictum, a qua misericors
bonitas sic unum gratis discerneret, ut alterum ibi
non injuste severitas justa relinqueret. Injusta vero
parvuli cujusquam causa damnationis existeret, si
propago mortalis nullam peccati contagionem ex paterna
radice sumpsisset. Scriptura vero divinitus inspirata
testatur quod a sorde non solum nemo mundus
esse possit hominum, etiamsi unius diei sit vita
<pb n="0608A"/>
ejus super terram <note>(Job. XIV, 4, juxta LXX)</note>; sed ipse
quoque generis humani legitimus nuptialisque conceptus
non sit a culpa iniquitatis extraneus.</p>
        </div3>
<div3>
          <head>10.</head>
          <p>
 Sane hic nullus calumniam veritati putet aliquatenus
opponendam. Nos enim sanctorum Patrum
sequentes, Deo adjuvante, doctrinam, originalis peccati
maculam in conceptu esse dicimus parvulorum,
non in concubitu legitimo nuptiarum, quarum bonum
ab initio generis <emph>439</emph> humani divinitus novimus
institutum. Propter hoc et apostolica doctrina honorabile
connubium in omnibus et torum immaculatum
sine dubitatione commendat <note>(Hebr. XIII, 4)</note>.
Cum igitur nuptiae laudabiliter a Deo sibi tributam
possideant in fide et caritate prolem mundam, tamen
edunt peccato primi hominis inquinatam. De nuptiis
<pb n="0608B"/>
ergo bonis usque adeo bonum est quod homo nascitur,
ut malum non sit etiamsi de adulterio vel de
fornicatione nascatur. Deus enim humanae naturae
fecunditatis donum contulit; libidinis vero malum
non est creatura Dei, sed poena peccati. Proinde de
munditia nuptiarum mundus homo non nascitur,
quia interveniente libidine seminatur. Quam libidinem
nuptialis honestas utique non amat, sed in
nuptiis mortalis propagationis necessitas tolerat.
Ipsa conceptos polluit, etiamsi generantes fideles ad
illicitae commixtionis effectum trahere ac praecipitare
non possit. Ob hoc sanctus David, legitimo fidelique
connubio natus, non sine gravi dolore maculam carnalis
generationis ita deplorat: <hi>Ecce enim in iniquitatibus
conceptus sum, et in delictis</hi> <note>(al. peccatis)</note>
            <hi> mater
mea in utero me aluit <note>(Psal. L, 7)</note>
          </hi>.
</p>
          <p>
            <pb n="0608C"/>CAP. V.--11. Quae cum ita se habeant, fieri non
potest ut quisquis in iniquitatibus concipitur, sine
iniquitatis obligatione nascatur. Ab hac ut absolveretur
Jacob, Esau reprobato, nulla fuerunt merita
hominis, sed divinae gratia bonitatis. Circumcisi quidem
sunt ambo in corpore circumcisione visibili,
quae in signaculum justitiae fidei <note>(Rom. IV, 11)</note> priore
tempore patribus nostris est divinitus attributa. Circumcisionem
vero cordis, quae est in spiritu, non littera,
cujus laus non ex hominibus, sed ex Deo est <note>(Rom. II,
29)</note>, solus Jacob a Deo gratis justificatus accepit; Esau
vero quanquam fuerit et ipse in carne circumcisus,
non est tamen divinae dilectionis et electionis dono a
massa perditionis exceptus. In quo quidem circumcisio
<pb n="0608D"/>
carnalis fuit; sed idcirco non profuit, quia eum
a prudentia carnis, quae inimica est Deo <note>(Rom. VIII, 7)</note>,
nullatenus circumcisio spiritalis exemit. In Esau igitur
ante saecula odio habuit Deus mansuram hominis
terreni nequitiam, et eum juste deputavit ad poenam.
In ejus vero fratre non aliqua bona opera, quae essent
futura ex homine praescivit, ut eum eligeret atque
diligeret: sed ei ante saecula justificationis gratiam
praeparavit, per quam illi non solum bonae voluntatis
initium, sed etiam bonae operationis largiretur
effectum. Nec in eo bona merita reperit, sed eum
<pb n="0609A"/>
misericordiae gratuito beneficio liberavit. <hi>Moysi enim
dicit, Miserebor cui miserebor, et misericordiam praestabo
cui miserebor. Igitur non volentis, neque currentis,
sed miserentis est Dei <note>(Rom. IX, 15, 16; Exod.
XXXIII, 19)</note>
            </hi>.</p>
<p>CAP. VI.--12. Gratis igitur gratiam suam tribuit
Deus nato, quia gratis eam praeparaverat nascituro.
Bonis enim quidquid boni habent in voluntate vel
opere Deus tribuit, qui etiam tributa custodit. Iniquis
vero et impiis, nec praeparare Deus potuit aliquando,
nec dare mala <emph>440</emph> opera, quibus damnabiliter
servirent: neque malas eis voluntates inseruit,
quibus injusta quaeque culpabiliter vellent; sed
praeparavit eis ignis aeterni poenam, ut ultricem sentiant
in aeterna combustione justitiam. Mala ergo voluntas
<pb n="0609B"/>
hominum non est ex Deo; et ideo eam justus
judex in hominibus punit, quia non in ea creator
bonus ordinem suae creationis agnoscit; et <note>( <hi>al.</hi> 
sed)</note> perseverantia iniquitatis, atque contumacia superbae
cervicis, quia non ex largitate Dei habetur, idcirco
Deo ultore damnatur. Eis autem quos Deus regni
sui facit haeredes, gratis bonam voluntatem praeparat,
gratis donat, quibus etiam perseverantiam
subministrat. Gratis quippe praeparavit misericorditer
tribuenda merita munerum, quibus juste retribuat
munera meritorum.</p>
        </div3>
<div3>
          <head>13.</head>
          <p>
 Figuram porro duorum populorum dubium non
est in illis duobus praecessisse germanis: unius scilicet
salvandi, alteriusque damnandi. Neque tamen isti
populo sic salus est pro operibus reddita, sicut est
<pb n="0609C"/>
alteri pro operibus condemnatio retributa; sed unus
quod non merebatur accepit gratiae salutaris donum,
alter secundum meritum recepit justae condemnationis
interitum. In uno merita sunt damnationis inventa,
alteri vero merita glorificationis gratuita sunt
justificatione collata. Ille unde displiceret in se habuit,
iste autem unde Deo placeret ab ipso cui esset
placiturus accepit. In omnibus igitur qui gehennali
traduntur incendio invenit justa severitas quod
puniat meritum malum, in quibusdam originaliter
tractum, in quibusdam etiam vitio propriae voluntatis
adjectum. Exceptis enim parvulis, quibus ad eligendam
justitiam fugiendumque peccatum necdum potest
esse liberum voluntatis arbitrium, quia in aetate
tenera torpet ratio consopita, caeteri qui ratione uti
<pb n="0609D"/>
possunt, adjecto reatu propriae voluntatis, aut ad fidem
non accedunt, aut a fide discedunt. Ut autem
fiat quis justus ex impio, amicus Dei ex inimico, absolutus
ex reo, quamcunque agat corporis aetatem,
ab ipso nativitatis exortu usque ad decrepitam senectutem,
nemo justificatione invenitur dignus, sed
gratuita bonitate justificatur indignus; nec de potestate
tenebrarum eripitur, et in regnum filii dilectionis
Dei transfertur, nisi quem Dominus gratuito gloriae
dignatus fuerit munere praevenire, qui gratis salvat,
et juste condemnat. Misericors Dominus et justus
voluntatem pravam, quam non misericorditer
<pb n="0610A"/>
corrigit, juste punit, quia pravitatem in ea invenit,
quam ipse non fecit. Bonam vero voluntatem ipse
gratis praeparat, gratis donat, ipse adjuvat, ipse consummat.
</p>
          <p>CAP. VII.--14. Certissime itaque teneamus omnes
homines per semetipsos non solum perfectionem,
sed nec initium justitiae posse contingere; sed universos
qui fiunt boni, divina justificatione praeveniri, et
ut accepta bona voluntate non decidant, opitulatione
Dei profectum eis et perseverantiam tribui; nec aliquibus
hominum meritis praeteritis <emph>441</emph> aut futuris
gratiam dari, sed ipsius gratiae dono atque auxilio
universa hominum bona merita et inchoari et perfici.
Iniquos vero, qui in sua iniquitate justo Dei judicio
derelinquuntur, etiamsi perceptione sacramenti carere
<pb n="0610B"/>
dicantur peccati originalis reatu, subsequentium
tamen, id est propriorum, merito peccatorum ad
ignis aeterni devolvi supplicium. Deus enim misericors
et justus, humanae originis voluntatisque peccata,
sive in parvulis, sive in grandibus hominibus,
quae misericorditer non diluit, juste punit: quia ipse
est Deus bonus et verus, qui hominem fecit, sed peccatum
in homine non creavit: quique merita et opera
in omnibus hominibus nunquam invenit bona, pro
quibus eos salvet; sed ipse in eis et voluntates et
opera mutat, quando eos gratuita miseratione justificat.
Qui praescientiae suae certa et incommutabili
firmitate in vasis misericordiae non nisi gratiae suae
praescivit donum, quod a se noverat tam in meritis
munerum, quam in meritorum muneribus largiendum.
<pb n="0610C"/>
Ipse enim et gratuitam voluntati humanae bonitatem
donat, et bonam voluntatem in operibus adjuvat.
Ipse etiam in vasis irae illa praescivit malitiae
humanae opera quae essent in effectu procul dubio
secutura.</p>
        </div3>
<div3>
          <head>15.</head>
          <p>
 Secundum rectam itaque fidem ac perspicuam
veritatem, quod attinet ad parvulum qui sine beneficio
secundae nativitatis huic vitae subtrahitur, sicut
praescisse fatendum est Deum parvuli futuram mortem,
quae vere futura erat, sic absurde dicitur Deum
praescisse parvuli futura peccata, quae futura non
erant. Neque enim Deus rerum omnium conditor facienda
praescisset, quae facienda non essent. Scimus
namque praescientiam Dei sic esse veram atque incommutabilem,
ut quae futura praescit, vere futura
<pb n="0610D"/>
sint; nec aliquid faciendum praesciat quod non secundum
praescientiam ejus fiat. Futura vero sola in
se creaturae mutabilitas recipit, quae in Creatoris incommutabilitatem
nullatenus cadit. Propterea Deo
nihil est praeteritum vel futurum, cui sic omnia praesentia
sunt quae facienda praescit, ut postquam facta
fuerint, praeterita ei <note>( <hi>al.</hi> Deo)</note> esse non possint:
quoniam sicut novit praeterita, sic novit et futura.
Quaecunque enim cum tempore mutantur et <note>( <hi>al.</hi> aut)</note>
transeunt, in ejus cognitione sine temporis transitu
ac mutabilitate consistunt. Rerum autem non
earum quae futurae non sunt, sed quae faciendae sunt,
<pb n="0611A"/>
praescientiam Deo inesse, liber Danielis prophetae
testatur his verbis: <hi>Deus, qui occultorum es cognitor,
qui scis omnia antequam fiant <note>(Dan. XIII, 42)</note>
          </hi>. Deus
ergo hoc scit in aeterna praecognitione quod futurum
est, ut fiat in opere.
</p>
          <p>CAP. VIII.--16. Absurde itaque dicitur quod
praescierit parvulum, si viveret, impium futurum,
quem profecto non plus quam vixit praescivit esse futurum:
quem utique praescivit ad aetatem qua impie
viveret non esse venturum, quia eum in aetate
infantili de saeculo veraciter noverat auferendum. Et
in quo nulla peccatrix praecognita est aetas, unde
fieri potuit ut aetatis quae futura non erat praesciretur
iniquitas, cum aetas renati parvuli sine actu omnino
peccati esse possit, <emph>442</emph> actus autem humani
<pb n="0611B"/>
peccati sine qualibet aetate esse non possit? Futurae
enim aetatis non absurde praescita dicuntur opera,
vel bona vel mala; absurde autem praescientia cujusquam
humani operis in aetate asseritur, in qua
futurus homo ipse non esse monstratur. Sicut autem
non nisi concipiendorum exordia, ita non nisi victurorum
hominum actualia recte dicimus Deum
praescisse peccata. Illorum igitur praescius operum
recte dicitur Deus, quorum in consummatione non
negatur subsecuturus effectus.</p>
        </div3>
<div3>
          <head>17.</head>
          <p>
 Caeterum quisquis Deum praescium putat futurorum
operum, quae tamen futura non fuerant, restat
ut praescientiae Dei, quam utique non negat veracem,
aliquam inesse, quod absit, aestimet falsitatem. Falsum
est enim futurum esse aliquid quod praesens
<pb n="0611C"/>
non erit. Dei autem scientia nihil in se potest habere
falsi, quia falsitas inesse veritati non potest.
Praescientia igitur veritatis, quae in se non recipit falsitatem,
sicut faciendum praescit quod faciendum est,
ita non faciendum quod faciendum non est. Non ergo
Deus in parvulo peccata ulla praescivit, quae priusquam
moreretur parvulus non admisit. Si enim facienda
praescisset, utique fierent. Neque enim futura
sciret, quae non facienda praesciret. Proinde fatendum
est quia, sicut parvulus mortuus est, ita eum
Deus moriturum esse praescivit. Dei enim praescientia
nullatenus fallitur, quia sicut faciendum praescivit
mundum, et sic eum fecit quemadmodum faciendum
esse praescivit: sicut in ipso quoque mundo singula
quae facta sunt, vel fiunt, vel facienda sunt, ita semper
<pb n="0611D"/>
facienda fuerunt in Dei praescientia quemadmodum
sunt in opere consecuta, vel etiam secutura.
Non ergo Deus praescivit faciendum a quolibet homine
quod facturus homo non fuit; sicut nec ejus
praescientiam aliquid latuit eorum quae homines vel
fecerunt, vel faciunt, vel aliquando facturi sunt.
Deus enim verus ea in operibus hominum praescire
recte dicitur, quae et rebus et personis et temporibus
inchoantur. Ubi autem vel res, vel persona, vel
tempus non ostenditur, nullum utique opus est quod
praescitum divinitus asseratur. Non autem congruit
<pb n="0612A"/>
veritati ut in praescientia Dei dicatur esse futurum
aliquid quod in tantum nihil esse convincitur, ut ex
futuro praesens nullatenus fore vel fuisse monstretur:
cum utique ipsum futuri nullatenus possit habere
vocabulum, quod praesentis appellatione non sit
quandoque censendum.
</p>
          <p>CAP. IX.emdash;18. A parvulo ergo qui nihil fecit nihil
faciendum Deus esse praescivit. Cur autem non
ab eo abstulerit originale peccatum, nos quidem scire
non possumus; hoc tamen eum juste fecisse, nullatenus
dubitare debemus. Licet enim nobis non solum
ex nihilo creatis, sed etiam peccati gerentibus
maculam (quam mortaliter viventibus Dei filiis sicut
gratia subinde diluit, ita frequenter infirmitas parit)
incomprehensibilis consilii Dei clausa sit altitudo,
<pb n="0612B"/>
illud tamen nobis manifestum est, quia in Deo ulla
iniquitas non est. De ipso enim scriptum est: <hi>Deus
fidelis, in quo non est iniquitas; justus et sanctus</hi> <emph>443</emph> 
 <hi>Dominus Deus <note>(Deut. XXXII, 4)</note>
            </hi>; et alio loco: <hi>Judicia Dei vera, justificata in semetipsa 
 <note>(Psal. XVIII,
10)</note>
            </hi>. Ad quorum judiciorum occultam profunditatem
[quia <hi>judicia</hi> Dei <hi>abyssus multa <note>(Psal. XXXV, 7)</note>
            </hi> ] credimus
etiam parentum sive quorumlibet hominum
negligentiam pertinere: sicut etiam pro parvulo qui
ad baptismum pervenit, parentum curam non dubitamus
ad divinae gratiae munera referendam. Et si
quidem parentes non fuerint pietate ac bona conversatione
praediti, Deus, qui malis quoque bene utitur
voluntatibus hominum, per malorum parentum solli
citudinem beneficium gratiae suae operatur in parvulo;
<pb n="0612C"/>
si vero parentes boni sint, non solum par
vulo bona voluntas parentum proficit, sed ipsis quoque
parentibus ad meritum futurae retributionis
accedit. Deus enim, qui operatur et velle et perficere
pro bona voluntate, parentibus in se credentibus
gratiam bonae voluntatis ipse largitur, ut pro parvulo
piam sollicitudinem gerant, donec ad sanctae regenerationis
remedium vitale perveniat. Quorum tamen
nec cursus potest, nec ipsa bonae voluntatis sollicitudo
pia sufficere, nisi eum dignetur Deus suae miserationis
gratuito munere praevenire. Equidem bona
voluntas, quae a Domino pro parvuli regeneratione
parentibus inspiratur, eos instigat ut currant, quatenus
parvulus ad ablutionem salutaris aquae perveniat.
Verumtamen illius regenerationis effectus non
<pb n="0612D"/>
cujusquam hominis volentis neque currentis, sed miserentis
est Dei, qui et voluntatem parentum excitat,
et volentibus adjutorium donat.</p>
        </div3>
<div3>
          <head>19.</head>
          <p>
 Ut ergo parvulus regenerationis opere redimatur,
Redemptor misericorditer operatur; qui et
opportunitates praeparat, et voluntates ministrat, et
personas tribuit, et loca concedit. Quique non hoc in
solis parvulis, sed etiam in majoribus operatur. Denique
legimus in libro Actuum apostolorum <note>(Cap.
VIII, 26)</note> quod repente Philippum in Samaria constitutum
angelus monuerit ut in viam quae ducit Hierosolymis
<pb n="0613A"/>
Gazam descenderet, ubi transeunti spadoni,
nec tamen beneficium regenerationis aliquatenus inquirenti,
non solum praedicaret fidei Christianae mysterium,
quin etiam baptismatis traderet sacramentum.
Ecce quomodo Spiritus sanctus gratia sua spadonem
praeveniens, personam veridici praedicatoris
indulsit. Qui etiam opportunitatem praedicandi Philippo
dedit, quando spadonis animum ad legendum
Isaiam misericorditer excitavit. Ipse etiam locum
tribuit, qui eos ad stagnum gratuita bonitate perduxit.
Ipse in spadone opus gratiae salutaris perfecit,
quo illuminante idem spado Christum esse Filium
Dei credidit, et ad stagnum veniens sacrae tinctionis
effectum poposcit, nec baptizatus tantum, sed et Spiritu
sancto repletus abscessit.
<pb n="0613B"/>
</p>
        </div3>
<div3>
          <head>20. </head>
          <p>
Quis etiam Cornelium centurionem, misso angelo
ut apostolum Petrum accersiret, admonuit <note>(Act. X, 5)</note>,
nisi qui eidem centurioni gratis donum sui
timoris ac bonae operationis infudit? Ut enim Deus
orationum <emph>444</emph> ejus et eleemosynarum memoriam
haberet, ipsius Cornelii prius meminit; non in ejus
quolibet opere bono, sed in beneplacito suo, ut ei
donum sui timoris infunderet, quo ei et eleemosynarum
studium, et sanctae orationis inspiraret affectum.
Ipse igitur ei placendi gratiam contulit, qui in eo
quod coram se placeret invenit. Ipse est enim Deus
de quo Apostolus dicit: <hi>Deus autem pacis</hi>, <hi>qui
eduxit de mortuis pastorem magnum ovium in sanguine
testamenti aeterni, Dominum nostrum Jesum Christum,
aptet vos in omni bono, ut faciatis voluntatem ejus,
<pb n="0613C"/>
faciens in vobis quod placeat coram se <note>(Hebr. XIII, 20)</note>
          </hi>.
In tantum autem divinae gratiae fuit, quod Cornelius
admonitus est ut ad se Petrum accersiret, ut etiam
ipsi Petro Spiritus sanctus venientibus ad eum,
quos Cornelius miserat, non solum ut cum eis iret
praeciperet, quin etiam formidinem totius dubitationis
auferens, a se illos missos fuisse firmaret. Denique
sic eidem Petro a Spiritu sancto dictum est: <hi>Ecce viri tres quaerunt te. Surge itaque, descende, et
vade cum eis, nihil dubitans, quia ego misi illos 
 <note>(Act.
X, 19)</note>
          </hi>. Apostolos quoque volentes ire in Bithyniam
atque Asiam, vetitos a Spiritu sancto legimus <note>(Act.
XVI, 7)</note>. Et postquam Saulum Dominus sua voce prostravit <note>(Act. IX, 4)</note>,
ipse ad eumdem baptizandum
Ananiam visitavit, et misit <note>(Ibid., 11)</note>. Paulus etiam
<pb n="0613D"/>
Corinthiis scribens evidenter affirmat sollicitudinem
sanctam Tito discipulo suo, qua pro illis satageret,
divinitus inspiratam. Sic enim dicit: <hi>Gratias autem
Deo, qui dedit eamdem sollicitudinem pro vobis in
corde Titi <note>(II Cor. VIII, 16)</note>
          </hi>.
</p>
          <p>CAP. X.--21. Cum ergo Scripturarum attestatione
sanctarum manifestum sit quod Deus, cujus voluntati
nemo resistit, cujus dispositionem nemo mutat, cujus
judicia nemo comprehendit, secundum abundantes
divitias gratiae suae, quas habet in bonitate super
omnes, quos de massa damnata faciens vasa misericordiae
<pb n="0614A"/>
in honorem gloriamque discernit, hominibus
quoque ratione utentibus congruas ad salutem personas
aut procuret, aut deneget, in aliis scilicet
justitiam tenens, aliis misericordiam tribuens; cur
non etiam in baptizandis infantibus certissime credamus
ac libere proclamemus diligentiam parentum
ad gratiam redimentis, negligentiam vero ad judicantis
Dei justitiam pertinere? Non quia ex Deo est
boni operis negligentia, a quo nulla unquam potuit
esse mali operis causa: sed quia bona voluntas, quae
a Deo tribuitur, quantum in caritate proficit, tanto
majorem pro salute cujuslibet animae sollicitudinem
gerit. Mala vero voluntas, quae suo merito gratiam
caritatis aut non accipit, aut amittit, torporem negligentiae
suae non deponit, et dum in suis tenebris
<pb n="0614B"/>
derelinquitur, magis ac magis excaecatur.</p>
        </div3>
<div3>
          <head>22.</head>
          <p>
 Deo igitur in hominibus misericorditer operante,
providentur etiam adjutoria personarum
atque opportunitatum, et ipsa facultas operis tunc
invenitur ad baptizandum parvulum, quando in eo
Dominus <emph>445</emph> statuit opus sanctae ablutionis implendum.
Deus enim, qui parvulum non volentem, neque
currentem, fidei nescium, suaeque salutis atque utilitatis
ignarum, in quo nulla regenerationis petitio,
nulla fidei potest inesse confessio, gratuita sacramenti
virtute mundat; ipse pro redemptione parvuli
animos parentum, sive quorumlibet fidelium voluntates
excitat, ut etiam illis cum timore et tremore
salutem suam operantibus proficiat ad bonae retributionis
mercedem, per quorum piam curam infans
<pb n="0614C"/>
perducitur ad salutem. Si enim mercedem suam non
perdet qui calicem aquae frigidae uni ex minimis
Christi in nomine discipuli dederit <note>(Matth. X, 42)</note>,
quo sola in homine caro pascitur, quomodo mercedem
non habebit, qui pia sollicitudine currit ac
satagit ut caro infantis animaque salvetur?
</p>
          <p>CAP. XI.--23. Quocirca etiam haec bona voluntas
divinitus dari credenda est parentibus piis, qua fructum
suae carnis, quem carnaliter editum noverunt
originalis peccati contagione pollutum, non negligant
spiritali regeneratione mundandum; neque tantum
cupiant habere temporaliter haeredem, quantum desiderent
et vigilanter satagant Christi secum fieri cohaeredem;
et quem habent ex mortali semine filium
mortaliter transiturum, ex aqua et Spiritu sancto
<pb n="0614D"/>
renatum fratrem habeant sub Deo Patre perpetuum.
Verumtamen hanc laudabilem voluntatem illis procul
dubio parentibus Deus tribuit, quibus per Spiritum
sanctum gratiam sanctae caritatis infudit. Ipsi quoque
ad vitam aeternam perveniunt, non quia in corpore
mortis hujus morituros filios gignunt, sed quia in
Dei timore viventes, cum eis ad secundae nativitatis
beneficium festinare non negligunt, et donec in eis
opere compleatur, Christiana dilectione parturiunt
quos humana fecunditate pepererunt. Quos etiam
baptizatos diffluere per flagitia facinoraque non sinunt;
<pb n="0615A"/>
sed eos, secundum Apostoli praeceptum, <hi>in
disciplina et correptione Domini <note>(Ephes. VI, 4)</note>
            </hi> nutrire
atque educare contendunt; magis eos volentes esse
placitos Deo, quam divites aut claros esse in saeculo.</p>
        </div3>
<div3>
          <head>24.</head>
          <p>
 Usque adeo vero manifestum est gratiam baptismi
debere filiis a parentibus celeriter afferri, ut
hoc non solum boni fideles solliciti facere soleant,
sed etiam illi qui ad filiorum Dei non pertinent numerum:
qui scilicet cum fidelium censeantur nomine,
negare convincuntur operibus fidem, dum ea gerunt
quae fidei convenire non possunt. Nam, ut de aliis
taceam, nonne videmus mulierculas quasdam filios
suos non de connubio, sed de fornicatione susceptos,
sollicite ad baptismatis gratiam portare, multumque
tueri ne qui de illis carnaliter nati sunt spiritali nativitate
priventur? Ita cum iis quos invitae plerumque
<pb n="0615B"/>
concipiunt atque pariunt volentes ad ecclesiam trementesque
concurrunt; et cum peccatum fornicationis
suae negligant, ita in iniquitatibus suis remanent,
ut tamen filios suos absolvi vinculis peccati
originalis exoptent. Sic Deus bonus parentum bonorum
piam voluntatem non solum parvulis, verum
etiam ipsis parentibus facit ad effectum gratiae proficere;
iniquorum vero parentum sollicitudinem <emph>446</emph> 
facit commodis filiorum quibus confert gratiam mititare.
Quia etiam illi qui in se beneficium baptismatis
operibus malis evacuant, quid conferat baptismatis
gratia non ignorant: et cum in carne sua mortiferae
cedant libidini, in fructu tamen carnis suae
magis cedunt agnitae veritati.</p>
        </div3>
<div3>
          <head>25.</head>
          <p>
 Si vero aliqui parvulorum parentes Christiani
<pb n="0615C"/>
(quod interim, quia multum a religione abhorret,
durum est credere) Christianae caritatis, et suae non
minus quam filiorum salutis obliti, curam regenerandorum
non habent parvulorum, non nostram, sed
Apostoli super hoc scelere sententiam audiant, et
utinam contremiscant, dicentis: <hi>Si quis autem suorum,
et maxime domesticorum curam non habet, fidem
negavit, et est infideli deterior <note>(I Tim. V, 8)</note>
          </hi>. Sicut
autem nullus habet ex Deo ut neget fidem, sic etiam
negligentiam cujuslibet operis boni nemo divinae imputare
permittitur voluntati. Sicut autem ad opus
divinae gratiae pertinet, quod parentes pro regeneratione
filiorum piam sollicitudinem gerunt: ita illud
quoque divini judicii est, quod Deus malas deserit
voluntates, cum parentes filiorum corporalem ita
<pb n="0615D"/>
salutem diligunt, ut animarum in eis negligant sospitatem;
curamque gerunt ut morituri vivant, nec metuunt
si filii eorum cum reatu sempiternae damnationis
intereant: ubi maximam culpam contrahunt,
et crudelissimi parricidae spiritaliter fiunt. Diabolicis
enim lucris ipso neglectus sui torpore militant, et
placentes hosti nequissimo, regem bonum malis operibus
exacerbant. Deum igitur, cujus <hi>universae viae
misericordia et veritas <note>(Psal. XXIV, 10)</note>
          </hi>, sicut humiliter
laudare debemus cum gratiam donat, sic
nemo juste potest accusare cum denegat. Ea quippe
est bonitas ejus atque justitia, ut gratuita miseratione
<pb n="0616A"/>
redimi possit quemcunque voluerit: <hi>Voluntati
enim ejus quis resistit <note>(Rom. IX, 19)</note>
          </hi>? injuste vero
damnare quempiam nec velit aliquando, nec possit;
quia <hi>rectus est Dominus Deus noster, et non est iniquitas
in eo <note>(Psal. XCI, 16)</note>
          </hi>, et <hi>iniquitas nostra justitiam
Dei commendat,</hi> nec est iniquus Deus, qui infert
iram <note>(Rom. III, 5)</note>.
</p>
          <p>CAP. XII.--26. Quisquis igitur gratiae divinae mirabilem
vult atque incomprehensibilem considerare
virtutem, illud potius humili pioque corde consideret,
quomodo plerumque parentes pii, fideles et impigri,
atque solliciti, cum parvulis suis ad baptismum velociter
currant, et inter manus festinantium parentum
parvuli sine baptismo moriantur. Consideremus ergo
duos parvulos sine baptismate mortuos: unum quem
<pb n="0616B"/>
noxia parentum neglexit incuria, alterum cui parentum
quidem pia sollicitudo non defuit, sed mortis
velocitate praerepto prodesse nequivit; qui scilicet
inter manus portantium, quibus ad baptismum gestabatur,
priusquam perveniret ad futurae vitae beneficium,
praesentis incurrit occasum, et ante caruit
vita quam macula; priusque raptus est ad poenam
quam perduceretur ad gratiam. Si de his duobus uni
dicitur parentum negligentia nocuisse, dicatur cur
alteri negatus est salutis effectus, cui nec voluntas
potuerit parentum prodesse, nec cursus. An etiam
huic a Deo dicitur fuisse consultum, ut qui praevidebatur <emph>447</emph> 
 futurus impius, beneficio putetur lamentandae
mortis adjutus? Quis hoc dicat? quisve non
videat quod talis obitus non damnationi morientem
parvulum praeripuit, sed saluti? cui non est utique
<pb n="0616C"/>
levigata damnatio, sed redemptio denegata; nec consultum
est ut minus torqueretur, sed raptus est ne
liberaretur. Nonne hic et pia parentum voluntas
atque cursus ex Deo fuit, sed ideo non profuit, quia
ut parvulus baptizaretur ex Deo non fuit? qui profrudo
justoque judicio illis quidem pro filio religiosum
infudit affectum, sed parvulo vitale noluit largiri
remedium. Nam et sancto David <note>(II Reg. XVIII, 5)</note> 
ipse donum caritatis infudit, ut Absalon filio parcendum
praeciperet, ne in sua impietate moreretur; sed
ex Deo non fuit, ut Absalon impius futurae poenitentiae
servaretur. Exhibuit ergo quod debuit hominis
sancti voluntas pia; sed operata est quod oportere
noverat divina justitia.</p>
        </div3>
<div3>
          <head>27.</head>
          <p>
 Illud etiam si quis pia mente consideret, nonne
<pb n="0616D"/>
sicut divinae misericordiae suavitate mulcetur, ita
divini judicii profunditate terrebitur? Nonnunquam
enim et parvulus fidelibus nascitur, et illis, sicut jam
diximus, pro redemptione filii pia fide caritateque
sollicitis, ante moritur quam sacro baptismate diluatur.
Alter vero de infidelibus natus, cujus salutem
parentes non saltem tepide volunt, sed omnino non
volunt, idem tamen parvulus supernae dispensationis
ordine, parentibus aut violenter aufertur, aut furto
subripitur, et ad sanctum baptisma quorumlibet fidelium
pia caritate perducitur, et mox ut baptizatus
fuerit, de hac vita discedit. Si parvulorum istorum
<pb n="0617A"/>
originalis attendatur causa, ambo aequaliter sunt irae
filii, quia uno simul originalis peccati nexu tenentur
obstricti. Ubi autem duorum prorsus aequalis est
causa, non utique possunt merita pronuntiari disparia.
Nulla igitur est causae diversitas in infantibus
quae faciat unum eligi, alterum reprobari. Si vero
parentum consideretur voluntas, illi qui Christiani
sunt, ut eorum filius baptizaretur sollicite voluerunt,
instantissime cucurrerunt, quorum tamen filius antequam
baptizaretur morte praeventus, aeternis est
ignibus deputatus; ille vero qui de infidelibus natus
est, contra voluntatem parentum perductus ad gratiam
baptismi, factus est haeres Dei, et cohaeres
Christi. Quid in his praevidit Deus futurum, ut uni
nihil conferre posset caritas parentalis, et alteri
<pb n="0617B"/>
multum crudelitas prodesset hostilis? Quis istam profunditatem
judiciorum Dei penetrare valeat? Quis
non tamen hic, et misericordiam gratuitae bonitatis,
et justitiam divinae severitatis agnoscat? Ubi enim
duorum parvulorum, nec in actibus aliqua sunt merita,
nec in origine dissimilis causa, manifestum quidem
nobis est quod ambo fuerint originalis peccati
vinculis obligati, occultum vero cur non ambo fuerint
absoluti.
</p>
          <p>CAP. XIII.--28. Sciamus igitur imperscrutabile
nobis esse cur, uno derelicto, alterum Deus ab illa
perditionis massa gratis eripiat. Certissime tamen
scire debemus quia miserator et misericors Dominus,
patiens, et <emph>448</emph> multum misericors, et verax,
sic ei quem liberat misericordiam donat, ut apud
<pb n="0617C"/>
eum quem damnat justitiam et veritatem nulla ratione
praetereat. Absolutus igitur accepit gratiam,
quam semper laudet; damnatus vero invenit justitiam,
in qua non habet quod accuset, <hi>ut omne os
obstruatur, et subditus fiat omnis mundus Deo <note>(Rom.
III, 19)</note>
            </hi>, quando unus in bonis suis praecedentem Dei
agnoscit gratiam, alter in damnatione sua non falsam
futurorum, quae non erat facturus, operum praescientiam,
sed veram primi parentis invenit culpam.</p>
        </div3>
<div3>
          <head>29.</head>
          <p>
 Dicet aliquis: Cur non ambobus largitus est
Deus gratuitam misericordiam, cum unus ambos
reatus obstrinxerit? Cui, salva incomprehensibili altitudine
judiciorum Dei, respondemus: Ideo non utrumque
liberatum esse, vel utrumque damnatum; quia
Deus, qui malum nec velle potest aliquando, nec
<pb n="0617D"/>
facere, ab uno justa severitate debitum praecepit
exigi, alteri vero gratuita jussit bonitate dimitti. In
duobus enim pariter impiis, quorum unus absolvitur,
alter damnatur, in absoluto cognoscitur gratuita benignitas
Dei, quae potest absque meritis ullis operum,
gratis omne relaxare peccatum; in eo vero qui damnatus
est, apparet justitia Dei, cui nullum potest
aliquando placere peccatum. Nec misericors ergo absolutio
culpabilis potest esse, nec injusta punitio.
Absolvit reum bonitas, quae nulla malignitate vincitur;
punit reum aequitas, quae nullis iniquitatibus
<pb n="0618A"/>
delectatur. Deus ergo, cum salvat homines, gratiam
tribuit suis operibus bonis; et cum punit pro iniquitatibus
peccatores, justitiam retribuit humanis operibus
malis: in illis utique reparans quod facti sunt,
sed in istis judicans quod fecerunt. <hi>Omnes enim peccaverunt,
et egent gloria Dei <note>(Ibid., 23)</note>
          </hi>. Quia et ii
qui non peccaverunt proprietate operum, originale
trahunt ex primi hominis transgressione peccatum.</p>
        </div3>
<div3>
          <head>30.</head>
          <p>
 Voluntatis autem divinae secretum, quo unum
impium justificat alterumque condemnat, non ideo
aestimemus injustum, quia nobis videmus absconditum;
sed ideo divinum justumque nemo esse dubitet,
quia hoc hominum quisquam investigare non valet.
Proinde cordis humilitatem simpliciter exhibentes,
<pb n="0618B"/>
misericordiam et judicium Domino cum propheta
cantemus <note>(Psal. C, 1)</note>: intentionem nostrae scrutationis
eatenus temperantes, ut discutere non velimus
quod comprehendere non valemus. Admonet
enim nos sancta Scriptura dicens: <hi>Altiora te ne quaesieris,
et fortiora te ne scrutatus fueris; sed quae praecepit
tibi Dominus, illa cogita semper, et in plurimis
operibus ejus ne sis curiosus <note>(Eccli. III, 22)</note>
          </hi>. Revera
enim frustra labor superfluae scrutationis impenditur,
ubi nulla inventionis copia suffragatur; et noxia curiositas
in reatum protinus labitur, quando modum
suum humana infirmitas non metitur. Quin potius in
hoc profundissimo divinae voluntatis arcano nihil
aliud nostrae saluti congruere noverimus, nisi ut cum
David unusquisque nostrum humiliter dicat: <hi>Mirabilis
facta est scientia tua ex me, confortata est, nec
<pb n="0618C"/>
potero ad eam <note>(Psal. CXXXVIII, 6)</note>
          </hi>. Cum beato quoque
Paulo religiosi <emph>449</emph> clamoris jungamus effectum,
qui ait: <hi>O altitudo divitiarum sapientiae et
scientiae Dei! Quam incomprehensibilia sunt judicia
ejus, et investigabiles viae ejus! Quis enim cognovit
sensum Domini, aut quis consiliarius ejus fuit <note>(Rom.
XI, 33, 34)</note>
          </hi>? In quo loco convenienter beatus Paulus,
priusquam incomprehensibilia Dei judicia diceret,
altitudinem sapientiae ejus scientiaeque praemisit.
Quibus utique verbis omnem querulam justoque
Dei judicio aliquatenus obnitentem humanae vocem
temeritatis obstruxit. Certum enim est ad personam
atque officium judicis pertinere, ut et in cognoscenda
causa scientiam non negligat, et in judicando rectum
<pb n="0618D"/>
sapientiae tramitem non relinquat; ne quando vel
adversus incognitam veritatem convincatur ignarus
temere judicium ferre, vel agnitam deprehendatur
insipienti perversitate comprimere. Deus igitur nec
inscius est, ut temere judicet; nec insipiens, ut aliquem
injuste condemnet; de quo prophetica clamat
auctoritas: <hi>Justus Dominus, et justitias dilexit, aequitatem
vidit vultus ejus <note>(Psal. X, 8)</note>
          </hi>.
</p>
          <p>CAP. XIV.--31. Proinde in omnibus operibus suis
aeterna laude dignus est Deus: quia cunctis quos secundum
propositum vocat atque justificat, gratis
<pb n="0619A"/>
remittit iniquitatem; in omnibus autem quos punit,
irreprehensibilem retinet aequitatem. Causa vero
majorum atque parvulorum qui sine baptismate
cursum vitae praesentis in infidelitate consummant,
quantum attinet ad communionem originalis peccati,
una est; et ex hac utrique ibunt in ignem aeternum,
qui paratus est diabolo et angelis ejus, quia in eis
chirographum, quo sibi eos deceptoris nequitia subdidit,
Salvatoris gratia non delevit. Sed in eo est
majorum causa deterior, quia, rationis utendae facultate
percepta, respuunt aut negligunt regenerationis
salutare remedium, sine quo non solum regno potiri
nequibunt, quin etiam gravioribus suppliciis subjacebunt.
Tales enim contemnentes benignitatem Dei,
secundum duritiem suam et impoenitens cor, thesaurizant
<pb n="0619B"/>
sibi iram in die irae et revelationis justi judicii
Dei, qui reddet unicuique secundum opera sua <note>(Rom.
II, 5, 6)</note>: ut non solum pro originali peccato aeternis
ignibus ardeant, quibus arsuri sunt sine baptismate
morientes etiam parvuli, qui nihil boni aut mali egerunt;
sed etiam pro sua voluntate mala tanto deterius
torqueantur, quanto amplius propriae iniquitatis
adjiciunt. In illo quippe originali peccato mors aeterna
utrosque complectitur: his autem pro voluntatum
actuumque malitia poena cumulatur. Deterius est
enim redemptionis beneficium impia voluntate non
quaerere, quam ad illud impedimento tenerae prorsus
aetatis venire non posse; graviusque premitur qui
oneri ex primis parentibus sumpto superaddit proprium,
quam qui solum bajulat alienum.</p>
<pb n="0619C"/>
</div3>
<div3>
          <head>32. </head>
          <p>
Eos vero qui sive originalium sive etiam propriorum
exuuntur <emph>450</emph> oneribus peccatorum, gratia
Dei praeveniri, nullus debet ambigere Christianus. In
cujus gratiae largitate quidam, minore rerum consideratione
percepta, non leviter errant, existimantes
eam omnibus hominibus aequaliter dari: ita ut etiam
eis qui beneficia ipsius gratiae, tanquam ipsi, multum
minorant, dum non credunt ipsius gratiae opus
esse in homine, ut gratia suscipiatur ab homine:
quae non ob aliud divinitus datur, nisi ut bonam voluntatem
in homine primitus operetur; tantaque sit
in unoquoque qui accipit, quantam Deus gratuita miseratione
cordi accipientis infundit.
</p>
          <p>CAP. XV.--33. Dignum itaque est, carissimi fratres,
ut in singulis quibusque sententiis, in quibus
<pb n="0619D"/>
nubilo cujusquam obscuritatis ambigimus, sanctorum
Patrum definitionibus haereamus: quos praeveniens
misericordia Dei gratis illuminavit, ut crederent, et
sequens instruxit spiritaliter, ut docerent. Hi enim
apostolicae praedicationis tenentes per omnia veritatem,
certissime cognoverunt, cognoscendumque libris
et epistolis reliquerunt, gratiam Dei non omnibus
hominibus generaliter dari. Gratuitum quippe donum
Dei est gratia. Propter quod dicit Apostolus, quia <hi>unusquisque proprium habet donum a Deo: alius quidem
sic, alius vero sic 
 <note>(I Cor. VII, 7)</note>
            </hi>. Ista gratia,
quam Deus vasis misericordiae gratis donat, ab illuminatione
<pb n="0620A"/>
cordis incipit; et hominis voluntatem non
bonam invenit ipsa, sed facit; atque ut eligatur, ipsa
prius eligit; neque suscipitur aut diligitur, nisi hoc
ipsa in corde hominis operetur. Ergo et susceptio et
desiderium gratiae opus ipsius est gratiae. Istam gratiam
nullus hominum desiderare, vel poscere, sed nec
cognoscere poterit, nisi eam prius ab illo accipiat qui
eam nullis praecedentibus operibus aut voluntatibus
bonis ad hoc largitur, ut voluntatem in qua semper
maneat ipsa praeparet, ipsa donet, ipsa illuminet,
ipsa excitet, ipsa conservet, ipsa consummet.</p>
<p>CAP. XVI.emdash;34. Ut ergo gratia Dei cognoscatur
et diligatur, desideretur ac postuletur, prius donatur
homini non cognoscenti, non diligenti, non desideranti,
neque postulanti. Ipsa itaque se facit cognosci,
<pb n="0620B"/>
diligi, desiderari, postulari. Cum enim Dominus,
sicut per Ezechielem prophetam loquitur, cor lapideum
aufert ab hominibus, et dat eis cor carneum <note>(Ezech. XI, 19)</note>,
utique per gratiae suae illuminationem
mutat hominis voluntatem. Haec est mutatio non humani
arbitrii, sed dexterae Excelsi <note>(Psal. LXXVI, 11)</note>;
per quam filii hominum gravis corde, qui diligunt
vanitatem et quaerunt mendacium <note>(Psal. IV, 3)</note>, ad
diligendam et quaerendam veritatem non ipsi bonam
voluntatem afferunt, sed a Domino donum bonae voluntatis
recipiunt. Scriptum est enim, quia <hi>praeparatur
voluntas a Domino <note>(Prov. VIII, 35, sec. LXX)</note>
            </hi>. A
vero enim lumine, quod illuminat omnem hominem
venientem in hunc mundum, bona voluntas datur, ut
homo in Deum credat Deumque fideliter diligat, a
<pb n="0620C"/>
quo ipsa voluntas jugiter gubernatur et regitur, ut
nec fides hominis deficiat, nec caritas refrigescat.
Unde Salvator Petro dicit: <hi>Ego rogavi pro te, ne
deficiat fides tua <note>(Luc. XXII, 32)</note>
            </hi>. <emph>451</emph> Fides autem
ipsa est sanctorum, quae per caritatem operatur.
Sicut ergo bonae voluntatis initium nemo potest habere,
nisi fuerit misericordia Dei praeveniente illuminatus,
quia <hi>praeparatur voluntas a Domino,</hi> et rursum
scriptum est: <hi>Deus meus, misericordia ejus
praeveniet me <note>(Psal. LVIII, 11)</note>
            </hi>: ita eamdem voluntatem
bonam nemo usque in finem poterit obtinere
nisi fuerit jugiter eadem misericordia subsequente
servatus. Dicit enim Deo beatus David: <hi>Misericordia
tua subsequetur me omnibus diebus vitae meae <note>(Psal.
XXII, 6)</note>
            </hi>. Misericordia igitur, quae gratis malum hominem
<pb n="0620D"/>
praevenit, ut mutetur in melius, et ipsa quem
bonum facit subsequendo regit, ne mutetur in
pejus.</p>
        </div3>
<div3>
          <head>35.</head>
          <p>
 Omne igitur bonum voluntatis et operis tunc
inesse potest homini, si praevenientis gratiae largitato
detur, ejusdemque gratiae subsequentis opitulationo
servetur. Quae malum praevenit, ut bonam, Deo largiente,
voluntatem habere incipiat, quam ante, quia
per se habere non poterat, non habebat: subsequitur
autem bonum, ut perseveret et proficiat in bona
voluntate, quam ex se habere non potuit, sed gratis
accepit. Praevenit ergo dirigendo cor hominis pravum,
<pb n="0621A"/>
quia scriptum est: <hi>Dirigit autem corda Dominus <note>(Prov. XXI, 2)</note>
          </hi>.
Subsequitur autem, custodiendo
correctum, quia similiter scriptum est: <hi>Justum adjutorium
meum a Domino, qui salvos facit rectos corde <note>(Psal. VII, 11)</note>
          </hi>.
Gratia igitur in utroque operatur:
scilicet, et in errante, ut correctus vivat, et in correcto,
ne depravatus abcedat.
</p>
          <p>CAP. XVII.--36. Non omnibus autem istam gratiam
dari, et quibus datur, non omnibus aequaliter
dari, quisquis pie quaerit, eloquiorum sanctorum attestatione
cognoscit. Quid enim prius in homine bonum
potest esse, quo ad aeternam vitam tendat,
quam bona voluntas? de qua tamen in Proverbiis
dicitur: <hi>Praeparatur voluntas a Domino <note>(Prov. VIII,
35, juxta LXX)</note>
            </hi>. Dominus ergo, qui in nobis bonam
<pb n="0621B"/>
voluntatem praeparat, ipse nobis bonae voluntatis initium
donat. Deum quoque in nobis operari non solum
ut velimus, verum etiam ut quod bene volumus
faciamus, Apostolus docet, dicens: <hi>Cum timore et tremore
salutem vestram operamini. Deus est enim qui
operatur in nobis et velle et perficere, pro bona voluntate <note>(Philip. II, 12, 13)</note>
            </hi>.
Hujus bonae voluntatis initium
in fide consistere, liber Cantici Canticorum <note>(Cap. IV, 8, sec. LXX)</note> 
 ostendit, ubi Christus dicit
Ecclesiae: <hi>Venies et pertransies ab initio fidei.</hi> Quam
tamen fidem non omnibus dari beatus Paulus asserit,
dicens: <hi>Non enim omnium est fides <note>(II Thess. III, 2)</note>
            </hi>;
et rursus: <hi>Non omnes obediunt Evangelio <note>(Rom. X,
16)</note>
            </hi>. Quibus autem datur, non aequaliter dari, eodem
docente cognoscimus, qui ait: <hi>Dico enim per gratiam
<pb n="0621C"/>
quae data est mihi omnibus qui sunt inter vos, non plus
sapere quam oportet sapere, sed sapere ad sobrietatem,
et unicuique sicut Deus divisit mensuram fidei <note>(Rom.
XII, 3)</note>
            </hi>.</p>
        </div3>
<div3>
          <head>37.</head>
          <p>
 Ob hoc ipse apostolorum chorus, qui non spiritum
hujus mundi acceperat, sed Spiritum qui ex
Deo est, ut sciret quae a Deo donata <emph>452</emph> fuerant
ei <note>(I Cor. II, 12)</note>, sciens a Domino collatum sibi
initium fidei, ab ipso sibi eamdem poscebat augeri.
Lucas enim evangelista commemorat Domino dixisse
discipulos: <hi>O Domine, auge nobis fidem <note>(Luc. XVII,
5)</note>
          </hi>. Cujus si ex se voluntas hominis habere posset
initium, ex se profecto sumpsisset augmentum. Sed
beati apostoli unde se sciebant initium fidei accepisse
quod non habebant, inde sibi ejusdem augmentum
<pb n="0621D"/>
poscebant: quia gratia, quae illis initium fidei
contulerat, ipsa in eis augendae desiderium suscitabat.
In quo tamen desiderio licet jam fidelis esset
voluntas, nullatenus tamen sibi sufficeret, nisi ille
qui initium fidei non poscentibus dederat, augmentum
quoque poscentibus benigna miseratione conferret.
Ut ergo apostoli crederent, voluntas non defuit,
sed in eis ipsam voluntatem Dominus praeparavit.
Nam ut homo non credat, ex se habet infidelitatem;
ut autem in Deum credat, a Deo accipit fidem,
et ut in eo fides augmento subsequente perficiatur,
<pb n="0622A"/>
non hoc virtus humanae voluntatis, sed divina gratia
facit: quia Deus, sicut voluntatem ad credendum per
gratiam praeparat, sic ipsam voluntatem gratia operante
consummat; et sicut fidem non habentibus ipse
donat, sic in illis etiam qui habent ipse multiplicat.
Propter quod in Epistola quae ad Hebraeos est scripta,
sic dicitur: <hi>Deponentes igitur omne pondus, et circumstans
nos peccatum, per patientiam curramus propositum
nobis certamen, aspicientes in auctorem fidei
et consummatorem Jesum <note>(Hebr. XII, 1, 2)</note>
          </hi>. Proinde
si ex se homo fidem habet, non est auctor fidei Jesus;
et si viribus suis homo fidem perficit, non est
consummator fidei Jesus: apostolica autem auctoritas
auctorem consummatoremque fidei nostrae Dominum
Jesum confitetur; certum est igitur fidem in
<pb n="0622B"/>
nobis nec esse posse, nec crescere, nisi ille nobis
eam tribuat, tributam augeat, auctam perficiat,
quem auctorem consummatoremque fidei apostolica
profitetur auctoritas. Propter quod apostolus Paulus
in Epistola quam ad Ephesios scripsit, sicut a Deo
dari gratiam praedicat, ita testatur non omnibus
aequaliter dari; sed prout ille misericorditer donat,
qui non eam pro meritis retribuere, sed
gratis tribuere, consuevit. Dicit enim: <hi>Unicuique
nostrum data est gratia secundum mensuram
donationis Christi <note>(Ephes. IV, 7)</note>
          </hi>. His atque hujusmodi
testimoniis ostenditur, nec omnibus dari gratiam,
nec quibus datur aequaliter dari, sed secundum
mensuram donationis Christi. Hinc est quod
eamdem beatus Apostolus concludens Epistolam,
pacem, caritatem, atque fidem divinitus optat tribui,
<pb n="0622C"/>
dicens: <hi>Pax fratribus, et caritas cum fide a Deo
Patre, et Domino Jesu Christo <note>(Ephes. VI, 23)</note>
          </hi>.
</p>
          <p>CAP. XVIII.--38. Ut ergo in Deum credere vellemus,
ille nobis bonam voluntatem contulit; ut in
eum crederemus, ipse fidem nobis donavit; ut illum
etiam diligeremus, idem nostris cordibus per Spiritum
sanctum gratiam suae caritatis infudit. Non itaque
quia voluimus gratiam accepimus, sed necdum
volentibus nobis gratia data est. Quam ipsam <emph>453</emph> 
gratiam habere potuimus, ut gratiam acciperemus;
sed infidelibus nobis est donata fides ex gratia. Quod
Vas electionis manifesto testatur eloquio, dicens: <hi>Gratia salvi facti estis per fidem; et hoc non ex vobis,
sed Dei donum est 
 <note>(Ephes. II, 8)</note>
            </hi>. Sola igitur gratia
in nobis bonam voluntatem facit, sola fidem ipsi voluntati
<pb n="0622D"/>
tribuit. Sed cum bona voluntas habuerit
fidem, sine qua bona esse non potest, quia <hi>sine fide
impossibile est placere Deo <note>(Hebr. XI, 6)</note>
            </hi>, incipit operari
bonum, si tamen operanti gratiae nunquam desit
auxilium. Ideo enim in nobis gratia Dei bonam
efficit voluntatem, ut habeat quam in nobis adjuvet,
non solum volentem, sed etiam operantem; et ideo
voluntati nostrae donum credulitatis infundit, ut eidem
voluntati credenti operantique non desit. Ut
ergo habeat fidem, non ex se, sed ex Dei gratia
sibi inesse noverit ipsam fidei largitatem.</p>
<pb n="0623A"/>
</div3>
<div3>
          <head>39. </head>
          <p>
Parum est autem nobis fidem scire unicuique
divinitus dari, nisi certissime noverimus tantam unicuique
tribui, quantam Deus donare dignatur, non
quantam humana voluntas meretur. Quae priusquam
accipiat fidem, punitionem per seipsam potest mereri,
non fidem. <hi>Omne</hi> enim <hi>quod non est ex fide, peccatum
est,</hi> et <hi>sine fide impossibile est placere Deo <note>(Rom. XIV, 23; Hebr. XI, 6)</note>
          </hi>.
Qui autem Deo non
placet, sine dubio displicet; et qui Deo displicet,
non eum mitigat, sed potius exacerbat. Nullum igitur
accipiendae fidei meritum habere potest voluntas quae
non habet fidem: quia fidem non habere, hoc est Deo
displicere. Infidelitatis autem malum non justificationis,
sed damnationis est meritum. Gratuita est igitur
divisio fidei, quae non secundum infidelium, quae
<pb n="0623B"/>
nulla est, fidem, sed secundum justificantis Dei voluntariam
unicuique tribuitur largitatem. Hoc utique
Doctor gentium docens, admonet nos, <hi>non plus sapere
quam oportet sapere, sed sapere ad sobrietatem <note>(Rom. XII, 3)</note>
          </hi>;
 <hi>et unicuique sicut Deus divisit mensuram
fidei <note>(I Petr. IV, 10)</note>
          </hi>. Beatus quoque Petrus multiformem
gratiam Dei esse testatur. Propter quod
unumquemque fidelium pro qualitate acceptae gratiae
praecipit operari, dicens: <hi>Hospitales estote inter vos,
sine murmuratione; unusquisque qualem accepit gratiam,
inter vos eam administrantes, ut boni dispensatores
multiformis gratiae Dei <note>(I Petr. IV, 9, 10)</note>
          </hi>.
Beatus etiam Paulus dicit: <hi>Multi unum corpus sumus
in Christo, singuli autem alter alterius membra: habentes
autem donationes secundum gratiam quae data
<pb n="0623C"/>
est nobis differentes <note>(Rom. XII, 5, 6)</note>
          </hi>.
</p>
          <p>CAP. XIX.--40. Porro ne quis differentiam donationum
quibuslibet humanis operibus aut meritis niteretur
ascribere, ostendit idem apostolus voluntaria
gratiae spiritalis tribui largitate, quae nullum invenit
meritum cui conferat donum, sed ipsa donat bonorum
exordia meritorum. Ait ergo: <hi>Divisiones gratiarum
sunt, idem autem Spiritus; et divisiones ministrationum
sunt, idem autem Dominus; et divisiones
operationum sunt, idem autem Deus, qui operatur omnia
in omnibus <note>(I Cor. XII, 4, 5, 6)</note>
            </hi>. Et post enumerationem
charismatum dicit: <hi>Haec autem omnia operatur
unus atque idem Spiritus, dividens singulis prout
vult <note>(Ibid., 11)</note>
            </hi>. Proinde <emph>454</emph> nosse debet unusquisque
Christianus, neque in viribus naturae, neque in
<pb n="0623D"/>
legalibus praeceptis, sed in illuminatione cordis et
voluntario divinae bonitatis munere constare gratiae
salutaris exordium, qua fit ut quod divinitus praecipitur,
non solum a nobis agnosci, sed etiam diligi
possit ac fieri. Neque enim ipsa natura humana per
semetipsam potest aliquando bonam resumere voluntatem,
qua placeat Deo, ex quo eam in primo homine
perdidit, cum diabolo, depravata quam rectum
divinitus acceperat voluntate, consensit. Quam tunc
sic perdidit, ut eam nullus hominum deinceps ex se
habere possit, nisi eam unusquisque ab illo gratis
<pb n="0624A"/>
acceperit, a quo eam primus homo, cum conderetur,
accepit, quam si primus homo non perderet, omnis
homo deinceps eam naturaliter possideret</p>
        </div3>
<div3>
          <head>41.</head>
          <p>
 Praecepta quoque legis sonare possunt extrinsecus
auribus carnis; intrinsecus autem nullus ea
cordis auditu aliquatenus salubriter percipit, nisi donum
gratiae spiritalis intus acceperit. Auget enim
littera prohibendo peccatum, si desit audienti gratiae
spiritalis auxilium; et agnita lege homo praevaricator
efficitur, nisi ad implendam legem voluntas a Domino
praeparetur: <hi>Lex enim iram operatur, et ubi non
est lex, nec praevaricatio <note>(Rom. IV, 15)</note>
          </hi>; et, <hi>conclusit
Scriptura omnia sub peccato, ut justificatio ex fide
Jesu Christi daretur credentibus <note>(Galat. III, 22)</note>
          </hi>. Lex
itaque sine gratia ostendere potest aegritudinem, non
<pb n="0624B"/>
sanare; vulnera monstrat, medicamina non ministrat:
ut autem legis impleatur praeceptum, gratia
intus ministrat auxilium. Ac sic lex revelat culpam,
gratia confert indulgentiam. Legis est igitur, quod
peccata cognoscimus; gratiae, quod vitamus. Dicit
enim Apostolus: <hi>Peccatum non cognovi nisi per legem.
Nam concupiscentiam nesciebam, nisi lex diceret:
Non concupisces <note>(Rom. VII, 7)</note>
          </hi>. De gratia quoque ait: <hi>Quis me liberabit de corpore mortis hujus? Gratia Dei
per Jesum Christum Dominum nostrum 
 <note>(Ibid., 24)</note>
          </hi>.
Naturae itaque depravatae vitium est, ut homo peccet;
legis officium, ut homini peccatum, quod ignorat,
demonstret: gratiae autem donum est, ut hominis
vitium sanet, quod sibi natura intulit, et legis
agnitio cumulavit. Operatur ergo gratia, et illuminationem
<pb n="0624C"/>
in hominibus, et salutem: ut mandata legis,
quae donec homo implere non poterat, non tan
tum inutiliter, sed etiam damnabiliter audiebat, adjutorio
gratiae praeventus, non solum sancta, et justa,
et bona esse noverit, verum etiam caritatem accipiat,
qua possit et diligere et implere quod discit.
</p>
          <p>CAP. XX.--42. Non ergo putemus gratiam Dei
omnibus hominibus dari. Non enim omnium est
fides, et quidam caritatem Dei non recipiunt ut salvi
fiant. In quibus tamen, ut non credant neque diligant
Deum, humanae voluntatis est vitium: quae
quandiu gratia divini muneris non mutatur, aut praecepta
non intelligit, aut intellecta contemnit, id est,
aut nesciens peccat, aut peccatum suum vitio praevaricationis
accumulat. De iis igitur quos ignorantiae
<pb n="0624D"/>
circumvallat obscuritas, <emph>455</emph> dicitur: <hi>Nescierunt,
neque intellexerunt, in tenebris ambulant <note>(Psal. LXXXI,
5)</note>
            </hi>. Hi, sicut Apostolus dicit, <hi>ambulant in vanitate
sensus sui, tenebris obscuratum habentes intellectum,
alienati a vita Dei per ignorantiam quae est in illis,
propter caecitatem cordis ipsorum <note>(Ephes. IV, 17, 18)</note>
            </hi>.
De scientibus vero dicit quia, <hi>cum cognovissent Deum,
non sicut Deum glorificaverunt, aut gratias egerunt,
sed evanuerunt in cogitationibus suis <note>(Rom. I, 21)</note>
            </hi>. Et
de contemptore servo dicitur: <hi>Verbis non emendabitur
servus durus; sed etsi intellexerit, non obediet</hi> 
<pb n="0625A"/> <note>(Prov. XXIX, 19)</note>.
Quid est autem, <hi>Verbis non emendabitur,</hi> 
nisi: solo mandato legis, si gratia desit, non
convertetur? Deus enim convertens vivificat nos, ut
plebs ejus laetetur in eo <note>(Psal. LXXXIV, 7)</note>. Ipse nobis
ostendit misericordiam suam, et salutare suum ipse
dat nobis <note>(Ibid., 8)</note>. Ut ergo non credat in Deum
homo, ex seipso habet infidelitatis vitium; ut autem
credat et diligat eum, divinae largitatis est donum.
Si enim quaeratur quales homines invenit
gratia, tales invenit utique quales designat Apostolus,
id est, insipientes et incredulos, errantes, servientes
desideriis et voluptatibus variis, in malitia et invidia
agentes, odibiles, odientes invicem <note>(Tit. III, 3)</note>.
Ex quibus vitiis omnibus non possibilitate naturae
et agnitione legis, sed benignitate Salvatoris nostri
<pb n="0625B"/>
Dei nos praedicat esse salvatos <note>(Ibid., 4)</note>. Cujus ope
fit <hi>ut, abnegantes impietatem et saecularia desideria,
sobrie, et juste, et pie vivamus in hoc saeculo <note>(Tit.
II, 12)</note>
            </hi>.</p>
<p>CAP. XXI.--43. Hoc igitur agit gratia Dei per Dominum
nostrum Jesum Christum, ut ex insipientibus sapientes
faciat, infidelibus fidem tribuat, errantes ad vitam
non solum vocet, sed etiam a pravis desideriis revocet;
terrenis desideriis expulsis, desiderium regni
coelestis inspiret; ablata voluptatum carnalium cupiditate,
donum spiritalis delectationis ac voluntatis
infundat; exstirpet inserta bonitate malitiam; benignitatis
dono pellat invidiam; odibilibus quoque et
odientibus invicem donum sanctae dilectionis attribuat.
Ut ergo ex malis boni simus, et ut igne sanctae
<pb n="0625C"/>
caritatis flagremus, gratiae spiritalis opere in
nobis inchoatur, ejusque in nobis operatione perficitur. <hi>Fructus</hi> 
 enim <hi>Spiritus est coritas, gaudium,
pax, longanimitas, bonitas, benignitas <note>(Gal. V, 22, 23)</note>
            </hi>,
et caetera, quae apostolica doctrina commendat. Hoc
in nobis Spiritu operante salubriter facienda cognoscimus,
quia ipse in nobis operatur, ut cognita faciamus.
Non enim <hi>spiritum hujus mundi accepimus, sed
Spiritum qui ex Deo est, ut sciamus quae a Deo donata
sunt nobis <note>(I Cor. II, 12)</note>
            </hi>. Eodem quoque Spiritu
agimur, ut bene agentes filii Dei simus. <hi>Quotquot</hi> 
enim <hi>Spiritu Dei aguntur, hi filii sunt Dei <note>(Rom.
VIII, 14)</note>
            </hi>.</p>
        </div3>
<div3>
          <head>44.</head>
          <p>
 Coelestibus igitur obedientes eloquiis, firmissime
teneamus, omnium nobis bonorum initium divina
largitate conferri. Nos autem, ut contineamus,
<pb n="0625D"/>
ne mala faciamus, et ut bonum incipiamus velle vel
facere, nec initium a nobis habere possumus, nec
profectum. Quemadmodum enim de continentia
scriptum est, quia <hi>nemo</hi> <emph>456</emph> <hi>potest esse continens,
nisi Deus det <note>(Sap. VIII, 21)</note>
          </hi>, et Apostolus eam inter
fructus Spiritus enumerat <note>(Galat. V, 23)</note>: sic caritas
quae <hi>non agit perperam <note>(I Cor. XIII, 4)</note>
          </hi>, quod ad continentiam
pertinet, et quae per bona opera <hi>cooperit
multitudinem peccatorum <note>(I Petr. IV, 8)</note>
          </hi>, per quam
in nobis Deus cooperatur, non solum ut declinemus
<pb n="0626A"/>
a malo, sed etiam ut faciamus bonum; qua diligamus
non solum proximos, sed etiam inimicos nostros,
et <note>( <hi>al.</hi> ut)</note> benefaciamus eis qui oderunt nos,
et oremus pro persequentibus et calumniantibus
nos <note>(Matth. V, 44)</note>; haec ergo caritas non ex nostra
voluntate aut esse incipit, aut crescit in nobis; sed,
gratia Dei faciente, diffunditur in cordibus nostris
per Spiritum sanctum, qui datus est nobis.
</p>
          <p>CAP. XXII.--45. Quisquis igitur in nomine gratiae
non vult falli vel fallere, audiat Apostolum, tumoris
humani superbiam, quae sibi nititur assignare bonae
voluntatis initium, sollicite comprimentem, qui ait: <hi>Quis enim te discernit? Quid autem habes quod non
accepisti? Si autem accepisti, quid gloriaris quasi non
acceperis 
 <note>(I Cor. IV, 7)</note>
            </hi>? Jacobi quoque sententiam
<pb n="0626B"/>
sincera cordis humilitate sectetur, qua nos ab errore
revocat, et in viam veritatis inducit, dicens: <hi>Nolite
errare, fratres mei: omne datum optimum, et omne
donum perfectum desursum est, descendens a Patre
luminum <note>(Jac. I, 16, 17)</note>
            </hi>. Ipse quoque noster Conditor
ac Redemptor, cum turbis in parabolis loqueretur,
ut ostenderet interioris agnitionis facultatem
illis tantum inesse quibus eam ipse largiri voluerit,
quia ipse est <hi>qui docet hominem scientiam <note>(Psal. XCIII,
10)</note>
            </hi>, dicentibus sibi discipulis: <hi>Quare in parabolis
loqueris eis <note>(Matth. XIII, 14)</note>
            </hi>? manifesta responsione
donum gratiae coelestis aperuit, dicens: <hi>Quia vobis
datum est nosse mysterium regni Dei, caeteris autem
in parabolis <note>(Luc. II, 10)</note>
            </hi>. Ipsius quoque ad Patrem
directa confessio evidenter ostendit, omnem sapientiam
<pb n="0626C"/>
humanae mentis ad intelligentiam divinae praedicationis
invalidam, nisi Deus, qui docet exterius
per hominem loquentem, per seipsum interius docens,
illuminet atque adjuvet audientem. Ait enim: <hi>Confiteor tibi, Pater, Domine coeli et terrae, qui abscondisti
haec a sapientibus et prudentibus, et revelasti ea
parvulis 
 <note>(Matth. XI, 25)</note>
            </hi>. Quomodo gratia omnibus
asseritur data, quae a sapientibus et prudentibus,
teste ipso donatore, monstratur abscondita? Nam
et in subsequentibus verbis agnitionem Dei non in
humana potestate, sed in divina ostendit revelatione
consistere, cum ait: <hi>Nemo novit Filium nisi Pater,
neque Patrem quis novit nisi Filius, et cui voluerit Filius
revelare <note>(Ibid., 27)</note>
            </hi>? Quis hic non videat hominem
ab homine inutiliter sermonem doctrinae coelestis
<pb n="0626D"/>
audire, nisi ei magister Deus revelando misericorditer
loquatur in corde?</p>
<p>CAP. XXIII.--46. Haec autem revelatio specialis
est filiorum Dei, qua non solum cognitionis donum,
sed etiam divinae dilectionis accipiunt. Non enim
talis est ista revelatio sive cognitio, qualis illorum
de quibus dicit Apostolus, quia <hi>quod notum est Dei
manifestum est in illis. Deus</hi> <emph>457</emph> <hi>enim illis manifestavit <note>(Rom. I, 19)</note>
            </hi>,
scilicet <hi>ut sint inexcusabiles, quia
cum cognovissent Deum, non sicut Deum glorificaverunt,
aut gratias egerunt <note>(Ibid., 20, 21)</note>
            </hi>. Illa itaque
<pb n="0627A"/>
manifestatio qua cognoverunt Deum, qui cognitum non
dilexerunt, gratiam non habuit, qua Deus sic cognoscitur
ut ametur. Quia ergo gratiam non acceperunt,
propterea cognoscentes Deum gratias non egerunt;
et quia vasa irae fuerunt aptata in interitum, hoc in
eis operata est illa manifestatio qua Deum cognoverunt,
ut cognoscendo superbirent, non ut se humiliando
diligerent. Tali ergo cognitione ablata, excusatio
est, non collata salvatio. In hac autem revelatione,
quam gratia Dei in vasis misericordiae operatur,
simul homini divinitus agnitio Dei dilectioque confertur.
Illi enim qui non sunt electi inexcusabiles
sunt, electi autem inaccusabiles fiunt. Dixit enim
Apostolus: <hi>Quis accusabit electos Dei? Deus qui justificat;
quis est qui condemnet? Christus Jesus, qui
mortuus est, imo qui et resurrexit, qui est ad dexteram
<pb n="0627B"/>
Dei, qui etiam interpellat pro nobis <note>(Rom. VIII, 33)</note>
            </hi>.</p>
        </div3>
<div3>
          <head>47.</head>
          <p>
 In vasis ergo misericordiae reatus naturalis
<pb n="0628A"/>
humili, quam gratia spiritalis donat, fide et caritate
solvitur; in vasis autem irae superba cognitione nutritur.
Per illam cognitionem caecum cor a semetipso
inflatur ad mortem; per hanc autem divinitus illuminatur
et humiliatur ad vitam. Illa cognitione cor
obscuratur insipiens, dum quod Dei est homo sibi
superbus assignat; hac autem accipit lumen, ut hoc
ipsum quod Deum cognoscit ac diligit, non ex possibilitate
naturae, neque ex auditu legis, neque ex
sua voluntate, sed ex Dei dono sibi inesse non ambigat;
semperque humilis esse meminerit, ne superbus
amittat quod indignus accepit. Cognitio ergo illa
peccato adjicit praevaricationis reatum, ista removet
a peccatore supplicium. Illa juste damnat, ista gratis
justificat. Illic scientia inflans nutrit, augetque peccatum,
hic caritas aedificans cooperit multitudinem
<pb n="0628B"/>
peccatorum.
</p>
        </div3>
      </div1>

<div1>
        <head>LIBER SECUNDUS.</head>

<pb n="0627"/>
<p>
          <pb n="0627B"/> <emph>458</emph> CAPUT I.--1. Superiore libro, adjuvante gratia
Dei, quae sola potest et humano cordi donum sanctae
cogitationis infundere, et ori rectam loquendi tribuere
facultatem, quia in manu Dei sunt et nos et
sermones nostri, primitus de Jacob et Esau satis superque
disserui: ostendens apostolicae documento
<pb n="0627C"/>
sententiae, nullis praecedentium aut subsequentium
exigentibus operum meritis, sanctum Jacob priusquam
nasceretur electum, sed sola divini propositi
benignitate discretum. Quod evidenter beatus Paulus
illo cognoscitur asseruisse sermone, quo ait: <hi>Dum
enim nondum nati fuissent aut aliquod egissent bonum
aut malum, ut secundum electionem propositum Dei
maneret <note>(Rom. IX, 11)</note>
          </hi>. Quod Apostolus ideo dixit,
ut non secundum hominis, sed secundum electionem
vocantis propositum mansisse monstraret; neque ex
nascituri quolibet merito, sed ex voluntate Dei cognosceretur
electio. Revera enim vocatio Dei ex
hominis merito, et non ex gratia Dei fuisset electio,
si aliquid bonae vel malae actionis inveniretur in parvulis.
Sed quia nulla fuerunt in nondum nascentibus,
<pb n="0627D"/>
ex uno concubitu conceptis, operum merita propriorum,
quae diversitate sui unum facerent eligi, alterum
reprobari (quia si essent, non utique secundum Dei
electionem, sed secundum humana opera propositum
Dei maneret); quia ergo nulla fuit in illis fratribus
diversitas proprii operis boni vel mali, quae uni electionis
conferret meritum, alteri damnationis inferret
supplicium; propterea secundum electionem fuit
propositum Dei, quia non ex merito eligendi voluntas
eligentis mansit, sed ex eligentis proposito gratuita <emph>459</emph> 
 fuit electi discretio. Propter quod Apostolus
<pb n="0628B"/>
secutus adjunxit: <hi>Non ex operibus, sed ex vocante
dictum est ei, quia major serviet minori <note>(Ibid., 12)</note>
          </hi>.</p>
<div3>
          <head>2.</head>
          <p>
 Hac igitur, in quantum Dominus donavit, geminorum
fratrum quaestione tractata, generalem de
parvulis sine baptismate morientibus inquisitionem
suscepti operis series subrogavit. Qua diligentius discussa,
<pb n="0628C"/>
et, quantum arbitror, evidentius absoluta,
ipsius demum gratiae qua gratis praeveniuntur quicunque
salvantur, tractatus est a nobis sollicita inquisitione
susceptus: quo patuit <hi>gratiam non omnibus universaliter
dari,</hi> et quibus datur non aequaliter dari.
Illius est enim, vel quibus eam, vel quantam dare,
qui non eam humanis voluntatibus, aut operibus debitam
retribuit, sed gratuitam illuminandis cordibus
misericors ac benignus infundit. Et ideo cui voluerit,
et quantam voluerit profecto largitur, quia neque ullo
bonae voluntatis exortu, neque effectu cujusquam
boni operis, priusquam gratiam tribuat, invitatur.
</p>
          <p>CAP. II.--3. Verumtamen quia plerosque novimus
in quaestione gratiae Dei et humani arbitrii non tenere
discretionem, sed ita unum asserere, ut alterum nitantur
<pb n="0628D"/>
auferre; vel cum unum audiunt asseri, alterum
arbitrentur auferri; cum gratia pietatis neutrum
negari sinat, sed ordinem custodiri in utriusque confessione
praecipiat: nos gratiae divinae fulti praesidio,
quo humanum et illuminatur et gubernatur arbitrium,
in hoc secundo libello curavimus et gratiam Dei et arbitrium
hominis sic asserere, ut neutrum tollamus, dum
utrumque defendimus; sed ostendamus quid horum
sit quod altero egeat, et quid se alteri gratuito munere
bonitatis impendat; quid sit quod medelam semper
exspectet, et unde beneficium medicinae indesinenter
<pb n="0629A"/>
exuberet. Dicit enim Creator Salvatorque
mortalium non esse necessarium sanis medicum, sed
male habentibus, neque se venisse ut vocaret justos,
sed peccatores ad poenitentiam <note>(Matth. IX, 13)</note>. Hinc
itaque cognoscitur quid idem medicus in infirmis
inveniat, et quid ipse sanandis impendat. Invenit
liberum hominis arbitrium, in ea duntaxat aetate quae
usui jam potest servire rationis, aut suae infirmitatis
omnino nescium, aut morbo noxiae cogitationis inflatum:
dum scilicet aut quid faciendum sit nescit, aut
quod faciendum scierit, suis se viribus implere confidit:
ac sic, aut homo nescius morbum amplectitur,
aut plus aegrotat, dum non a medico poscit, sed ipse
sibi nititur adhibere remedium. Unde consequens
est ut, lethali morbo vel ignorantiae vel superbiae praegravatus,
nec medicum requirat, nec in se effectum
<pb n="0629B"/>
verae sanitatis inveniat. Neque tamen libera voluntas
ideo non est in homine, priusquam sanetur opere
divinae conversionis, quia morbo magis vult obtemperare
quam medico: cum eo ipso quod obtemperat
homo, vel non obtemperat, liberum sibi inesse arbitrium
evidenter ostendat.</p>
<p>CAP. III.--4. Est ergo non solum in hominibus
justis, verum etiam in impiis <emph>460</emph> liberum arbitrium:
sed in istis bonitate Dei redemptoris erigitur atque
dirigitur; in illis autem Dei ulciscentis aequitate deseritur
et punitur. Ac sic in his non solum cognoscendo,
sed etiam diligendo inhaeret veritati; in illis
vero aut ignorat mandatum, et in peccato suo non est
ei peccati cognitio; aut ad hoc potest peccatum absque
adjutorio gratiae Dei cognoscere, ut dum se praesumit
<pb n="0629C"/>
per semetipsum divinae voluntatis implere posse
mandata, non obtemperet humiliter voluntati Dei,
sed bonum male faciens suo potius famuletur errori:
dum scilicet ignorans Dei justitiam, et suam volens
constituere, justitiae Dei non est subjectum <note>(Rom. X,
3)</note>: quando finis legis non nisi Christus sit ad justitiam
omni credenti <note>(Ibid., 4)</note>.</p>
        </div3>
<div3>
          <head>5.</head>
          <p>
 Medicus itaque noster peritus et bonus, gratis
ad vitam reducturus mortuos, ac sanitati redditurus
aegrotos, ipse languentium salus, et resurrectio mortuorum,
in eo vivificandis ac sanandis hominibus insuperabili
bonitate consuluit, in quo medicinam se
nobis idem medicus fecit. Sed ut ordinem suae curationis
Sapientia Dei sapienter expleret, prius praeceptum
dedit per legem justitiae, quo suam infirmitatem
<pb n="0629D"/>
aegrotus agnosceret, daturus affectum per gratiam,
quo infirmus suae infirmitatis salubriter conscius,
non jam confidens in virtute sua tumesceret,
sed ipsum fontem vitae salutisque cognoscens, ab ipso
sibi sanitatis beneficium postularet: nec suam jactans
superbo corde justitiam, sic se putaret alienum a
morbo, tanquam non egeret curationis auxilio [unde
illa vox Pharisaei est: <hi>Deus, gratias tibi ago, quia
non sum sicut caeteri homines, raptores, injusti, adulteri,
sicut et publicanus iste <note>(Luc. XVIII, 11)</note>
          </hi> ]; sed vulnera
sua contriti cordis humilitate respiciens, veraciter
<pb n="0630A"/>
exclamaret: <hi>Ego dixi, Domine, miserere mei;
sana animam meam, quia peccavi tibi <note>(Psal. XL, 5)</note>
          </hi>. Nec
tamen medicus ille coelestis nostram infirmitatem
sanaret cognitione dilectioneve mandati, nisi homini
liberum dedisset arbitrium; sed multiplicata est infirmitas
sola cognitione mandati, ut per gratiam inciperet
sanitas fidei ac dilectionis constitui. Cognitione
itaque mandati ad bene operandum hominis
liberum arbitrium convenitur: non quia voluntate
tantum, vel virtute tantum sua potest homo implere
quod ei lex jubet, sed ut per mandati notitiam infirmitatis
suae sibi conscius fiat, et adjutorium gratiae
medicinalis exposcat. Qua percepta, potest et diligere
quod jubetur, et facere, et agnoscere, vel quid possit,
vel quid non possit, et ut possit exposcere, et sibi
<pb n="0630B"/>
suae infirmitatis imputare miseriam, et sanitatis gratiam
beneficiis medicinalibus assignare.
</p>
          <p>CAP. IV.--6. Haec omnia quae superius posuimus,
dignum est ut coelestibus eloquiis asseramus. Per
Isaiam sic loquitur Deus: <hi>Si volueritis, et audieritis
me, bona terrae comedetis; si autem nolueritis, nec
abaudieritis me, gladius devorabit vos <note>(Isai. I, 19)</note>
            </hi>. His
verbis quibus dicitur, Si volueritis, et Si nolueritis
procul dubio libertas humani declaratur arbitrii.
Velle enim et nolle voluntatis esse nullus ignorat.
Quod ergo per prophetam dicitur, <hi>Si volueritis et
audieritis me,</hi> nostra convenitur <emph>461</emph> voluntas, qua
debemus et semper bonum velle, ac bonis operibus
indesinenter ac libenter insistere. Cum vero Apostolus
dicit quia <hi>Deus est qui operatur in nobis et velle et
perficere, pro bona voluntate <note>(Philip. II, 13)</note>
            </hi>, ostendit
<pb n="0630C"/>
utique ipsam hominis voluntatem, et ad bene volendum
non nisi divino munere dirigi, et ad bene operandum
divinitus adjuvari. Dum ergo praecipitur nobis
ut velimus, ostenditur quid habere debeamus;
sed quia id ex nobis habere non possumus, admonemur
ut a quo nobis datur praeceptum, ab ipso petamus
auxilium. Quod tamen non possumus poscere,
nisi Deus in nobis operetur et velle. Voluntas enim
quae in nobis bona dono Dei miserantis efficitur,
ipsa in nobis, ut bene operari valeat, adjuvatur. Quae
de malis in quibus ante justificationem jacet, et in
eis cum delectatione deficit, non sua virtute, sed Dei
praevenientis operatione consurgit: et postquam surrexerit,
ut non cadat, sola sibi non potest sufficere;
sed sicut ad surgendum beneficio misericordiae praevenientis
<pb n="0630D"/>
erigitur, sic ad perseverandum misericordiae
subsequentis juvamine custoditur.</p>
<p>CAP. V.--7. Beatus itaque David, et humani arbitrii
voluntatem, et virtutem divinae gratiae recognoscens,
convenit quidem nos, ut faciamus bonum;
sed quod a nobis imperat fieri, inde nobis poscit,
unde nos habere posse non ambigit. Humanum igitur
arbitrium ad conversionem provocans, salubri
praedicatione terret, dicens: <hi>Nisi convertamini, gladium
suum vibravit, arcum suum tetendit, et paravit
illum <note>(Psal. VII, 13)</note>
            </hi>. Sed ut ostenderet quod operari
<pb n="0631A"/>
praecipimur, conversionem quam nobis praedicat, dono
supernae operationis assignat, dicens: <hi>Deus, tu convertens
vivificabis nos, et plebs tua laetabitur in te <note>(Psal.
LXXXIV, 7)</note>
            </hi>. Ut etiam suae animae unusquisque misereatur,
et Deo placeat, humanum divino sermone sic
admonetur arbitrium: <hi>Miserere animae tuae, placens
Deo <note>(Eccli. XXX, 24)</note>
            </hi>. Quia vero nemo potest animae
suae misereri, nisi qui Dei misericordia praeventus
acceperit ut misericors sit, ipse misericordiae largitor
edocens dicit: <hi>Miserebor cui misereor, et misericordiam
praestabo cujus miserebor <note>(Exod. XXXIII, 19)</note>
            </hi>. Ideo et
beatus David dicit: <hi>Deus meus, misericordia ejus praeveniet
me <note>(Psal. LVIII, 11)</note>
            </hi>. Et quia Deo nemo potest
placere, nisi in eo Deus operetur quod placeat coram
se, in Epistola quae ad Hebraeos est scripta, manifeste
<pb n="0631B"/>
positum est. Ibi quippe dicitur: <hi>Deus autem pacis,
qui eduxit de mortuis pastorem magnum ovium in sanguine
Testamenti aeterni, Dominum nostrum Jesum
Christum, aptet vos in omni bono, ut faciatis voluntatem
ejus, faciens in vobis quod placeat coram se <note>(Hebr.
XIII, 20, 21)</note>
            </hi>.</p>
        </div3>
<div3>
          <head>8.</head>
          <p>
 Deo igitur non placemus nisi velimus; sed ab
ipso nobis tribuitur ut velimus, a quo nisi voluntas
hominis mutetur ut bona sit, aut semper appetit matum,
aut nunquam bene appetit bonum; ac sic dum
in rebus bonis rectum ordinem non tenet, Deo vero
et bono nullatenus placet. Deo ergo non placemus,
nisi in voluntate bona; sed ut ei placeamus, ipse
nos aptat in omni bono. Voluntatem quoque <emph>462</emph> 
ejus cum facimus, volentes facimus; sed ut eam faciamus,
ipse facit in nobis quod placeat coram se.
<pb n="0631C"/>
David enim dicit: <hi>Ut faciam voluntatem tuam, Deus
meus, volui <note>(Psal. XXXIX, 9)</note>
          </hi>. Sed ad ipsam voluntatem
faciendam gratiae spiritalis poscit auxilium, qua
doceatur ut sciat, et dirigatur ut faciat. Unde et in
alio loco sic orat: <hi>Doce me ut faciam voluntatem
tuam, quia tu es Deus meus <note>(Psal. CXLII, 10)</note>
          </hi>; statimque
subjecit: <hi>Spiritus tuus bonus deducet me in viam
rectam <note>(Ibid.)</note>
          </hi>. Item Isaias praecipit, dicens: <hi>Derelinquat
impius viam suam, et vir iniquus cogitationes suas,
et convertatur ad Dominum <note>(Isai. LV, 7)</note>
          </hi>. Paulus quoque
apostolus hortatur ut renovemur spiritu mentis
nostrae, et induamus novum hominem, qui secundum
Deum creatus est in justitia et sanctitate veritatis <note>(Ephes. IV, 23, 24)</note>.
</p>
          <p>CAP. VI.--9. Verumtamen ne conversio vel renovatio
<pb n="0631D"/>
nostra humano assignetur arbitrio, utramque
nobis a Domino sanctus Jeremias deposcit his verbis: <hi>Converte nos ad te, et convertemur, renova dies nostros,
sicut antea 
 <note>(Thren. V, 21)</note>
            </hi>. Rursus Psalmista
dicit: <hi>Aperi os tuum, et adimplebo illud <note>(Psal. LXXX,
11)</note>
            </hi>. Ubi intelligimus os cordis significari, non corporis.
De quo ore alio loco dicit: <hi>In convertendo Dominus
captivitatem Sion, facti sumus sicut consolati.
Tunc repletum est gaudio os nostrum <note>(Psal. CXXV, 1,
2)</note>
            </hi>. Et tamen ne quis sibi oris apertionem superbus
<pb n="0632A"/>
assignet, ostendit liber Actuum apostolorum, ad recipiendum
Christianae praedicationis verbum os humani
cordis largitate divini muneris aperiri. Ibi enim
scriptum est de quadam muliere nomine Lydia purpuraria: <hi>Cujus Dominus aperuit cor intendere iis
quae dicebantur a Paulo 
 <note>(Act. XVI, 14)</note>
            </hi>. Iterum scriptum
est, quia <hi>sapientia aperuit os mutum, et linguas
infantium fecit disertas <note>(Sap. X, 21)</note>
            </hi>. Aperuit enim
os mutum, ut increduli crederent; disertasque fecit
infantium linguas, ut quod crediderant praedicarent.
Unde non immerito credulitatem locutionemque suam
sancti Spiritus dono Paulus ascribit, dicens: <hi>Habentes
autem eumdem Spiritum fidei, sicut scriptum
est, Credidi, propter quod locutus sum; et nos credimus,
propter quod et loquimur <note>(II Cor. IV, 13)</note>
            </hi>. Voluntarie
<pb n="0632B"/>
homo credit, et voluntarie loquitur; sed hoc
ex se voluntas hominis habere non potest, nisi Deus
det: quia ut infidelis credat, Sapientia os mutum
aperit; et ut credens loquatur, linguas infantium
disertas facit.</p>
        </div3>
<div3>
          <head>10.</head>
          <p>
 Praecepta igitur quibus per prophetas atque
apostolos admonemur quid debeamus appetere, quid
vitare, conveniunt nostrum arbitrium, ut Dominicis
jussis voluntarie serviamus. Sed cum ipsi prophetae
et apostoli, qui Spiritu sancto repleti sancte vixerunt,
sanctaque docuerunt, nunquam destiterint a
postulatione divini juvaminis (quippe ad implenda
quae Deus jubebat, ab ipso auxilium requirebant);
procul dubio sicut non negabant inesse homini liberum
voluntatis arbitrium, sic illud sine juvamine
<pb n="0632C"/>
gratiae Dei, ad ea quae sancta sunt non solum agenda,
sed etiam cogitanda insufficiens atque invalidum
testabantur. Unde sanctus Apostolus ostendens in <emph>463</emph> 
 homine liberum voluntatis arbitrium, Philippenses
ad ea quae sancta et justa sunt cogitanda atque
agenda praeceptis salutaribus hortatur, dicens: <hi>Quaecunque sunt vera, quaecunque pudica, quaecunque
sancta, quaecunque justa, quaecunque bonae famae, si
qua virtus, si qua laus, haec cogitate quae didicistis, et
accepistis, et audistis, et vidistis in me. Haec agite, et
Deus pacis erit vobiscum 
 <note>(Philip. IV, 8, 9)</note>
          </hi>. Nonne et
ut cogitent, et ut agant quae sancta sunt, et praecepit,
et tamen tam cogitandi quam agendi facultas
unde nobis donetur evidenter ostendit? De cogitatione
quidem dicit: <hi>Non quod sufficientes simus cogitare
aliquid a nobis quasi ex nobis <note>(II Cor. III, 5)</note>
          </hi>.
<pb n="0632D"/>
Quid est quod dicit, Ex nobis, nisi, ex libero voluntatis
arbitrio? Unde ergo est, si ex nobis non est? <hi>Sed sufficientia,</hi> 
 inquit, <hi>nostra ex Deo est <note>(Ibid.)</note>
          </hi>. Ad
agendum quoque, Spiritu Dei nos agi sic praedicat: <hi>Quotquot enim Spiritu Dei agantur, hi filii sunt Dei <note>(Rom. VIII, 14)</note>
          </hi>.
</p>
          <p>CAP. VII.--11. Haec igitur inter litteram jubentem
et spiritum vivificantem, id est inter legem gratiamque
distantia est, quia lex convenit, gratia convertit
hominis voluntatem: ut bonum velimus, illa
<pb n="0633A"/>
clamat, naec donat; illic voluntati hominis incutit
justitia divina terrorem, hic infundit misericordia
caritatem: per illam accipit voluntas spiritum servitutis
in timore, per istam accipit spiritum adoptionis
filiorum, in quo clamamus: Abba, Pater. Haec
ergo in nobis libera voluntas eam in se habet naturaliter
qualitatem, ut appetere sponte possit bona
vel mala; sed bona proficiendo appetit, mala vero
deficiendo. Ut autem deficiat, potest ipsa sola sibi
sufficere; ut proficiat vero, indiget semper divinae
miserationis auxilio. Nisi enim gratia praeveniente levetur,
nullatenus surgit, quia <hi>Dominus erigit elisos <note>(Psal. CXLV, 8)</note>
            </hi>;
nisi ea deducente juvetur, nullatenus
currit, quia de Deo scriptum est: <hi>Deduxit me
super semitas justitiae propter nomen suum (Psal. XXII,
<pb n="0633B"/>
3)</hi>; et ipsi dicitur: <hi>Domine, deduc me in justitia tua
propter inimicos meos <note>(Psal. V, 9)</note>
            </hi>. Nisi gratia custodiente
perducatur, nullatenus pervenit; dicit enim
sanctus David: <hi>Emitte lucem tuam et veritatem tuam,
ipsa me deduxerunt et perduxerunt in montem sanctum
tuum, et in tabernacula tua <note>(Psal. XLII, 3)</note>
            </hi>. Neque
spretis malis voluntas humana vel eligere bona quae
ducunt ad vitam, vel diligere poterit, nisi gratiam
discretionis a Deo et caritatis acceperit. Spiritalibus
enim donis discretionem beatus Paulus inseruit, dicens: <hi>Alii quidem datur per Spiritum sermo sapientiae,
alii autem sermo scientiae secundum eumdem Spiritum,
elteri fides in eodem Spiritu, alii gratia sanitatum in
uno Spiritu, alii operatio virtutum, alii prophetatio,
alii discretio spirituum 
 <note>(I Cor. XII, 8, 9, 10)</note>
            </hi>. Quorum
<pb n="0633C"/>
autem discretio spirituum spiritali largitate donatur,
nisi bonorum ac malorum? ut scilicet, illuminati atque
adjuti gratia Spiritus sancti, noverimus atque
possimus et dona sancti Spiritus cum timore et tremore
servare, et suggestiones diabolicae malignitatis
salubri discretione repellere. Quod nos beatus Joannes
apostolus observare praecipit, dicens: <hi>Carissimi,
nolite omni spiritui credere, sed probate spiritus, si ex
Deo sunt <note>(I Joan. IV, 1)</note>
            </hi>.</p>
<p>CAP. VIII.--12. Ut autem sciamus quae nobis a
Deo donantur, non in nobis <emph>464</emph> operatur spiritus
mundi, sed Dei, id est, non spiritus quem homo habet
ut nascatur in mundo, sed quem accepit ut renascatur
Deo: quod Apostolus evidenter edocet, dicens: <hi>Nos autem non spiritum mundi accepimus, sed
spiritum qui ex Deo est, ut sciamus quae a Deo donata
<pb n="0633D"/>
sunt nobis 
 <note>(I Cor. II, 12)</note>
            </hi>; neque solum ut sciamus,
sed etiam ut intelligamus divini muneris esse, Apostolus
testatur, sic Timotheo scribens: <hi>Intellige quae
dico <note>(II Tim. II, 7)</note>
            </hi>. Quo sermone humanum utique
ad intelligendum convenit arbitrium; quod nisi homo
haberet, intelligere quae dicuntur nullatenus posset.
Sed ut ostenderet unde intellectus humano detur arbitrio,
cum dixisset: <hi>Intellige quae dico,</hi> subsequenter
adjecit: <hi>Dabit enim tibi Dominus in omnibus intellectum <note>(Ibid.)</note>
            </hi>.
David quoque sanctissimus, ut mandata
Dei discat, a Deo sibi postulat intellectum, dicens:
<pb n="0634A"/> <hi>Manus tuae fecerunt me et plasmaverunt me:
da mihi intellectum, ut discam mandata tua 
 <note>(Psal.
CXVIII, 73)</note>
            </hi>. Proverbia quoque testantur quia <hi>Dominus
dat sapientiam, et a facie ejus scientia et intellectus
procedit <note>(Prov. II, 6)</note>
            </hi>. Et apostolus Jacobus praecipit
ut <hi>si quis indiget sapientia, postulet a Deo, qui
dat omnibus affluenter, et non improperat <note>(Jac. I, 5)</note>
            </hi>.
Ut autem ipsam quoque voluntatem postulandi divinitus
ostenderet dari, adjecit: <hi>Postulet autem in fide,
nihil haesitans <note>(Ibid., 6)</note>
            </hi>. Sine fide autem Deum invocari
non posse, Paulus ostendens ait: <hi>Quomodo ergo
invocabunt in quem non crediderunt <note>(Rom. X, 14)</note>
            </hi>?
Quia igitur nullus invocat priusquam credat, nec aliquis
in Deum credit, nisi fidem acceperit; certum est
quoniam ille nos excitat ut sapientiam postulemus,
<pb n="0634B"/>
qui nos illuminat ut credamus.</p>
<p>CAP. IX.--13. Homo igitur bonum vult voluntate,
bonum facit voluntate, sed sine dono atque
adjutorio Dei nunquam potest bonum velle vel facere.
Equidem convenitur ut sciat, admonetur ut
faciat, quia liberum habet semper arbitrium voluntatis:
sed neque scientiam sanctam potest habere,
nisi dono gratiae desuper acceperit a Patre luminum,
a quo est omne datum optimum et omne donum perfectum <note>(Jac. I, 17)</note>:
et sciens aut non facit quod faciendum
esse jam novit, aut dum ea sibi nititur assignare
quae facit, proprii tumoris pondere praegravatur.
Ideo vero sanctam scientiam superius dixi, quia
est scientia non sancta, illa scilicet quae inflat hominem,
quae aedificantem non habet caritatem. Illa scientia
<pb n="0634C"/>
quidam cognoscentes Deum, non sicut Deum glorificaverunt,
aut gratias egerunt. Hac scientia <hi>si quis
se putat scire aliquid, nondum cognovit quemadmodum
oporteat eum scire. <note>(I Cor. VIII, 2)</note>
            </hi>.</p>
        </div3>
<div3>
          <head>14.</head>
          <p>
 Igitur <hi>ad bene vivendum</hi> nunquam sufficit cuiquam
scientia praecepti, nisi dilectio fuerit custos
mandati, et ut diligat, non nisi sua voluntate diligit.
Et ideo Dei et proximi dilectio unicuique nostrum ita
legali sermone mandatur: <hi>Diliges Dominum Deum
tuum ex toto corde tuo, et ex tota anima tua, et ex tota
mente tua; et proximum tuum sicut teipsum <note>(Matth.
XXII, 37, 38)</note>
          </hi>. In quibus duobus praeceptis Salvator
noster totam legem dicit prophetasque pendere. Ut
autem diligamus Deum ex toto corde nostro, ipsam
dilectionem non habemus <emph>465</emph> ex corde nostro, sed
<pb n="0634D"/>
habemus ex Deo. Caritas enim Dei diffusa est in
cordibus nostris per Spiritum sanctum, qui datus est
nobis. Et ut diligamus invicem, Deus nobis tribuit
caritatem. Ait enim beatus Joannes: <hi>Carissimi, diligamus
invicem; quoniam caritas ex Deo est, et omnis
qui diligit fratrem ex Deo natus est, et novit Deum.
Qui autem non diligit, ignorat Deum, quia Deus caritas
est <note>(I Joan. IV, 7, 8)</note>
          </hi>.</p>
        </div3>
<div3>
          <head>15.</head>
          <p>
 Quoniam igitur Deum caritatem esse divinis
claret eloquiis, profecto manifestum est quod nemo
Deum habere possit, si se homini Deus ipse non dederit.
In eo ergo liberum arbitrium nostrum ad diligendum
<pb n="0635A"/>
Deum et proximum idoneum efficitur, in
quo ei caritas divinitus datur. Sine caritate enim,
nec Deus diligi potest, nec proximus. Ut autem Deus
diligi possit, ipse se tribuit: quia Deus caritas est, et
Deum non nisi caritate diligimus. Nisi ergo Deum
accipiamus, Deum diligere non valemus. Posita sunt
quoque ante hominem ignis et aqua, vita et mors,
ut quo vult manum suam libero porrigat voluntatis
arbitrio <note>(Eccli. XV, 17, 18)</note>: si enim desit voluntas
libera, manus quoquam non porrigitur; sed eamdem
manum ad vitam nunquam porrigit homo, nisi eam
Deus gratuita bonitate tenuerit. Propter quod ei dicitur
et a propheta: <hi>Tenuisti manum dexterae meae, et
in voluntate tua deduxisti me <note>(Psal. LXXII, 24)</note>
          </hi>. Alio
quoque loco ipsam manum dexterae nostrae divina
dicit protectione salvari. Ait enim: <hi>Dominus custodit
<pb n="0635B"/>
te, Dominus protectio tua super manum dexterae tuae <note>(Psal. CXX, 5)</note>
          </hi>.
Ipse denuo orat, ut opera manuum
nostrarum, concessa super nos illuminatione, Dominus
dirigat. Ideo ait: <hi>Sit splendor Domini Dei nostri
super nos, et opera manuum nostrarum dirige super
nos <note>(Psal. LXXXIX, 17)</note>
          </hi>.
</p>
          <p>CAP. X.--16. His atque hujusmodi testimoniis,
quibus tam Novum quam Vetus refertum est Testamentum,
tale esse hominis demonstratur arbitrium,
ut sive ad inchoanda quae bona sunt nihil possit, nisi
ipsum gratia divina praevenerit, sive ad perficienda
nullatenus sibi sufficere valeat, nisi gratia qua praevenitur,
eadem jugiter adjuvetur. Nec tamen quia
indiget juvamine, ideo dicendum est non esse; nec
quia est, ideo credi debet ad initium vel profectum
<pb n="0635C"/>
boni sibi posse sufficere. Proinde si ad eloquia divina
humilis ac mitis accesserit animus (quod tunc
potest, si ei humilitatis et mansuetudinis donum divinitus
conferatur), ablato velamine quo interior
<note>( <hi>al.</hi> intelligentior)</note> atque excelsior intellectus obtegitur,
cordi contrito et humiliato sapientia et scientia
conceditur. Scriptum est enim quia <hi>Dominus dat sapientiam,
et a facie ejus scientia et intellectus procedit <note>(Prov. II, 6)</note>
            </hi>.</p>
        </div3>
<div3>
          <head>17.</head>
          <p>
 Quoniam igitur non est aliquod praeceptum,
quod non ideo Deus dederit homini, ut prosit voluntarie
atque humiliter operanti; voluntas autem bona
non nisi fide inchoatur, et caritate perficitur; fides
vero et caritas divinae sunt munera voluntatis, quae
<pb n="0635D"/>
nisi voluntarie homo sibi donata susciperet, nec
inessent homini, nec prodessent <emph>466</emph> (ad hoc enim
Deus voluntatem hominis praeparat, ut sit cui donum
fidei et caritatis infundat), propterea fatendum est
verum esse quod sanctis docemur eloquiis, sola Dei
misericordia salvari hominem, quia scriptum est: <hi>Salva me in tua misericordia 
 <note>(Psal. XXX, 17)</note>
          </hi>; et hominem
ratione utentem tunc ad salutem perpetuam
pervenire, si sua cucurrerit atque laboraverit voluntate.
Non enim frustra dicit Apostolus: <hi>Sic currite
ut comprehendatis <note>(I Cor. IX, 25)</note>
          </hi>; et: <hi>Unusquisque
<pb n="0636A"/>
propriam mercedem accipiet secundum suum laborem <note>(I Cor. III, 8)</note>
          </hi>;
et: <hi>Labora ut bonus miles Christi
Jesu <note>(II Tim. II, 3)</note>
          </hi>; et alio loco: <hi>Itaque, fratres,
stabiles estote, et immobiles, abundantesque in opere
Domini semper; scientes quod labor vester non est
inanis in Domino <note>(I Cor. XV, 58)</note>
          </hi>. Ad quem tamen
laborem in Sapientiae libro sibi poscit quidam auxilium,
dicens ex totis praecordiis suis: <hi>Deus parentum
nostrorum, et Domine misericordiae tuae, qui fecisti
omnia verbo tuo, et sapientia tua constituisti hominem,
ut dominetur creaturae quae a te facta est, et
disponat orbem terrae in aequitate, et justitia, et directione
animi judicium judicet: da mihi sedium tuarum
assistricem sapientiam <note>(Sap. IX, 1 et seq.)</note>
          </hi>; et
paulo post: <hi>Mitte illam de coelis sanctis tuis, et de
<pb n="0636B"/>
sede magnitudinis tuae, ut mecum sit, et mecum laboret,
ut sciam quid acceptum sit coram te. Scit enim
illa omnia, et intelligit, et deducet me in operibus meis
sobrie, et custodiet me in sua potentia, et erunt accepta
opera mea <note>(Ibid., 10)</note>
          </hi>.
</p>
          <p>CAP. XI.--18. Verumtamen ne quisquam huic
ipsum saltem orandi affectum, quo sibi sapientiam
posceret, non divinitus arbitraretur infusum, paulo
superius ait, se scisse quoniam aliter non potest esse
continens nisi Deus det <note>(Sap. VIII, 21)</note>; et hoc ipsum
tamen sapientiam esse dicit scire, cujus hoc donum
esset. Unde igitur est instructus ut sciret, inde est
excitatus ut oraret. Nec tamen <note>( <hi>al.</hi> iterum)</note> nisi voluntarie
scivit, nec nisi voluntarie oravit; quia et ad
sciendum, et ad deprecandum, Christi gratia ignarum
et torpidum hominis praeveniens instruxit atque excitavit
<pb n="0636C"/>
 arbitrium. Misericordiae igitur divinae est ut
hominis liberum illuminetur arbitrium, quo fit ut
homo et ea quae placita sunt Deo cognoscat, et adjuvanti
gratiae officium sui laboris voluntaria devotione
subjungat. Ad illuminandum hominis arbitrium dicitur: <hi>Deus meus, misericordia ejus praeveniet me <note>(Psal. LVIII, 11)</note>
            </hi>;
ad adjuvandum refertur: <hi>Misericordia
tua subsequetur me omnibus diebus vitae meae <note>(Psal.
XXII, 6)</note>
            </hi>. Non autem praeveniendo illuminaretur, si
non esset; nec subsequendo adjuvaretur, si illuminatum
ad aliquid sibi bonae cogitationis aut operis
esse posset idoneum. Hanc impossibilitatem sermo
divinus ostendit, ubi ait: <hi>Quis hominum poterit scire
consilium Dei? aut quis poterit cogitare quid velit Dominus?
<pb n="0636D"/>
Cogitationes enim mortalium timidae, et incertae
providentiae nostrae <note>(Sap. IX, 13, 14)</note>
            </hi>. Timidae
enim sunt cogitationes mortalium, non laudabili timore,
sed vituperabili, non bono, sed malo. A quo
nos timore liberavit ille, qui per mortem destruxit
eum qui mortis habebat imperium, id est, diabolum,
ut liberaret eos qui timore mortis per totam vitam
obnoxii erant servituti <note>(Hebr. II, 14)</note>.</p>
<p> <emph>467</emph> CAP. XII.--18 ( <hi>bis</hi> ). Hanc servitutem de qua
nos eripuit, atque libertatem quam nobis gratis contulit,
Redemptor noster evidenter ostendit, dicens: <hi>Si
<pb n="0637A"/>
manseritis in verbo meo, vere discipuli mei eritis, et
cognoscetis veritatem, et veritas liberabit vos <note>(Joan.
VIII, 31, 32)</note>
            </hi>. Respondentibusque Judaeis quod semen
Abrahae essent, nec cuiquam unquam servissent, responsione
sua, simul et servitutis eorum mortiferam
conditionem, et libertatis quam ipse suis fuerat collaturus
ostendit protinus veritatem, dicens: <hi>Amen,
amen dico vobis, qui facit peccatum, servus est peccati.
Servus non manet in domo in aeternum; filius autem
manet in aeternum. Si ergo Filius vos liberaverit, vere
liberi eritis <note>(Ibid., 34, 35, 36)</note>
            </hi>. Cogitationes ergo
mortalium timidae illae utique designantur, per quas
peccato serviunt, qui per totam vitam obnoxii sunt
servituti. De qua servitute nos Dei gratia liberatos
Paulus edocet dicens: <hi>Cum enim servi essetis peccati,
<pb n="0637B"/>
liberi fuistis justitiae. Quem ergo fructum habuistis
tunc, in quibus nunc erubescitis? Nam finis illorum
mors est. Nunc vero liberati a peccato, servi autem
facti Deo habetis fructum vestrum in sanctificationem,
finem vero vitam aeternam <note>(Rom. VI, 20 et seq.)</note>
            </hi>.</p>
        </div3>
<div3>
          <head>19.</head>
          <p>
 Ecce quid nobis gratia Dei contulit. Timidos
liberavit, de quibus Scriptura dicit: <hi>Cogitationes mortalium
timidae <note>(Sap. IX, 14)</note>
          </hi>: illi procul dubio timori
subjectae, cui subditos quosdam sermo divinus sic
arguit, dicens: <hi>Illic timuerunt timore, ubi non erat
timor <note>(Psal. XIII, 5)</note>
          </hi>. Hic est timor quem saeculi cupiditas
ad reatum injicit, ad supplicium nutrit. Iste
timor illos captivos possidet, quorum cogitationes
rebus implicitas incertis atque instabilibus tenet.
Propter quod et ille qui dixit: <hi>Cogitationes mortalium
timidae,</hi> statim subjecit: <hi>Et incertae providentiae nostrae</hi> 
<pb n="0637"/> <note>(Sap. IX, 14)</note>.
Incerta est enim providentia quae
incertis rebus impenditur, et incertae res quarum
certa possessio non tenetur. Quotidie possumus inviti
amittere quod in aeternum non possumus possidere.
Tunc ergo sunt incertae providentiae mortalium,
quando earum rerum amore animus tenetur innexus,
quarum aut possessio possessori invito potest adimi,
aut possessioni nolens possessor auferri. Unde autem
incertae providentiae insint homini, subsequenter
ostensum est, dicente Scriptura: <hi>Corpus enim quod
corrumpitur aggravat animam, et deprimit terrena inhabitatio
sensum multa cogitantem, et difficile aestimamus
quae in terra sunt, et quae in prospectu sunt invenimus
cum labore <note>(Ibid., 15, 16)</note>
          </hi>.
</p>
          <p>CAP. XIII.--20. Postquam ergo nostrae mortalitatis
<pb n="0637D"/>
Scriptura nobis demonstravit aerumnam, subsequenter
nobis divinae gratiam bonitatis insinuat, ut
agnoscamus unde nobis et scientiae donum et correptionis
atque sanitatis beneficium conferatur. Sequitur
enim <note>( <hi>al.</hi> autem)</note> ille qui ea quae in terra sunt
difficile aestimari, et quae in prospectu sunt cum labore
asserit inveniri, et dicit Deo: <hi>Quae autem in
coelo sunt quis investigabit? Sensum enim tuum quis
sciet, nisi tu dederis sapientiam, et miseris spiritum
tuum de altissimis? Et sic correctae sunt semitae eorum
<pb n="0638A"/>
qui in terris sunt, et quae tibi placent didicerunt homines,
et per sapientiam sanati sunt <note>(Ibid., 17,18)</note>
            </hi>.
Quid est, <hi>didicerunt, et sanati sunt?</hi> Quid per sanctum
Spiritum, et per Sapientiam Dei, quae utique Christus
est, hominibus dicit esse collatum, nisi quia
tunc salubriter discimus <emph>468</emph> quid facere debeamus,
quando nos misericordia praeveniens illuminat, et
sanamur, ut quod illa praeveniente discimus, eadem
subsequente faciamus? Praevenit enim nos, dum propitius
fit Dominus omnibus iniquitatibus nostris <note>(Psal.
CII, 3)</note>; subsequitur nos, dum sanat omnes languores
nostros; praevenit misericordia liberum hominis arbitrium,
dum in nondum bene volente sola operatur
exordium bonae voluntatis; subsequitur, dum bene
volenti subministrat auxilium, ut bene operando perveniat
<pb n="0638B"/>
ad bonae voluntatis effectum.</p>
        </div3>
<div3>
          <head>21.</head>
          <p>
 Misericordia igitur praeveniens cooperaturam sibi
hominis voluntatem sola praeparat; subsequens autem
cooperantem sibi voluntatem juvat. Itaque praeveniens
in tenebris hominem constitutum gratis educit ad lucem,
non solum admonendo extrinsecus, sed et intrinsecus
illuminationis gratiam largiendo. Dominus
enim illuminat caecos, faciens scilicet ex infideli fidelem,
ex superbo humilem, ex aspero mitem, ex
fornicatore castum, ex maligno benevolum, ex truculento
placidum, ex amatore mundi amatorem Dei
et proximi, ex raptore rerum alienarum, suarum
postmodo largitorem. Sic misericordia Dei praeveniente,
et in corde hominis mirabiliter operante, qui
divitiis temporalibus carnaliter superbus extollebatur,
<pb n="0638C"/>
humilis in timore Dei, pauper spiritu libenter efficitur;
et qui asper et inobediens divinis antea sermonibus
repugnavit, ad audiendum verbum atque
obediendum mitis et quietus accedit; et qui dudum
injustitiae crudelitatem indigesta crapulatus perversitate
ructavit, esuriens et sitiens satietatem justitiae
concupiscit. Ita fit ut pro peccatis etiam lugeat, in
quibus antea mortifera delectatione gaudebat: operibus
deinde misericordiae indesinenter insistens, ipse
quoque consequatur misericordiam, per quam perveniat
ad coronam; fide quoque per caritatem quae
sancta sunt laudabiliter operante, ad videndum Deum
munditiam acquirat cordis, qui cogitationibus pridem
sordebat obscenis.</p>
        </div3>
<div3>
          <head>22.</head>
          <p>
 Haec est mutatio dexterae Excelsi <note>(Psal. LXXVI,
11)</note>, per quam humanum illuminatur arbitrium; haec
<pb n="0638D"/>
magna opera Domini, exquisita in omnes voluntates
ejus <note>(Psal. CX, 2)</note>. Sic in nobis Deus praeparat adinventiones
suas, quia ipse in nobis praeparat quod in
nobis inveniat; dum arcum potentium infirmum facit,
et infirmos praecingit virtute <note>(I Reg. II, 4)</note>, id
est, dum in hominibus quos gratis salvat, praesumptionem
humanae virtutis infirmat, ut se infirmos
agnoscant, et adjutorium divinae virtutis accipiant.
Ista Deus in nobis misericorditer facit, dum pro malis
bona retribuit, dum misericordia praeveniente malis
<pb n="0639A"/>
bona donat, ut ea in nobis misericordia subsequente
custodiat. Cum enim justificatis ac bene volentibus
praebet auxilium, suis utique donis subministrat augmentum;
et ita confirmat quod operatus est in nobis <note>(Psal. LXVII, 26)</note>,
dum bonam, quam ipse tribuit,
voluntatem torpere ac deficere non permittit in nobis.
</p>
          <p>CAP. XIV.--23. Proinde, secundum Apostoli praeceptum,
cum timore et tremore <emph>469</emph> nostram salutem
operemur, scientes quia Deus est qui operatur
in nobis et velle et perficere, pro bona voluntate <note>(Philip. II, 12, 13)</note>.
Neque sic putemus abutendum
beneficiis gratiae, ut absque bonis operibus torpeamus.
Ab iis enim gratia profecto discedit quorum
caritas refrigescit. Audiamus itaque Apostolum gratiae
participem, gratiae nobis opera demonstrantem.
<pb n="0639B"/>
Ait enim quodam loco: <hi>Quid ergo dicemus? Permanebimus
in peccato, ut gratia abundet <note>(Rom. VI, 1)</note>
            </hi>?
Statimque respondet: <hi>Absit: qui enim mortui sumus
peccato, quomodo adhuc vivemus in illo <note>(Ibid., 2)</note>
            </hi>?
Hoc igitur in nobis operatur gratia, ut peccato mortui,
justitiae vivamus. Ideo rursus idem apostolus ait,
ut aestimemus nos mortuos quidem esse peccato,
viventes autem Deo in Christo Jesu Domino nostro <note>(Ibid., 11)</note>.
Gratia itaque divina in humano arbitrio,
et mortem salubriter operatur et vitam: mortem scilicet
criminum, vitamque virtutum. Ideo Deus dicit: <hi>Ego occidam, et vivere faciam 
 <note>(Deut. XXXII, 39)</note>
            </hi>. Sicut
ergo cum viveremus peccato, pravam voluntatem
nostram prava opera sequebantur; ita nunc accepto
beneficio gratiae, et per hoc mutata in melius voluntate,
non vivamus peccato, sed Deo. Ad hoc enim
<pb n="0639C"/>
nobis, cum mortis praejudicio frigidi essemus, datus
est vitalis fervor sancti Spiritus, quem gratis accepimus,
ut per gratiam Dei, et bonum velle, et bonum facere
valeamus. Ideo nos Apostolus esse praecipit <hi>spiritu
ferventes, Domino servientes <note>(Rom. XII, 11)</note>
            </hi>. Non ergo
nobis est a sancto labore cessandum, quibus divinae
gratiae non solum merces promittitur, sed et auxilium
suffragatur. Et quia <hi>unusquisque propriam mercedem
accipiet secundum suum laborem <note>(I Cor. III, 8)</note>
            </hi>, dignum
est ut bene facientes non deficiamus tam ab
opere quam ab oratione <note>(Gal. VI, 9)</note>; nec aliquid horum
quae bene facimus, aut voluntatis, aut possibilitatis
nostrae viribus assignemus: ne inter eos merito
superbiae deputemur, qui ignorantes Dei justitiam, et
suam volentes constituere, justitiae Dei non sunt
<pb n="0639D"/>
subjecti <note>(Rom. X, 3)</note>: quod profecto sapientia carnis
est, quae inimica est Deo, legi autem Dei non subjicitur,
nec enim potest <note>(Rom. VIII, 7)</note>.</p>
<p>CAP. XV.--24. Subsequatur igitur humilis voluntas
hominis praecedentem, et comitetur subsequentem
misericordiam Redemptoris: quae dum nos praecedit,
ea quae retro sunt obliviscimur; dum subsequitur, in
ea quae ante sunt extendimur; ac sic ipsa gratia nos
et anteriorum appetitum tribuens dirigit, et posteriorum
recordationem subtrahens, ab arrepto cursu retardare
non sinit. Facit praecedens, ut sequamur <hi>ad
bravium supernae vocationis Dei <note>(Philip. III, 14)</note>
            </hi>; facit
subsequens, ut gloriemur in tribulationibus, <hi>scientes
<pb n="0640A"/>
quod tribulatio patientiam operatur, patientia autem
probationem, probatio vero spem, spes autem non confundit,
quia caritas Dei diffusa est in cordibus nostris
per Spiritum sanctum, qui datus est nobis <note>(Rom. V, 3
et seq.)</note>
            </hi>. Ipsa facit ut nec cupiditatibus capiamur illecti,
nec adversitatibus succumbamus inviti. Ita
misericordiae subsequentis opere in quantum mundo
mortui efficimur, in tantum spiritu mentis nostras
magis magisque renovamur</p>
        </div3>
<div3>
          <head>25.</head>
          <p>
 Coelestibus itaque mandatis obediens, quantum
adjuvatur homo divinitus, voluntariis nisibus elaboret.
Quod vero in labore non deficit, quod rectis
gressibus currit, quod bene certat, quod fidem <emph>470</emph> 
servat, non suae virtuti deputet, sed dono gratiae in se
ac secum operantis assignet. Labori sancto studium
<pb n="0640B"/>
bonae voluntatis impendat: quae voluntas tunc bona
est, si studium suum divinae largitatis munus esse
non ambigat. Apostolus quippe Timotheum ad virtutem
hujus laboris hortatur, dicens: <hi>Labora ut bonus
miles Christi Jesu <note>(II Tim. II, 3)</note>
          </hi>. Se quoque amplius
caeteris omnibus laborasse testatur dicens: <hi>Abundantius
illis omnibus laboravi <note>(I Cor. XV, 10)</note>
          </hi>. Sed ut
ostenderet se et fidei donum, et laborandi virtutem
divinae gratiae munere ac juvamine consecutum, item
dicit: <hi>Qui prius fui blasphemus, ac persecutor, et contumeliosus;
sed misericordiam consecutus sum <note>(I Tim.
I, 13)</note>
          </hi>. Opus autem ejusdem misericordiae sic ostendit,
dicens: <hi>Consilium autem do, tanquam misericor
diem consecutus a Domino ut fidelis essem <note>(I Cor. VII
25)</note>
          </hi>. Ideo cum dixisset dignum se non esse vocar
apostolum, quia persecutus esset Ecclesiam Dei,
<pb n="0640C"/>
opus in se misericordiae praevenientis ostendens, ait <hi>Gratia autem Dei sum id quod sum 
 <note>(I Cor. XV, 10)</note>
          </hi>.
Et ut ostenderet laborandi quoque <note>( <hi>al.</hi> quidem)</note> donum
gratiae sibi largitate collatum, sequitur, et dicit. <hi>Et gratia ejus in me vacua non fuit.</hi> 
 Quid est autem
vacua, nisi otiosa? Ideo adjungit: <hi>Sed abundantius
illis omnibus laboravi. Non autem ego, sed aratia De
mecum <note>(Ibid.)</note>
          </hi>.
</p>
          <p>CAP. XVI.--26. Ut esset igitur Paulus ex infideli
fidelis, sola gratia operata est, quae aversum convertit,
et infideli fidem, cum infidelitatis suae merito
fidem accipere non mereretur, attribuit. Atque ita
voluntarie quidem Paulus credidit, voluntarie abundantius
illis omnibus laboravit; sed et credere, et
<pb n="0640D"/>
laborare non posset, nisi desuper donum gratiae in se
ac secum operantis acciperet. Ut ergo gratia Paulum
nolentem incredulumque praevenit, ut bonam voluntatem
haberet; ita cooperante ipso Paulo bonam
contulit, collatamque a se juvit per omnia voluntatem.
Labor ergo Pauli propterea fructuosus fuit, quia
laborem suum non suis viribus, sed gratiae Dei, cujus
confortabatur juvamine, tribuebat; sciens quia laboris
illius nec conatum haberet, nec consequeretur
effectum, si defuisset ei misericordiae praevenientis
ac subsequentis auxilium. Laboranti ergo voluntas
non deerat, quam gratia non cessabat adjuvare, quae
dederat; et ut Paulus non deficeret in labore, virtutem
volenti gratia subrogabat. Talis itaque voluntas
<pb n="0641A"/>
digne merebatur et pro se et pro suo labore mercedem:
quia et in se et in suo labore non virtutem
suam, sed divinae cognoscebat gratiae largitatem. Ideo
denique omnia quae in bono poterat cogitare vel facere:
quod scilicet temperanter utebatur prosperis,
quod etiam fortiter reluctabatur adversis, non sibi,
sed Deo, a quo confortabatur, humiliter atque veraciter
assignabat. Dicit enim quodam loco: <hi>Scio et
humiliari, scio et abundare. Ubique et in omnibus institutus
sum, et esurire, et satiari, et abundare, et penuriam
pati. Omnia possum in eo qui me confortat <note>(Philip. IV, 12, 13)</note>
            </hi>.
Omnia ergo Paulus libero arbitrio
poterat, sed in eo qui eum ex alto virtute induerat.
De hoc dicit in quodam loco: <hi>In quo certando laboro
secundum operationem ejus, quam operatur in me in
<pb n="0641B"/>
virtute <note>(Coloss. I, 29)</note>
            </hi>. Beatus itaque Paulus nec se
misericordia praeventum tacuit, ut fidelis esset; neque
suo merito in se Christi gratiam habuit operantem,
ut non ipse a sancto <emph>471</emph> labore cessaret. Hoc enim
gratia in eo operabatur, ut neque deficiendo fieret
torpidus, nec superbiendo ipsi gratiae esset ingratus.</p>
        </div3>
<div3>
          <head>27.</head>
          <p>
 Proinde sicut in psalmo salubriter admonemur,
serviamus Domino in timore, et exsultemus ei cum
tremore <note>(Psal. II, 11)</note>, scientes quia Deus est qui
operatur in nobis et velle et perficere, pro bona voluntate <note>(Philip. II, 12, 13)</note>.
Maximum est quippe divinae
gratiae adjutorium atque beneficium, ut illuminata
mens hominis semper cogitet, et praeventam se
gratuita gratia, et indesinenter adjuvandam virtute
<pb n="0641C"/>
divina. Atque ita fiet ut Deo largitori bonorum omnium
atque custodi seipsum homo competenter humilians,
et gratias incessanter agat, et orare non
desinat. Gratias agat, quia praeventus est ut converteretur
aversus, ut illuminaretur caecus, ut acciperet
fidem incredulus; oret autem, ut sanetur languidus,
et adjutorio gratiae confortetur infirmus. Ex tota igitur
voluntate petat, ut accipiat; quaerat, ut inveniat;
pulset, ut aperiatur ei: quod nullatenus faciet, si
voluntatem accipiendi, et inveniendi, et intrandi non
habet. Nec tamen in eo quod petens accipit, quaereas
invenit, pulsans ingreditur, suis viribus assignet petendi,
quaerendi et pulsandi officium: quia licet homo
voluntarie petat, pulset et quaerat; nunquam petens
accipere, quaerens invenire, pulsans intrare poterit,
<pb n="0641D"/>
nisi sanctam prius voluntatem acceperit. Nam quidam,
sicut sanctus Jacobus dicit, petunt, et non accipiunt,
eo quod male petant, ut in concupiscentiis
suis insumant <note>(Jac. IV, 3)</note>; et de quibusdam quaerentibus
se dicit Sapientia: <hi>Quaerent me mali</hi>, <hi>et non
invenient.</hi> Ideo igitur, neque illi petentes accipiunt,
neque isti quaerentes inveniunt, quia voluntatem
terrenis deditam delectationibus gerunt, nec est in
illis sapientia desursum descendens, sed terrena,
animalis, diabolica <note>(Jac. III, 15)</note>. Ut autem bonum
<pb n="0642A"/>
illud summum atque incommutabile homo petat et
quaerat, praeparatur a Domino voluntas ac datur: qua
donata, initium petendi, quaerendi, pulsandi, hoc
ipsum ex corde hominis Deo operante consurgit.
Scriptum est enim: <hi>Omni custodia serva cor tuum;
ex hoc enim exitus vitae <note>(Prov. IV, 23)</note>
          </hi>.
</p>
          <p>CAP. XVII.--28. Servamus autem cor nostrum,
si nos ille servaverit cui dicitur: <hi>Conserva me, Domine,
quoniam in te speravi <note>(Psal. XV, 1)</note>
            </hi>. Hinc est
quod ipse Unigenitus Deus, carnis humilitate suscepta,
compatiens infirmitatibus nostris, Patrem pro nobis
exorare dignatus est, dicens: <hi>Pater, serva eos in nomine
tuo, quos dedisti mihi <note>(Joan. XVII, 11)</note>
            </hi>; et iterum: <hi>Non rogo ut tollas eos de mundo, sed ut serves eos ex
malo 
 <note>(Ibid., 15)</note>
            </hi>. Nunquam igitur homo congrua
<pb n="0642B"/>
custodia servat cor suum, nisi fuerit ipsum cor Deo
custodiente servatum. <hi>Nisi</hi> enim <hi>Dominus custodieri
civitatem, in vanum vigilant qui custodiunt eam <note>(Psal.
CXXVI, 1)</note>
            </hi>. Propter hoc apostolus Paulus divinam
custodiam cordibus nostris optat adesse, dicens. <hi>Pax Dei, quae exsuperat omnem sensum, custodia
corda vestra et intelligentias vestras in Christo Jesu
Domino nostro 
 <note>(Philip. IV, 7)</note>
            </hi>. Et cum nobis Deus per
Jeremiam dicat: <hi>Custodite animas vestras <note>(Jer. XVII
21)</note>
            </hi>, hoc se beatus David adimplere non posse cogno
scens, divinam poscit animae suae custodiam dicens <hi>Custodi animam</hi> 
 <emph>472</emph> <hi>meam, et libera me (Psal
XXIV, 20)</hi>. Qui rursus ait: <hi>Tu, Domine, servabis nos
et custodies nos a generatione ista in aeternum (Psal
XI, 8)</hi>. Et unicuique fidelium divinam optans impendi
<pb n="0642C"/>
custodiam, dicit: <hi>Dominus custodit te ab omni malo
custodiat animam tuam Dominus <note>(Psal. CXX, 5)</note>
            </hi>. Et
ut jugiter gratiae divinae necessariam nobis sciremus
esse custodiam, sequitur, et dicit: <hi>Dominus custodiat
introitum tuum et exitum tuum, ex hoc nunc et usque
in saeculum <note>(Ibid., 8)</note>
            </hi>. Ad hanc indesinenter nos
custodientem Dei gratiam refertur quod in eodem
psalmo <note>( <hi>v.</hi> 4)</note> dicitur: <hi>Ecce non dormitabit neque obdormiet
qui custodit Israel.</hi> Sicut igitur omnia bona,
inter quae etiam voluntatem habemus, non nisi Deo
largiente accipimus, sic omnia quae accipimus, non
nisi Deo custodiente servamus. Quaecunque sint enim
bonae vitae munera in homine, tunc ab illo custodiuntur,
si bona in eo perseveret voluntas. Sed voluntas
ipsa, cujus bonitate caetera bona bene habentur, riteque
<pb n="0642D"/>
servantur, tunc in homine bona justaque perseverat,
si eam custodiens gratia divina non deserat.
Sicut enim nihil potest in se habere bonae cogitationis,
nisi subveniente gratia fiat bona, sic ad custodienda
quae accipit, nullatenus potest sua virtute
sufficere, nisi ille qui eam gratis bonam facit, gratiae
suae opitulatione servaverit. Ille vero certus est bonae
voluntatis profectus, si ea quae accipit a Deo ita vigilanter
solliciteque custodiat, ut custodiae divinae
adjutorium frequentia orationis et studio bonae operationis
<pb n="0643A"/>
exposcat. Ita fiet ut dum oranti auxilium
tribuitur, laborans retributione boni operis non privetur.</p>
        </div3>
<div3>
          <head>29.</head>
          <p>
 Verumtamen et orandi et operandi quod bonum
est illis Deus tribuet perseverantiam, quos praedestinavit
ad vitam. <hi>Omne</hi> quippe <hi>datum optimum et
omne donum perfectum desursum est, descendens a
Patre luminum <note>(Jac. I, 17)</note>
          </hi>: qui operum suorum
aeternam habens praescientiam, non solum quae daret,
sed etiam quae retribueret incommutabili dispositionis
suae consilio praeparavit. Ideo non aliter implet
disposita quam disposuit implenda. Quia sicut
dispositionis divinae ordinatio semper habuit, sic ordo
rerum in divinis operibus currit: in quibus sunt universae
viae ejus misericordia et veritas <hi>(Psal. X IV,
<pb n="0643B"/>
10)</hi>; quarum una malis bona tribuit, altera bonis
malisque digna retribuit; una juste coronat justeque
condemnat, altera gratuita bonitate justificat. Quia
quisquis gratia praeveniente accipit justitiam, non nisi
eadem subsequente pervenit ad coronam. Ista si fratres
nostri secundum doctrinam sanam, Deo adjuvante,
percipiant, nunquam conabuntur disputationibus
suis sic humani arbitrii virtutem infirmam defendere,
ut gratiae Dei convincantur adversantia
sentire: cum potius omnes qui vitae desiderant
fieri aeternae participes, oporteat sanctorum Patrum
divinitus inspiratis informari et adhaerere sententiis,
qui gratiae divinae sic illuminati sunt dono, ut indubitanter
assererent in hominis voluntate nihil bonae
cogitationis oboriri, nisi quod beneficio gratiae praevenientis
<pb n="0643C"/>
infunditur; nihil in melius augeri, nisi quod
subsequentis gratiae juvamine roboratur; nihil boni
ab homine consummari, nisi quod eadem operante
atque opitulante perficitur.
</p>
          <p>CAP. XVIII.--30. Haec itaque catholicorum Patrum
apostolicis institutionibus <emph>473</emph> tradita permanet in
Ecclesiis sine aliqua dubitatione doctrina, quam
Graeci Latinique pontifices, sancti Spiritus infusione
firmati, uno atque indissociabili semper tenuere
consensu. In qua beatus Augustinus indutus virtute
ex alto, abundantius illis omnibus laboravit; non autem
ipse, sed gratia Dei cum illo <note>(I Cor. XV, 10)</note>.
Ipsius enim ministerio Dominus uberiorem hujus rei
fidelibus suis instructionem praebuit. Quippe adhuc
ipso in corpore constituto, Pelagiana haeresis adversus
gratiam Dei mortiferis ausibus rebellavit. Nec
defuit invicta benignitas miserantis Dei, quae militem
suum spiritalis gratiae armis tanto fortius praecingeret,
quanto acrius adversus eamdem vasa irae diabolus
instigaret. Proinde memoratus Dei pontifex inclytus
Augustinus turrim fortitudinis ipsam gratiam
tenens, et exinde cuncta hostilium machinamenta
turmarum coelestis juvaminis virtute confringens,
non solum ipse perfectam de hoste victoriam referens
triumphavit, quin etiam posteris certandi et
vincendi ordinem, si quando victa pravitas recidivo
<pb n="0644A"/>
ausu infandum caput erigere niteretur, ostendit.
Sensum quippe Christi habens, tam gratiae Dei quam
humani arbitrii, et officia discrevit et merita, semper
divinis humana subjiciens, et veraciter docens, divinitus
homini et gratuito justificationis donum, et bonae
voluntatis exordium, et plenum tribui glorificationis
effectum. Hunc legat omnis qui salutem aeternam
adipisci desiderat, humiliter orans misericordem
Deum, ut eumdem Spiritum intelligentiae legens
accipiat, quem ille accepit ut scriberet; et eamdem
illuminationis gratiam adipiscatur ut discat, quam
ille adeptus est ut doceret.</p>
        </div3>
<div3>
          <head>31.</head>
          <p>
 Miramur autem non absque magna tristitia
istos fratres nostros, qui gratiam Dei, quantum intelligi
datur, ignorantes evacuare contendunt, hanc
<pb n="0644B"/>
sibi similitudinis ineptiam reperisse, qua dicunt ita
esse gratiae Dei donum, tanquam si quis det mutuas
pecunias, accepto idoneo pignore, quod nisi custodierit,
debitum accipere non possit. Sed hanc similitudinem
quisquis ad Deum refert, procul dubio aut
fallere conatur, aut fallitur. Deus enim noster, parabola
proposita <note>(Luc. XIX, 13)</note>, simile dixit esse
regnum coelorum homini patrifamilias qui proficiscens
famulis suis pecunias congrua multiplicandas
negotiatione commisit. Ubi tamen sic se ostendit dedisse
pecunias, ut nullum se pignus diceret accepisse.
Quinimo beatus Paulus Christum in se loquentem
gerens, a quo nobis sciebat pecuniam datam, ab ipso
pignoris quoque gratiam testatur indultam. Ait enim: <hi>Qui sumus in hoc tabernaculo, ingemiscimus gravati,
<pb n="0644C"/>
eo quod nolumus exspoliari, sed supervestiri, ut absorbeatur
quod mortale est a vita. Qui autem efficit
nos in hoc ipsum Deus, qui dedit nobis pignus Spiritus <note>(II Cor. V, 4, 5)</note>
          </hi>.
Ephesiis quoque scribens, idem
pignus his verbis insinuat: <hi>Signati estis Spiritu pro
missionis sancto, qui est pignus haereditatis nostrae <note>(Ephes. I, 13, 14)</note>
          </hi>.
Ut ergo in custodienda multiplicandaque
Domini nostri pecunia non essemus pigri, <emph>474</emph> 
 sed providi, spiritali sumus pignore praemuniti.
Hoc pignus sine dubio servus ille non habuit, qui
acceptam Domini pecuniam multiplicare neglexit <note>(Luc. XIX, 20)</note>.
Deus ergo gratuito munere cui voluerit
pecuniam suam pignusque largitur. Caeterum
nos nec ei aliquid dedimus, pro quo pignus acciperemus
[ <hi>Quis</hi> enim <hi>prior dedit illi, et retribuetur ei? <note>(Rom.
XI, 35)</note>
          </hi> ]; neque pignus illi pro pecunia dedimus
sed et pignus et pecuniam ipso nobis tribuente habemus;
quo pignore nos custodiente, non perdimus
quod habemus; a quo etiam jugiter adjuvamur, ut
pecunias quas accepimus commoda negotiatione
multiplicare possimus.
</p>
          <p>CAP. XIX.--32. Illum vero beati Apostoli locum,
ubi de Deo dicit: <hi>Ergo cujus vult miseretur, et quem
vult indurat <note>(Rom. IX, 18)</note>
            </hi>, melius accipimus, si hoc
non ad interrogationis sensum, sed ad conclusionem
sententiae referamus. Agebat enim beatus Paulus apostolus
<pb n="0645A"/>
de gratuita misericordia, qua Deus quos vult
sine meritis salvat, et de justo judicio, quo caeteros
irreprehensibili aequitate condemnat. Ubi primum de
parvulis loquens Esau et Jacob, ipse sibi proposuit
quaestionem, ex quibus sine aliquo propriorum duntaxat
operum merito, quia, dum nondum nati fuissent,
nihil egerant boni vel mali, cum ambos reatus
originalis peccati teneret obstrictos, uni per indebitam
misericordiam gratis est impensa dilectio, alteri
per debitum judicium juste retributa damnatio. In
hac igitur quaestione ipse sibi quod adversarii inferre
possent objiciens: <hi>Quid ergo,</hi> inquit, <hi>dicemus? Nunquid
iniquitas apud Deum <note>(Rom. IX, 14)</note>
            </hi>? Statimque respondet: <hi>Absit.</hi> 
 Responsionemque suam legalis testimonii
probatione confirmans ait <note>(v. 15)</note>: <hi>Moysi enim
<pb n="0645B"/>
dicit: Miserebor cui misereor, et misericordiam praestabo
cujus miserebor.</hi> Ad explicandam quoque promissionis
suae sententiam sic conclusit <note>(v. 16)</note>: <hi>Igitur
non volentis, neque currentis, sed miserentis est Dei.</hi> 
Soluta vero quam de parvulis proposuerat quaestione,
hominum quoque jam ratione utentium voluntates
sola Dei miseratione converti, subjuncto Pharaonis
ostendit exemplo. Ait namque <note>(v. 17)</note>: <hi>Dicit enim
Scriptura Pharaoni: Quia in hoc ipsum excitavi te, ut
ostendam in te virtutem meam, et annuntietur nomen
meum in universa terra.</hi> Geminamque sententiam,
quam de parvulorum atque majorum gratuita salvatione
protulerat, una conclusione firmavit, dicens: <hi>Ergo cujus vult miseretur, et quem vult obdurat.</hi> 
 Ut
autem hoc diceret, legalibus se fultum non nesciebat
eloquiis, quibus Deum et Moysi dixisse: <hi>Miserebor cui
<pb n="0645C"/>
misereor <note>(Exod. XXXIII, 19)</note>
            </hi>, et de Pharaone dixisse
quod ejus cor obduraturus esset, noverat contineri.</p>
<p>CAP. XX.--33. Denique ut agnoscatur haec sententia
non ex objectione proposita, sed ad conclusionem
superioris propositionis illata, post eamdem
conclusionem ipse sibi beatus Apostolus hunc sermonem
contradicentis objecit: <hi>Dicis itaque mihi: Quid
adhuc quaeritur? Voluntati ejus quis resistit <note>(I Cor. IX,
19)</note>
            </hi>? Solent enim homines in tenebris propriae caecitatis
errantes, cum audiunt gratia Dei praeveniri
atque immutari hominum voluntates, videntque se
pro tenebrosi cordis perversitate culpari, excusationi
suae de justa Dei voluntate injustum captare
suffragium, ut <emph>475</emph> exinde majus recipiant punitionis
<pb n="0645D"/>
augmentum. Accusant enim Deum, a quo gratiam
non accipiunt; et seipsos excusant, qui Deum justum
vitio suae iniquitatis offendunt. Ipsi sibi suis manibus
inferunt plagas, ac medico non dubitant irrogare calumniam,
tanquam causa occisionis propriae non in
illo sit qui seipsum interficit, sed in eo qui minus ei
salubri curatione subvenerit. Medicina quippe non
mortis, sed curationis est causa: cui utique non
recte mors ascribitur, si pessimo vulneri quod sibi
homo intulit minime praebeatur. Justitiae quippe est,
si vulneratus ille relinquatur, ut mortem quam sibi
spontaneis operibus ascivit, inveniat; misericordiae
<pb n="0646A"/>
autem, si ab eo medicus mortis perniciem beneficio
gratuitae curationis excludat.</p>
        </div3>
<div3>
          <head>34.</head>
          <p>
 Tanto ergo iniquius medici benignitas infamatur,
quanto minus spontanea pernicies hominis seipsum
vulnerantis attenditur: quam si in se querulus
peccator intuens disceret, non divinam voluntatem ad
excusationem suae iniquitatis opponeret, sed humiliter
misericordiam postularet. Respondens Apostolus
ait: <hi>O homo, tu quis es qui respondeas Deo <note>(Ibid.,
20)</note>
          </hi>? Ubi non, sicut aliqui putant, beatus Paulus in
responsione defecit; sed cordis obdurati superbiam
utili satis increpatione compescuit. Dicens enim: <hi>O
homo, tu quis es?</hi> admonuit ut seipsum peccator superbus
attendens, nec aliquid in suis operibus quod
Deo placeret inveniens, a quo sibi videbat bene vivendi
<pb n="0646B"/>
manare praeceptum, ab ipso in humilitate contriti
cordis exoraret auxilium: sciretque sibi tantummodo
succensendum, quidquid cogitatione vel operatione
peccaret; voluntatemque ac facultatem in fide
et caritate juste sancteque vivendi nunquam homini
nasci ex homine, sed divinitus tribui gratuita largitate;
quae voluntates hominum malas praeveniendo
mutat in bonas, ut impiis et iniquis peccata dimittat;
easdemque bonas voluntates adjuvando subsequitur,
ut justitiae coronam bene viventibus reddat,
quam non in hoc saeculo, sed in futuro fidelibus suis
largiturus est Dominus, dum vasis misericordiae gloriam
largietur, et vasa contumeliae aeterno semper
arsura deputabit incendio.</p>
        </div3>
<div3>
          <head>35.</head>
          <p>
 In quibus vasis misericordiae atque contumeliae,
<pb n="0646C"/>
multum sensus istorum fratrum a veritate discordat,
quibus videtur ipsos esse vasa misericordiae, qui
ecclesiasticae sive saecularis militiae habent in hoc
saeculo dignitatem; clericos vero et monachos, vel
quoslibet laicos, vasa esse contumeliae. Minus enim
attendunt Dei bonitatem, quae vasa misericordiae,
quae praeparavit in gloriam, a vasis irae atque contumeliae
gratuita dilectione discernit, in illuminatione
cordis, hoc est in fide, spe, et caritate consistere: in
quibus qui perseveraverit usque in finem, hic salvus
erit <note>(Matth. X, 22)</note>.
</p>
          <p>CAP. XXI.--36. Ob hoc beatus Paulus non cuiquam
saeculari sive ecclesiastica praedito dignitate,
sed omni operanti bonum, gloriam et honorem et
pacem testatur <note>(Rom. II, 10)</note> donari posse; et de vasis
<pb n="0646D"/>
quae in domo magna sunt loquens, non ait quia potior
quemquam dignitas vas honoris efficiet, <emph>476</emph> 
sed honorem verum mundatis asserit largiendum.
Sic enim dicit: <hi>In magna autem domo non solum
sunt vasa aurea et argentea, sed et lignea et fictilia.
et quaedam quidem sunt in honorem, quaedam vero in
contumeliam. Si quis autem emundaverit se ab istis,
erit vas in honorem sanctificatum, et utile Domino, ad
omne opus bonum paratum <note>(II Tim. II, 20, 21)</note>
            </hi>. Iterum
ait de Deo: <hi>Qui reddet unicuique secundum opera
sua; his quidem qui secundum patientiam boni operis,
gloriam, et honorem, et incorruptionem quaerunt, vitam
<pb n="0647A"/>
aeternam; his autem qui ex contentione, et qui non acquiescunt
veritati, credunt autem iniquitati, ira et indignatio.
Tribulatio et angustia in omnem animam hominis
operantis malum, Judaei primum et Graeci;
gloria autem, et honor, et pax omni operanti bonum,
Judaeo primum et Graeco <note>(Rom. II, 6 et seq.)</note>
            </hi>. Beatus
quoque Petrus ostendit per misericordiam Dei, secundum
quam vasa misericordiae appellantur quicunque
salvantur, non dignitatem temporis in hac vita,
sed donum regenerationis in fide, spe et caritate
conferri. Ait enim: <hi>Benedictus Deus et Pater Domini
nostri Jesu Christi, qui per magnam misericordiam
suam regeneravit nos in spem vivam, per resurrectionem
Jesu Christi a mortuis, in haereditatem incorruptibilem,
et incontaminatam, et immarcescibilem, conservatam
<pb n="0647B"/>
in coelis, in vobis qui in virtute Dei custodimini
per fidem in salutem paratam revelari in tempore novissimo,
in quo exsultabitis modicum nunc, si fieri potest,
per tristitiam in variis tentationibus: ut probatio
vestrae fidei multo pretiosior sit auro quod per ignem
probatur, et inveniatur in laudem et gloriam et honorem,
in revelatione Domini nostri Jesu Christi: quem
cum non videritis, diligitis; in quem nunc quoque non
videntes, creditis; credentes autem exsultatis laetitia
inenarrabili et honorificata, recipientes finem fidei vestrae
salutem animarum <note>(I Petr. I, 3, 4 et seq.)</note>
            </hi>.</p>
        </div3>
<div3>
          <head>37.</head>
          <p>
 Videtis pastorem sanctum ovibus, quas ab ipso
Principe Dominoque pastorum alendas accepit, salubria
spiritalis doctrinae pabula providentem. Nempe
ostendit quid Deus hic per magnam misericordiam
<pb n="0647C"/>
suam in suis fidelibus operetur, scilicet regenerationem
non in spem saecularis aut ecclesiasticae cujuspiam
transitoriae dignitatis, sed in spem vitae aeternae; nec
in haereditatem imperialis pontificalisve militiae, sed
in haereditatem incorruptibilem et incontaminatam,
et immarcescibilem, neque affectandam in terris,
sed conservatam in coelis; nec in eos qui saecularis
aut ecclesiasticae dignitatis adipiscuntur temporaliter
culmen, sed in eos qui in virtute Dei custodiuntur
per fidem in salutem; non utique jam perfecte concessam
in hoc saeculo, sed paratam revelari in tempore
novissimo, <hi>In quo,</hi> inquit, <hi>exsultabitis:</hi> statimque
vitae praesentis insinuans qualitatem, intulit: <hi>Modicum nunc, si fieri potest, per tristitiam in variis
tentationibus.</hi> 
 Cujus vero utilitatis causa haec fidelibus
<pb n="0647D"/>
accidant, subsequenter insinuans: <hi>Ut probatio,</hi> 
inquit, <hi>vestrae fidei multo pretiosior sit auro quod per
ignem probatur, et inveniatur in laudem, et gloriam,
et honorem.</hi> Quando vero sit hujus honoris et gloriae
speranda <emph>477</emph> collatio, mox aperit, <hi>In revelatione,</hi> 
inquiens, <hi>Jesu Christi.</hi> Quod etiam Vas electionis insinuans
dicit: <hi>Mortui enim estis, et vita vestra abscondita
est cum Christo in Deo. Cum enim Christus apparuerit
vita vestra, tunc et vos apparebitis cum ipso in
gloria <note>(Coloss. III, 3, 4)</note>
          </hi>.
</p>
          <p>CAP. XXII.--38. Quantum ergo pertinet ad hujus
temporis vitam, constat quia in Ecclesia nemo pontifice
potior, et in saeculo nemo Christiano imperatore
celsior invenitur. Sed non ideo quilibet episcopus
vas misericordiae putetur in gloriam praeparatum,
<pb n="0648A"/>
quia pontificali militia fungitur; sed si pro grege
sibi credito sollicitus semper invigilet, praedicet verbum,
instet opportune, importune, arguat, obsecret,
increpet, in omni patientia et doctrina <note>(II Tim. IV,
2)</note>; nec sibi dominatum superbus usurpare contendat,
sed apostolicis informatus eloquiis, exemplum
se cunctis exhibeat; nec si ullius altitudinis collatum
sibi gaudeat temporale fastigium, sed si se humili
corde fidelibus praebeat bonae conversationis exemplum <note>(Tit. II, 7)</note>.
Clementissimus quoque imperator
non ideo est vas misericordiae praeparatum in gloriam,
quia apicem terreni principatus accepit, sed si in
imperiali culmine recta fide vivat, et vera cordis
humilitate praeditus, culmen regiae dignitatis sanctae
religioni subjiciat; si magis in timore serviat Deo,
<pb n="0648B"/>
quam in tumore dominari populo delectetur; si in
eo lenitas iracundiam mitiget, ornet benignitas potestatem;
si se magis diligendum quam metuendum
cunctis exhibeat; si subjectis salubriter consulat; si
justitiam sic teneat, ut misericordiam non relinquat;
si prae omnibus se sanctae matris Ecclesiae catholicae
meminerit filium, ut ejus paci atque tranquillitati
per universum mundum prodesse faciat suum principatum.
Magis enim Christianum regitur ac propagatur
imperium, dum ecclesiastico statui per universam
terram consulitur, quam cum in parte quacunque
terrarum pro temporali securitate pugnatur</p>
        </div3>
<div3>
          <head>39.</head>
          <p>
 Non ergo per quamlibet saeculi aut Ecclesiae
dignitatem, sed per fidem quae per dilectionem operatur,
unusquisque vas in honorem dono Dei miserantis
<pb n="0648C"/>
efficitur. Non enim Salvator noster beatos voluit
nuncupari habentes saecularem aut ecclesiasticam
dignitatem, sed pauperes spiritu, mites, lugentes,
esurientes sitientesque justitiam, misericordes, mundos
corde, pacificos, et qui persecutionem propter
justitiam patiuntur <note>(Matth. V, 3 et seq.)</note>. Nec Abraham
patrem nostrum temporales honores, vel divitiae
ad Dei amicitiam perduxerunt; sed quia <hi>credidit
Deo, reputatum est illi ad justitiam, et amicus Dei appellatus
est <note>(Jac. II, 23)</note>
          </hi>. Nec pauperem Lazarum,
aerumna paupertatis et famis afflictum, ab aeterna
requie inopia atque ignobilitas temporalis exclusit;
sed virtutem, quam divinitus Abraham dives accepit
ut in divitiis pauper spiritu sancte viveret, eamdem
accepit Lazarus pauper, ut afferens fructum cum tolerantia,
<pb n="0648D"/>
translatus ab angelis in sinum Abrahae divitis
perveniret <note>(Luc. XVI, 22)</note>. Hoc autem ideo factum
est, quia secundum saeculum alia copia Abrahae
divitis, alia Lazari pauperis videbatur inopia: caeterum
secundum Deum, et paupertatem sanctam cum
Lazaro communem Abraham dives habuit, et divitias
sanctus ( <hi>forte</hi> sanctas) cum Abraham Lazarus pauper
indivisa communione possedit. <hi>Deus</hi> <emph>478</emph> enim <hi>pauperes elegit in hoc mundo, divites in fide, et haeredes
regni quod promisit diligentibus se 
 <note>(Jac. II, 5)</note>
          </hi>.
Ipsa fide divites fiunt omnes qui scientes quia <hi>praeterit
figura hujus mundi <note>(I Cor. VII, 31)</note>
          </hi>, mortui peccato,
viventes autem Deo <note>(Rom. VI, 11)</note>, non in dignitate
temporali, sed in cruce Domini nostri Jesu
Christi <note>(Gal. VI, 14)</note> cum Apostolo gloriantur. Saecularem
<pb n="0649A"/>
quippe sive ecclesiasticam dignitatem
possunt et vasa misericordiae, et vasa contumeliae
temporaliter adipisci, quia ista bonis sunt malisque
communia; in cruce autem Domini Jesu Christi veraciter
gloriari, proprium est vasorum misericordiae,
quae praeparavit Deus in gloriam, quae et vocavit non
solum ex Judaeis, sed etiam ex gentibus <note>(Rom. IX,
23, 24)</note>. Ista vasa veraciter Christi esse beatus
Paulus intimat, dicens: <hi>Qui autem sunt Christi, carnem
suam crucifixerunt cum vitiis et concupiscentiis <note>(Galat. V, 24)</note>
          </hi>.</p>
        </div3>
<div3>
          <head>40.</head>
          <p>
 Quisquis hoc divina illuminatus miseratione
considerat, nullatenus audebit quoslibet laicos, quantacunque
saeculari praeditos dignitate, mundi contemptoribus
clericis ac monachis sancte viventibus
<pb n="0649B"/>
praeponere, ut illos vasa contumeliae appellet, a quibus
divinae gratiae dono mundum ipsum contemptum
videt atque calcatum, et illos pro temporali potestate
putet esse vasa misericordiae, quos manifestum
est in culmine saeculi constitutos, id est mundi hujus
religiosos principes, mundi contemptoribus non
solum episcopis, sed etiam monachis, Christianae
religionis obtentu, seipsos veraciter atque laudabiliter
subdidisse.</p>
        </div3>
<div3>
          <head>41.</head>
          <p>
 Ergone quisquam Christianus potest ita vas
misericordiae dicere imperatorem Constantinum, ut
vasa contumeliae Antonium appellet et Paulum?
Nonne si ipse beatae memoriae Augustus Constantinus
humanis rebus hactenus interesset, tam noxiam
sui nominis laudem inter maximas contumelias deputaret?
<pb n="0649C"/>
Aut beatum imperatorem Theodosium sic
potest quisquam vas misericordiae dicere praeparatum
in gloriam, ut Joannem Thebaeum monachum a vasis
misericordiae segreget, et vas in contumeliam factum
perversus affirmet: cum ipse gloriosissimus Theodosius
imperator, cui Deus fidei merito, quam ipse donaverat,
etiam indomitas subdidit gentes, tantam
dicatur memorato viro Dei honorificentiam detulisse,
ut nullatenus illarum praesumeret subire conflictus,
priusquam fuisset prophetica illius responsione firmatus?
Ergone tantum virum religiosissimus imperator
vas contumeliae fuisse credebat, in quo sic Deum
humiliterque consuleret, et per quem sibi Deum vera
respondentem ipso rerum effectu testante protinus
agnovisset?
<pb n="0649D"/>
</p>
        </div3>
<div3>
          <head>42. </head>
          <p>
Quis vero neget beatos episcopos Innocentium
Romanum, Athanasium Alexandrinum, Eustachium
Antiochenum, Gregorium Nazianzenum, Basilium
Caesariensem, Ambrosium Mediolanensem, Hilarium
Pictaviensem, Constantinopolitanum Joannem, Aurelium
Carthaginensem, Augustinum Hipponensem,
caeterosque pontifices, qui Ecclesias Dei vigilantissime
gubernantes, aut nascentibus aut jam natis haereticis
habitante in se sancto Spiritu restiterunt, nec
veteres lupos ecclesiastico gregi permittentes irrepere,
<pb n="0650A"/>
nec novos perniciose intra ovile dominicum
latitare; quis, inquam, istos neget vasa misericordiae,
quae Deus praeparavit in gloriam? Sed quis usque
adeo <emph>479</emph> divinae fidei et caritatis inimicus, ut Paulum,
Antonium, Joannem, Hilarionem, Macarium,
aliosque similis vitae ac sanctitatis monachos, in quibus
et rectae fidei veritas et sanctae conversationis
refulsit integritas, vasa contumeliae non metuat appellare?
Absit ab omnibus Christianis ut talia de
bonis servis Dei credant.
</p>
          <p>CAP. XXIII.--43. Quotquot spiritu Dei aguntur,
haec indigna non solum de monachis qui seipsos
castraverunt propter regnum coelorum, sed nec de
laicis conjugatis recte credentibus recteque viventibus
suspicantur. Diversus est quidem seminis fructus,
<pb n="0650B"/>
quod, hominis filio seminante, terra bona fecundo
sinu suscipit nutriendum; nec tamen centenus
solus, sed et sexagenus, et tricenus, ut in horreum
congregetur, Deo nunc interius incrementum largiente
nutritur. Dicit enim Deus per prophetam, daturum
se spadonibus, id est virginibus, in civitate sua et
in muro suo honorem, et locum meliorem quam filiis
et filiabus <note>(Isai. LVI, 5)</note>. Sed et ipse in suo Apostolo
loquens, honorem congruum continentiae viduali, et
conjugali pudicitiae, bonitatis suae largitate concessit,
dicente Paulo: <hi>Viduas honora, quae vere viduae sunt <note>(I Tim. V, III)</note>
            </hi>;
et rursus: <hi>Honorabile connubium in
omnibus, et torus immaculatus <note>(Hebr. XIII, 4)</note>
            </hi>. Itane
Apostolus, qui in magna domo alia dicit esse vasa
in honorem, alia in contumeliam, honorari viduas
<pb n="0650C"/>
conjugatosque praeciperet, si eos inter vasa contumeliae
deputaret? Vasa quidem esse in honorem
omnes qui spretis facultatibus in fide et caritate
deserviunt, nullus audet negare fidelium:
sed quis vasa contumeliae dicere audebit illos
quibus ad dexteram constitutis ob hoc daturus
est regnum Dominus, quia eum in suis minimis
esurientem sitientemque paverunt, vestierunt nudum,
susceperunt hospitio peregrinum, visitaverunt
infirmum et in carcere constitutum <note>(Matth. XXV,
35)</note>? Quis istos omnes audeat dicere vasa facta in
contumeliam, quos ipse figulus ituros in vitam testatur
aeternam?</p>
        </div3>
<div3>
          <head>44.</head>
          <p>
 An forte isti monachos et laicos devote Domino
<pb n="0650D"/>
in suis gradibus ac professionibus servientes in
hoc tantum saeculo vasa esse contumeliae dicunt,
quia eos affici contumeliis tribulationibusque perspiciunt?
Sed talia sentientes illa statim sequetur
absurditas, ut ipsos primitus beatos apostolos, gregis
scilicet dominici gloriosissimos arietes, vigilantissimosque
pastores, vasa contumeliae appellare cogantur.
Quos enim certius in Christi domo fratres isti
vasa contumeliae secundum suam sententiam nuncupabunt,
nisi quos pro nomine Christi Scriptura testante
contumelias cognoverint pertulisse? Audiant
<pb n="0651A"/>
igitur beatum Paulum Thessalonicensibus haec loquentem: <hi>Nam ipsi scitis, fratres, introitum nostrum
ad vos, quia non inanis fuit, sed ante passi et contumeliis
affecti, sicut scitis, in Philippis, fiduciam habuimus
in Deo nostro loqui ad vos Evangelium Dei, in
multa sollicitudine 
 <note>(I Thess. II, 1, 2)</note>
          </hi>. Corinthiis quoque
scribens <note>(Cap. XII, 10)</note>, ait: <hi>Libenter gloriabor
in infirmitatibus meis, ut inhabitet in me virtus Christi.
Propter quod complaceo mihi in infirmitatibus,
in contumeliis, in necessitatibus, in persecutionibus,</hi> <emph>480</emph> 
 <hi>in angustiis pro Christo.</hi> Et ut contumelias in
hoc saeculo perpeti omnibus sanctis noverint esse
commune, audiant quid etiam de caeteris apostolis
liber ipse testatur quem de Actibus eorum Lucas
evangelista conscripsit. Ibi quippe memoratur quod
<pb n="0651B"/>
Judaei apostolos in custodiam publicam missos, et
angelo januas carceris aperiente dimissos, rursus adducentes
caede maceraverunt, caesisque denuntiaverunt,
ne loquerentur in nomine Jesu, et dimiserunt
eos. Ubi sanctus Lucas cum gaudio eos contumeliam
passos his verbis insinuat: <hi>Illi quidem gaudentes
ibant a conspectu concilii, quoniam digni habiti sunt
pro nomine Jesu contumeliam pati <note>(Act. V, 41)</note>
          </hi>.
</p>
          <p>
            <pb n="0652A"/>CAP. XXIV.--45. Sed forsitan dicent ideo beatos
apostolos vasa contumeliae non fuisse, quia illae contumeliae
quas pro Christi nomine pertulerunt semina
fuerunt futuri honoris et gloriae, quia per illas contumelias
nec veritate fidei nec sanctae conversationis
virtute privati sunt. Agnoscant ergo illos esse vasa
contumeliae <note>(II Tim. II, 20)</note>, non qui in saeculo contumelias
perferunt, sed qui intra Ecclesiam corporaliter
positi, quam magnam domum appellat Apostolus,
aut rectae fidei contraria pertinaciter usque in
finem sentiunt, aut sanctae conversationis abjiciunt
instituta. Simulque cognoscant, secundum beati Pauli
sententiam, quia si quis se mundaverit ab istis, in
quocunque gradu, in quocunque honore, in quacunque
fuerit professione positus, erit vas in honore
<pb n="0652B"/>
sanctificatum, et utile Domino, ad omne opus bonum
paratum <note>(Ibid., 21)</note>, recepturus futurae retributionis
beatitudinem sempiternam ab illo judice qui in hoc
saeculo quibus vult gratuitam justificationem donat,
et justificatis per fidem adjutorium gratiae subministrat,
quos in beatitudinem regni coelestis donata
glorificatione angelicae aequalitatis inducat.</p>
</div3>
      </div1>

<div1>
        <head>LIBER TERTIUS.</head>

<pb n="0651C"/>
<p> <emph>481</emph> CAPUT I.--1. Jam nunc de illis quos Deus praedestinavit
in adoptionem filiorum ordo suscepti operis
exigit disputari, quos secundum verae fidei regulam
sanctarum Scripturarum auctoritate firmatam,
non solum ad praemium glorificationis, sed etiam ad
gratiam justificationis, nec solum ad aeternam beatitudinem
quae non mutatur, verum etiam ad fidem
quae per caritatem operatur, neque ad aeterna tantum
praemia, sed etiam ad bona merita gratuita bonitate
Dei ante mundi constitutionem in Christo
praedestinatos, et hujus praedestinationis beneficio
secundum propositum vocatos et justificatos, nullus
debet ambigere Christianus. Quisquis enim veritatem
praedestinationis divinae negare contendit, mutabilem
Deum sine dubio praedicat, cui temporalium actuum
humanorum temporalem cognitionem perversus assignat.
<pb n="0651D"/>
Nam si Deus incommutabilis est, quod dubitandum
non est, omnia futura ex aeternitate incommutabiliter
novit, et omnia opera sua incommutabili
ordinatione disposuit. Nec potuit esse dispositionis
ejus aliquando mutatio, ubi dispositorum sine initio
manet aeterna cognitio. Proinde apud Deum sicut
nunquam defuit futurarum praescientia rerum, sic
nunquam defuit sempiterna et incommutabilis operum
vel donorum praedestinatio futurorum. Apud
ipsum quippe, in quo aeterna incommutabilitas et
<pb n="0652C"/>
incommutabilis aeternitas manet, sicut inchoandarum
rerum scientia nunquam potuit inchoari, sic mutabilium
operum nunquam potuit aeterna dispositio
commutari. Deus itaque sicut nunquam futurarum
rerum fuit inscius, ita nec misericordiae aut judicii
sui fuit ignarus: sed sicut semper omnia futura et
bona <emph>482</emph> et mala praescivit, sic omnia opera gratiae
atque justitiae suae incommutabili praedestinatione
disposuit.</p>
<p>CAP. II.--2. Magna quippe altitudo sapientiae et
scientiae Dei, quibus divitiis plenus, omnia futura et
scienter cognovit ut sapiens, et sapienter praeordinavit
ut sciens. Cui utique non inconvenienter dicitur: <hi>Ecce tu, Domine, cognovisti omnia novissima
et antiqua 
 <note>(Psal. CXXXVIII, 5)</note>
          </hi>, et quem veraciter futura
opera sua jam fecisse beatus praedicat Isaias,
<pb n="0652D"/>
dicens: <hi>Qui fecit quae futura sunt <note>(Isa. XLV, 11,
sec. LXX)</note>
          </hi>. Futura quippe opera sua eo jam fecit,
quo incommutabiliter facienda disposuit. Unde recte
quidquid facturus est, jam ab ipso factum dicitur, in
cujus operibus faciendis aeterna dispositio et incommutabilis
invenitur. Virtus enim et sapientia Dei ex
aeternitate incommutabiliter omnia futura novit, irreprehensibiliter
universa opera sua futura disposuit,
sic omnia quae disposuit insuperabiliter facit.
Non mutat Deus praedestinata, quia sapientia ejus
<pb n="0653A"/>
non fallitur aut reprehenditur in dispositione; et
perficit Deus praedestinata, quia virtus ejus non impeditur
aut superatur in opere. Hinc est quod Deus
noster, cujus universae viae misericordia et veritas,
et cui veraciter misericordiam et judicium cantat
Ecclesia <note>(Psal. XXIV, 10; Psal. C, 1)</note>, quia non solum
omnia opera sua, quae utique bona sunt, exquisita
in omnes voluntates ejus <note>(Psal. CX, 2)</note>, sed
etiam quaedam hominum et angelorum opera mala,
quamvis in tempore facienda, ipse tamen incommutabilis
et aeternus, incommutabili atque perenni cognitione
praescivit, non solum ea disposuit quae ipse
gratis quibus vellet donaret ut bonus, verum etiam
illa quae et bonis et malis redditurus esset ut justus.</p>
<div3>
          <head>3.</head>
          <p>
 Praedestinavit ergo gratis justificandos impios,
<pb n="0653B"/>
et glorificandos justos, quos praeveniret et subsequeretur
misericordia ejus. Hi sunt secundum propositum
vocati: hi sunt <hi>quos</hi> Deus <hi>praescivit et praedestinavit
conformes fieri imaginis Filii ejus <note>(Rom. VIII,
29)</note>
          </hi>. Fieri autem a quo, nisi ab illo qui eos Abrahae
promisit? Cui Abraham confortatus fide gloriam dedit, <hi>plenissime sciens quia quaecunque promisit, potens
est et facere 
 <note>(Rom. IV, 21)</note>
          </hi>. Ipse itaque quos praedestinavit,
fecit et facit conformes imaginis Filii sui,
qui est <hi>fidelis in omnibus verbis suis, et sanctus in
omnibus operibus suis <note>(Psal. CXLIV, 13)</note>
          </hi>. De his Apostolus
dicit: <hi>Quos praedestinavit, hos et vocavit; et
quos vocavit, hos et justificavit; quos autem justificavit,
illos et glorificavit <note>(Rom. VIII, 30)</note>
          </hi>. Omnes isti
praedestinati sic vocantur, ut justificentur; sic justificantur,
<pb n="0653C"/>
ut glorificentur. Ac per hoc praedestinavit
quos voluit, et ad opera bona, et ad praemia sempiterna:
praedestinavit ad vitam bonam, praedestinavit
ad vitam aeternam; praedestinavit ad fidem, praedestinavit
ad speciem; praedestinavit adoptandos in
saeculo, praedestinavit glorificandos in regno; praedestinavit
per gratiam faciendos Primogeniti fratres,
praedestinavit per gratiam perficiendos ejusdem Unigeniti
cohaeredes.
</p>
          <p>CAP. III.--4. Haec omnia sicut in se continet praedestinationis
aeternitas, sic implet praedestinantis
Dei misericordia et justa majestas. Neque enim <emph>483</emph> 
ignarus futurorum unquam esse potuit filiorum, qui
unico Filio, quem sibi coaeternum ac sine initio genuit,
praedestinationis fratres praeparavit: nobis
gratis gratiam praeparans, gratis gratiam donans;
<pb n="0653D"/>
quos justificaret eligens in ipso ante mundi constitutionem,
non ex humanis meritis, sed ex gratuito
suae proposito voluntatis: voluntatem suam bonam
faciens causam justificationis nostrae, non justitiam
nostram inveniens causam voluntatis suae. Testatur
enim Apostolus quia Deus elegit nos in Christo ante
mundi constitutionem <note>(Ephes. I, 4)</note>. Et ut ostenderet
nos non ex operibus eligi meruisse, sed ex electionis
dono bona merita percepisse, continuo subjunxit, dicens: <hi>Ut essemus sancti et immaculati in conspectu
ejus 
 (Ibidem)</hi>. Haec electio fuit in aeterna Dei praeparatione,
quae per ejus gratiam perficeretur in tempore.
<pb n="0654A"/>
Haec electionis aeterna praeparatio, ipsa est divina
praedestinatio; in qua digne totum gratuito beneficio
divinae bonitatis ascribitur, quia sola ibi erga
nos miserantis Dei caritas invenitur. Ideo subsecutus
Apostolus, hoc nobis evidenter inculcans, ait: <hi>Qui
in caritate praedestinavit nos in adoptionem filiorum
per Jesum Christum in ipsum <note>(Ibid., 5)</note>
            </hi>. Et ut totum
ex solo proposito bonae voluntatis Dei descendere
doceret, adjecit, <hi>Secundum propositum voluntatis suae.</hi> 
Et ut hoc propositum bonae voluntatis Dei gratuitum
esse monstraret, secutus adjecit <note>(v. 6)</note>, <hi>In laudem
gloriae gratiae suae, in qua gratificavit nos in dilecto
Filio suo.</hi> </p>
        </div3>
<div3>
          <head>5.</head>
          <p>
 <hi>Praedestinatio utique filiorum Dei ad hoc utiliter
non solum cognoscitur, verum etiam praedicatur,</hi> ut
in omnibus bonis humanae voluntatis et operis, dum
<pb n="0654B"/>
divina praedestinatio in aeterna gratiae praeparatione
cognoscitur, ejusdem praedestinationis effectus in
ipsa gratiae donatione nihilominus agnoscatur; ac
per hoc in ista filiorum Dei adoptione, quam Deus
et praedestinando praeparavit ex aeternitate, et vocando
ac justificando largitur in tempore, gratia Dei
glorificetur, et ipsa laudetur. Elegit enim nos Deus
in Christo ante mundi constitutionem, ut essemus
sancti et immaculati in conspectu ejus <note>(Ephes. I, 4)</note>.
</p>
          <p>CAP. IV.--Non ergo quos eligeret, aut sanctos,
aut immaculatos invenit, aut inveniendos esse praescivit;
sed ut sanctos et immaculatos faceret, ante
mundi constitutionem elegit. Non ergo nos ideo elegit,
quia sancti et immaculati futuri eramus, sed ut
sancti et immaculati essemus. Et ideo nos <hi>in caritate</hi> 
<pb n="0654C"/>
praedestinavit, quia ut nos praedestinaret, gratuitae
nobis effectum caritatis impendit. <hi>Praedestinavit</hi> autem <hi>nos in adoptionem filiorum per Jesum Christum
in ipsum 
 <note>(Ibid., 5)</note>
            </hi>, non secundum meritum aut voluntatis
aut operationis nostrae, sed secundum propositum
voluntatis suae. Et quoniam gratis a Deo
hanc adoptionem filiorum accepimus, a quo gratis
electi sumus, ut sancti et immaculati essemus, ideo
in his omnibus laudem gloriae gratiae Dei beatus Paulus
insinuat: ut omnis qui ejusdem gratiae illuminatur
munere, et verum gratiae donum ex aeternitate
praedestinationis intelligat, et aeternam Dei praedestinationem
ex dono gratiae spiritalis agnoscat.</p>
        </div3>
<div3>
          <head>6.</head>
          <p>
 Cujus praedestinationis ita manet aeterna firmitas
<pb n="0654D"/>
et firma aeternitas, non solum in dispositione
operum, verum etiam in numero personarum, <emph>484</emph> 
ut nec de illius numeri plenitudine quispiam salutis
aeternae gratiam perdat, nec extra illius numeri
quantitatem ad donum salutis aeternae perveniat. Deo
enim, qui scit omnia antequam fiant, sic non est incertus
praedestinatorum numerus, sicut dispositorum
operum dubius apud eum non invenitur effectus.
Apud se habet certissimum numerum praedestinatorum
ille qui eos in adoptionem filiorum per Christum
praedestinavit: quia in mensura et numero et
pondere cuncta disposuit <note>(Sap. XI, 21)</note>. Ipsos enim
promisit Abrahae dicens: <hi>Respice in coelum, et numera
<pb n="0655A"/>
stellas, si potes dinumerare eas; et dixit: Sic
erit semen tuum. Et credidit Abraham Deo, et reputatum
est ei ad justitiam <note>(Genes. XV, 5)</note>
          </hi>. De his dicitur
Danieli prophetae: <hi>Et in tempore illo salvus erit populus
tuus omnis qui invenietur scriptus in libro <note>(Dan.
XII, 1)</note>
          </hi>. Ipsis utique Salvator noster ait: <hi>Gaudete,
quia nomina vestra scripta sunt in coelis <note>(Luc. X, 20)</note>
          </hi>.
De his in libro sancti Danielis dicitur: <hi>Qui ad justitiam
erudiunt multos, fulgebunt quasi stellae in perpetuas
aeternitates <note>(Dan. XII, 3)</note>
          </hi>. Isti spiritaliter intelliguntur
in psalmo ubi dicitur de Deo: <hi>Qui numerat
multitudinem stellarum, et omnibus eis nomina vocat <note>(Psal. CXLVI, 4)</note>
          </hi>.
Proinde qui numerat multitudinem
stellarum non potest suorum ignorare numerum filiorum.
</p>
          <p>CAP. V.--7. Illi ergo numero nec aliquis additur,
<pb n="0655B"/>
nec aliquis demitur; quia idem numerus secundum
propositum Dei praedestinantis impletur. Nam quia
secundum propositum voluntatis suae Deus sanctos
suos praedestinavit, de quo scriptum est, quia <hi>omnia
quaecunque voluit, fecit <note>(Psal. CXIII, 3)</note>
            </hi>; ita nemo potest
ejus mutare praedestinationem, sicut nullus potest
ejus vincere voluntatem. Quod si numerus ille
certus non est apud Deum, aut divina scientia fallitur,
aut voluntas divina mutatur, aut divina virtus
adversitate qualibet superatur. Quod si aliquid horum
soli possunt impii dicere, aut forte nec impius
aliquis audet horum dicere aliquid, nemo divinam
praedestinationem neget: quandoquidem illius Dei
praedestinatio vera prorsus asseritur, cujus et scientia
irreprehensibilis, et voluntas incommutabilis, et
<pb n="0655C"/>
virtus insuperabilis invenitur. Ad hanc praedestinationem
pertinet, et gratuita justificatio Redemptoris,
et justa redditio Judicis. Ad hanc praedestinationem
pertinet misericordia quam Paulus consecutus est
ut fidelis esset <note>(I Cor. VII, 25)</note>, et corona justitiae,
quam reddet ei Dominus in illa die justus judex: non
solum autem Paulo, sed et omnibus qui diligunt
adventum ejus <note>(II Tim. IV, 8)</note>. Omnes enim quos Deus
praedestinavit in adoptionem, gratis hic justificantur
ex impiis, quia <hi>Christus pro impiis mortuus est <note>(Rom.
V, 6)</note>
            </hi>; et, <hi>omnes peccaverunt, et egent gloria Dei, justificati
gratis per gratiam ipsius <note>(Rom. III, 23)</note>
            </hi>. Quibus
sicut per misericordiam praeparavit gratuitum justificationis
donum, ita per justitiam praeparavit aeternae
justificationis praemium. Opus itaque gratiae in
<pb n="0655D"/>
omnibus praedestinatis gratuita misericordia inchoatur,
et justa retributione perficitur.</p>
        </div3>
<div3>
          <head>8.</head>
          <p>
 Praedestinavit ergo Deus sanctos suos, et ad
gratiam vitae bonae, et ad gratiam vitae aeternae.
 <hi>Gratia</hi> ergo <hi>Dei vita aeterna in Christo</hi> <emph>485</emph> <hi>Jesu Domino
nostro.</hi> Ergo per gratiam Dei justificantur impii,
ut, abnegantes impietatem et saecularia desideria, sobrie,
et juste, et pie vivant in hoc saeculo; et ut, justificati
gratia ipsius, haeredes sint secundum spem
vitae aeternae. Praeparatam ergo gratiam donat Deus,
<pb n="0656A"/>
ut homines justificentur, et bene vivant, et vitam
aeternam pro recte factis accipiant. Ideo autem et
ipsa vita aeterna, gratia Dei ab Apostolo dicitur <note>(Rom.
VI, 23)</note>, quia gratis hominibus vita bona datur, cui
juste vita aeterna reddatur. Praeparavit autem Deus
etiam malis ignem aeternum: illis utique quos juste
praeparavit ad luenda supplicia, nec tamen praedestinavit
ad facienda peccata. Praedestinavit enim
Deus quod divina aequitas redderet, non quod iniquitas
humana admitteret. Praedestinavit ergo homini
reo non culpam quam odit, sed judicium quod diligit.
Scriptum est enim quia <hi>diligit misericordiam et
judicium <note>(Psal. XXXII, 5)</note>
          </hi> Dominus. Et ideo non solum
originale, verum etiam omne actuale peccatum in
malis puniturus est Deus, quia malis operibus nec
praebet initium, nec adhibet aliquando consensum.
<pb n="0656B"/>
Mala itaque opera non placent Deo, quia non sunt
ab eo. Nam si ab ipso essent, mala non essent. Proinde
bona opera quae Deus misericorditer donat, juste
coronat; opera vero quae ipse non tribuit, juste
punit: in istis coronatur divina largitio, in illis autem
damnatur humana transgressio. Homo itaque
illud habet salubriter quod acceperit a Deo; illud
perniciose quod habuerit ex seipso.
</p>
          <p>CAP. VI.--9. Pessimum est autem dicere quia si
est praedestinatio, non debemus orare nec vigilare,
sed facere omnes voluntates carnis, eo quod jam
praedestinati fuerimus. Cum utique illa gratia quae
nobis divina praedestinatione fuit praeparata, ad hoc
divinitus nobis detur ut vigilemus et oremus, et <hi>sicut
in die honeste ambulemus, non in comessationibus
<pb n="0656C"/>
et ebrietatibus, non in cubilibus et impudicitiis, non in
contentione et aemulatione; sed</hi> induamur <hi>Dominum
Jesum Christum, et carnis curam non</hi> faciamus <hi>in
desideriis <note>(Rom. XIII, 13, 14)</note>
            </hi>. Quomodo enim fieri
potest ut gratiam quisque accipiat, et opera gratiae,
ipsa gratia in se operante, non faciat? Gratia quippe
per Spiritum sanctum datur; <hi>fructus autem Spiritus
est caritas, gaudium, pax, longanimitas, bonitas, benignitas,
fides, modestia, continentia <note>(Gal. V, 22, 23)</note>
            </hi>.
Quis igitur accepta sancti Spiritus gratia non oret,
non vigilet, non concupiscentiis carnalibus ipsius
suffragio gratiae atque juvamine repugnet? Cum utique
Salvator noster vigilare et orare nos praecipiat <note>(Matth. XXVI, 41)</note>,
et beatus Paulus testetur quia <hi>qui sunt Christi carnem suam crucifixerunt cum vitiis
<pb n="0656D"/>
et concupiscentiis 
 <note>(Galat. V, 24)</note>
            </hi>.</p>
        </div3>
<div3>
          <head>10.</head>
          <p>
 Tale est autem si quis dicat: Si praedestinatus
est homo, nec orare debet, nec vigilare, quale si
dicat ab eo cui vita fuerit divinitus promissa vitae
subsidia non quaerenda. Nam legimus Ezechiae regis
ad vitam quindecim annos dono divinae miserationis
adjectos <note>(IV Reg. XX, 6)</note>. Num ergo debuit Ezechias
dicere, pro eo quod apud eum certa esset divina
promissio, propterea se debere nec cibum, nec potum
sumere, nec ea quae ad vitae subsidium pertinent
<pb n="0657A"/>
cogitare? Cum utique ideo detur ipsius vitae usus,
ut in corde viventis vivendi perseveret affectus; <emph>486</emph> 
 et in eo quod quisque vitam suam amat, vitae
subsidia non repellat. Ab ipsa ergo vita habemus
ut de statu ipsius vitae sollicite cogitemus. Proinde
gratia quam Deus praedestinavit, id est ex aeternitate
suis fidelibus praeparavit, hoc in nobis agit ex eo
quod eam accepimus, ut in nobis eam custodiri divino
munere postulemus, et hoc in operibus habeamus,
quod ipsa largiente percepimus. In illis autem
permanent ipsius gratiae dona, quibus sunt divinae
praedestinationis munere praeparata. Non ergo dicendum
est: Si praedestinati sumus, nec vigilemus,
nec oremus. Imo cum vigilamus et oramus, gratiae
Dei beneficia cognoscamus; nec denegemus aeternam
bonorum istorum originem, quorum in nobis divinam
<pb n="0657B"/>
cernimus largitatem; quorum sic non potest
esse praedestinatio dubia, sicut eorum cognoscitur
praeparatio sempiterna. Propter quod dicit Apostolus: <hi>Ipsius enim sumus factura, creati in Christo Jesu
in operibus bonis, quae praeparavit Deus ut in illis
ambulemus 
 <note>(Ephes. II, 10)</note>
          </hi>.
</p>
          <p>CAP. VII.--11. Absit autem ut dum praedestinatio
asseritur, evangelica et apostolica mandata solvantur.
Cum utique Jesus ab initio sciret qui essent
credituri, et qui eum esset traditurus <note>(Joan. VI, 65)</note>,
nec falsa potuerit esse scientia Creatoris: et ideo
sicut praescivit traditorem suum, nec alius eum tradidit
nisi ille quem ipse praescivit, sic utique illos
quos praeparatione sua sciebat ad fidem praedestinatos,
ipsos noverat ab initio credituros. Quomodo
<pb n="0657C"/>
autem assertione praedestinationis apostolica mandata
solvimus, cum non solum eos qui membra
Christi sunt, sed ipsum quoque Christum praedestinatum,
Apostolo praedicante, noverimus? De ipso
enim beatus Paulus dicit: <hi>Qui factus est ei ex semine
David secundum carnem; qui praedestinatus est
Filius Dei in virtute, secundum Spiritum sanctificationis <note>(Rom. I, 3)</note>
            </hi>.
Alio quoque loco dicit: <hi>Sapientiam
autem loquimur inter perfectos: sapientiam vero non
hujus saeculi, neque principum hujus saeculi, qui destruuntur;
sed loquimur Dei sapientiam in mysterio,
quae abscondita est, quam praedestinavit Deus ante
saecula in gloriam nostram <note>(I Cor. II, 6, 7)</note>
            </hi>. Quocirca,
quid est praedestinationis assertionem arguere,
nisi apostolicam doctrinam mortifera impietate culpare?
<pb n="0657D"/>
Certissime quippe divinam praedestinationem
Paulus et didicerat, et docebat; et quam noverat in
capite, non denegabat in corpore. Sciebat enim
aeternum atque incommutabilem Deum, secundum
aeternam atque incommutabilem voluntatem suam,
omnia praescisse quae a se facienda disposuit, et
omnia praedestinasse quae se in sanctis suis misericorditer
ac juste facturum esse praescivit.</p>
<p>CAP. VIII.--12. Quisquis ergo PRAEDESTINATIONEM
NEGAT, de apostolicis eam prius Epistolis deleat; ac
deinde cum ostenderit juste a se reprehensum apostolum
Paulum, tunc se hominibus indubitanter
praebeat audiendum. Beatus apostolus Paulus noluit
sileri quod voluit scribi-sed sicut in Epistolis suis
<pb n="0658A"/>
arguit, si quem in hominibus cognovit errorem, sic
omnibus hominibus praedicari voluit quam suis inseruit
litteris veritatem. Ille itaque apostolica mandata
sine dubio solvit, qui apostolica dicta aut negare
aut oppugnare contendit. Praedestinationem namque
sicut tam fidenter quam veraciter beatus apostolus
praedicavit, ita nobis praedicandam fidenter veraciterque
mandavit. Nec <emph>487</emph> timuit ne videretur genesim,
vel fatum, aut constellationem introducere:
quod si isti fratres inaniter metuunt, illic trepidantes
timore ubi non est timor <note>(Psal. XIII, 5)</note>; et cum
impiis reprehendi formidant, impie de Deo sentire
non dubitant. Quis enim deterius potest de Deo
aeterno, de Deo vero, de Deo bono ac beato sentire,
quam qui eum negat ex aeternitate scire quod esset
<pb n="0658B"/>
facturus in tempore; aut fortuitum ascribit divinis
operibus cursum, negans aeternum manere futurae
suae operationis in illa incommutabilis Dei aeterna
voluntate consilium? Haec enim assertio, quae vere
divino est inimica consilio, sicut bonas hominum
voluntates et opera in aeterna Dei praedestinatione
haberi omnimodis negat, ita Dei scientiam ex humanis
voluntatibus atque actibus pendere confirmat.
Si enim Deus omnia futura opera sua ex aeterno
praescivit, procul dubio eadem opera sua bonae voluntatis
suae proposito praeparavit, et quod esset
operaturus, incommutabilis consilii firmitate disposuit:
nec aliter potest ordo divinorum operum currere,
quam invenitur in ejus incommutabilis cognitionis
praeparatione constare.</p>
<p>
            <pb n="0658C"/>CAP. IX.--13. Quidquid in tempore mutabiliter
geritur, hoc in altitudine divitiarum sapientiae et
scientiae Dei aeternum atque incommutabile naturaliter
invenitur, qui scientiae suae plenitudine universa
futura cognovit, et altitudine sapientiae suae cuncta
opera sua, priusquam fierent, mirabili ordine praeparavit.
Alioquin praecedet divinam sapientiam humana
cogitatio atque operatio, si non eam ex aeternitate
comprehendit divina cognitio. Necesse est autem ut
si Deus incommutabilis est et aeternus, sit ejus incommutabilis
et aeterna cognitio. Incommutabili autem
et aeternae scientiae nihil accidit temporale. Quoniam
si aliquid ei in tempore accidisse cognoscitur,
necesse est ut initio mutabilitatique subdatur; nec
potest esse sine initio natura, cujus scientia initio
<pb n="0658D"/>
invenitur esse subjecta. Coepit enim esse qui non fuit,
cui scientia coepit esse quae defuit; nec omnia potest
simul scientiae plenitudine continere, qui potuit aliquid
aliquando nescire. Semper ergo mutabilis fuit
qui plenitudine cognitionis indiguit; nec ejus sapientia <hi>attingit a fine usque ad finem fortiter, et disponit
omnia suaviter 
 <note>(Sap. VIII, 1)</note>
            </hi>; nec <hi>attingit ubique propter
munditiam suam <note>(Sap. VII, 24)</note>
            </hi>, si vel eam aliquid
futuri operis latuit, vel non habuit in aeterna
dispositione ac praedestinatione quod facit; nec retinet
integrum suae incommutabilitatis statum, si temporalibus
operibus suis non aeternum, sed temporale
potest adhibere consilium.</p>
        </div3>
<div3>
          <head>14.</head>
          <p>
 Quapropter scientes Deum incommutabilem, et
aeternum, et perfectum, creaturae omnipotentissimum
<pb n="0659A"/>
conditorem, et omnium quae facturus erat cognitorem
atque dispositorem aeternum, confiteamur
eum opera sua omnia ex aeternitate praeordinasse, ex
aeternitate dona sua et judicia praeparasse. Ille enim
cui propheta dicit: <hi>Omnia in sapientia fecisti <note>(Psal.
CIII, 24)</note>
          </hi>, in eadem sapientia in qua omnia condidit,
cuncta quae se facturum cognoverat ex aeternitate
disposuit, quia nihil eorum quae facturus fuerat ignoravit.
Omnes ergo ante mundi constitutionem praedestinando
Deus elegit, quos hic in quacunque positos
aetate, quolibet tempore, secundum propositum
vocat atque justificat: ipsis <emph>488</emph> etiam donat perseverantiam,
et eosdem omnes perducit ad vitam
aeternam. Hos enim <hi>omnes vult salvos fieri, et ad agnitionem
veritatis venire <note>(I Tim. II, 4)</note>
          </hi>. Voluntas autem
<pb n="0659B"/>
Omnipotentis necesse est in omnibus impleatur. Fit
ergo quidquid ille voluerit fieri, cujus voluntati nemo
resistit; nec enim potestas Dei minor est quam voluntas,
et ideo nihil invenitur velle quod non possit
efficere. Quaedam quidem Deus facere posset, et non
facit; nihil est tamen quod fieri velit aliquando, nec
faciat: <hi>Omnia</hi> enim <hi>quaecunque voluit Dominus fecit,
in coelo et in terra, in mari et in omnibus abyssis <note>(Psal. CXXXIV, 6)</note>
          </hi>.
Proinde et in hominibus quoniam
quaecunque voluit fecit, quoscunque vult fieri salvos,
facit: et quoniam ipsa Veritas veraciter dicit: <hi>Nemo
venit ad me, nisi Pater, qui misit me, attraxerit eum <note>(Joan. VI, 44)</note>
          </hi>,
illos omnes facit ad agnitionem veritatis
venire, quos ipse misericorditer dignatur attrahere.
</p>
          <p>CAP. X.--15. Ideo autem <hi>Omnes</hi> dicuntur, quia
ex omni hominum genere colliguntur, ex omnibus
<pb n="0659C"/>
gentibus, ex omnibus nationibus, ex omnibus dominis,
ex omnibus servis, ex omnibus regibus, ex omnibus
militibus, ex omnibus provinciis, ex omnibus
linguis, ex omnibus aetatibus, ex omnibus gradibus.
Ita salvi fiunt omnes quos vult Deus salvos fieri, quia
nemo salvatur, nisi quem ille voluerit gratuita justificatione
salvare. Nam cum Salvator noster dixerit <note>(Matth. XI, 27)</note>:
 <hi>Nemo novit Filium nisi Pater, neque
Patrem quis novit nisi Filius, et cui voluerit Filius
revelare</hi> (quod utique dicens ostendit se quibusdam
revelari velle, quibusdam nolle), dicatur quomodo
salvos fieri velit quibus Patrem suum et seipsum
revelare noluerit? Ostenditur quippe in Evangelio
quibusdam in parabolis sic locutus, ut verba sua VELLET
AUDIRI, NEC VELLET INTELLIGI. Quod ipse Dominus
<pb n="0659D"/>
indubitanter aperuit. Interrogantibus namque discipulis,
haec eum Matthaeus dixisse commemorat: <hi>Vobis
datum est nosse mysterium regni Dei, illis autem non
est datum <note>(Matth. XIII, 11)</note>
            </hi>. Marcus quoque non dissimilem
Salvatoris responsionem insinuat, cujus haec
esse verba testatur: <hi>Vobis datum est scire mysterium
regni Dei; illis autem qui foris sunt in parabolis omnia
fiunt: ut videntes videant, et non videant, et audientes
audiant, et non intelligant; ne quando convertantur,
et dimittantur eis peccata <note>(Marc. IV, 11, 12)</note>
            </hi>. Lucas
etiam eadem Dominum respondisse confirmans, ait: <hi>Vobis datum est nosse mysterium regni Dei, caeteris
autem in parabolis, ut videntes non videant, et audientes
non intelligant 
 <note>(Luc. VIII, 10)</note>
            </hi>.</p>
<pb n="0660A"/>
</div3>
<div3>
          <head>16. </head>
          <p>
Nempe apparet ita Dominum turbis locutum,
ut tamen eis regni coelorum nollet aperire mysterium.
Quod utique faciens, ideo sua verba nolebat
intelligi, quia se in illo mysterio nolebat agnosci.
Illam quippe agnitionem mysterii Christi esse, Paulus
testatur apostolus dicens: <hi>Instructi in caritate, et
in omnes divitias plenitudinis intellectus, in agnitione
mysterii Christi Jesu, in quo sunt omnes thesauri sapientiae
et scientiae absconditi <note>(Coloss. II, 2, 3)</note>
          </hi>. Nam
et in alio loco dicitur: <hi>Ut Deus aperiat nobis ostium
sermonis, ad loquendum mysterium Christi <note>(Coloss.
IV, 3)</note>
          </hi>. Fidelibus quoque instantiam orationis suae insinuans
ait: <hi>Non cesso gratias agens pro vobis, memoriam
vestri faciens in orationibus meis; ut Deus
Domini nostri Jesu Christi, Pater gloriae, det vobis
<pb n="0660B"/>
Spiritum</hi> <emph>489</emph> <hi>sapientiae et revelationis in agnitionem
ejus <note>(Ephes. I, 16, 17)</note>
          </hi>. Si ergo generaliter omnes
homines vult Deus salvos fieri, et ad agnitionem veritatis
venire, quid est quod ipsa Veritas quibusdam
mysterium suae agnitionis occultat? Et utique quibus
suam denegat agnitionem, denegat et salutem. In hoc
enim homines salvi fiunt, in quo ad agnitionem veritatis
perveniunt. De Christo quippe dictum est
quia <hi>ipse salvum faciet populum suum a peccatis eorum <note>(Matth. I, 21)</note>
          </hi>;
de quo etiam beatus Petrus ait
quia <hi>non est aliud nomen sub coelo datum hominibus,
in quo oporteat nos salvos fieri <note>(Act. IV, 12)</note>
          </hi>. Quomodo
ergo erat voluntas Dei in illis salvandis, quibus abscondebatur
ipsa cognitio veritatis?
</p>
          <p>CAP. XI.--17. An forte dicitur, cordis eorum duritia
faciente, Salvatorem nostrum suae agnitionis
<pb n="0660C"/>
aperire noluisse mysterium? Ubi possemus latius
respondere. Sed ut aliquo utamur pro servanda brevitate
compendio, quicunque dicunt propter duritiam
cordis eorum noluisse ipsam Veritatem suae agnitionis
mysterium revelare, interim in hoc agnoscant,
NON DE UNIVERSIS PRORSUS hominibus dici, quia omnes
homines salvos vult Deus fieri, et ad agnitionem veritatis
venire: cum illos quos Christus duricordes
videbat, nollet utique salvare, quibus propter duritiam
cordis eorum nolebat suae agnitionis aperire
mysterium. Aut ergo negent Deum velle omnes homines
salvos fieri, et ad agnitionem veritatis venire,
qui Salvatorem nostrum quibusdam cognitionem mysterii
regni coelorum dare noluisse cognoscunt; et
mendacem pronuntient apostolum Paulum: aut si
<pb n="0660D"/>
apostoli dictum universaliter ad cunctos omnino refertur
homines, cogentur sanctos evangelistas pronuntiare
mendaces. Quomodo enim quibusdam dare
noluit nosse mysterium regni coelorum, qui omnes
homines salvos vult fieri, et ad agnitionem veritatis
venire? Quandoquidem si omnes omnino vult, neminem
utique non vult; et si omnes vult ad agnitionem
suam venire, omnibus debet mysterium suae agnitionis
ostendere. Sed quibusdam ipsum mysterium nosse
non dedit.</p>
        </div3>
<div3>
          <head>18.</head>
          <p>
 Quale fuit ergo et velle salvare, et nolle mysterium
salutis ostendere? Quale fuit, quaeso, si Veritas
voluit ut ad agnitionem ejus omnes homines
venirent, et eis noluit ostendere qua venirent? Quale
<pb n="0661A"/>
hoc est, ut eis neget vitam, quos invitat ad patriam?
Ipsa enim ait: <hi>Ego sum via, veritas et vita: nemo
venit ad Patrem nisi per me <note>(Joan. XIV, 6)</note>
          </hi>. Quomodo
ergo illos vult venire ad agnitionem suam quibus denegat
agnitionem suam? Quid est enim nolle mysterium
suae agnitionis ostendere, nisi nolle salvare?
Non ergo omnes homines vult salvos fieri, qui vel
quibusdam pro duritia cordis sui noluit suae agnitionis
aperire mysterium, sine quo nullus pervenit ad
salutem. Sed Apostolus mentiri non potuit, qui dixit
quia <hi>omnes homines vult salvos fieri, et ad agnitionem
veritatis venire <note>(I Tim. II, 4)</note>
          </hi>. Sed nec evangelistae
mentiti sunt, qui dixerunt ipsum Dominum discipulis
dedisse, aliis non dedisse nosse mysterium regni
coelorum. Et utique illis quia dare voluit, dedit; illis
autem quia dare noluit, non dedit: et quia istis propterea
<pb n="0661B"/>
dedit ut salvi fierent, agnoscitur illis ideo non
dedisse ne fierent. Istos ergo salvos fieri voluit quibus
nosse mysterium salutis dedit; illos autem noluit
quibus salutaris mysterii notitiam <emph>490</emph> denegavit.
Nam si utrosque salvos fieri voluisset, utrisque agnitionem
salutaris mysterii contulisset.
</p>
          <p>CAP. XII.--19. Quoniam ergo utraque Scriptura
vera est, utraque sancta, utraque divinitus inspirata,
et ob hoc utraque venerabiliter est servanda, et indubitanter
audienda et accipienda, removeantur ab
omnibus illis omnes isti quibus Christus non dedit
nosse mysterium regni coelorum; et digne intelligantur
illi omnes homines quos vult Deus salvos fieri
et ad agnitionem veritatis venire: quia revera in
illis voluntas salvantis agnoscitur, quibus agnoscendae
<pb n="0661C"/>
veritatis gratia non negatur. Sic Deus, quia omnia
quaecunque voluit fecit, suam implet in omnibus
voluntatem: quia omnibus quos vult salvos fieri, et
ad agnitionem veritatis venire, donat salutaris mysterii
rectam cum caritate notitiam. Hos omnes beatus
Petrus sic intelligendos ostendit, ut illos <hi>Omnes</hi> 
diceret, quos Deus vocare dignatur. Ipsius enim verba
sunt, ad Judaeos ita loquentis: <hi>Vobis enim est repromissio,
et filiis vestris, et omnibus qui longe sunt,
quoscunque advocaverit Dominus Deus noster <note>(Act.
II, 39)</note>
            </hi>.</p>
        </div3>
<div3>
          <head>20.</head>
          <p>
 Nam et beatus Paulus quodam loco dicit <hi>Omnes,</hi> 
cum tamen nolit universaliter omnes intelligi.
Scribens enim Philippensibus, ait: <hi>Omnes enim sua
quaerant, non quae Jesu Christi <note>(Philip. II, 21)</note>
          </hi>. Ubi
<pb n="0661D"/>
utique si ab omnibus istis nullus excipitur, necesse
est ut etiam omnes apostoli, et caeteri illius temporis
fideles cum istis omnibus computentur: quod nullus
quantumlibet impius suspicabitur. Restat ergo ut
quosdam <hi>Omnes</hi> debeamus accipere, id est non omnino
omnes homines, sed <hi>Omnes</hi> qui sua quaerebant,
non quae Jesu Christi. Nam in eadem Epistola superius
quosdam bonos ostendens, ait: <hi>Quidam autem
et propter bonam voluntatem Christum annuntiant,
quidam ex contentione, scientes quod in defensione
Evangelii positus sum <note>(Philip. I, 15)</note>
          </hi>. Qui ergo propter
bonam voluntatem ex caritate Christum annuntiabant,
quia <hi>caritas non quaerit quae sua sunt <note>(I Cor.
XIII, 5)</note>
          </hi>, non sua quaerebant, sed quae Jesu Christi:
<pb n="0662A"/>
non ergo erant inter illos Omnes qui sua quaerebant,
et non quae Jesu Christi. Hos bonos in fine Epistolae
suae sanctos appellat; et sicut illos malos Omnes
dicit, ita et istos bonos Omnes nihilominus dicit;
ait enim: <hi>Salutant vos sancti omnes <note>(Philip. IV, 22)</note>
          </hi>.
Ecce in una eademque beati apostoli Epistola ponuntur,
et omnes sancti, et omnes qui sua quaerunt, non
quae Jesu Christi; cum utique et omnes qui sancti
erant sua non quaererent, et omnes qui sua quaerebant
sancti non essent. Accipiantur ergo et omnes
isti et omnes illi, non confuse, sed distincte; et sic
utrique Omnes dicantur, ut omnes isti ab illis omnibus,
et illi omnes ab istis omnibus recto veritatis
ordine discernantur.</p>
        </div3>
<div3>
          <head>21.</head>
          <p>
 Idem sensus est et in omnibus tribubus quas
<pb n="0662B"/>
Deus semini Abrahae promisit, et in eo benedicendas
ostendit, dicens: <hi>Et benedicentur in te omnes tribus
terrae <note>(Genes. XXVIII, 14)</note>
          </hi>. Quod etiam beatus Petrus
confirmans, ait Judaeis: <hi>Vos estis filii prophetarum,
et testamenti quod disposuit Deus ad patres nostros,
dicens ad Abraham: In semine tuo benedicentur omnes
gentes terrae <note>(Act. III, 25)</note>
          </hi>. Ostendens autem Christum
esse semen Abrahae, in quo est omnium tribuum
benedictio repromissa, continuo haec verba subjecit. <hi>Vobis Deus primum suscitans Filium suum, misit</hi> <emph>491</emph> 
 <hi>eum benedicentem vobis <note>(Ibid., 26)</note>
          </hi>. Christus est
itaque semen Abrahae, in quo benedicentur omnes
tribus terrae. Et utique vera est Dei promissio, quia <hi>fidelis</hi> 
 est <hi>Dominus in omnibus verbis suis, et sanctus
in omnibus operibus suis <note>(Psal. CXLIV, 13)</note>
          </hi>, in cujus
<pb n="0662C"/>
promissione Abraham <hi>non haesitavit diffidentia, sed
confortatus est fide, dans gloriam Deo, et plenissime
sciens quia quaecunque promisit, potest et facere <note>(Rom. IV, 20)</note>
          </hi>.
</p>
          <p>CAP. XIII.--Cum ergo in Christo benedici omnes
tribus terrae nullus ambigat Christianus, beatus tamen
Joannes in Apocalypsi loquens de Christo, id
est de ipso semine Abrahae, in quo benedicentur
omnes tribus terrae, veraciter utique dicit: <hi>Ecce veniet
cum nubibus, et videbit eum omnis oculus, et qui
eum compunxerunt; et plangent se super eum omnes
tribus terrae <note>(Apoc. I, 7)</note>
            </hi>. Ecce omnes tribus terrae
benedicentur in Christo, quo tamen veniente, plangent
se omnes tribus terrae.</p>
        </div3>
<div3>
          <head>22.</head>
          <p>
 Quomodo itaque nobis utrumque constabit, si
vel in bono, vel in malo sic omnium tribuum plenitudo
<pb n="0662D"/>
universalis accipitur, ut nihil parti alteri relinquatur?
Sed idem beatus Joannes, qui de ipsius pectore
Veritatis ubertatem veridicae praedicationis ebiberat,
sic ostendit Omnes istas tribus quae se in adventu
Christi plancturae sunt, ut omnes istas tribus
quas in semine Abrahae benedicendas Deus verax
promisit ex illis omnibus tribubus colligi demonstraret.
In eodem quippe libro eos qui Agni redempti
sunt sanguine inducit cantantes canticum novum, et
dicentes: <hi>Dignus es, Domine, accipere librum, et
aperire signacula ejus: quia occisus es, et redemisti
nos in sanguine tuo, ex omni tribu, et lingua, et populo,
et gente: et fecisti nos Deo nostro regnum et sacerdotes,
et regnabunt super terram <note>(Apoc. V, 9, 10)</note>
          </hi>.
<pb n="0663A"/>
Alio quoque memorati libri loco, dum ex duodecim
tribubus filiorum Israel duodena de singulis tribubus
memorasset millia signatorum, ut etiam ex omnibus
tribubus terrae innumerabilem turbam fidelium
demonstraret, ita loquitur: <hi>Post haec, vidi turbam
magnam, quam dinumerare nemo poterat, ex omnibus
gentibus, et tribubus, et linguis, et populis, stantes ante
thronum et ante Agnum, amictos stolis albis, et palmae
erant in manibus eorum <note>(Apoc. VII, 19)</note>
          </hi>. Hae sunt omnes
tribus de omnibus tribubus congregatae. Istae sunt
omnes tribus quae benedicuntur credentes in Christum,
de omnibus tribubus illis quae se ideo plangent
quia non crediderunt in Christum. Sic intelliguntur
omnes fideles, et omnes infideles; omnes boni, et
omnes mali; omnes quos Deus misericordissima bonitate
<pb n="0663B"/>
salvat, et omnes quos justissima severitate
condemnat; quibusdam juste non donans veritatis
agnitionem, quibusdam misericorditer agnoscendam
revelans veritatem; et in omnibus implens suam
omnipotentissimam voluntatem.
</p>
          <p>CAP. XIV.--23. Plurima, secundum istius intelligentiae
saluberrimam regulam, in divinis eloquiis,
testimonia poterit invenire quisquis voluerit Scripturas
divinas recto cordis oculo recensere. Cum vero
de humana voluntate tractatur, quod pertinet ad salutis
vel exordium, vel effectum, VERUM EST QUIDEM,
quia de illis qui ratione utuntur, qui volunt salvantur,
et qui nolunt non salvantur; sed illi qui salvi
fiunt, tunc salvari volunt, quando divina gratia praeveniuntur
ut velint; <emph>492</emph> imo tunc salvari volunt,
quando ipsum velle dono divinae largitatis accipiunt.
<pb n="0663C"/>
Sancta enim Scriptura mentiri nullatenus potest, quae
ait: <hi>Praeparatur voluntas a Domino <note>(Prov. VIII, 35,
sec. LXX)</note>
            </hi>. Unde quoque Apostolus, Christo in se
loquente, veraciter dicit: <hi>Cum timore et tremore salutem
vestram operamini; Deus est enim qui operatur
in vobis et velle et perficere, pro bona voluntate <note>(Philip.
II, 12, 13)</note>
            </hi>. Nec solum initium bonae voluntatis et
operis Deo assignat Apostolus, verum etiam ab ipso
utrumque testatur impleri, dicens: <hi>Ut dignetur vos
vocatione sua Deus noster: ut impleat omnem voluntatem
bonitatis, et opus fidei in virtute <note>(II Thess. I,
11)</note>
            </hi>. Et ut ostenderet hoc per gratiam fieri, secutus
adjunxit <note>(v. 12)</note>: <hi>Ut clarificetur nomen Domini nostri
Jesu Christi in vobis, et vos in illo, secundum gratiam
Dei nostri et Domini Jesu Christi.</hi> In illis ergo
<pb n="0663D"/>
qui voluntarie salvantur gratia divina operatur ut
velint; in illis autem qui nolunt, humana duritia perseverat
ut nolint. Quam tamen duritiam homo non
habebit, cum eam Deus auferre voluerit. Sine difficultate
quippe Deus potest implere quodcunque voluerit,
qui ait de quibusdam: <hi>Auferam ab eis cor lapideum,
et dabo eis cor carneum <note>(Ezech. XXXVI, 26)</note>
            </hi>.
Aufert ergo cor lapideum, duritiam cordis auferens;
dat cor carneum, gratiam sanctae credulitatis infundens.
Sic emollitur cor quod fuerat durum, quo sanctae
fidei tribuatur exordium.</p>
</div3>
<div2>
          <head>CAP. XV. </head>
          <p>
--24. Liberum vero humanae mentis arbitrium
in primo homine rectum creatum est, non
tamon sine adjutorio gratiae: talis utique gratiae, qua
<pb n="0664A"/>
posset, si vellet, in eadem rectitudine permanere, et
a qua posset, si vellet, aversa voluntate discedere.
Nunc autem in unoquoque homine gratia praeveniens
operatur, ut libertas arbitrii corrigatur. Arbitrium
autem hominis in quantum corrigitur, in tantum liberatur;
in tantum autem captivum ducitur, in quantum
adhuc noxiae servitutis necessitatibus implicatur.
QUAE NECESSITATES non solum filios saeculi mortaliter
premunt, verum etiam filios Dei etiam filios Dei frequenter
affligunt. Ipsa est illa lex peccati, quae illum militem
strenuum, id est Paulum apostolum, condelectantem
legi Dei secundum interiorem hominem, illa in membris
habitans, et legi mentis repugnans, quamvis sibi
non posset in effectu subjicere, non tamen quiescebat
in suggestionibus concupiscentiae captivare. Unde
idem apostolus ait: <hi>Condelector enim legi Dei secundum
<pb n="0664B"/>
interiorem hominem: video autem aliam legem
in membris meis, repugnantem legi mentis meae, et captivantem
me in legem peccati quae est in membris
meis <note>(Rom. VII, 22, 23)</note>
          </hi>. Nec siluit solo se posse auxilio
gratiae liberari; ideo sequitur dicens <note>(v. 24 et 25)</note>: <hi>Infelix ego homo, quis me liberabit de corpore mortis
hujus? Gratia Dei per Jesum Christum Dominum nostrum.</hi> 
Habuit ergo in mente gratiae fortitudinem, sed
in carne infirmitatem sentiebat arbitrii, quam non
habuit Adam priusquam depravaretur voluntaria
praevaricatione mandati. Inde est quod Apostolus,
non sub lege, sed jam sub gratia constitutus, licet
mente serviret legi Dei, cogebatur tamen carne servire
legi peccati: quia illud illi in voluntate divinitus datum
erat, illud in eo necessitate remanserat. Illis quippe
<pb n="0664C"/>
necessitatibus urgebatur invitus, a quibus eripi omnis
sanctus et optat et postulat, dicens Deo: <hi>De necessitatibus</hi> <emph>493</emph> 
 <hi>meis eripe me <note>(Psal. XXIV, 17)</note>
          </hi>.
Harum necessitatum in se Apostolus molestiam sentiens
dicebat: <hi>Non enim quod volo bonum, hoc ago;
sed quod odi malum, hoc facio. Si autem quod odi
malum, hoc ago, jam non ego operor illud, sed quod
habitat in me peccatum <note>(Rom. VII, 19, 20)</note>
          </hi>.
</p>
          <p>CAP. XVI.--25. Hae necessitates non desinunt in
corpore mortis hujus mortaliter viventibus sanctis;
quibus miserabiliter quidem concutiuntur, ut agnoscant
se illam gratiam sanctae libertatis et pacis primae
in primo homine peccati merito perdidisse; nec
eam posse nisi per gratiam Christi recipere, in illa
duntaxat vita in qua nulla erit sanctis sollicitudo certaminis,
<pb n="0664D"/>
sed perfecta securitas pacis; tunc utique
quando insultabitur morti, exstirpata de membris
omni contentione peccati. Tunc veraciter in illa pace
dicetur: <hi>Absorpta est mors in victoria. Ubi est, mors,
victoria tua? Ubi est, mors, stimulus tuus? Stimulus autem
mortis peccatum est <note>(I Cor. XV, 54, 55, 56)</note>
            </hi>, in
quod primi hominis praevaricatione cecidimus, et sine
quo in hac vita non sumus. Si enim <hi>dixerimus quia
peccatum non habemus, nos ipsos seducimus, et veritas
in nobis non est <note>(I Joan. I, 8)</note>
            </hi>. Vigilandum est igitur
in certamine, ut requiescatur in pace; cogitanda est
liberi arbitrii semper infirmitas quam nobis primi
hominis generavit iniquitas; et ad subrogandum virtutis
auxilium suppliciter poscenda est divina majestas,
<pb n="0665A"/>
ut laborantibus tribuat virtutem, et victores nos
perducat ad pacem, ubi perfectam et ab omni peccato
plenissime liberatam habeamus arbitrii libertatem:
tunc quando omnis creatura, quae nunc renovatur
in Christo, liberabitur a servitute corruptionis, in
libertatem gloriae filiorum Dei <note>(Rom. VIII, 21)</note>. Cum
autem liberabitur, procul dubio et liberae pacis et
pacatae libertatis munere perfruetur. Quod si illa pax
illaque libertas tanta etiam nunc inesset homini quantam
habuit primus homo ante peccatum, non videret
in membris suis aliam legem, quae legi mentis suae
contumaciter repugnaret, et captivum in legem peccati
violenter abduceret.</p>
<div3>
            <head>26.</head>
            <p>
 Liberum itaque humanae mentis arbitrium,
priusquam primus homo peccaret, in tantum fuit vere
<pb n="0665B"/>
liberum, in quantum in se nihil ex se sentiebat adversum.
Inerat ergo ei sanitas et felicitas; nec aliquam
sibi sentiebat inesse miseriam, quia tenebat
recta libertate justitiam. Justitia quippe liberaliter
serviebat, ideo de vera libertate gaudebat.
</p>
            <p>CAP. XVII.--Primus utique homo, quandiu justitiae
servivit, peccatum omnino non habuit. Nos autem quamvis <hi>liberati a peccato, servi autem facti Deo 
 <note>(Rom. VI, 18)</note>
              </hi>,
tamen <hi>si dixerimus quia peccatum non habemus, nos
ipsos seducimus, et veritas in nobis non est <note>(I Joan. 1, 8)</note>
              </hi>.
Adam ante peccatum non habuit super se grave jugum,
quod est super filios ejus a die exitus de ventre matris
eorum, usque in diem sepulturae in matrem omnium <note>(Eccli. XL, 1)</note>.
In Adam ante peccatum nullam
habuit caro concupiscentiam, quae spiritui repugnaret.
<pb n="0665C"/>
Sic enim faciliter dominabatur corpori, sicut obsequebatur
fideliter conditori. Anima illa subditum habuit
corpus, quam purus Deo subjiciebat affectus.
Nunc autem in eo nos non perfecte obedire Deo cognoscimus,
in quo in nobis caro concupiscit adversus
spiritum, et spiritus adversus carnem, ut non quae
volumus illa faciamus. <emph>494</emph>
</p>
          </div3>
<div3>
            <head>27.</head>
            <p>
 Libertas ergo primi hominis majorem
habuit pacem; sed nunc libertas fidelium per gratiam
majorem accipit caritatem: illi fuit prorsus quieta in
pace justitia, istis gloriosa datur in congressione victoria.
Major ergo nunc datur gratia, dum per fidem
liberum reparatur arbitrium; et cum, dono fidei atque
caritatis infuso, arbitrii nostri Deus reparat libertatem,
sic in nobis perficit in infirmitate virtutem.
Sano enim primi hominis arbitrio subrepsit ruina per
<pb n="0665D"/>
vitium; ut autem in hominibus sanetur arbitrium,
major gratia est donata post vitium. Ita factum est
ut ubi abundavit peccatum, superabundaret et gratia;
ac per hoc arbitrium dono Dei reparatur: et si non
tantam habet quantam prius habuit sanitatem et pacem,
majorem tamen accipit ex largitate virtutem,
ut voluntas hominis quae sola deceptoris suasione a
Deo discesserat, nunc, gratiae subnixa praesidio, non
solum suasionibus, sed nec tormentis separetur a
Christo. Ita Christus Deus mirabiliter ostendit quid
humana virtus valeat, quid divina: ut homo, qui per
propriam voluntatem victus est sanus, accepta majore
gratia non vincatur infirmus. Virtus itaque hominis
quae minorem habuit gratiam, sponte victa cecidit;
<pb n="0666A"/>
et infirmitas hominis majore adjutorio gratiae victoriam
recipit quam amisit. Potestas utique bene vel
male operandi potest inesse homini utenti ratione:
sed male operandi potestas ex solo liberae voluntatis
habetur arbitrio; potestas autem bene operandi tunc
libero inest arbitrio, quando donatur a Deo. Hanc
potestatem divinitus dari Joannes evangelista hoc
sermone testatur: <hi>Quotquot autem receperunt eum,
dedit eis potestatem filios Dei fieri, his qui credunt in
nomine ejus <note>(Joan. I, 12)</note>
            </hi>.
</p>
            <p>CAP. XVIII.--28. Quaestionem vero de anima, quam
penultimam vestris in litteris posuistis, ego in hac
responsione ultimam posui, quam magis arbitror conflictum
apud vos habere quam terminum: in qua plus
potest augeri contentio quam suffragari cognitio.
<pb n="0666B"/>
Utraque enim pars sic suis assertionibus nititur, ut
contrariis nihilominus objectionibus revincatur. Cujus
quaestionis beatus Augustinus profunditatem sibi imperscrutabilem
cernens, nullam voluit hujus rei definitam
proferre sententiam, incongruum prorsus
existimans aliquid affirmare sine dubitatione velle,
quod alter posset contraria responsione convellere.
Cujus tam in decimo libro de Genesi ad litteram,
quam in libris ad Vincentium Victorem de Origine
animae, nec non in libro primo ex duobus quos ad
sanctum Hieronymum scripsit <note>(Epist. alias 28, nunc
166)</note>; in tribus quoque epistolis <note>(V. epist. ejusd. alias
157, nunc 190)</note> quas ad Optatum episcopum de hac
quaestione composuit, disputatione refulget non minus
copiosa quam profunda; et eo magis laudabili, quia
<pb n="0666C"/>
congrua temperie moderata. Ubi quidquid ingenii
acumine, quidquid ratiocinationis ordine, quidquid
auctoritatis pondere inquirendum discutiendumque
conspexit, et inquisivit singulariter, et discussit. Consensum
tamen ab utraque definitione continuit, ne
laborem tantae disputationis inaniter susciperet, quem
cujuslibet sententiae temeraria definitio vacuaret. Videbat
eam partem quae affirmat animam de anima
sicut corpus de corpore propagari, et illam quae asserit
novas singulis nascentibus animas fieri, contrariis
posse responsionibus submoveri: quarum pro <emph>495</emph> 
 compendio responsiones singulas series hujus
operis tenebit insertas.</p>
<p>CAP. XIX.--29. Illi quippe qui novas animas asserunt
singulis fieri, cum illis opponi coeperit qua
justitia Dei anima quae nova datur corpori peccatum
<pb n="0666D"/>
originale trahat, cum de humani seminis propagatione
non veniat, omnino deficiunt, duplici scilicet absurditate
constricti, quia vel Deum pronuntiare compelluntur
injustum, vel negare coguntur originale
peccatum. Anima enim quae non propagatur ut caro,
non debet cum carne originalis peccati teneri consortio,
ac per hoc invenitur nec indigere baptismatis
sacramento. Et si in parvulo qui sine baptismate moritur,
sola caro est peccati originalis contagione polluta,
et anima non baptizati infantis sine iniquitate
de hoc saeculo putatur exire: dicatur ubinam sit parvulus
in resurrectione futurus? utrum in regno Dei,
propter munditiam <note>( <hi>al.</hi> innocentiam)</note> animae; an in
igne aeterno propter immunditiam carnis? Ubicunque
<pb n="0667A"/>
futurus dicatur, aut mendax Deus, aut injustus asseritur.
Mendax est enim si non baptizatum introducit
in regnum, cum firmissimam praefixerit Salvator
ipse sententiam, dicens: <hi>Si quis non renatus fuerit ex
aqua et Spiritu, non potest introire in regnum Dei <note>(Joan. III, 5)</note>
              </hi>.
Injustus est autem si cum carne miserit
animam in ignem aeternum, quae cum carne non
habet commune peccatum. Sed manifestum est omnem
qui non fuerit aut in nomine Christi sanctificato
latice, aut pro Christi nomine et ejus Ecclesia proprio
sanguine baptizatus, ignis aeterni combustione
damnandum. Qua ergo justitia divini judicii anima
cum sua carne in ignem aeternum mittetur, si peccati
originalis crimine non tenetur?</p>
          </div3>
<div3>
            <head>30.</head>
            <p>
 An forte hanc absurditatem quisquam tentabit
arripere, ut animam seorsum dicat pro sua munditia
<pb n="0667B"/>
( <hi>forte deest</hi> felicem, <hi>vel quid simile</hi> ) in aeternum futuram,
carnem vero asserat in aeterno igne, originalis
merito iniquitatis arsuram? Sed veritas catholicae
fidei, quae in cunctis hominibus resurrectionem carnis
futuram certissime credit et praedicat, destruit
hujus adinventionis ineptissimam falsitatem. Caro
enim si animam non recipiet, non resurget; et si non
resurget, utique nec vivet. Quae ergo sine anima non
potest vivere, quomodo exanimis poterit illius ignis
cruciamenta sentire? Necesse est itaque ut carnem
negent resurrecturam, qui volunt animam non baptizati
parvuli propter munditiam collocare in regno.
Quod etiam ipsi vident quemadmodum dicatur non
solum tam absurde quam impie. Magnae quippe impietatis
est, aut resurrecturam negare mortuam hominis
<pb n="0667C"/>
carnem; aut animam dicere absque carne in
qua vixit, vel aerumnae, vel felicitatis, post judicium
fore participem. Cum Salvator noster futuram resurrectionem
carnis ostendens dixerit: <hi>Quia veniet hora
in qua omnes qui in monumentis sunt audient vocem
ejus; et procedent qui bona fecerunt in resurrectionem
vitae; qui vero mala egerunt, in resurrectionem judicii <note>(Joan. V, 28, 29)</note>
            </hi>.
Necesse est autem ut, resurgente
corpore, pro operibus suis sit retributio animae carnisque
communis: quia cum caro resurrexerit, nec
corpus sine anima, nec anima sine corpore remanebit.
Erit igitur communiter animae et carni aeterna
vel exsultatio, vel afflictio, quando indissolubilis <emph>496</emph> 
 manebit aeterna carnis animaeque connexio;
<pb n="0667D"/>
quae tamen non debent habere commune supplicium,
si non habent commune peccatum: quia non convenit
justitiae Dei ut anima quae novo corpori datur, nec
cum ipso corpore propagatur, cum quo communem
non habet propaginem, reatum propagationis compellatur
habere communem.
</p>
            <p>CAP. XX.--31. Illi vero qui asserunt animas cum
corporibus propagari, possunt quidem ex hoc, ad
ostendendum in parvulis justum Dei judicium, firmare
non solius carnis, nec solius animae, sed utriusque
commune originale peccatum, ut ex communione
propaginis peccati quoque reatus digne credatur esse
communis: sed in consideratione seminum quae non
concepta pereunt, penitus obmutescant ( <hi>forte</hi> obmutescunt).
Animam quippe humanam certum est
<pb n="0668A"/>
aeternitatem ipso conditionis munere percepisse; quae
necesse est ut corpus in quo hic quantulocunque
tempore vixerit, in resurrectione recipiat. Quis ergo
dicat animata semina profiuxisse, sive illa quae non
concipiuntur, sive quae nocturna illusione funduntur?
Quod omnis sapiens videt quam sit absurdum, et a
ratione omnimodis alienum.</p>
          </div3>
<div3>
            <head>32.</head>
            <p>
 Dum ergo his atque hujusmodi propositionibus
partes se invicem vincunt, victrices esse non possunt:
quia unaquaeque earum sic victrix efficitur de alieno,
ut vincatur de suo; et cum alienam propositionem
destruxit, ipsa non valet astruere quod proponit.
Quanto ergo melius ab hujus quaestionis certamine
temperamus, in qua nos inaniter laborare cognoscimus:
praesertim quia quod a sanctis viris majoribus
<pb n="0668B"/>
nostris videmus minime definitum, oportet nos tanto
cautius atque temperantius quaerere, quanto ad ejus
finem illos praeclaros viros cernimus minime pervenisse.
Sit ergo nobis sine dubitatione compertum,
quod catholica fides et credit et praedicat: animam
scilicet humanam spiritum rationalem esse, non corpus;
nec esse Dei partem, sed Dei creaturam; nec
pro quibuslibet peccatis ante corpus gestis tanquam
in carcerem missam in corpus, sed ex opere atque
ordinatione Dei insertam esse corpori, ex qua corpus
et vivat et sentiat: quam non dubitemus cum carne
in qua nascitur originale peccatum trahere, et ob
hoc beneficio sancti baptismatis indigere.
</p>
            <p>CAP. XXI.--33. His enim omissis, quas supra posuimus,
catholicae fidei veris manifestisque sententiis, in
diversos errores multi miserabiliter inciderunt. Tertullianus
<pb n="0668C"/>
quippe animam non spiritum esse dicens,
sed corpus, vehementer erravit, eo usque desipiens,
ut etiam summum et verum Deum corpus esse diceret:
cum non solum de Deo rerum omnium creatore
legamus, quia <hi>Deus spiritus est <note>(Joan. IV, 24)</note>
              </hi>, verum
etiam de angelis quos Deus creavit, dicatur in psalmo: <hi>Qui facit angelos suos spiritus 
 <note>(Psal. CIII, 4)</note>
              </hi>.
Animam quoque humanam spiritum rationalem esse
nemo sapiens dubitet: de quo spiritu Apostolus dicit: <hi>Quis enim scit hominum quae sunt hominis, nisi
spiritus hominis qui in ipso est 
 <note>(I Cor. II, 11)</note>
              </hi>? Ideo
et sanctus evangelista rationalem animam, quam
Christus cum carne suscepit, non corpus, sed spiritum
esse docuit. Nam ipse Salvator dixerat: <emph>497</emph> <hi>Potestatem habeo ponendi animam meam, et potestatem
<pb n="0668D"/>
habeo iterum sumendi eam 
 <note>(Joan. X, 18)</note>
              </hi>: quam sine
dubio tunc posuit, cum evangelista dicit, quia <hi>inclinato
capite emisit spiritum <note>(Joan. XIX, 30)</note>
              </hi>. Anima
vero humana in eo rationalis ostenditur, in quo ad
imaginem et similitudinem Dei facta narratur. Unde
divinitus homines admonentur ne fiant <hi>sicut equus et
mulus, quibus non est intellectus <note>(Psal. XXXI, 9)</note>
              </hi>.</p>
          </div3>
<div3>
            <head>34.</head>
            <p>
 Animam vero partem Dei esse, id est unius
cum Deo esse naturae, caeca Manichaeorum sentit impietas:
quae Dei substantiam non solum in corporibus
hominum, pecorum, avium, atque piscium, verum
etiam in lignis et herbis, in arboribus et oleribus
aestimant colligatam. Ignorant enim miseri, nec
attendunt non hoc esse creaturam quod est Creator;
<pb n="0669A"/>
cum Deus sit immutabilis, anima vero mutabilis:
quae modo scit, modo nescit; modo deficit, modo
proficit; modo sapit, modo desipit; modo reminiscitur,
modo obliviscitur; modo odit quod modo dilexerat,
modo diligit quod modo oderat; modo incidit
in seductionis laqueum, modo etiam non seducta
praebet tamen errori consensum. Quod beatus Apostolus
in Adam et ejus muliere certissime ostendit, dicens: <hi>Adam enim non est seductus, mulier autem seducta in
praevaricatione fuit 
 <note>(I Tim. II, 14)</note>
            </hi>. Mulier ergo seducta
peccavit, cui vir non seductus voluntaria pravitate
consensit. Impium est itaque credere animam
partem esse Dei: quae ex eo quod aliquando in deterius
commutatur, non pars divinae naturae, sed quaedam
pars divinorum operum invenitur. Ex illis
<pb n="0669B"/>
quippe operibus est quae fecit Deus, singula quidem
bona, simul autem omnia bona valde.
</p>
            <p>CAP.XXII.--35. Illud quoque fidei est omnino
contrarium, animam antequam fuisset in corpore, in
quibuslibet locis coelestibus aut terrenis aliquid deliquisse,
et merito cujusquam peccati in corpus meruisse
detrudi; quod sensisse dicitur Origenes. Cui
omnino apostolus Paulus obsistit, dicens nondum natos
nihil egisse boni vel mali <note>(Rom. IX, 11)</note>. Actus
quippe nascentium nulli sunt proprii, cum tamen antiquo
primi hominis peccato nascamur obstricti. <hi>Per
unum enim hominem in hunc mundum peccatum intravit,
et per peccatum mors; et ita in omnes homines
mors pertransiit, in quo omnes peccaverunt <note>(Rom. V,
12)</note>
              </hi>: unde naturaliter filii irae facti sunt, servique
<pb n="0669C"/>
peccati; servientes autem peccato, liberi facti sunt
justitiae: ut pote qui in iniquitatibus concepti sunt,
et quos in delictis matres suae in utero aluerunt <note>(Psal. L, 7)</note>.</p>
          </div3>
<div3>
            <head>36.</head>
            <p>
 Ex hac originalis obligatione peccati amissa
est illa bona libertas arbitrii, quando malae libertatis
vitio coepit homo peccato voluntarie famulari. Ideo
est omnibus hominibus in omnibus aetatibus constitutis,
id est ab ipsa nativitate de ventre matris
usque ad finem decrepitae senectutis, necessarius sanguis
Christi, qui in remissionem fusus est peccatorum,
et solus potest delere omne peccatum. <hi>Unus
est enim mediator Dei et hominum, homo Christus Jesus <note>(II Tim. II, 5)</note>
            </hi>;
in cujus morte quisquis non
fuerit ei in baptismate consepultus, nec potiri regno,
nec ignis aeterni poterit carere supplicio. Veritas
<pb n="0669D"/>
quippe ait quia <hi>si quis non fuerit renatus ex aqua et
Spiritu, non potest introire in regnum Dei <note>(Joan. III,
5)</note>
            </hi>. Quapropter de <emph>498</emph> omnibus hominibus, pusillis
et magnis, infantibus, pueris, adolescentibus,
juvenibus, senibus accipiendum est quod ille doctor
gentium in fide et veritate veraciter dicit: <hi>Non enim
est distinctio. Omnes enim peccaverunt, et egent gloria
Dei. Justificati gratis per gratiam ipsius, quae est in
Christo Jesu, quem proposuit Deus propitiationem per
fidem in sanguine ipsius, ad ostensionem justitia suae,
propter remissionem praecedentium delictorum <note>(Rom.
III, 22 et seq.)</note>
            </hi>. Praecedens autem delictum cum in
infantibus quaeritur, illud sine dubio primum primi
hominis invenitur, quod per primum hominem in
<pb n="0670A"/>
hunc mundum intravit, et in ipso auctore totam sibi
progeniem originaliter vindicavit. Quae propago indiget
sanguine illius mediatoris redimi, qui verus in
forma Dei permanens Deus, ita semetipsum exinanivit
formam servi accipiens, ut nec originalis, nec
actualis maculam posset habere peccati.
</p>
            <p>CAP. XXIII.--37. In ipso itaque nobis reddita est
vera libertas, cui nulla potuit inesse vel originalis
vel actualis iniquitas. Inde est quod ipse dicit: <hi>Ecce
venit princeps mundi, et in me non habet quidquam <note>(Joan. XIV, 30)</note>
              </hi>.
Ipse justus et justificans, liber et liberans:
qui utique justificando liberat, et liberando
justificat. Liberat autem homines de potestate diaboli,
liberat arbitrium hominis a servitute peccati; ut
sit arbitrium hominis vere liberum, quia salubriter
<pb n="0670B"/>
liberatum, et ad hoc insit ei vera libertas, ut ei nulla
dominetur iniquitas. Hanc se libertatem daturum esse
per gratiam, ipse liberator noster hoc sermone testatur: <hi>Omnis qui facit peccatum, servus est peccati.</hi> 
 Et
paulo post: <hi>Si ergo vos Filius liberaverit, vere liberi
eritis <note>(Joan. VIII, 34, 36)</note>
              </hi>. Filius ergo ab illa peccati
servitute liberat, ut arbitrium liberum Christi gratia
liberatum, justitiae laudabiliter serviat, quod peccato
nequiter serviebat. Ita fit ut non per arbitrium hominis,
sed per gratiam liberatoris non regnet peccatum
in mortali corpore <note>(Rom. VI, 12)</note>, dum justificamur
ex fide; et per adjutorium gratiae Deus in nobis operatur
et velle et perficere, pro bona voluntate; ipse
nobis bonam voluntatem donans, ipse facultatem
boni operis subministrans, a quo est omne datum
<pb n="0670C"/>
optimum, et omne donum perfectum <note>(Jac. I, 17)</note>;
sine quo nihil facere possumus, et in quo omnia possumus,
in quantum ab eo gratiam virtutis accepimus.
Quod utique recta confidentia beatus praesumit Apostolus,
dicens: <hi>Omnia possum in eo qui me confortat <note>(Philip. IV, 13)</note>
              </hi>.
Et iterum: <hi>In quo laboro certando
secundum operationem ejus, quam operatur in me in
virtute <note>(Coloss. I, 29)</note>
              </hi>.</p>
<p>CAP. XXIV.--38. Haec omnia fideliter atque indubitanter
tenentes, sine periculo sumus, etiamsi quemadmodum
dentur animae corporibus nesciamus. Sufficit
autem scire nos prima nativitate pollutos,
secunda nativitate mundatos; prima nativitate
captivos, secunda nativitate liberos; prima nativitate
terrenos, secunda nativitate coelestes; primae
<pb n="0670D"/>
nativitatis vitio carnales, secundae nativitatis beneficio
spiritales; prima nativitate filios irae, secunda
nativitate filios gratiae; prima nativitate filios saeculi,
secunda nativitate filios Dei. Proinde etsi scire non
possumus quemadmodum anima detur corporibus,
illud recte credendo et bene vivendo, illud instantissime
satagamus, ut in regno <emph>499</emph> Dei et anima nostra
laetetur et corpus. Illud ergo si scire non possumus,
patienter ignoremus: regnum autem Dei
ardenter atque instanter quaeramus, ubi procul dubio
etiam hoc Deus nobis revelabit, quod non hic nobis
inaniter occultatur, nisi quia in hac vita forsitan non
competit ut sciatur.</p>
          </div3>
<div3>
            <head>39.</head>
            <p>
 Quod si quisquam divinitus illuminatus, aut
indiciis certissimae rationis, aut testimoniis sanctae
<pb n="0671A"/>
auctoritatis valuerit vel agnoscere, vel docere, animas
humanas aut novas singulis corporibus dari, aut
cum ipsis corporibus propagari, illud interim asserat
quod habet fides ecclesiastica manifestum, omnes
scilicet homines ex ipso conceptu trahere originale
peccatum, quod sit in singulis nascentibus unius mediatoris
sanguine remittendum, ut impietatis nexus,
qui prima nativitate contrahitur, secunda nativitate
solvatur; et per Filium Dei, qui factus est ex muliere,
factus sub lege <note>(Gal. IV, 4, 5)</note>, ut adoptionem filiorum
reciperemus, ipsius adoptionis gratiam, quam unusquisque
<pb n="0672A"/>
perdiderat vitio hominis peccatoris, recipiat
beneficio Redemptoris. Hoc indubitanter asserens,
quidquid deinceps secundum veritatem poterit de
animarum origine demonstrare, recte faciet non tacere.
Tunc autem quaestio de anima recte tractatur,
si non dubitatur de originali peccato humani generis,
et de beneficio sancti baptismatis, quod captivis donatum
est per gratiam Salvatoris, qui dignatus est et
totam sine peccato naturam nostri generis accipere,
et omnem culpam nostri criminis abolere.

</p>
          </div3>
        </div2>
      </div1>
</body>
  </text>
</TEI>