<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Sermones</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.Sermon15</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <emph>546</emph> SERMO PRIMUS. <hi>De dispensatoribus Domini.</hi> </head>

<pb n="0719D"/>
<div3>
          <head>1.</head>
          <p>
 Dominicus sermo, quem debemus omnes, non
solum studiose, verum etiam sapienter audire, cui
nos oportet humiliter ac delectabiliter obedire, moderationis
suae tenens ubique temperiem, ut nec ovibus
desint pabula, nec pastoribus alimenta, quaedam
<pb n="0720D"/>
specialiter solis praecipit nobis, quaedam vero generaliter
et nobis et vobis. Nobis namque, id est servis
quos pater ille familias, rerum omnium dominus, ad
hoc in sua magna domo constituit, ut populo ejus
verbum gratiae ministremus, specialiter injungitur
sanctae praedicationis officium: generaliter vero nobis
et vobis, salutaris indicitur obedientia mandatorum.
<pb n="0721A"/>
In quibus denuo mandatis, tanquam ditissimis
ferculis, sic coelestium deliciarum copia spiritalis
exuberat, ut in verbo Dei abundet quod perfectus
comedat, abundet etiam quod parvulus sugat. Ibi est
enim simul et lacteus potus, quo tenera fidelium nutriatur
infantia, et solidus cibus, quo robusta perfectorum
juventus spiritalia sanctae virtutis accipiat
incrementa. Ibi prorsus ad salutem consulitur universis
quos Dominus salvare dignatur; ibi est quod
omni aetati congruat, ibi quod omni professioni conveniat;
ibi audimus praecepta quae faciamus, ibi cognoscimus
praemia quae speremus; ibi est jussio quae
nos per litteram doceat et instruat ad scientiam; ibi
promissio quae per gratiam trahat et perducat ad
gloriam.
</p>
          <p>
            <pb n="0721B"/> <emph>547</emph> 2. Servorum igitur, quos populo suo praeposuit,
Dominus speciale volens officium demonstrare,
ait, quod ex Evangelio modo audivimus: <hi>Quis putas
est fidelis dispensator et prudens, quem constituit
Dominus supra familiam suam, ut det illis in tempore
tritici mensuram? Beatus ille servus quem, cum venerit
Dominus, invenerit ita facientem <note>(Luc. XII, 13)</note>
            </hi>. Quis
est iste Dominus, fratres? Christus sine dubio, qui
suis discipulis ait: <hi>Vos vocatis me Magister et Domine;
et bene dicitis: sum etenim <note>(Joan. XIII, 13)</note>
            </hi>.
Quae est etiam hujus Domini familia? Nimirum illa
est quam ipse Dominus de manu inimici redemit, et
suo dominio mancipavit. Haec autem familia sancta
est Ecclesia catholica, quae per orbem terrae copiosa
fertilitate diffunditur, et redemptam se pretioso sui
<pb n="0721C"/>
Domini sanguine gloriatur. <hi>Filius enim hominis,</hi> sicut
ipse ait, <hi>venit non ministrari, sed ministrare</hi>, <hi>et dare
animam suam redemptionem pro multis <note>(Matth. XX,
28)</note>
            </hi>. Ipse est etiam Pastor bonus qui animam suam
posuit pro ovibus suis. Grex ergo boni Pastoris ipsa
est familia Redemptoris. Dispensator vero quis sit,
quem oportet esse fidelem pariter et prudentem, Paulus
nobis ostendit apostolus, qui de se suisque sociis
loquens ait: <hi>Sic nos existimet homo ut ministros
Christi et dispensatores mysteriorum Dei. Hic jam quaeritur
inter dispensatores, ut fidelis quis inveniatur <note>(I
Cor. IV, 1, 2)</note>
            </hi>.</p>
        </div3>
<div3>
          <head>3.</head>
          <p>
 Ne quis autem nostrum solos apostolos dispensatores
factos existimet, neglectoque militiae spiritalis
officio, servus piger infideliter imprudenterque dormitet,
ipse beatus Apostolus episcopos quoque dispensatores
<pb n="0721D"/>
esse ostendens, ait: <hi>Oportet enim episcopum
sine crimine esse, sicut Dei dispensatorem <note>(Tit. I,
7)</note>
          </hi>. Servi ergo patris familias sumus, dispensatores
Domini sumus, mensuram tritici quam vobis erogemus
accepimus. Quae vero sit ista mensura tritici si
quaeramus, ipsam quoque nobis beatus Paulus apostolus
ostendit dicens: <hi>Unicuique sicut Deus divisit
mensuram fidei <note>(Rom. XII, 3)</note>
          </hi>. Quam ergo mensuram
<pb n="0722A"/>
tritici Christus nuncupat, ipsam mensuram fidei Paulus
appellat: ut agnoscamus non aliud esse spiritale
triticum quam Christianae fidei venerabile sacramentum.
Hujus tritici mensuram vobis in nomine Domini
damus, quoties illuminati dono gratiae spiritalis, secundum
regulam verae fidei disputamus; et eamdem
tritici mensuram per dominicos dispensatores accipitis,
cum quotidie per Dei famulos verbum veritatis
auditis. De ipsa nunc ergo tritici mensura loquamur
<note>( <hi>al.</hi> loquimur)</note>. Ex ipsa, sicut Deus dividit, universi
pascamur, inde alimenta bonae vitae sumamus,
ut ad aeternae vitae praemia pervenire possimus, in
illum credentes, in illo sperantes, illum prae omnibus
et in omnibus diligentes, qui seipsum nobis, et alimentum
praestat ne deficiamus in via, et praemium
<pb n="0722B"/>
servat ut gaudeamus in patria. Christus est enim
alimentum nostrum, Christus erit praemium nostrum,
Christus est cibus et consolatio currentium viatorum,
ipse <emph>548</emph> satietas et exsultatio quiescentium beatorum.
Ad ipsam itaque tritici mensuram pertinet
quod Dominus ait: <hi>Vendite quae possidetis, et date
eleemosynam; facite vobis sacculos qui non veterascunt,
thesaurum non deficientem in coelis, quo fur non
appropiat, neque tinea corrumpit <note>(Luc. XII, 33)</note>
          </hi>.
Magnum bonum est, fratres carissimi, valde congruum,
valde commodum, et maxime Christianis
omnibus appetendum, ut unusquisque deficere non
delectetur in pejus, sed omnes proficere studeamus
in melius.</p>
        </div3>
<div3>
          <head>4.</head>
          <p>
 Arbores sumus, fratres, in agro dominico constitutae.
<pb n="0722C"/>
Deus est autem noster agricola: ille nos compluit,
ille colit, ipse fecunditatem donat, ipse fructificandi
gratiam subministrat. Pluvia Dei est sermo
sanctae praedicationis, cultura Dei est infusio gratiae
spiritalis. Deus igitur praecepto nos compluit, adjutorio
colit. Dum compluit, aufert a nobis ignorantiae
siccitatem; dum colit, bene vivendi condonat ubertatem;
dum pluit, terram nostri cordis irrigat; dum
vero colit, de ipsa terra spinas et tribulos mundanae
cupiditatis exstirpat. Debemus itaque fecundari coelestibus
pluviis, debemus congrua fructificatione manibus
superni respondere cultoris. Et si non possunt
omnes arbores aequales fructus afferre, nulla tamen
debet in agro dominico sterilis permanere.</p>
        </div3>
<div3>
          <head>5.</head>
          <p>
 Multum metuenda nobis est, fratres, illa sententia
comminantis, qua dicitur: <hi>Omnis arbor quae
<pb n="0722D"/>
non facit fructum bonum excidetur, et in ignem mittetur <note>(Matth. III, 10)</note>
          </hi>.
Quod si sterilitas in ignem mittitur,
rapacitas quid meretur? Aut quid recipiet qui
alienum tulerit, si semper ardebit qui de suo non
dederit? Et si judicium sine misericordia erit illi qui
non fecit <note>( <hi>al.</hi> facit)</note> misericordiam <note>(Jac. II, 13)</note>, quale
judicium erit illi qui fecerit et rapinam? Timeamus
ergo, fratres, timeamus actus nostros. Obediens
<pb n="0723A"/>
Christo vendat quae possidet et eleemosynam det,
ut de terra cor ad coelum levet, ut avaritiam calcet,
ut ad perfectionis culmen tota mentis intentione
festinet, ut non sit sollicitus quae sunt mundi, sed
quae sunt Domini <note>( <hi>al.</hi> Dei)</note>; ut mundum sibi crucifixum
habeat, seque mundo crucifixum exhibeat; ut
sit omnino pauper in saeculo et dives in Christo.
Quis ignoret boni hujus magnitudinem?</p>
        </div3>
<div3>
          <head>6.</head>
          <p>
 Videmus autem, non omnibus vendendarum rerum
suarum inesse virtutem. <hi>Unusquisque</hi> enim <hi>proprium
habet donum ex Deo, alius autem sic <note>(II Cor.
VII, 7)</note>
          </hi>. Ecce hoc tam magnum bonum implere pauci
possunt, multi non possunt. Nunquid quia paucis donatur
ista perfectio, propterea debent esse pessimi
quicunque in bono nondum possunt esse perfecti?
<pb n="0723B"/>
Nunquid propterea Christianus debet vitio rapacitatis
insistere, quia forte nondum potest omnes res suas
pauperibus erogare? Aut ideo debet aliena concupiscere,
quia propria necdum potest omnino contemnere?
Absit hoc, fratres, ab omnibus Christianis;
avertat hoc Deus a fidelibus suis. Apostolus enim veraciter
dicit quia <hi>neque avari, neque rapaces, regnum
Dei possidebunt <note>(I Cor. VI, 9)</note>
          </hi>. Manifestum est autem
quia omnes quia a regno Dei <emph>549</emph> alienabuntur, in
aeterno igne cum diabolo ejusque angelis damnabuntur.</p>
        </div3>
<div3>
          <head>7.</head>
          <p>
 Proinde, dilectissimi, si non omnes possunt
implere quod Dominus ait, <hi>Vendite quae possidetis <note>(Luc. XII, 33)</note>
          </hi>,
illud tamen quod adjecit dicens, <hi>Date
eleemosynam (Ibidem)</hi>, omnibus est possibile, si adsit
<pb n="0723C"/>
bona voluntas; omnibus facile, si non adsit dira cupiditas;
omnibus salubre, si ferveat caritas: cunctis
ergo debet esse commune ut omnibus donetur aeterna
felicitas. Qui ergo tantam virtutem accipit a Domino
ut omnia quae in mundo sunt coelestis regni
amore contemnat, quae habet vendat, et egenis expendat.
Qui vero tantae virtutis nondum est, de his
quae habet, in quantum habet, eleemosynam faciat.
Tantum operetur bona voluntas quantum suppetit
facultas. Perfectus possideat primum virtutis locum,
imperfectus saltem perveniat ad secundum. Efficiatur
ille gloriose dignus, sit iste laudabiliter largus. Sit
ille sanctae paupertatis ardentissimus amator, sit iste
sanctorum pauperum piissimus consolator. Habeat
iste apud Deum patronos pauperes, quos ille se gaudet
<pb n="0723D"/>
virtutis habere consortes. Sit iste talis qui cum
Domino judicaturus sedeat; sit ille talis qui ad dexteram
judicandus assistat. Sit ille talis qui aeterna
tabernacula perpetuo jure possideat; sit iste talis
quem ille recipiat. Admonet enim nos Dominus dicens: <hi>Facite vobis amicos de mammona iniquitatis, qui
vos recipiant in aeterna tabernacula 
 <note>(Luc. XVI, 9)</note>
          </hi>.</p>
        </div3>
<div3>
          <head>8.</head>
          <p>
 Hoc ergo, fratres, necessarium est omnibus nobis,
ut in bonis operibus nemo sit segnis, nemo sit
sterilis, nemo praesentium dilectione <note>( <hi>al.</hi> delectatione)</note>
futura contemnat, nemo aeterna despiciens, sola temporalia
perversus aspiciat; nemo spiritalibus corporalia
<pb n="0724A"/>
praeferat, nemo terrena coelestibus anteponat.
Thesaurum nostrum, fratres, in coelis ponamus, ut
etiam cor nostrum in coelis habere possimus. Necesse
est enim ut quo praecesserit dilectionis thesaurus, illuc
etiam cogitationis sequatur affectus. Ideo Veritas
ait: <hi>Ubi enim thesaurus vester est, ibi et cor vestrum
erit <note>(Matth. VI, 21)</note>
          </hi>. Ut ergo in coelis thesaurizemus,
coelestia diligamus. Vis nosse ubi thesaurizas? attende
quid amas. Vis nosse quid amas? attende quid cogitas.
Ita fiet ut thesaurum tuum ex tuo amore cognoscas,
et amorem tuum indicium tuae cogitationis intelligas.
Ostendens autem Dominus quomodo in coelis
thesaurizare possimus, ait: <hi>Sint lumbi vestri praecincti,
et lucernae ardentes <note>(Luc. XII, 35)</note>
          </hi>.</p>
        </div3>
<div3>
          <head>9.</head>
          <p>
 Si istum Domini sermonem secundum litteram
<pb n="0724B"/>
velimus accipere, nihil in eo commodi spiritalis possumus
invenire. Quid enim proficit ad animae salutem,
si aliquis corporaliter, aut lumbos praecingat,
aut lucernam accendat? Alia ergo in praecinctis lumbis
et lucernis ardentibus quaerenda est intelligentia
spiritalis, quae scilicet divino sit praecepto condigna,
quae nostrae saluti congrua reperiatur et commoda.
Neque enim frustra quodam loco ipse Dominus ait: <hi>Verba quae ego locutus sum vobis, spiritus et vita sunt <note>(Joan. VI, 63)</note>
          </hi>.
In lumbis itaque <emph>550</emph> concupiscentia
carnalis ostenditur, in lucernis vero fides et caritas
Christiana monstratur. Jubens igitur Dominus lumbos
nostros praecingi, concupiscentias carnis sine dubio
praecipit <note>( <hi>al.</hi> praecepit)</note> refrenari. Imperans autem
ut lucernas ardentes habeamus, hoc utique jubet ut
<pb n="0724C"/>
et lumine verae fidei splendeamus, et sanctae caritatis
operibus ferveamus. Jubens ut sint lumbi nostri praecincti,
mandat ut mala desideria atque opera fugiamus;
jubens ut sint lucernae nostrae ardentes, monet
ut bona diligamus atque faciamus.</p>
        </div3>
<div3>
          <head>10.</head>
          <p>
 Ista quae de Evangelio proposuimus, cum propheticis
sermonibus conferamus. Utrumque enim
Testamentum Deus unus instituit, unus Dominus
dedit; et si sunt utriusque Testamenti diversa pro
temporibus sacramenta, concordat tamen in utroque
salutis humanae sententia, qua praecipitur ut non peccemus,
et jubetur ut bonis operibus insistamus. Praecipit
itaque Dominus per beatum David, dicens: <hi>Declina
a malo, et fac bonum <note>(Psal. XXXIII, 15)</note>
          </hi>. Per
Isaiam quoque omnes his admonet verbis: <hi>Auferte
<pb n="0724D"/>
malum cogitationum vestrarum ab oculis meis; quiescite
perverse agere, discite benefacere <note>(Isa. I, 16)</note>
          </hi>. Hoc
ergo nunc Dominus per seipsum praecipit <note>( <hi>al.</hi> praecepit)</note>,
quod nobis per sanctos etiam patriarchas prophetasque
mandavit. Quid est enim, <hi>Sint lumbi vestri
praecincti,</hi> nisi, Declinate a malo? Quid est, <hi>Sint lucernae
ardentes,</hi> nisi, Facite bonum? Quid est, <hi>Sint
lumbi vestri praecincti,</hi> nisi, Quiescite agere perverse?
Quid est, <hi>Sint lucernae ardentes,</hi> nisi, Discite benefacere?</p>
        </div3>
<div3>
          <head>11.</head>
          <p>
 Praecinguntur igitur <note>( <hi>al.</hi> enim)</note> fidelium lumbi,
dum concupiscentia mala comprimitur, dum iniqua
<pb n="0725A"/>
cogitatio cohibetur, dum libidini resistit animus, dum
lasciviae denegatur affectus, dum calcatur luxuria,
dum avaritia contemnitur et rapina, dum proximi
laesio devitatur, dum superbia vincitur, dum invidia
superatur. Ardent vero lucernae fidelium, dum rectae
fidei regulam servant, dum in sinu matris Ecclesiae
longanimiter perseverant, dum terrena contemnunt
et coelestia concupiscunt, dum solliciti pacem custodiunt,
dum se invicem pure diligunt, dum mutuo se
honore praeveniunt, dum mansuetudine cordis et humilitate
proficiunt, dum misericordiae opera libenter
atque hilariter faciunt, dumque in operibus bonis non
hominibus, sed Deo placere contendunt.</p>
        </div3>
<div3>
          <head>12.</head>
          <p>
 Omnis ergo Christianus praecinctos habeat
lumbos, ut fugiat libidinem; ardentem habeat lucernam,
<pb n="0725B"/>
ut custodiat castitatem: praecinctos habeat
lumbos, ut aliquid alienum nec rapiat, nec furetur;
ardentem habeat lucernam, ut de suo misericorditer
operetur: praecinctos habeat lumbos, ut minorem
non opprimat; ardentem habeat lucernam, ut oppresso
velamine justitiae justae defensionis auxilium
impendat: praecinctos habeat lumbos, ut habenti non
auferat cibum; ardentem habeat lucernam, ut esurienti
tribuat alimentum: praecinctos habeat lumbos,
ut non spoliet vestitum; ardentem habeat lucernam, <emph>551</emph> 
 ut vestiat nudum: praecinctos habeat lumbos,
ut domum nullius invadat; ardentem habeat lucernam,
ut peregrinos Christi libenter excipiat: praecinctos
habeat lumbos, ut fugiat elationem; ardentem
habeat lucernam, ut servet humilitatem: praecinctos
<pb n="0725C"/>
habeat lumbos, ut expellat a se invidiam et
livorem; ardentem habeat lucernam, ut puram cunctis
exhibeat caritatem: praecinctos habeat lumbos,
ut non exhibeat membra sua <hi>arma iniquitatis peccato;</hi> 
ardentem habeat lucernam, ut exhibeat membra sua <hi>arma justitiae Deo 
 <note>(Rom. VI, 13)</note>
          </hi>.</p>
        </div3>
<div3>
          <head>13.</head>
          <p>
 Haec est, fratres, catholicae fidei vera sanaque
doctrina. Haec est mensura tritici de qua Domini redemptoris
 est pascenda familia. Ex hac vobis <note>( <hi>al.</hi> 
nobis)</note>, quantum Dominus tribuit, damus; ipsumque
Dominum jugiter exoramus, ut et nos et vos in timore
gratiae suo pascere dignetur auxilio. Auferat
a nobis dominationem pravae cupiditatis, donet omnibus
profectum et perseverantiam caritatis. Lumbos
nostros ipse praecingat, lucernas nostras ipse ardere
<pb n="0725D"/>
faciat ardentesque custodiat: ut nec refrigescat nostra
caritas, nec aliqua nobis dominetur iniquitas.
Sed Dominus ac Redemptor noster omnibus gratiam
tribuat, universis donum sanctae illuminationis
ac virtutis infundat. Nobis donet ut quod ab illo
audimus recte intelligamus et sicut oportet faciamus,
vobisque faciendum sermone sufficienti et congruo
<pb n="0726A"/>
praedicemus. Vobis quoque donet ut quod ab illo per
servos ejus auditis, et corde intelligatis, et opere faciatis.
Hoc ergo divina misericordia operetur in omnibus
nobis, ut nos, quos voluit esse dispensatores,
fideles faciat et prudentes; vos quoque faciat obedientes
et humiles: ut mensuram tritici dominici, quam
vobis damus, communem vobiscum salubriter atque
utiliter habeamus.
</p>
        </div3>
      </div1>

<div1>
        <head>SERMO II. <hi>De duplici Nativitate Christi</hi> , <hi>una aeterna ex Patre, altera temporali ex Virgine.</hi> </head>
<div3>
          <head>1.</head>
          <p>
 Cupientes aliquid de hujus diei solemnitate narrare,
simulque considerantes illud unum Verbum, de
quo dicere volumus, nulla invenimus verba quibus
sufficienter aliquid dicere valeamus. Est enim hoc
<pb n="0726B"/>
Verbum non quod desinit prolatum, sed quod permanet
natum; non transitorium, sed aeternum; non
factum a Deo Patre, sed genitum; nec solum genitum,
sed etiam Unigenitum. Unum quippe Verbum
Deus Pater genuit de seipso, per quod omnia creavit
ex nihilo. <hi>In principio</hi> enim <emph>552</emph> <hi>erat Verbum, et
Verbum erat apud Deum, et Deus erat Verbum. Hoc
erat in principio apud Deum. Omnia per ipsum facta
sunt, et sine ipso factum est nihil <note>(Joan. I, 1, 2, 3)</note>
          </hi>.
In hoc autem quod per illud Verbum Deus Pater <note>( <hi>al.</hi> 
omnipotens)</note> omnia fecit, ostenditur quia hoc Verbum
genuit ipse, non fecit. Illud igitur Verbum de
Deo Deus est, de creatore creator est. Unde hoc in
se naturaliter habet esse, quod Pater est.</p>
        </div3>
<div3>
          <head>2.</head>
          <p>
 Natus est itaque de Patre Deo Filius Deus, alter
<pb n="0726C"/>
in persona, non alius in natura: semper apud Patrem,
semper cum Patre, semper de Patre, semper in
Patre: semper apud Patrem, cum quo illi una est naturalis
immensitas; semper cum Patre, cum quo illi
una est naturalis aeternitas; semper de Patre, de quo
illi est naturaliter aeterna nativitas; semper in Patre,
cum quo illi est una naturaliter aequalisque divinitas:
et alter quidem ille qui Pater est, alter ille qui Filius
est; neuter tamen alter Deus, quia Pater et Filius
unus est Deus. Quapropter quando de Patre Deo et
Filio Deo nascitur sermo, digne dicimus alterum esse
Patrem, et alterum Filium; et nihilominus digne
dicimus unum Deum esse Patrem et Filium. Cum
enim dicimus alterum esse Patrem, alterum Filium,
discretas personas genitoris genitique monstramus;
<pb n="0726D"/>
cum vero dicimus unum Deum esse Patrem et Filium,
ipsam unam naturam indiscretae divinitatis ostendimus.
Altera est enim persona genitoris et geniti, sed
una est natura genitoris et geniti.</p>
        </div3>
<div3>
          <head>3.</head>
          <p>
 Quomodo vero sufficienter aut digne loqui poterit
quis? De quo? Homo de Deo, mortalis de immortali,
visibilis de invisibili, mutabilis de incommutabili,
<pb n="0727A"/>
opus de opifice, de creatore creatura, de factore
factura, parvulus de immenso, temporalis de
aeterno, humilis de altissimo, plasmatus e limo de illo
qui omnia creavit ex nihilo. Cujus est inenarrabilis
omnipotentia, qua nos gratuita bonitate fecit; nec
minus tamen inenarrabilis gratia, qua nos omnipotentissima
miseratione salvavit. Qui et opus creatricis
omnipotentiae gratis fecit, et opus gratiae salvatricis
omnipotenter implevit: illic habens potestatem
condendi et regendi creaturam suam, hic habens potestatem
ponendi et sumendi pro nobis animam
suam. Omnipotentiam vero hanc <note>( <hi>al.</hi> nunc)</note> dicimus,
qua Verbum, quod in principio erat, et apud Deum
erat, et Deus erat, fecit omne quod non erat; gratiam
vero, qua Verbum caro factum venit quaerere
et salvum facere quod perierat; omnipotentiam, qua
<pb n="0727B"/>
fecit omnem diem; gratiam, qua certo die concipi et
certo die dignatus est nasci.</p>
        </div3>
<div3>
          <head>4.</head>
          <p>
 Idem igitur minoratus paulo minus ab angelis,
in die factus est hominum, qui, coaeternus
et aequalis Deo Patri, dies sanctorum <emph>553</emph> semper
est angelorum. De ipso quippe propheta dicit: <hi>Bene
nuntiate diem de die, salutare ejus <note>(Psal. XCV, 2)</note>
          </hi>.
Quid est <hi>diem de die,</hi> nisi Filium de Patre? Est igitur
de Patre Filius, de die dies; sed tamen Pater et
Filius non duo dies, sed unus est dies. Est de Patre
Filius, de Deo Deus; Pater tamen et Filius non duo
dii, sed unus est Deus. Unus igitur dies aeternitatis
simul Pater et Filius a nobis agnoscitur, in die autem
temporis solus Filius invenitur. Dies etenim
aeternus Pater et Filius nostrum corpus et animam
<pb n="0727C"/>
fecit; in die vero temporis solus Filius nostrum
corpus animamque suscepit. Christus dies aeternus
unigenitus in forma Dei manens; Christus in die
temporis unigenitus formam servi accipiens. Christus
dies aeternus dives permanens ut conderet nos;
Christus in die temporis pauper factus ut redimeret
nos. Dies aeternus Christus Deus de Deo Patre, Christus
in die temporis Deus homo de virgine matre.
Christus dies aeternus Verbum eructatum <note>(Psal.
XLIV, 1)</note> de corde Patris, Christus in die temporis
Verbum caro factum de utero virginis matris.
Christus dies aeternus, Deus verus de Deo vero;
Christus in die temporis sponsus procedens de
thalamo suo <note>(Psal. XVIII, 6)</note>. Dies aeternitatis Christus
angelos creans, dies in tempore Christus homines
<pb n="0727D"/>
salvans. Dies aeternitatis Christus in coelo sanctos
angelos pascens, dies temporis Christus homines
in terra reficiens. Ut enim panem angelorum
manducaret homo, creator angelorum factus est homo,
utrosque pascens, et integer permanens. Quam
bonus panis qui et angelos pascit per speciem, ut
de ipso satientur in patria, et nos pascit per fidem,
ne deficiamus in via! Ille panis, qui seipsum dat angelis
ad gaudium stabilitatis, seipsum dedit hominibus
<pb n="0728A"/>
ad remedium sanitatis; et qui est angelorum esca,
nobis factus est medicina.</p>
        </div3>
<div3>
          <head>5.</head>
          <p>
 Verumtamen hic, dilectissimi fratres, attendite
magnitudinem gratiae, et agnoscite quid Deus homini
dignatus est praerogare. Christus enim Dei Filius, de
vero Deo Deus verus, et unus cum Patre naturaliter
Deus, semper ex seipso sanctos angelos pascit; sed
tamen angelicam naturam Dei Filius non accepit. Ut
autem suam caritatem Deus commendaret in nobis,
Filius ejus naturam nostram suscepit ex nobis: et
Deus unigenitus, qui panis est angelorum, ut etiam
hominum seipsum faceret panem, simul hominis et
animam suscepit et carnem. Accepit utramque veram,
utramque sanctam, utramque mundam: accepit
animam nostram sine iniquitate, accepit carnem nostram
cum mortalitate; accepit animam justam, per
<pb n="0728B"/>
quam nostris animabus justitiam redderet, carnem
vero propterea dignatus est habere mortalem, ut secundum
ipsam moriens mortem vinceret, secundum
ipsam etiam resurgeret, per quam nostra quoque
corpora suscitaret.</p>
        </div3>
<div3>
          <head>6.</head>
          <p>
 Magnum mysterium, dilectissimi fratres, magnum
divinae dilectionis indicium. Homo Deum contemnens
a Deo discessit, Deus hominem diligens ad homines
venit. Dilexit impium, ut faceret justum; <emph>554</emph> dilexit
infirmum, ut faceret sanum; dilexit perversum,
ut faceret rectum; dilexit mortuum, ut faceret
vivum. Et quid amplius dicam? quandoquidem Deus
unigenitus humanam naturam tantum dilexit, ut eam
non solum a potestate mali angeli liberaret, verum
etiam in seipso super omnes bonos angelos in Patris
<pb n="0728C"/>
dextera collocaret. Natura enim quae in primo homine
a malo angelo captivata fuerat, ipsa nunc in secundo
homine super omnes bonos angelos regnat.
Natura quae in primo homine mundum peccato polluit,
ipsa in secundo homine mundum a peccato
mundavit. <hi>Primus homo de terra terrenus, secundus
homo de coelo coelestis <note>(I Cor. XV, 47)</note>
          </hi>. Primum hominem
mulier corrupta mente decepit, secundum hominem
virgo incorrupta virginitate concepit. In primi
hominis conjuge nequitia diaboli seductam depravavit
mentem, in secundi autem hominis matre gratia
Dei et mentem integram servavit et carnem: menti
contulit firmissimam fidem, carni abstulit omnino libidinem.
Quoniam igitur miserabiliter pro peccato
damnatus est homo, ideo sine peccato mirabiliter natus
<pb n="0728D"/>
est Deus homo.</p>
        </div3>
<div3>
          <head>7.</head>
          <p>
 Attendite, fratres, medicinalis gratiae lineas, divina
nobis benignitate monstratas. Tunc ad Evam angelus
malus accessit, ut per eam homo, quem Deus
fecerat, a Deo separaretur; nunc autem ad Mariam
bonus angelus venit, ut in ea humanae naturae Deus
Unigenitus uniretur. Venit ad Evam diabolus, ut vitam
nobis malignus auferret; venit ad Mariam Gabriel,
ut vitam reddendam hominibus nuntiaret. Per
<pb n="0729A"/>
primi hominis culpam coepit diabolus homini dominari,
per secundi hominis gratiam coepit ab homine
superari: super primum superbus, sub secundo captivus.
Per illum nos captivatos tenuit, per istum nos
liberatos amisit. Primus Adam nobis auctor exstitit
culpae, novissimus Adam nobis auctor exstitit gratiae.
Ille de limo plasmatus terrenos protulit, iste de Spiritu
sancto natus coelestes effecit. Per illum perdidimus
gratiam priorem, per istum recepimus ampliorem.
Ille quippe nobis intulit peccati maculam, cum
qua nasceremur ad supplicium; iste nobis contulit
justificationis gratiam, ut renasceremur ad regnum.
Per illum nos filios saeculi generatio carnalis effecit,
per istum nos filios Dei generatio spiritalis exhibuit.
Ille nos vitiis subdidit, iste nos florere virtutibus fecit.
<pb n="0729B"/>
Ille nos per vitia dejecit, quo primus cecidit:
iste nos per virtutes elevat, quo primus ascendit. Ille
quippe primus cecidit in infernum, iste primus conscendit
in coelum.</p>
        </div3>
<div3>
          <head>8.</head>
          <p>
 Interea, fratres, dignum est ut in die dominicae
Nativitatis diem quoque dominicae Resurrectionis solemniter
audiatis. Unigenitus enim Deus, sicut pro
nobis dignatus est nasci, sic pro nobis secundum carnem
dignatus est mori, dignatus est etiam suscitari.
Iste quippe dies est visitationis, ille redemptionis.
Opus enim gratiae, qua nos Deus Unigenitus salvos
fecit, conceptus in utero coepit; ipsumque opus gratiae
de sepulcro resuscitatus implevit. Conceptus in
utero, factus est <emph>555</emph> particeps mortis nostrae; resurgens
de sepulcro, fecit nos participes vitae suae.
<pb n="0729C"/>
Nunc itaque omnes Dominum exoremus ut, sicut in
isto die gaudium suo populo tribuit, ad illum quoque
diem omnes cum gaudio et pace perducat, populumque
suum in fide et caritate custodiat. Amen.
</p>
        </div3>
      </div1>

<div1>
        <head>SERMO III. <hi>De sancto Stephano protomartyre, et Conversione S. Pauli.</hi> </head>
<div3>
          <head>1.</head>
          <p>
 Heri celebravimus temporalem sempiterni
Regis nostri Natalem: hodie celebramus triumphalem
militis passionem. Heri enim Rex noster, trabea
carnis indutus, de aula uteri virginalis egrediens visitare
dignatus est mundum: hodie miles de tabernaculo
corporis exiens, triumphator migravit ad
coelum. Ille, sempiternae deitatis majestate servata,
servile cinctorium carnis assumens, in hujus saeculi
<pb n="0729D"/>
campum pugnaturus intravit; iste depositis corruptilibus
corporis indumentis, ad coeli palatium perenniter
regnaturus ascendit. Ille descendit carne
velatus, iste ascendit sanguine laureatus. Ascendit
iste lapidantibus Judaeis, quia ille descendit laetantibus
angelis. <hi>Gloria in excelsis Deo <note>(Luc. II, 14)</note>
          </hi> 
heri sancti angeli exsultantes cantaverunt; hodie
Stephanum laetantes in suum consortium susceperunt.
Heri Dominus exivit de utero virginis: hodie
<pb n="0730A"/>
servus egressus est de ergastulo carnis. Heri Christus
pro nobis pannis est involutus; hodie Stephanus
stola est ab eo immortalitatis indutus. Heri praesepis
angustia Christum portavit infantem; hodie immensitas
coeli suscepit Stephanum triumphantem. Solus
descendit Dominus, ut multos elevaret; humiliavit
se Rex noster, ut suos milites exaltaret. Qui enim
corpori suo virginis praeparavit uterum, ipse martyri
suo aperire dignatus est coelum. Dominus Christus
angustias intrare non dedignatus est uteri, ut animam
Stephani latitudo susciperet coeli.</p>
        </div3>
<div3>
          <head>2.</head>
          <p>
 Necessarium nobis est, fratres carissimi, agnoscere
quibus armis praecinctus Stephanus saevitiam
Judaeorum potuit superare, ut ita meruisset feliciter
triumphare. Neque enim parvipendenda sunt talis
<pb n="0730B"/>
virtus, talisque triumphus. Haud vero vilibus armis
potuit praemuniri, qui a multis non potuit superari.
Invictae namque in eo enituit insigne virtutis, quae
nec frementium <note>( <hi>al.</hi> frequentium)</note> saevitiam formidavit,
nec lapidantium ictibus devicta succubuit. Usque
adeo enim inter frementes <emph>556</emph> permansit interritus
<note>( <hi>al.</hi> intrepidus)</note>, et inter lapidum fuit cruciamenta
securus, ut incredulitatem Judaeorum fidenter argueret,
et benignus pro lapidantibus exoraret. Quod est
ergo tam magnum atque insuperabile genus armorum,
quo munitus saevientes argueret, nec timeret;
lapidantes non repercutiens, sed patiens superaret;
insuper et occisus aulam coelestis regni vivus et coronatus
intraret? Procul dubio munimine regio septus,
nullatenus est ab adversariis superatus: quoniam
<pb n="0730C"/>
Rex noster, cum sit altissimus, pro nobis humilis
venit, sed inanis venire non potuit. Magnum
quippe donativum suis militibus attulit, quo eos non
solum copiose ditavit, sed etiam ad certandum invictissime
confortavit. Attulit namque donum caritatis,
quo perduceret homines ad consortium deitatis.
Quod ergo attulit, erogavit: nec sibi aliquid minuit,
sed mirabiliter et suorum pauperiem ditavit, et
indeficientibus thesauris plenus ipse permansit.</p>
        </div3>
<div3>
          <head>3.</head>
          <p>
 Caritas ergo quae de coelo ad terras deposuit
Christum, ipsa Stephanum de terra elevavit ad coelum.
Caritas quae praecessit in Rege, ipsa subsequenter
refulsit in milite. O admiranda ubique potentia
Salvatoris! O praedicanda indesinenter gratia Redemptoris!
Ostendit in matre virginitatis aeternae miraculum,
<pb n="0730D"/>
demonstravit in martyre invictae caritatis indicium.
Integritas quippe intemerata permansit in
virgine, dilectionis virtus invicta perseveravit in martyre.
Et sicut in matre Domini non potuit virginitas
violari, sic in martyris mente non potuit Christi caritas
tanto saevientium agmine superari. Stephanus
ergo, ut nominis sui coronam meruisset accipere,
caritatem pro armis habebat, et per ipsam ubique
vincebat. Per caritatem Dei saevientibus Judaeis noncessit,
per caritatem proximi pro lapidantibus intercessit.
<pb n="0731A"/>
Per caritatem arguebat errantes, ut corrigerentur;
per caritatem pro lapidantibus orabat, ne
punirentur. Caritatis virtute subnixus, vicit Saulum
crudeliter saevientem, et quem habuit in terra persecutorem,
in coelo meruit habere consortem Ipsa
sancta et indefessa caritas desideravit orando acquirere
quos nequivit monendo convertere. Neque
enim, fratres, existimandus est Stephanus tunc inimicos
dilexisse cum pro eis oraret, et non dilexisse
cum eorum incredulitatem arguendo corriperet.
Absit hoc ab anima martyris ad coeli palatium
festinantis. Ipsa enim sancta caritas firmam servavit
in oratione patientiam, quae rigidam tenuit in correptione
censuram. Et ideo in oratione audiri meruit
lenitas, quia sine caritate non fuit in correptione
severitas: ac per hoc, sive orando, sive corripiendo,
<pb n="0731B"/>
caritatem beatus Stephanus reservavit, quia utrobique
salutem errantium cogitavit, et indicio sanctae
orationis ostendit increpationem illam non fuisse
odii, sed amoris.</p>
        </div3>
<div3>
          <head>4.</head>
          <p>
 Hoc autem faciens, et praesentibus caritatem
beatus martyr exhibuit, et utile nimis exemplum posteris
reliquit. Demonstravit enim <emph>557</emph> geminam
ecclesiastici dispensatoris industriam: ut ad corrigendum
cujuslibet peccantis errorem, et non desit
in ore correptio, et ad Deum pro eo supplex effundatur
oratio. Ut qui malum fecit, per increpationem
de malis operibus confundatur, et per orationem
apud Deum adjuvetur; ac sic ipsa caritas, et in ore
justitiam sonet, ut errantem corrigat; et in corde
patientiam servet, ut pro errante orationem puro
<pb n="0731C"/>
affectu dilectionis effundat. Qui enim errantem non
corripuerit, de negligentia judicatur; qui autem
pro eo non oraverit, de pernicie condemnatur. Quocirca,
fratres, si quando aliquis pro animae salute
corripitur, non aspernanter accipiat monita caritatis;
nec praesentem tristitiam suae voluntatis attendat, sed
consideret quae lucra utilitatis acquirat. Idcirco enim
arguitur, ut a pravis operibus corrigatur. Nec tamen
cum videt correptionem aliqua verborum austeritate
fervere, existimet caritatem in corde frigescere. Sic
enim vigilat in ore correptio, ut in corde non dormitet
oratio. Ac per hoc, in utroque peccanti consulte
prospicitur, ut dum homo correptus de peccato
confunditur, et a malis operibus separetur et per
orationem (Deo miserante) salvetur. Nam et sancta
<pb n="0731D"/>
Scriptura dicit: <hi>Quoniam quem diligit Dominus, corripit:
flagellat autem omnem filium quem recipit <note>(Prov. III, 12)</note>
          </hi>.</p>
        </div3>
<div3>
          <head>5.</head>
          <p>
 Christi ergo caritate compulsi, et bonos hortamur,
ut in bono permaneant, et malos compellimus,
ut a malo discedant: praesertim quoniam in istis
duobus sanctis geminum nobis monstratur salutis
indicium: ut si quis bonus est, imitetur perseverantiam
caritatis in Stephano; qui autem malus est,
<pb n="0732A"/>
sectetur exemplum conversionis in Paulo: et qui
bonus est, aequitatem usque ad finem teneat; qui
autem malus est, quantocius a sua perversitate discedat;
nec bonum hominem praesumptio justitiae
faciat negligentem, nec malum iniquitatis consideratio
faciat desperantem, sed ille bonum fortiter teneat,
iste malum celeriter deserat. Bonus timeat ne
cadat, malus conetur ut surgat. Quisquis ergo malus
est cum Paulo prosternatur in malo, ut cum eo
erigatur in bono: quoniam et ille cecidit malus, et
surrexit bonus. Prostratus est iniquus, et erectus est
justus; cecidit saevissimus persecutor, et surrexit
veridicus praedicator. Cadens lumen corporis impius
perdidit, surgens autem lumen cordis justificatus
accepit. Conjunctus est itaque Stephano, factus
est ovis ex lupo. Et ecce nunc Paulus cum Stephano
<pb n="0732B"/>
laetatur, cum Stephano Christi claritate perfruitur,
cum Stephano exsultat, cum Stephano regnat. Quo
enim praecessit Stephanus, trucidatus lapidibus
Pauli, illuc secutus est Paulus, adjutus orationibus
Stephani.</p>
        </div3>
<div3>
          <head>6.</head>
          <p>
 Quam vera vita, fratres mei! ubi non Paulus
de Stephani occisione confunditur, sed Stephanus
de Pauli consortio gratulatur, quoniam caritas in
utroque laetatur. Caritas quippe in Stephano superavit
saevitiam Judaeorum, caritas in Paulo cooperuit
multitudinem <emph>558</emph> peccatorum, caritas in utroque
pariter regnum meruit possidere coelorum. Caritas
igitur est omnium fons et origo bonorum, munimen
egregium, via quae ducit ad coelum. In caritate qui
ambulat, nec errare poterit, nec timere. Ipsa dirigit,
<pb n="0732C"/>
ipsa protegit, ipsa perducit. Quocirca, fratres, quoniam
scalam caritatis constituit Christus, per quam
ad coelum omnis possit conscendere Christianus,
puram caritatem fortiter retinete, ipsam vobis invicem
exhibete, et in ea proficiendo conscendite. Insistite
operibus bonis, ut ad praemia aeterna pervenire
possitis, adjuti gratia Salvatoris, qui vivit et
regnat in saecula saeculorum. Amen.
</p>
        </div3>
      </div1>

<div1>
        <head>SERMO IV. <hi>De Epiphania, deque Innocentum nece, et muneribus Magorum.</hi> </head>
<div3>
          <head>1.</head>
          <p>
 Nostis, fratres carissimi, quia dies iste qui a
nobis in honorem Domini per annos singulos celebratur,
ore cunctorum fidelium Epiphania venerabiliter
<pb n="0732D"/>
nuncupatur. Et quia Graecum probatur esse vocabulum,
multis est Latinis incognitum. Inde est
quod nomen istud omnes quidem Latini dicunt, sed
non omnes inveniuntur nosse quod dicunt. Proinde
bonum est ut cuncti qui diem hodiernum Epiphaniam
nuncupant, et cur hoc dicatur ignorant, sacramentum
diei hujus nominis interpretatione cognoscant.
Debet enim diei hujus solemnitas a fidelibus celebrari,
et ideo solemnitatis causa non debet ignorari.
<pb n="0733A"/>
Hunc ergo diem, sicut diximus, Epiphaniam vocat
Christiana religio. Epiphania vero interpretatur Manifestatio.
Traditum autem tenemus a Patribus quod
Unigenitus Dei, postquam est secundum carnem temporaliter
natus, in isto die est Magis venientibus manifestatus,
a quibus oblatis muneribus suppliciter
est adoratus. Nam quia ipse est Deus qui sibi in Veteri
Testamento <note>(Exod. XXV, 2)</note> primitias offerri
mandavit, idem Deus homo natus gentium primitias
suo cultui dedicavit. Apostolica vero testatur auctoritas,
quia <hi>unus est Deus qui justificat circumcis onem
ex fide, et praeputium per fidem <note>(Rom. III, 30)</note>
          </hi>: circumcisionis
nomine Judaeos, praeputii nomine gentes
indubitanter ostendens.</p>
        </div3>
<div3>
          <head>2.</head>
          <p>
 Isti sunt duo parietes, qui ex diverso venerunt,
<pb n="0733B"/>
et in lapidem qui factus est in caput anguli, in unitate
fidei convenerunt. Unus paries venit ex Judaeis,
alter venit ex gentibus. Longe a se diversi erant,
quando diversa credebant: positus est in medio lapis
angularis, qui ad se utrumque parietem duceret, et
utrumque uno nomine nuncuparet, essentque unum
communione vocabuli, qui fierent unum in una gratia
sacramenti. Per Christum enim qui est pax nostra,
faciens utraque unum <note>(Ephes. II, 14)</note>, Judaei
et gentiles facti sunt unum, quibus <emph>559</emph> fidei unitas
unum indidit nominis Christiani vocabulum. Ad lapidem
ergo angularem uterque paries venit, et verum
angulum fidei unitas fecit. Horum duorum parietum
unus adductus est, quando pastoribus Judaeis Christum
natum angelus nuntiavit; alter paries adductus
<pb n="0733C"/>
est, quando gentilibus Magis novum sidus apparuit.</p>
        </div3>
<div3>
          <head>3.</head>
          <p>
 Illi fuerunt primitiae Judaeorum, isti facti sunt
primitiae gentium; illi de proximo adducti, isti de
longinquo reducti. Prope enim erant Judaei qui
Deum colebant, longe erant gentes quae idolis serviebant.
Hoc utique significabant pastores, qui nascente
Christo prope sunt inventi, et Magi, qui sunt
de longinquis partibus adducti. Qui tamen venientes,
cum ipsi Judaei non essent, regem Judaeorum
se quaerere professi sunt, et ad ipsum adorandum
se venisse dixerunt. Ait enim evangelista, quia <hi>Magi
ab Oriente venerunt Hierosolymam dicentes: Ubi est qui
natus est rex Judaeorum? Vidimus enim stellam ejus in
Oriente, et venimus adorare eum <note>(Matth. II, 1, 2)</note>
          </hi>. Quid
est, dulcissimi fratres, ut isti Magi regem Judaeorum
<pb n="0733D"/>
adorandum quaererent, cum ipsi Judaei non essent?
Et quem regem? Utique non Herodem, sed Christum.
Volunt adorare regem nuper natum, nec adorant
regem ante annos aliquot ordinatum. Adorare
cupiunt infantem lactantem, nec adorant regem populis
imperantem. Nam et de Herode rege Judaeorum
filii jam fuerant nati, qui erant patre mortuo
regnaturi. Mortuo enim isto Herode, Archelaus in
Judaea regnavit, et Galilaeae principatum junior Herodes
obtinuit.
<pb n="0734A"/>
</p>
        </div3>
<div3>
          <head>4. </head>
          <p>
Archelaus natus est in palatio, Christus in diversorio.
Archelaus natus, in lecto est argenteo positus;
Christus autem natus, in praesepio est brevissimo
collocatus. Ille forsitan pretiosis involutus
est sericis, iste vilissimis involutus est pannis. Et
tamen ille natus in palatio, contemnitur; iste natus
in diversorio, quaeritur. Ille a Magis nullatenus nominatur;
iste inventus, suppliciter adoratur. Omnino
spernitur primogenitus regis, et muneribus adoratur
 primogenitus pauperculae mulieris. Quis est iste
rex Judaeorum, pauper et dives, humilis et sublimis?
Quis est iste rex Judaeorum qui portatur ut parvulus,
adoratur ut Deus? parvulus in praesepio, immensus
in coelo; vilis in pannis, pretiosus in stellis: cujus
nativitate comperta, <hi>Herodes turbatus est, et omnis
Hierosolyma cum illo <note>(Ibid., 3)</note>
          </hi>.
</p>
        </div3>
<div3>
          <head>5. </head>
<p>
            <pb n="0734B"/>Quid est quod sic turbaris, Herodes? Quoniam
natum regem Judaeorum audisti, turbaris, suspicionibus
agitaris, invidiae stimulis inflammaris, et ob
hoc natum regem occidere conaris. Inanis est ista
turbatio tua, et vana prorsus cogitatio tua. Rex iste
qui natus est non venit reges pugnando superare,
sed moriendo mirabiliter subjugare; nec ideo natus
est ut tibi succedat, sed ut in eum mundus fideliter
credat. Venit enim, non ut pugnet vivus, sed ut
triumphet occisus; nec ut sibi de aliis gentibus auro
exercitum quaerat, sed ut pro salvandis gentibus pretiosum
sanguinem fundat. Inaniter <emph>560</emph> invidendo
timuisti successorem, quem credendo debuisti quaerere
salvatorem: quia si in eum crederes, cum eo
<pb n="0734C"/>
regnares; et sicut ab illo accepisti temporale regnum,
acciperes etiam sempiternum. Hujus enim pueri regnum
non est de hoc mundo, sed per ipsum regnatur
in mundo. Ipse est enim Sapientia Dei, quae dicit
in Proverbiis: <hi>Per me reges regnant <note>(Prov. VIII, 15)</note>
            </hi>.
Puer iste Verbum Dei est, puer iste Virtus et Sapientia
Dei est. Si potes, contra Dei Sapientiam cogita.
In tuam perniciem versaris, et nescis. Tu enim
regnum nullatenus habuisses, nisi ab isto puero qui
nunc <note>( <hi>al.</hi> tunc)</note> natus est, accepisses. Puer qui nunc
a Magis dicitur Rex Judaeorum, idem Creator est
et Dominus angelorum. Quapropter, cujus times infantiam
nascentis, magis timere debes omnipotentiam
judicantis. Noli eum timere regni tui successorem,
sed time infidelitatis tuae justissimum damnatorem.
</p>
        </div3>
        <pb n="0734D"/>

<div3>
          <head>6. </head>
          <p>
Utinam eum, Magis adorantibus, etiam tu pariter
adorares, et non ad eum Magos fraudulenta calliditate
mandares! <hi>Ite,</hi> inquit, <hi>et interrogate diligenter
de puero; et cum inveneritis, renuntiate mihi, ut et
ego veniens adorem eum <note>(Matth. II, 8)</note>
          </hi>. O calliditas
ficta! O incredulitas impia! O nequitia fraudulenta.
Si adorare istum puerum certissime disponebas,
quare pro illo multos pueros occidebas? Sanguis innocentum,
quem creduliter effudisti, attestatur quid
<pb n="0735A"/>
de hoc puero voluisti. Et tamen non solum istum
puerum non invenisti, sed nec illis pueris aliquid nocuisti:
imo inscius, quod illis proderat, hoc egisti.
Per saevitiam quippe tuam facti sunt martyres, qui
per infantiam suam fuerant innocentes: quando per
gratiam hujus pueri pro eo meruerunt mori, priusquam
eum possent coram hominibus confiteri. Iste
itaque puer, qui mundum creavit, qui mundum regit,
qui omnia quaecunque vult facit, qui cuncta
mirabili atque insuperabili ordine disponit, hoc
ordinavit, hoc egit, ut per tuam invidiam furiosam
illi pueri mortem susciperent pretiosam, et quod eis
ad salutem tuam <note>( <hi>al.</hi> suam)</note> praestare non posses
amicus, hoc ad damnationem tuam faceres inimicus.
Ad hoc ergo te permisit infantes occidere, ut illos de
te faceret triumphare. Te ergo permisit ad nequitiam,
<pb n="0735B"/>
illos perduxit ad palmam. Unus enim idemque
est Dominus omnipotens, qui parvulus vagiens;
unus idemque est, qui tuam crudelitatem dignatus
est fugere, cujus majestatem non potes effugere. Fugit
enim non formidine humana, sed dispensatione
divina; fugit non necessitate, sed potestate. Ideo autem
dignatus est in Aegyptum fugere, ut postea crucem
dignaretur ascendere; et illa potestate puer latuit
in Aegypto, qua potestate juvenis pependit in
ligno. Unus enim idemque est mortis susceptor, vitaeque
largitor: unus idemque immortalis ex Patre,
mortalis ex matre; propria potestate moriens, propria
potestate resurgens.</p>
        </div3>
<div3>
          <head>7.</head>
          <p>
 Iste itaque puer qui natus est ideo non invenitur
in numero parvulorum morientium, quia ipse est
<pb n="0735C"/>
exspectatio gentium. Sanguis <emph>561</emph> hujus pueri propterea
<note>( <hi>al.</hi> proinde)</note> non cum istorum sanguine funditur
puerorum, quia solus in remissionem fundendus
est peccatorum; et illi omnes pueri inaniter morerentur,
nisi hujus sanguine salvarentur. Et iste quidem
puer certissime morietur, quia si mori nollet,
nullatenus nasceretur. Morietur autem, non ut impleat
saevitiam tuam, sed ut perficiat mansuetudinem
suam: faciet enim eum mori benignitas propria, non
malignitas aliena. Morietur non ut tu infidelis regnes
in saeculo, sed ut secum regnare faciat fideles in coelo.
 Morietur non ut regnum amittat, sed ut regnaturos
acquirat. Morietur non ut perdat brevem vitam, sed
ut conferat sempiternam. Morietur non ut servus
iniquitatis, sed ut Dominus majestatis. Morietur non
<pb n="0735D"/>
vinculo necessita is, sed proposito voluntatis. Morietur
mirabiliter, morietur misericorditer, morietur
singulariter, morietur per propriam potestatem, ut
suam in omnibus adimpleat voluntatem. Ad hoc enim
misericorditer morietur, ut resurgens cunctis gentibus
dominetur. Morietur ergo sicut unus, et quidem,
quem Deum hominem concepit fides virginis,
et Deum hominem peperit fecunditas virginalis.
<pb n="0736A"/>
</p>
        </div3>
<div3>
          <head>8. </head>
          <p>
Si nescis veram hujus pueri deitatem, attende
stellam in coelo fulgentem, Magos praecedentem, et
iter ignorantibus ostendentem. Haec stella nunquam
ante apparuit, quia nunc eam puer iste creavit, et
Magis ad se venientibus praeviam deputavit. Iste puer
in praesepi quidem parvulus collocatur, sed magnus
in coelo mirabiliter operatur. Permittit se manibus in
terra portari, sed praecipit sibi coelestia famulari.
Quid est ergo quod infantilem attendis aetatem, et
ejus divinam non intelligis potestatem? Sic fuit veraciter
intimanda pueri hujus naturalis divinitas, et
naturalis humanitas, utraque naturaliter vera, utraque
unita, nec in se invicem confusa, nec a se invicem
separata. Ipsum enim habuit Maria filium de se
natum, cui stella debitae servitutis exhibuit famulatum.
Ipsum eumdemque Maria in Bethlehem Deum
<pb n="0736B"/>
<note>( <hi>al.</hi> Dominum)</note> hominem peperit, quem stella Magis
in Oriente positis nuntiavit. Magi ergo venerunt, et
filium Virginis unum eumdemque <note>( <hi>al.</hi> Dominum)</note> Deum
hominem cognoverunt.</p>
        </div3>
<div3>
          <head>9.</head>
          <p>
 Denique attende quid obtulerunt, et agnosce
quid crediderunt. Refert enim evangelista quia <hi>intrantes
domum, invenerunt puerum cum Maria matre
ejus: et procidentes adoraverunt eum; et apertis thesauris
suis obtulerunt ei munera, aurum, thus et myrrham <note>(Matth. II, 11)</note>
          </hi>.
Per ista tria munerum genera,
in uno eodemque Christo et divina majestas, et regia
potestas, et humana mortalitas intimatur. Thus enim
ad sacrificium, aurum pertinet ad tributum, myrrha
ad sepulturam pertinet mortuorum. Omnia haec sancta
fides Christo veraciter offerre non desinit, dum unum
<pb n="0736C"/>
eumdemque verum Deum, verum regem, verumque
hominem credit, et vere pro nobis mortuum veraciter
recognoscit. <emph>562</emph>
</p>
        </div3>
<div3>
          <head>10.</head>
          <p>
 In oblatione thuris confunditur Arianus,
qui soli Patri sacrificium offerri debere contendit:
in oblatione myrrhae confunditur Manichaeus,
qui Christum vere mortuum pro nostra salute non
credit: in auro vero simul uterque confunditur, quia
et Manichaeus de semine David secundum carnem
natum non credit regem, et Arianus Deo Unigenito
naturalem assignare nititur servitutem. Proinde uterque
non experietur regem, a quo per fidem regatur
<note>( <hi>al.</hi> regnatur)</note>, sed a quo pro infidelitatis crimine
puniatur: quia ab uno divinitatis, ab altero carnis
veritas denegatur. In iisdem muneribus confunditur
<pb n="0736D"/>
etiam Nestorius, qui nititur Christum in duas personas
dividere: cum videat Magos non alia Deo et alia
homini, sed uni Deo homini eadem munera obtulisse
suppliciter. Non ergo dividatur in personis, qui non
invenitur divisus in donis. Propterea quippe unus
idemque istis muneribus honoratur, ut unus idemque
Deus et homo cognoscatur. Ista Magorum oblatio
confundit etiam Eutychetis insaniam, qui non vult in
<pb n="0737A"/>
Christo utramque veram praedicare naturam. Veritatem
quippe istorum munerum tollit, dum in Christo
unam naturam praedicare contendit.</p>
        </div3>
<div3>
          <head>11.</head>
          <p>
 Nos itaque, dilectissimi fratres, offeramus
Christo indubitanter in fide, quod Magi obtulisse cognoscuntur
in munere: ut verae divinitatis humanitatisque
confessio ipsa sit apud Christum nostra fidelis
oblatio. Haec munera cum Magis unanimiter offeramus,
et ad regionem sanctorum tota cordis devotione
tendamus. Nec teneamus viam veteris vitae, sed divinis
mandatis humiliter obsequentes, viam mutemus,
et in qua <note>( <hi>al.</hi> et qua)</note> praecepit Dominus ambulemus,
ut ad patriam pervenire valeamus, ubi sine fine cum
ipso Domino gaudeamus. Via enim hominis est vita
ejus. Qui male vivit, viam tenet erroris; qui bene
<pb n="0737B"/>
vivit, per viam graditur veritatis. Quapropter qui
ambulabat viam fornicationis, viam teneat castitatis;
qui viam tenebat avaritiae, teneat viam misericordiae;
qui ambulabat per viam fictionis, viam teneat nunc
puritatis. Ambulemus bene per fidem, ut perveniamus
ad speciem <note>( <hi>al.</hi> spem)</note>, ubi plenum erit gaudium
nostrum, quia implebitur in bonis desiderium nostrum,
 per eum qui vivit et regnat in saecula saeculorum.
Amen.
</p>
        </div3>
      </div1>

<div1>
        <head> <emph>563</emph> SERMO V. <hi>De caritate Dei ac proximi.</hi> </head>
<div3>
          <head>1.</head>
          <p>
 Quantum cupio sanctitati vestrae debitum reddere
de caritate sermonem, tantum me caritatis magis
fieri video debitorem; nec invenio qualiter possim
verbis explicare praeconium caritatis, in qua sic debemus,
<pb n="0737C"/>
quandiu in hoc saeculo vivimus, crescere
invicem diligendo, sicut eam jubemur semper debere
reddendo. Beatus namque apostolus Paulus, dum nos
omnibus debitis praecepisset absolvi, solo nos mutuae
caritatis debito semper voluit detineri, dicens: <hi>Nemini
quidquam debeatis, nisi ut invicem diligatis <note>(Rom.
XIII, 8)</note>
          </hi>. Ista est apostolicae summa doctrinae. Haec
sunt consulta caritatis paternae, ut nemini quidquam
debeamus, nisi ut invicem diligamus. Cum ergo audimus,
ut nemini quidquam debeamus, non in hoc
verbo remaneamus, sed audiamus et faciamus quod
sequitur, ut nos invicem diligamus: et inveniemus
sanctam caritatem, quam semper debendo reddamus,
et reddendo salubriter debeamus. Magna res caritas
est, dilectissimi fratres, quam docente Apostolo sic
<pb n="0737D"/>
jubemur semper reddere, ut eam nihilominus jubeamur
sine intermissione debere. O caritatis debitum
bonum, debitum sanctum, debitum coelestibus refertum
commodis, debitum sempiternis plenum omnino
divitiis!</p>
        </div3>
<div3>
          <head>2.</head>
          <p>
 Magna, fratres, hoc debito lucra conquirimus,
immensa commoda tali fenore comparamus. Dum
enim caritas a nobis redditur et debetur, omnis nostra
iniquitas dimittitur et deletur. Ipsam denique
caritatem sibi beatus David ad delendas iniquitates
suas redonari poscebat, quando pro peccato gravi
Dominum lacrymabiliter exorabat. Nam cum illecebroso
<pb n="0738A"/>
quondam captivatus aspectu, militis sui adulteraret
uxorem, et scelere geminato maritum quoque
interficeret innocentem, post perpetrationem peccati
per prophetam correptus oraculo, et post confessionem
recreatus medicinali responso, dum poenitentiae
verba supplici prostratus obsecratione depromeret,
quibus Deum justum, Regem regum, et Dominum
dominorum quantocius placaret, inter caetera
dixisse cognoscitur: <hi>Averte faciem tuam a peccatis
meis, et omnes iniquitates meas dele <note>(Psal. L, 11)</note>
          </hi>;
et quoniam sine caritatis dono fieri non posse cernebat,
illico subjunxit: <hi>Cor mundum crea in me, Deus,
et spiritum rectum innova in visceribus meis <note>(Ibid., 12)</note>
          </hi>.
Cor autem mundum caritatis esse domicilium his
verbis commendat Apostolus, dicens: <hi>Finis enim
<pb n="0738B"/>
praecepti est caritas de corde puro, et conscientia bona,
et fide non ficta <note>(I Tim. I, 5)</note>
          </hi>.</p>
        </div3>
<div3>
          <head>3.</head>
          <p>
 Proinde duo quaedam in his prophetae verbis
diligentius consideranda sunt nobis: unum quod a
se poposcit auferri, alterum quod sibi postulavit attribui.
Petiit enim deleri iniquitates suas, cor autem <emph>564</emph> 
 mundum in se creari, et spiritum rectum innovari
in visceribus suis. Quid est autem iniquitas,
nisi prava cupiditas? Et quid est cordis munditia,
nisi sancta Dei et proximi caritas? Dicens igitur propheta: <hi>Averte faciem tuam a peccatis meis, et omnes
iniquitates meas dele,</hi> 
 statimque subjungens: <hi>Cor
mundum crea in me, Deus, et spiritum rectum innova
in visceribus meis,</hi> quid aliud dixit, nisi: Dele a me
maculam pravae cupiditatis, et dona mihi gratiam
<pb n="0738C"/>
caritatis? Aufer a me cupiditatem, per quam possum
damnari; et dona mihi caritatem, per quam merear
coronari. Aufer a me cupiditatem, propter quam in
tormento sine intermissione doletur et gemitur; et
dona mihi caritatem, per quam in coelo sine fine regnatur.
Si enim habuero caritatem, quam debendo
reddam, et reddendo debeam, non timebo iniquitatem,
quam sine fine dolendo persolvam. Bene igitur
praecipit Apostolus ut nemini quidquam debeamus,
nisi ut invicem diligamus: hoc enim debito aufertur
a nobis cumulus omnium delictorum, quia <hi>caritas
cooperit multitudinem peccatorum <note>(I Petr. IV, 8)</note>
          </hi>.
Nemo autem putet, fratres, sic a nobis oportere caritatem
reddi, ut reddita desinat aliquando deberi.
Cum enim redditur, plus debetur; et eo magis acquiritur,
quo redditur cum debetur. Nam qui se caritatis
<pb n="0738D"/>
non semper existimat debitorem, non se debito
gaudeat absolutum, sed dono caritatis lugeat
destitutum. Neque enim habet caritatem quam habere
destitit, quia prodigus debitor non reddendo
perdidit, quam ut semper redderet, et semper haberet,
accepit. Quocirca tunc se noverit perdidisse
quod acceperat, dum non reddiderit quod debebat.</p>
        </div3>
<div3>
          <head>4.</head>
          <p>
 Sed dicit aliquis: Cui hanc debeo? vel cui hanc
me oportet reddere caritatem? Respondemus caritatem
omnibus hominibus esse reddendam, id est notis
et ignotis, et bonis et malis, et amicis et inimicis.
Nam cum beatus Apostolus dicat: <hi>Ergo cum tempus
<pb n="0739A"/>
habemus, operemur quod bonum est ad omnes, maxime
autem ad domesticos fidei <note>(Gal. VI, 10)</note>
          </hi>, evidenter
ostendit quod in opere caritatis sit quidem alius aliis
<note>( <hi>al.</hi> alio)</note> praeferendus, nemo tamen sit a caritatis
beneficiis excludendus. Caritas itaque illa sancta,
pura, et ut proprie dicam, caritas Christiana, quae
patiens est, quae benigna est, quae non aemulatur,
quae non agit perperam, non inflatur, non est ambitiosa,
non quaerit quae sua sunt, quae non irritatur,
non cogitat malum, non gaudet super iniquitate, congaudet
autem veritati, quae omnia suffert, omnia credit,
omnia sperat, omnia sustinet, caritas quae nunquam
cadit <note>(I Cor. XIII, 4 et seq.)</note>, si ( <hi>forte</hi> sic) complectatur
amicos, ut dilatetur usque ad inimicos:
amicis se volentibus reddat, inimicis se nolentibus
ingerat; istos teneat, illos acquirat; istos oblectet, ut
<pb n="0739B"/>
ex amicis non efficiantur inimici; illos invitet, ut
fiant ex inimicis amici.</p>
        </div3>
<div3>
          <head>5.</head>
          <p>
 Recordemur, fratres, verborum Domini dicentis: <hi>Dilijite inimicos vestros, benefacite his qui oderunt
vos, et orate pro persequentibus et calumniantibus
vos 
 <note>(Matth. V, 44)</note>
          </hi>. Ecce Dominus usque ad inimicos
caritatem jubet extendi, et usque ad persecutores
Christiani cordis benevolentiam dilatari. Et quae merces
operum tantorum dabitur? vel quod <emph>565</emph> munus
praecepto huic obedientibus confertur? Ipse demonstret
a se praeparatam caritati mercedem, qui per
Spiritum sanctum gratis ipsam dignatur infundere
caritatem: ipse nobis dicat quid pro caritate redditurus
sit dignis, qui eamdem caritatem donare dignetur
indignis. Dicat igitur Dominus, dicat, et proprio
<pb n="0739C"/>
sermone magnitudinem nobis suae promissionis
ostendat: <hi>Ut sitis,</hi> inquit, <hi>filii Patris vestri qui in
coelis est <note>(Ibid., 45)</note>
          </hi>. Cum enim diligendos praeciperet
immicos, amarum forsitan erat quod audienti
jubebatur: sit, quaeso, dulce quod obedienti promittitur.
Teneatur ergo dulcedinis hujus in corde suavitas,
et amaritudinis illius superabitur difficultas. Qui
enim dilexerint inimicos suos, et benefecerint eis qui
eos oderunt, filii Dei erunt.</p>
        </div3>
<div3>
          <head>6.</head>
          <p>
 Quid vero accepturi sunt isti filii Dei Apostolus
enuntiat dicens: <hi>Ipse Spiritus testimonium reddit
spiritui nostro, quia sumus filii Dei. Si autem filii, et
haeredes: haeredes quidem Dei, cohaeredes autem Christi <note>(Rom. VIII, 16, 17)</note>
          </hi>.
Audite igitur, Christiani; audite,
filii Dei; audite, haeredes Dei et cohaeredes
<pb n="0739D"/>
Christi. Ut paternam possideatis haereditatem, non
solum amicis, sed etiam inimicis impendite caritatem.
Nulli caritas denegetur, quae ab hominibus ( <hi>forte</hi> 
omnibus) bonis communiter possidetur. Omnes eam
simul habete, et ut eam magis habeatis; et bonis
eam et malis impendite. Possessio enim est bonorum
ista communis, non terrena utique, sed coelestis; et
ideo nullum in ea facit angustiari persona consortis.
Tantum vero augetur caritas, quantum fuerit imminuta
cupiditas; et illum facit caritas semper liberum,
quem non tenuerit cupiditas mundana captivum.
Caritas donum Dei est, dicente Apostolo: <hi>Caritas
Dei diffusa est in cordibus nostris per Spiritum sanctum
qui datus est nobis <note>(Rom. V, 5)</note>
          </hi>. Cupiditas laqueus
<pb n="0740A"/>
est diaboli, non solum laqueus, sed etiam gladius:
per ipsam miseros capit, per ipsam captos
interficit. Caritas est radix omnium bonorum, cupiditas
radix est omnium malorum <note>(I Tim. VI, 10)</note>.
Cupiditas semper cruciatur, dum rapiendo non sanatur.
Caritas autem semper laetatur, quoniam quantum
multiplicatur, tantum largius erogatur. Et ideo sicut
adipiscendo pauperascit appetitor iniquitatis, ita reddendo
ditescit redditor caritatis. Perturbatur cupiditas
dum ulcisci quaerit injuriam, tranquilla est caritas
dum donare delectatur.
</p>
        </div3>
      </div1>

<div1>
        <head> <emph>566</emph> SERMO VI. <hi>De sancto Cypriano martyre.</hi> </head>
<div3>
          <head>1.</head>
          <p>
 Clarum tanti martyris natalis diem, beati scilicet
Cypriani, quo, terrenis ac moribundis membris
<pb n="0740B"/>
exutus, ad aeternae praemia vitae transmigravit, et
sacerdotii ejus doctrinam et martyrii nobis victoriam
commendavit, fecitque ex temporali quondam tristitia
liberiorem. Dum enim inter periculum cruentae
mortis et gloriam devoti certaminis episcopus confitendo
patitur, Ecclesia orando compatitur. Quis nesciat,
ac non potius prudenti consideratione cognoscit,
hunc ipsum qui nunc annua circumstitutione
festus nobis revolvitur dies, Christianis ac religiosis
mentibus illo tunc tempore fuisse sollicitum, dum
adversus diabolum ab antistite suscepto culmine, pia
plebis exspectatio trepidaret, atque ita fides resisteret
persequenti, ne caro succumberet blandienti; ita
pastor praecederet, ne ovile desereret, desertumque
(quod absit) lupus invaderet? Dolebat Ecclesia subtractum
<pb n="0740C"/>
interim suo consortio tam clarissimum sacerdotem:
sed tamen gaudebat prostrato adversario
Christi martyrem exstitisse victorem. Erat in memoria
doctrina laudabilis, versabatur ante oculos virtus
mirabilis, quando tantus Deus servabat quod docuerat,
et quid caeteri facere deberent, non jam verbis,
sed operibus demonstrabat, fidem sermonum, exemplis
rerum, valida soliditate confirmans, credens et
confidens pro omnium salute Christum mortuum, ac
se pro ejus nomine non subtrahere occidendum.
Cujus enim sanguine tunc indignus redemptus fuerat,
dignum suum sanguinem pro illo fundebat; et cujus
sanguinem in hac vita fideliter biberat, ab ipso sibi
aeternam vitam reddi posse crediderat.</p>
        </div3>
<div3>
          <head>2.</head>
          <p>
 Dedit enim eis benedictionem qui legem dederat,
<pb n="0740D"/>
ut ambularent de virtute in virtutem: de virtute
fidei sincerissimae in virtutem conflictionis constantissimae;
de virtute caritatis flagrantissimae in virtutem
passionis gloriosissimae. Credidit enim, locutus
est; dilexit, et secutus est. Audierat enim a Domino
dictum: <hi>Qui me diligit, sequitur me <note>(Joan. VI, 26)</note>
          </hi>;
et iterum: <hi>Qui credit in me, non morietur in aeternum.</hi> 
Et pater <note>( <hi>al.</hi> pariter)</note> fidelis secutus est vestigia
Salvatoris. Interritus contempsit principum jussa et
judicum edictum. Paratus excepit percussoris ictum,
et animum soli Deo subditum etiam ipsa mors servavit
invictum. Denique nihil eum revocavit a pastoris
gregisque custodia, exsilii locus, apparitor violentus,
persecutionis tempus, judicis metus, imminens gladius,
<pb n="0741A"/>
proximus mortis occasus. Nam et in exsilio
constitutus, atque ab Ecclesia sibi commissa corpore
tantum non mente separatus, pauperum alimenta; et
in occulto absconditus, disciplinae censuram; et a
principe detentus, virginum pudicitiam; et ad tribunal <emph>567</emph> 
 exhibitus, clericorum tutelam; et minis
actus, robustam conscientiam; et subdole consumptus,
spiritalem cautelam; et inique judicatus, Christianam
patientiam custodivit. Plebem frequentibus
litteris admonens, inopes largioribus eleemosynis fovit,
martyres hortamentis pariter et exemplis ad
subeundum praelium promovit, et donec ponat animam,
non deserit curam.</p>
        </div3>
<div3>
          <head>3.</head>
          <p>
 Denique custoditur et custodit, proprii doloris
securus contemptor, alieni pudoris sollicitus conservator,
<pb n="0741B"/>
plus metuens luxuriae quam tristitiae, magisque
cavens diaboli oblectamenta, quam pertimescens
multa tormenta. Pro fide adversus leonem vigilat rugientem,
pro castitate adversus sibilantem dimicat.
Vincit in suo corpore nequitiam saevientis, in puellarum
carne mollitiem blandientis; calcans minas persecutoris,
vitat fallaciam deceptoris; nec in quoquam
furenti cedit, nec quidquam furari violento concessit.
Proinde considerantes ejus luctam, perseverantiam,
victoriam pariter et coronam, et quid evaserit, quo
pervenerit, dulci mentis speculo refoventes, annua
devotione cantemus: <hi>Benedictus Dominus, qui non
dedit nos in venationem dentibus eorum. Laqueus contritus
est, et nos liberati sumus <note>(Psal. CXXIII, 6, 7)</note>
          </hi>.
</p>
        </div3>
      </div1>

<div1>
        <head>SERMO VII. <hi>De latrone crucifixo cum Christo.</hi> </head>

<pb n="0741C"/>
<div3>
          <head>1.</head>
          <p>
 Mirandum prae caeteris festivitatibus sanctis,
venerandumque mysterium Pascha Domini celebramus.
Pascha enim Hebraice, Latine interpretatur
Transitus. Hunc transitum iniquitas intercluserat
nostra, donec clavicula crucis aperiretur. Quia Dominus
et Salvator noster Jesus Christus habuit quidem
mortalem carnem, sed animam non habuit peccatricem.
Suscipiendo poenam sine culpa, culpam
fecit transire sine poena. In cujus passione cuncta
commota sunt sidera, et eventum dominici vulneris
elementa tremuerunt. Expavit dies non solitam
noctem, et non suas tenebras mundus invenit. Stetit
sub incerto lumine dies inclusus, et pene ipsa lux
mundi mori visa est cum Deo. Ad hoc scilicet omnis
<pb n="0741D"/>
claritas migravit in noctem, ne sacrilegium cernere
cogeretur. Clauserat enim suos oculos coelum, ne in
cruce aspiceret Dominum. Et jam mundus ipse testis
esse non meruit, ut solus aspiceret qui percussit. Percussit
lancea persecutor, et fudit pretium nostrum
Redemptor. Quando enim passus est Dominus, omnes
apostoli fugerunt, omnes enim dimiserunt. Ubi
est turba illa quae Dominum praecedebat, illa, inquam,
turba quae dicebat: <hi>Hosanna filio David, benedictus
qui venit in nomine Domini <note>(Matth. I, 29)</note>
          </hi>?</p>
        </div3>
<div3>
          <head>2.</head>
          <p>
 Passus est Dominus, et omnes fugerunt. Facti
sunt omnes muti, amore tepidi, timore compressi,
paulo post fugiunt. Alii ergo non agnoverunt miracula
facientem; agnovit latro in cruce pendentem,
<pb n="0742A"/> <emph>568</emph> 
 confixus omnibus membris. Confixae manus,
confixi pedes, confixa omnia membra. Totum corpus
in cruce figebatur, et tamen lingua Christo confitebatur.
Unus autem locus erat trium crucifixorum:
in medio Dominus, qui <hi>inter iniquos deputatus est <note>(Isai. LIII, 12)</note>
          </hi>:
duos latrones hinc atque inde posuerunt,
sed causam similem non habuerunt. Lateribus
pendentis adjungebantur, sed longe separabantur.
Illos crucifixerunt facinora sua, Christum crucifixerunt
peccata nostra. Verum etiam in uno ipsorum satis
apparuit quantum valeret non cruciatus pendentis,
sed pietas confitentis. Acquisivit latro in dolore quod
Petrus perdiderat in timore. Scelus admisit, crucem
ascendit, causam mutavit, paradisum comparavit.
Meruit omnino causam mutare, qui non contempsit
<pb n="0742B"/>
in Christo similitudinem poenae. Judaei contempserunt
miracula facientem, ille credidit in pendentem.
Consortem crucis Dominum agnovit, et in regnum
coelorum latro violentus credendo vim fecit. Tunc in
Christo latro credidit, quando fides apostolica trepidavit.
Merito audire meruit: <hi>Hodie mecum eris in
paradiso <note>(Luc. XXIII, 43)</note>
          </hi>. Hoc enim quidem ipse sibi
non promiserat. Magnae quidem misericordiae se commendabat,
sed et sua merita cogitabat. <hi>Domine,</hi> inquit <note>(v. 42)</note>,
 <hi>memento mei cum veneris in regnum tuum.</hi> 
Quousque veniret Dominus in regnum suum, ille se
in poenis futurum sperabat, et saltem in ejus adventum
misericordiam in se fieri flagitabat.</p>
        </div3>
<div3>
          <head>3.</head>
          <p>
 Proinde latro sua merita cogitans differebat; sed
Dominus latroni quod desperaverat offerebat, tanquam
diceret: Tu petis ut meminerim tui cum venero
<pb n="0742C"/>
in regnum meum, et ego tibi dico: <hi>Hodie mecum
eris in paradiso.</hi> Agnosce cui te commendas, quem
credis venturum. Antequam veniam, ubique sum.
Ideo quamvis in infernum descensurus, habebo te
hodie mecum in paradiso, non alteri commendatum,
sed mecum. Ad homines enim mortales et ad ipsos
mortuos descendit humilitas mea; de paradiso autem
nunquam discessit divinitas mea. Ita factae sunt tres
cruces, tres causae: unus latronum Christo insultabat;
alter, sua mala confessus, Christi se misericordiae
commendabat. Crux Christi in medio non fuit
supplicium, sed tribunal. Insultantem damnavit, credentem
liberavit. Timete insultantes, gaudete credentes.
Hoc faciat Christus in claritate quod fecit in
humilitate. Munera divina de profundo veniunt judicio.
<pb n="0742D"/>
Mirari ea possumus: investigare autem non
valemus, nec explicare.
</p>
        </div3>
      </div1>

<div1>
        <head> <emph>569</emph> SERMO VIII. <hi>De sancto die Pentecostes.</hi> </head>
<div3>
          <head>1.</head>
          <p>
 Anniversaria solemnitas agitur qua die Dominus
noster Jesus Christus Spiritum sanctum Paracletum
misit, quem discipulis ante promisit. Dixerat enim:
Non potest ille venire, nisi ego abiero <note>(Joan. XVI, 7)</note>.
Quadragesimo itaque die post resurrectionem suam,
cujus solemnitatem ante decem dies egimus, ascendit
in coelum, nec immemor pollicitationis suae hodie
misit Spiritum sanctum, quem promisit centum viginti,
qui simul fuerant congregati, tandemque Domini
<pb n="0743A"/>
promissionem fideliter exspectabant. Omnibus
linguis locuti sunt. Sic quippe tunc Deo placuit sancti
Spiritus significare praesentiam, ut qui eum accepisset,
omnibus linguis loqueretur. Prius itaque breviter
videamus, quando eum promisit, quare dixit: Non
potest venire ipse, nisi ego abiero. Neque enim separabilis
est a Filio Dei Spiritus sanctus, aut impotens
erat eo praesente venire, a quo non potest discedere.
Sed quoniam adhuc discipulis infirmis formam
servi Dominus demonstrabat, in qua Verbum caro
factum est, et habitavit in nobis; causam ( <hi>forte</hi> formam)
vero servi, id est carnem Domini, etiam carnales
poterant intueri; forma autem Dei, in qua non
rapinam arbitratus est esse se aequalem Deo <note>(Philip.
II, 6)</note>, non potest nisi a spiritalibus cogitari, propterea
<pb n="0743B"/>
dixit: Non potest ille venire, nisi ego abiero,
tanquam diceret: Quandiu circa meam carnem occupatus
est vester carnalis affectus, tandiu meam
divinitatem non suscipit vester spiritalis obtutus.
Dono enim Spiritus sancti promiserat eos introducendos
in omnem veritatem, sicut scriptum est: <hi>Fide
mundans corda eorum <note>(Act. XV, 9)</note>
          </hi>. <hi>Beati</hi> autem <hi>mundo
corde, quia ipsi Deum videbunt <note>(Matth. VI, 8)</note>
          </hi>. Abscessit
itaque corporalis forma Domini a corporalibus
oculis eorum, ut per Spiritum sanctum divinitas Domini
insinuaretur cordibus eorum.</p>
        </div3>
<div3>
          <head>2.</head>
          <p>
 Nunc deinde videamus quare tunc hoc erat signum
praesentiae Spiritus sancti, ut qui eum accepissent
linguis omnibus loquerentur. Neque enim etiam
nunc non donatur Spiritus sanctus, et tamen qui
<pb n="0743C"/>
eum accipiunt non loquuntur linguis omnibus, quo
evidenti miraculo se illo tempore demonstrabat. Intelligendum
est, fratres carissimi, hunc esse Spiritum
sanctum, quo caritas diffunditur in cordibus nostris.
Et quoniam caritas Ecclesiam Dei congregatura fuerat
toto orbe terrarum, quod tunc etiam unus homo
poterat Spiritum sanctum accipiens linguis omnibus
loqui, nunc sancto Spiritu congregata ipsa unitas
Ecclesiae linguis omnibus loquitur. Proinde si quisquam
dixerit alicui nostrum: Accepisti Spiritum sanctum,
quare non linguis omnibus loqueris? respondere
debet: Loquor sane omnibus linguis: quia in eo
sum Christi corpore, hoc est in Ecclesia, quae loquitur
omnibus linguis. Quid enim aliud tunc Deus significavit
per sancti Spiritus praesentiam, nisi Ecclesiam
suam omnibus linguis locuturam? <emph>570</emph> Impletum
<pb n="0743D"/>
est itaque quod promiserat Dominus: <hi>Nemo
mittit vinum novum in utres veteres, sed vinum novum
in utres novos mittunt, et utraque servabuntur <note>(Matth.
IX, 17)</note>
          </hi>. Merito ergo cum audirentur linguis omnibus
loqui, nonnulli dicebant: <hi>Hi musto pleni sunt <note>(Act. II,
12)</note>
          </hi>. Jam enim facti fuerant utres novi, sanctitatis
gratia renovati, ut vino novo, hoc est Spiritu sancto
repleti, omnibus linguis loquendo ferverent, Ecclesiam
catholicam per omnium gentium linguas futuram evidentissimo
illo miraculo praesignarent. Ac per hoc
recte creduntur haeretici Spiritum sanctum non habere,
qui dividuntur a corpore, quod per omnes gentes
linguis omnibus meruit personare.</p>
        </div3>
<div3>
          <head>3.</head>
          <p>
 Hunc itaque diem sic celebrate, tanquam membra
<pb n="0744A"/>
unitatis corporis Christi. Non enim frustra celebratis,
si hoc estis quod celebratis: illi Ecclesiae cohaerentes,
quam Dominus implens Spiritu sancto,
toto mundo crescente agnoscit suam, et agnoscitur
a sua. Tanquam sponsus sponsam non perdidit propriam,
nemo ei supponit alienam. Vobis enim omnibus
gentibus constitutis, hoc est Ecclesiae Christi,
membris Christi, corpori Christi, sponsae Christi, Apostolus
dicit: <hi>Sufferentes invicem in dilectione, studentes
invicem servare unitatem Spiritus in vinculo pacis <note>(Ephes. IV, 2, 3)</note>
          </hi>.
Videte quia ubi praecepit ut sustineamus
invicem, ibi posuit dilectionem; ubi spem
nominavit unitatis, ibi ostendit vinculum pacis. Haec
est domus Dei de vivis lapidibus fabricata, in qua
talem patrem familias delectet habitare, cujus oculos
<pb n="0744B"/>
ruina divisionis non debet offendere.
</p>
        </div3>
      </div1>

<div1>
        <head>SERMO IX. <hi>De sancto Vincentio.</hi> </head>
<div3>
          <head>1.</head>
          <p>
 Miror, fratres, si adhuc aliquid vultis audire.
Post tantam quippe quae nobis lecta est modo martyrii
passionem, et superfluus est dictor, et fastidiosus
auditor. Legebatur etenim modo nobis judex ferus,
tortor cruentus, et martyr invictus: in cujus
corpore poenis variis exarato jam tormenta defecerant,
et adhuc membra durabant. Tot convicta miraculis
persistebat impietas, tot vexata suppliciis non
cedebat infirmitas, agnoscebatur operta divinitas.
Quando enim corruptibilis pulvis contra tam immania
tormenta duraret, nisi in eo Christus habitaret?
<pb n="0744C"/>
Ego certe, fratres, post tantum spectaculum, quod
mentibus nostris series decursa lectionis exhibuit,
non committerem vestris auribus sermonem meum,
nisi quia laudem Domini loquitur os meum <note>(Psal.
CXLIV, 21)</note>. In his ergo omnibus ille agnoscendus, ille
glorificandus, ille laudandus est, qui et prima vocatione
dedit fidem, et in suprema passione virtutem.
Vultis nosse quia utrumque donatum est? Audite
apostolum Paulum: <hi>Vobis,</hi> inquit, <hi>donatum est a Christo,
non solum ut credatis in eum, verum etiam ut patiamini
pro eo <note>(Philip. I, 29)</note>
          </hi>. Acceperat haec utraque
Vincentius. <emph>571</emph> Acceperat, ideo habebat. Si enim
non acciperet, quid haberet? Habebat in sermone
fiduciam, habebat in passione tolerantiam. Nemo
ergo de suo corde praesumat, quando profert sermonem.
<pb n="0744D"/>
Nemo de suis viribus fidat, quando suffert
tentationem. Quia et ut bona prudenter loquamur,
ab illo nostra est sapientia.</p>
        </div3>
<div3>
          <head>2.</head>
          <p>
 Recolite Dominum Christum suos in Evangelio
discipulos admonentem. Recolite martyrum Regem
cohortes suas armis spiritalibus instruentem, bella
monstrantem, adjutoria ministrantem, praemia pollicentem.
Qui cum dixisset discipulis suis: <hi>In hoc mundo
pressuram habebitis <note>(Joan. XVI, 33)</note>
          </hi>, mox, ut deterritos
consolaretur, adjunxit, <hi>Sed confidite, quia ego
vici mundum (Ibidem)</hi>. Quid ergo miramur, fratres
carissimi, si in illo vicit Vincentius a quo victus est
mundus? <hi>In hoc mundo,</hi> inquit, <hi>pressuram habebitis.</hi> 
Etsi premit, non opprimit: etsi oppugnat, non expugnat.
Geminam mundus aciem producit contra milites
<pb n="0745A"/>
Christi. Blanditur enim ut decipiat, terret ut
frangat. Non teneat voluntas propria, et non terreat
crudelitas aliena. Ad utrosque aditus occurrat Christus,
et non vincitur Christianus. Si consideretis in
ista passione humanam virtutem fuisse, incipit incredibilis
esse: si agnoscatur divina fuisse, agnoscitur
mirabilis esse. Tanta grassabatur crudelitas in martyris
corpore, et tanta tranquillitas proferebatur in
voce. Tot poenarum asperitas saeviebat in membris,
et tanta securitas sonabat in verbis.</p>
        </div3>
<div3>
          <head>3.</head>
          <p>
 Mirum in modum putaremus Vincentio patiente
alium loqui, aut certe alium Vincentio loquente torqueri.
Et vere, fratres, ita erat, prorsus ita erat, alius
loquebatur. Promisit enim et hoc testibus suis Christus.
Audistis modo. In Evangelio loquebatur, et
dicebat suis, quos ad hujuscemodi certamina praeparabat:
<pb n="0745B"/> <hi>Nolite cogitare quomodo, aut quid loquamini.
Dabitur enim vobis in illa hora quomodo aut quid loquamini.
Non enim vos estis qui loquimini, sed Spiritus
Patris vestri qui loquitur in vobis 
 <note>(Matth. X, 19, 20)</note>
          </hi>.
Caro ergo patiebatur, spiritus loquebatur. Et loquente
spiritu non solum convincebatur impietas, sed etiam
confortabatur infirmitas. Clariorem nobis martyrem
tormenta faciebant. Multiplici vulnerum varietate
confossus, non deserebat pugnam, sed acrius iterabat.
Putes quod cum duraret flamma, non ureret; et tanquam
figuli fornax lutum molle suscipiens duram
redderet terram. Poterat martyr noster dicere Datiano:
Jam non curat ignes tuos caro mea: quia <hi>exaruit velut testa virtus mea 
 <note>(Psal. XXI, 16)</note>
          </hi>. Quia
veraciter scriptum est: <hi>Vasa figuli probat fornax, et
<pb n="0745C"/>
homines justos tentatio tribulationis <note>(Eccli. XXVII, 6)</note>
          </hi>.
Probatus atque decoctus est illo igne Vincentius. Datianus
vero arsit et crepuit. Si enim non ardebat,
unde fumabat? Quid erant verba irascentis, nisi fumus
ardentis? Ergo martyri nostro refrigerium in
corde habenti flammas extrinsecus admovebat; sed
ipse facibus furoris accensus, tanquam clibanus intus
ardebat, et habitatorem suum diabolum concremabat.
Per furiosas enim quas audistis Datiani voces, per
truces oculos et minaces vultus, per turbulentos
totius corporis motus, ille habitator ejus interior se
movebat, per haec signa visibilia, tanquam <emph>572</emph> per
sui vasculi quod impleverat crepantes rimulas prodebatur.
Non tantum cruciabat martyrem flamma, quantum
illum vastabat insania.
<pb n="0745D"/>
</p>
        </div3>
<div3>
          <head>4. </head>
          <p>
Sed jam, fratres, illa omnia transierunt, et ira
Datiani, et poena Vincentii. Manet autem poena Datiano,
corona Vincentio. Denique ut, praetermissis interim
futurae tribulationis finibus, etiam in hoc mundo
martyrum gloriam demonstremus; quae hodie regio,
quae provincia transmarina, quousque vel Romanum
imperium, vel Romanum nomen extenditur, natalem
non gaudet celebrare Vincentii? Quis autem hodie
vel nomen Datiani audisset, nisi in ista passione legisset?
Quod vero tanta cura servavit Dominus, sicut
audistis, martyris corpus, quid aliud demonstravit,
nisi se gubernasse vincentem, quem non reliquit exanimem?
Vicit ergo Datianum vivens Vincentius, vicit
et mortuus: vivens tormenta calcavit, mortuus maria
<pb n="0746A"/>
transnatavit. Sed ipse inter undas gubernavit cadaver
exstinctum, qui inter ungulas animum donavit invictum.
Non flexit flamma tortoris cor ejus, non mersit
aqua maris corpus ejus; sed in his omnibus nihil
est ejus, nisi quod <hi>pretiosa est in conspectu Domini
mors sanctorum ejus <note>(Psal. CXV, 15)</note>
          </hi>.
</p>
        </div3>
      </div1>

<div1>
        <head>SERMO X. <hi>De eo quod ait Michaeas propheta,</hi> Indicabo tibi, homo, quid sit bonum.</head>
<div3>
          <head>1.</head>
          <p>
 De praesenti prophetica lectione, in qua nostrarum
magna continetur utilitas animarum, vestrae caritati
loqui disposuimus, ab illo poscentes sermonis
congruam facultatem, a quo bonam gratis accepimus
voluntatem. Quis autem hanc donat, nisi
<pb n="0746B"/>
Deus, qui <hi>operatur in suis et velle et perficere, pro
bona voluntate <note>(Philipp. II, 13)</note>
          </hi>? Proinde verba sancti
Michaeae, quae pariter audivimus, pariter revolvamus.
Et utinam, fratres, sicut ea sermone revolvimus, sic
operibus impleamus! Audivimus enim verba hominis
sancti, hominis justi, hominis pii, hominis de sua salute
solliciti, hominis qui se sciebat creatum a Deo,
qui se cogitabat esse sub Deo: qui cum magno timore
et tremore divinum exspectabat judicium, in quo se
noverat non solum de factis et dictis, verum et de
ipsis cogitationibus suis rationem ante tribunal justi
Judicis redditurum. Cogitans itaque futurum judicium
Dei, de quo debemus etiam nos cuncti metuere, et in
omnibus operibus nostris cum magna cordis formidine
cogitare: hoc cogitans homo iste sanctus et justus,
quaerebat quid faceret, vel quibus muneribus Deum
<pb n="0746C"/>
judicem deprecaretur. Sciebat autem omnipotentem
Deum, qui omnia condidit, qui cuncta ex nihilo fecit,
qui nihil ex indigentia paupertatis, sed universa <emph>573</emph> 
ex abundantia bonitatis instituit, non sola quaerere
munera nostra, sed etiam opera nostra. Imo sciebat
in hoc maxime Deum delectari muneribus nostris, ut
ei placeamus moribus sanctis et operibus bonis.
Quaerens igitur homo iste quid ab homine offerendum
sit Deo, dicebat: <hi>Quid dignum offeram Domino <note>(Mich.
VI, 6)</note>
          </hi>? Hoc autem verbo, quo non ait, Quid offeram
Domino? sed, <hi>Quid dignum offeram Domino?</hi> docuit
nos, ut si quando munus offerre Deo volumus, aliquid
dignum quaeramus, et hoc offeramus. Quid autem potest
esse in oblatione Deo dignum, nisi quod est in
creatura praecipuum? In omnibus vero creaturis quas
<pb n="0746D"/>
fecit Dominus super terram, nulla melior inveniri poterit
quam illa creatura quam Deus ad suam imaginem
fecit. Haec autem creatura in terris homo est.</p>
        </div3>
<div3>
          <head>2.</head>
          <p>
 Quisquis igitur offerre vult aliquid dignum Deo,
non prius aliud quid offerat quam seipsum; Deus
enim, qui hominem ad imaginem suam fecit, imaginem
suam sibi delectatur offerri, ipsam sibi puram
et mundam praecipit exhiberi. Inde est quod Salvator
noster quibusdam tentantibus eum ita respondit: <hi>Reddite Caesari quae Caesaris sunt, et quae sunt Dei
Deo 
 <note>(Matth. XXII, 21)</note>
          </hi>. Hoc est dicere: O homo, sicut
imaginem suam Caesari reddis in nummo, sic redde
Deo suam imaginem in teipso. Redde, homo, creatori
tuo imaginem suam; redde justam, non iniquam;
<pb n="0747A"/>
redde humilem, non superbam: non avaritia turpem,
non rapacitate deformem, non vitio iracundiae levem,
non terrena dilectione contritam, non livore sordidam,
non fornicatione pollutam; sed prudentiae pondere
integram, fidei veritate mundam, et bonis moribus
atque operibus splendidam. Quomodo autem
Deo imaginem suam reddamus in nobis, propheta
sanctissimus admonet dicens: <hi>Indicabo tibi, homo,
quid sit bonum et quid Dominus quaerat a te. Utique
facere judicium, et justitiam, et diligere misericordiam,
et sollicitum ambulare cum Deo tuo <note>(Mich. VI, 8)</note>
          </hi>.</p>
        </div3>
<div3>
          <head>3.</head>
          <p>
 Primum itaque quid sit facere judicium, quod
beatus propheta primum posuit, inquiramus. Judicium
dicitur conventus, ubi accusatio, et defensio
cujuslibet hominis agitatur: unde necesse est ut
<pb n="0747B"/>
adjudicatus exeat qui fuerit reus, et victor abscedat
qui probatur innoxius. Revertere igitur ad te, homo.
In te quaere accusationem, in te quaere defensionem,
in te quaere judicium. Imo tu esto et accusator, et
defensor, et judex. Intra in secretarium cordis tui,
ubi soli te vident oculi Domini Dei tui. Ibi te accusa,
ut valeas accusatione defendi. Ibi te convince, ut
victoriam possis adipisci. Ibi te condemna, ut merearis
absolvi. Ibi te puni, si vis ab aeternae punitionis
supplicio liberari. Fac in te, Christiane, verum rectumque
judicium, sollicite secreta tui cordis attende.
Facta tua mala tibi ante oculos tuos pone: quaecunque
deleveras in intimo libro tuae recordationis recense
frequenter ac relege; sine conniventia teipsum
discute tu ipse, et cogitationum tormentis afflige. Tu
in te justam sententiam prome. Quidquid mali feceras
<pb n="0747C"/>
peccando, puni veraciter poenitendo; et judex effectus
peccatorum tuorum, quod facere solent judices
capitalibus reis hoc ipse fac iniquitatibus tuis. Noli accipere
personam <emph>574</emph> tuam, cum judicas causam tuam.
Sed cum severitate mala tua discute, cum rigore
( <hi>al</hi> vigore) in peccata tua condemnationis sententiam
prome, et peccata quae in te condemnas, occide.</p>
        </div3>
<div3>
          <head>4.</head>
          <p>
 Hoc est autem peccata occidere, peccatis deinceps
nullatenus obedire. Noli ergo esse peccatorum
factor, et eris occisor. Si vero fueris in peccata tua
judex justus, de justo Dei judicio exies absolutus. Ut
autem in teipsum justum possis celebrare judicium,
audi apostolum Paulum, qui docet quae in te debeas
opera mortificare, ut ad vitam valeas pervenire. Dicit
enim: <hi>Mortificate membra vestra, quae sunt super
<pb n="0747D"/>
terram, fornicationem, immunditiam, libidinem, concupiscentiam
malam, et avaritiam, quae est idolorum
servitus: propter quae venit ira Dei in filios incredulitatis <note>(Coloss. III, 5, 6)</note>
          </hi>.
Ecce habes, homo, quae in
te judices, habes quae condemnes, quae in te mortifices.
Ista judica, et non judicaberis. Ista condemna,
et non condemnaberis. Ista mortifica, et non morieris.
Hic esto severissimus judex, hic esto vehementissimus
carnifex. Ista recte considerando judica, abjiciendo
mortifica. Si enim peccata tua recte consideraveris,
judicasti; si abjeceris, occidisti. Ut ergo defendas
te, accusa te; ut absolvas te, judica te; et ut
ad victoriam perducas causam tuam, considera conscientiam
tuam. Agnosce iniquitatem tuam, mortifica
<pb n="0748A"/>
concupiscentiam tuam, corrige vitam tuam, et recte
judicando liberabis animam tuam.</p>
        </div3>
<div3>
          <head>5.</head>
          <p>
 Ecce, fratres, quantum Dominus dedit, quid sit
facere judicium diximus; quid deinde sit justitiam
facere, nunc dicamus. Justitiam facere est, ut quod
tibi fieri non vis, alteri ne feceris, sed et hoc alteri
facias, quod tibi ab altero fieri delectaris. Vis autem
tibi bonum ab omni homine fieri: hoc enim justum
est, ut omnis homo bonum faciat homini; quia contra
justitiam facit qui homini malum facit. Malum
autem dico illud opus quo per pravam cupiditatem
peccatur, non quo per caritatem poena peccantibus
irrogatur. Malum nunc ego dico, non quo proximus
a culpa revocatur, sed quo Deus justus ad iracundiam
provocatur. Illud malum dico, non quod bene
<pb n="0748B"/>
solet inferre severitas, sed quod male perpetrare
consuevit iniquitas. Illud malum nunc dico, quod
nunquam potest esse justum, sed semper invenitur
injustum. Illud malum dico, quo delinquitur Deo,
non quo consulitur proximo. Illud ergo malum nunc
dico, quod sic est omnibus facientibus malum, ut
nulli patienti sit bonum. Justitiam igitur homo faciet,
si malum nulli faciat, et bonum omnibus faciat; illud
autem nulli faciat malum, a quo nos beatus Apostolus
prohibet dicens: <hi>Nulli malum pro malo reddentes <note>(Rom. XII, 17)</note>
          </hi>.
Quibus utique verbis plenam nobis
benevolentiam commendavit. Non enim dixit: Nulli
malum facientes, sed <hi>Nulli malum pro malo reddentes.</hi> 
Ostendens parum esse Christiano malum non inferre,
nisi discat etiam non referre. Unde cognoscitur quam
<pb n="0748C"/>
pessimum sit si nos alicui malum faciamus, qui, malum
facientibus aliis, malum pro malo reddere non
debemus.</p>
        </div3>
<div3>
          <head>6.</head>
          <p>
 Serva igitur, Christiane, secundum regulam
justitiam. Bonum <emph>575</emph> omni homini facito; malum
vero nec facias alicui, nec reddas. Si enim malum
pro malo reddideris, etiam tu sine dubio malus eris.
Tunc ille qui prior tibi malum fecit, non solus malus
erit, quia socium malitiae te habebit. Cum autem coeperis
malum pro malo reddere, in hoc magis culpabilis
eris, quia malum quod in aliis exsecraris, hoc
imitaris. Malus autem factus, non vincis malum, sed
vinceris a malo, et quod pejus est, non vinceris
alieno malo, sed tuo. Non est enim quemadmodum
malus fias, nisi a bonitate deficias. Ita fiet ut in teipso
<pb n="0748D"/>
remaneas damnabiliter victus, si fueris tuae voluntatis
vitio depravatus. Tunc itaque hominem malum
certissime superabis, si bonus ipse permanseris,
si non pro malis mala, sed pro malis bona reddideris.
Propter quod Apostolus, qui ait: <hi>Nulli malum
pro malo reddentes;</hi> paulo post dicit: <hi>Noli vinci a
malo, sed vince in bono malum <note>(Ibid., 21)</note>
          </hi>.</p>
        </div3>
<div3>
          <head>7.</head>
          <p>
 Ecce ut nulli malum pro malo reddamus, ab
Apostolo simul audivimus: ut etiam omnibus bona
faciamus, ab ipso rursus apostolo pariter audiamus,
qui ait: <hi>Ergo dum tempus habemus, operemur bonum
ad omnes <note>(Galat. VI, 10)</note>
          </hi>. Tunc itaque facimus justitiam,
cum illa hominibus facimus quae nobis volumus
ab hominibus fieri. Hanc justitiam Salvator
ipse commendans ait: <hi>Omnia quae vultis ut vobis faciant
<pb n="0749A"/>
homines, eadem et vos facite illis <note>(Matth. VII, 12)</note>
          </hi>.
Quae autem vultis ut vobis homines faciant, nisi
bona? Si autem mala vobis faciant, non quae vultis
faciunt. Ergo et vos, si malum pro malo reddatis,
quia non ea facitis hominibus quae vultis ut faciant
vobis, non utique facitis quod Christus praecepit, sed
quod diabolus persuasit. Quapropter ut justitiam faciatis
quam praecepit Christus, hoc impendite unicuique
homini, quod vobis ab omnibus hominibus desideratis
impendi. Sic facietis judicium et justitiam,
de quibus nos propheta beatus admonuit. Facietis
enim judicium, si peccata vestra poenitendo damnetis,
et damnando peccata bene vivatis. Facietis autem
justitiam, si nulli malum pro malo reddatis, sed
omnibus hominibus bona faciatis. Hoc utique commendat
Apostolus dicens: <hi>Videte ne quis malum pro
<pb n="0749B"/>
malo alicui reddat, sed semper quod bonum est sectamini
invicem, et in omnes <note>(I Thess. V, 15)</note>
          </hi> </p>
        </div3>
<div3>
          <head>8.</head>
          <p>
 Quia vero bona opera tunc bene et utiliter
fiunt, cum de bona voluntate procedunt, propterea
cum propheta dixisset debere nos facere judicium
et justitiam, addidit: <hi>Et diligere misericordiam.</hi> Quia
misericordiam maxime debent sublimes humilibus
impendere, et divites pauperibus praerogare. Haec
autem misericordia duobus impenditur modis: cum
peccanti et correctionem pollicenti venia datur, et
cum indigenti quod est necessarium non negatur. Ad
hujus misericordiae pertinet partes, ut superior inferiorem
non opprimat, sed cum justitia defendat, et
dives pauperi nihil auferat, sed pauperem pascat et vestiat:
ut pauperi non insidietur, sed eum potius suis
<pb n="0749C"/>
beneficiis consoletur. Quid ergo est quod se inflat
homo fragilis et mortalis? quid superbit terra et
cinis? quid se super pauperem dives superbus extollit?
quare pauperem despicit? quare pauperem premit? <emph>576</emph> 
 quare pauperi panem, aut tenacitate non
tribuit, aut rapacitate subducit, et illi cui debet de
suo multum misericorditer aliquid dare, modicum
quod habet crudeliter conatur auferre? Existimat
quia cum pauperem gravat, seipsum relevet: arbiratur
quia cum pauperem tribulat, sibi boni aliquid
<pb n="0750A"/>
praestet. Et nescit quia cum pauperem premit, sibi
gravissimum pondus imponit, nec attendit quia si
quid de paupere cogitat, de seipso cogitat. Sibi enim
bonum impendit, quando pauperi bonum facit. Si
autem malum cogitat facere pauperi, plus nocebit
sibi quam pauperi.</p>
        </div3>
<div3>
          <head>9.</head>
          <p>
 Bonum igitur faciat dives pauperi, et proderit
sibi. Diligat misericordiam, et eam pauperi semper
impendat, ut ipse misericordiam in die tribulationis
( <hi>forte</hi> retributionis) inveniat. Sic se cogitet super
hominem pauperem positum, ut meminerit se sub
Deo divite constitutum. Non ergo dubitet homini
pauperi misericordiam facere, quam a Deo divite delectatur
accipere. Recordetur esse Deum judicem,
qui habet aeternam in omnibus potestatem. Ille enim
videt omnium facta, ipse <hi>reddet unicuique secundum
<pb n="0750B"/>
opera sua <note>(Matth. XVI, 27)</note>
          </hi>. Unde veraciter dicitur,
quia <hi>Judicium sine misericordia illi qui non fecit misericordiam <note>(Jac. II, 13)</note>
          </hi>,
et <hi>Beati misericordes, quoniam
ipsi misericordiam consequentur <note>(Matth. V, 7)</note>
          </hi>.</p>
        </div3>
<div3>
          <head>10.</head>
          <p>
 Faciamus ergo judicium et justitiam, diligamus
misericordiam. Cum autem judicium et justitiam facimus,
misericordiam diligimus, cum Deo nostro sollicite
ambulamus. Ambulat autem cum Deo qui bonis
moribus et operibus proficit, qui coelestia terrenis,
et aeterna temporalibus anteponit. Sed oportet ut
unusquisque sollicitus ambulet: id est, ut non altum
sapiat, sed timeat; ut superbiam fugiat, et boni nihil
suis meritis tribuat, sed in omnibus quae bene egerit,
Dei gratiam recognoscat. Ista sollicitudo facit hominem
<pb n="0750C"/>
cum Christo per viam humilitatis incedere et
ad regni coelestis altitudinem pervenire. Conversi
ergo ad Dominum pariter ejus misericordiam deprecemur,
ut nobis suam gratiam largiatur, qua possimus
in nobis ipsis judicium rectum tenere, justitiam
caeteris exhibere, et, diligentes misericordiam, non
opprimere pauperes, sed fovere: ut in conspectu
Dei, cui misericordiam judiciumque cantamus <note>(Psal.
C, 1)</note>, superexaltantem judicio misericordiam invenire
possimus.

</p>
        </div3>
      </div1>
</body>
  </text>
</TEI>