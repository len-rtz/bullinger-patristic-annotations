<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Instrumenta fidei</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.InsFid</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	



<div1>
        <head>EX LIBRO I. DE UNO ALTISSIMO, PARACLETO, NUNTIO, DOCTORE ET JUDICE.</head>
        <head> <emph>577</emph> FRAGMENTUM I. <hi>Filius et Deus est, et altissimus, et vita ut Pater: eadem quoque cum Patre, et similiter facit.</hi> </head>

<pb n="0749D"/>
<p>Miror autem, cum ex illis nominibus atque operibus,
<pb n="0750D"/>
pro tuo libitu, Filii et Spiritus sancti merita
metiaris, quomodo non etiam nomina illa operaque
consideres, quibus Patris et Filii una celsitudo naturalis
ostenditur. Nam dum dicitur: <hi>In principio erat
<pb n="0751A"/>
Verbum, et Verbum erat apud Deum, et Deus erat
Verbum <note>(Joan. I, 1)</note>
          </hi>; in nihilo nomen Filii a nomine
Patris minus esse cognoscitur; cum sicut Pater,
ita et Filius, Dei nomine non privatur. Item Patrem
novimus altissimum dici, sed Filium quoque certum
est hoc nomine nuncupari. Nam Patrem invenitur
Gabriel angelus ad Mariam loquens, altissimum nuncupare, <emph>578</emph> 
 cum dicit: <hi>Ecce accipies in utero et paries
filium, et vocabis nomen ejus Jesum. Hic erit magnus,
et Filius Altissimi vocabitur <note>(Luc. I, 31, 32)</note>
          </hi>. De ipso
vero Filio beatus David divina repletus inspiratione
sic cecinit: <hi>Mater Sion dicit: Homo factus est in ea,
et ipse fundavit eam Altissimus <note>(Psal. LXXXVI, 5)</note>
          </hi>.
Quis autem operum unitatem in Patre et Filio denegare
audeat, cum ipse Filius eadem opera esse et
<pb n="0751B"/>
sua simul et Patris ostendat? Ait enim: <hi>Quaecunque
Pater facit, haec eadem et Filius facit similiter <note>(Joan.
V, 19)</note>
          </hi>. Ubi ostendit inter Patrem et Filium divinae
operationis officia, nec dissimilia esse aliquatenus,
nec divisa. Qui enim eadem et similiter facit, sicut
non alia, sic non aliter facit; dum vero quaecunque
Pater facit, haec eadem et Filius facit similiter; sicut
nihil est in operatione divisum, sic nihil est in virtute
diversum. Concordat ergo Patris et Filii una natura in
unitate operis, et in operationis similitudine una refulget
omnipotentia deitatis. Quod si alter Deus esset Filius,
non eadem quae Pater facit et ipse faceret; si vero
minor esset deitas Filii, quae facit eadem, similiter
non fecisset: sed dum eadem sunt Patris et Filii
opera, a Patre et Filio similiter facta, indubitanter
<pb n="0751C"/>
agnoscitur una Patris Filiique natura. Audi adhuc
naturalem Patris et Filii, tam in nominibus quam in
operibus unitatem. Dicit enim Filius: <hi>Sicut habet
Pater vitam in semetipso, sic dedit et Filio vitam habere
in semetipso <note>(Ibid., 26)</note>
          </hi>. Hoc autem est Patrem
Filio vitam dedisse, quod est vitam Filium genuisse.
Dedit enim Pater Filio vitam habere in semetipso,
sed sicut Pater, jure generationis, non munere largitatis.
Et vide qualiter dedit Filio vitam habere in
semetipso, sicut habet utique Pater vitam in semetipso.
Habet autem Pater vitam in semetipso, quia
est naturaliter vita: proinde et Filio habere vitam
in semetipso dedit, quia Filium vitam naturaliter genuit.
Ideo beatus Joannes vitam Filium non desinit
praedicare, dicens de illo: <hi>Hic est verus Deus, et vita
<pb n="0751D"/>
aeterna <note>(I Joan. V, 20)</note>
          </hi>. Alio quoque loco sicut vitam
dicit Patrem, sic vitam dicit et Filium; ait enim: <hi>Quod erat ab initio, quod audivimus, quod vidimus
oculis nostris, quod inspeximus, et manus nostrae contrectaverunt
de Verbo vitae 
 <note>(I Joan. I, 1)</note>
          </hi>. Scimus autem
Verbum Patris esse Filium. Cum ergo Verbum
vitae dicitur Filius, Patrem videmus vitae nomine
praedicari. Ipsum vero Verbum vitae, vitam in subsequentibus
nominat dicens: <hi>Et vita palam facta est,
et vidimus, et testamur, et annuntiamus vobis vitam
aeternam quae erat apud Patrem, et palam facta est
nobis <note>(Ibid., 2)</note>
          </hi>. Ecce vita Pater, vita Filius dicitur:
quia et Verbum vitae, et vita Filius praedicatur: ac
per hoc unitas nominis in Patre Filioque naturaliter
non discrepat; unde utique consequenter unitas
<pb n="0752A"/>
quoque operum naturali majestate concordat; ipso
Filio dicente: <hi>Sicut enim Pater suscitat mortuos et
vivificat, sic et Filius quos vult vivificat <note>(Joan. V, 21)</note>
          </hi>.
Hoc autem dicens, et unitatem, et perfectam potestatem
paternae ac suae voluntatis ostendit. Non est
hic ergo voluntas infirmi, non est opus inviti. Filius
enim quos vult vivificat; sed illos procul dubio vivificat
Filius quos vivificat Pater: quaecunque enim
Pater facit, haec et Filius facit. Sic etiam quos vult
Filius vivificat, <emph>579</emph> sicut Pater quos vult vivificat:
quaecunque enim Pater facit, non solum eadem facit
Filius, sed et similiter facit. In hac unitate operis,
una voluntas est naturalis. Nam si ea quae Pater volens
facit, invitus facere dicitur Filius, eadem quidem
facit, sed non similiter facit: sed Veritas dicit quia
<pb n="0752B"/>
et eadem et similiter facit. Agnoscatur ergo naturalis
unitas, et majestatis aequalitas, ubi nec in opere, nec in
voluntate potest esse diversitas. Cur igitur diversitatem
naturae, et nescio quam inaequalitatem Patris
ac Filii, ex illis quae posuisti nominibus atque operibus
asseris, et aequalitatem Patris ac Filii ex istis
quae commemoravi nominibus atque operibus non
agnoscis?</p>
</div1>

<div1>
        <head>FRAGMENTUM II <hi>Deus Pater etiam Paracletus.</hi> </head>
<p>Tu quippe dixisti quia Deus Pater, qui nullo minor,
nullique subjectus est, illa omni humilitate operum
ac nominum caret. Ac primum cognosce quod
Deus Pater non careat Paracleti opere, ut ex hoc
<pb n="0752C"/>
discas non certare de nomine. Etenim si in Patre
opus hujus nominis invenerimus, necesse non erit ut
de nomine demonstrando aliquid disputemus. Paracletus
in Latina lingua, non solum Advocatus, verum
etiam Consolator dicitur. Audi ergo quid Apostolus
de Deo Patre dicat, et ex vero consolationis opere
veritatem Dei consolatoris agnosce. Apostolus nempe
scribens ad Corinthios ita dicit: <hi>Benedictus Deus
et Pater Domini nostri Jesu Christi, Pater misericordiarum,
et Deus totius consolationis, qui consolatur
nos in omni tribulatione nostra <note>(II Cor. I, 3)</note>
          </hi>. Quod
in Graeco sic habetur: <foreign xml:lang="greek">Εὐλογητὸς ὁ Θεὸς καὶ Πατὴρ τοῦ
Κυρίου ἡμῶν Ἰησοῦ Χριστοῦ, ὁ Πατὴρ τῶν οἶκτιρμῶν
καὶ Θεὸς πάσης παρακλήσεως, ὁ παρακαλῶν ἡμᾶς ἐπὶ
πάσῃ τῇ θλίψει ἡμῶν</foreign> (in Bibl. <foreign xml:lang="greek">ὑμῶν</foreign>). Ubi consolationi
Patris consolationem quoque Filii conjungens, post
<pb n="0752D"/>
paululum dicit: <hi>Quoniam sicut abundant passiones
Christi in nobis, ita et per Christum abundat consolatio
nostra <note>(Ibid., 5)</note>
          </hi>. Ne vero Patris et Filii consolationem
diversam in nobis vel divisam existimes, audi
quid ipse beatus Apostolus Thessalonicensibus scribat.
Dicit enim: <hi>Ipse autem Dominus noster Jesus Christus,
et Deus et Pater noster, qui dilexit nos, et dedit
consolationem aeternam, et spem bonam in gratia, consoletur
corda vestra, et confirmet in omni opere et sermone
bono <note>(II Thess. II, 16)</note>
          </hi>. Quod autem hic posui, <hi>consoletur,</hi> 
 nonnulli codices Latini <hi>exhortetur</hi> habent;
sed sive hoc sit, sive illud, quia et consolatio et exhortatio
apud Graecos <foreign xml:lang="greek">παράκλησις</foreign> dicitur, ideo nos
hoc posuimus ut unam consolationem sive exhortationem
<pb n="0753A"/>
Patris Filiique monstremus. Nam et apud Latinos
uterque sermo in sono quidem distat, sed in
sensu concordat. Quippe omnis consolator non aliud
agit quam ut animam ejus quem consolatur ad spem
proventus melioris hortetur. Itaque quamvis <emph>580</emph> 
sit exhortatio quae non videatur consolationis egere,
non tamen est consolatio quae exhortationis sermone
non egeat. Ille igitur locus in Graeco sic continetur
eloquio: <foreign xml:lang="greek">Αὐτὸς δὲ ὁ Κύριος ὑμῶν</foreign> (in Bibl. <foreign xml:lang="greek">ἡμῶν)
Ἰησοῦς Χριστὸς, καὶ ὁ Θεὸς καὶ Πατὴρ ἡμῶν, ὁ ἀγαπήσας
ἡμᾶς, καὶ διδοὺς</foreign> (in Bibl. <foreign xml:lang="greek">δοὺς) παράκλησιν αἰωνίαν,
καὶ ἐλπίδα ἀγαθὴν ἐν χάριτι, παρακαλέσαι ὑμῶν τὰς
καρδίας, καὶ στηρίξαι ὑμᾶς ἐν πάντι λογῷ καὶ ἔργῳ
ἀγαθῷ.</foreign> Illum quoque locum diligenter attende, in
quo Philippensibus scribens Apostolus, ait: <hi>Si qua
<pb n="0753B"/>
ergo consolatio in Christo <note>(Philip. II, 1)</note>
          </hi>; et invenies
ita positum: <foreign xml:lang="greek">Ἐὶ τις οὖν παράκλησις ἐν Χριστῷ.</foreign> Sancti
quoque Spiritus consolationem, sanctae collatam
Ecclesiae, divina Scriptura non tacuit. Dictum est
enim in libro Actuum apostolorum: <hi>Ecclesia quidem
per totam Judaeam, et Galilaeam, et Samariam, habebat
pacem; et aedificabatur ambulans in timore Domini,
et consolatione sancti Spiritus replebatur <note>(Act.
IX, 31)</note>
          </hi>. Quod in Graeco sic continetur: <foreign xml:lang="greek">Αἱ μὲν οὖν
Εκκλησίαι καθ' ὅλης τῆς Ιουδαίας, καὶ Γαλιλαίας, καὶ Σαμαρείας
εἶχον εἰρήνην, οἰκοδομούμεναι καὶ πορευόμεναι
τῷ φόβῳ τοῦ Κυρίου, καὶ τῇ παρακλήσει τοῦ ἁγίου Πνεύματος
ἐπληθύνοντο.</foreign> Quomodo ergo consolator Pater
negatur, qui suum populum consolatur? Ipse est
enim, sicut supra dictum est, <hi>Pater misericordiarum,
<pb n="0753C"/>
et Deus totius consolationis, qui consolatur nos in
omni tribulatione nostra <note>(II Cor. I, 3)</note>
          </hi>. Agnosce ergo
Deum Patrem consolatorem nostrum in opere, et
disce non inaniter certare de nomine. Quod si pertinaciter
negare non desinis, tibi consolationis ejus
beneficium denegabis. Sed cave ne quem consolatorem
negas, experiaris ultorem.</p>
</div1>

<div1>
        <head>FRAGMENTUM III. <hi>Et angeli seu nuntii, et doctoris, et judicis officia, Patri et Spiritui sancto communia sunt. Differt subministratio a ministerio.</hi> </head>
<p>Miror autem quomodo Filio et Spiritui sancto velis
praescribere de nomine nuntii, quasi ex hoc se
quisquam ostendat minorem, si suam in quolibet
opere nuntiet ignorantibus voluntatem. Quanquam
<pb n="0753D"/>
nomen nuntii, qui Graece angelus dicitur, in solo
Filio valeat inveniri. Ipse enim dicitur <hi>magni consilii
Angelus <note>(Isa. IX, 5)</note>
          </hi>. Caeterum in Spiritu sancto
quamvis opus annuntiationis invenias, angelum tamen
dici Spiritum sanctum puto te reperire non
posse. Filius ergo dictus est <hi>magni consilii Angelus:</hi> 
quod tamen consilium non fuit solius Patris, sed
erat consilium Trinitatis. Nam ipse Filius, sicut dictus
est <hi>magni consilii Angelus,</hi> ita dicitur <hi>admirabilis,
consiliarius.</hi> Spiritus quoque sanctus ipse est <hi>Spiritus
sapientiae et intellectus, consilii et fortitudinis <note>(Isa. XI,
2)</note>
          </hi>. Magni ergo consilii Angelus solus dicitur Filius; sed
opus annuntiationis nec a Patre alienum est, nec a Spiritu <emph>581</emph> 
 sancto. A Deo namque Patre ea quae ad
<pb n="0754A"/>
salutem nostram pertinent, annuntiata monstrantur.
Quid enim mundo potuit esse salubrius quam Christi
Salvatoris adventus? quem tamen se Pater in hominibus
annuntiasse testatur: dicit enim per Amos
prophetam: <hi>Quia ecce ego firmans tonitrum, et
creans Spiritum et annuntians in hominibus Christum
suum <note>(Amos IV, 13)</note>
          </hi>. Utique non nisi persona Dei
Patris accipitur: unde dicit sanctus Lucas evangelista
quia cum Dei Filius dixisset: <hi>Vos autem quem
me esse dicitis? respondens Simon Petrus dixit, Christum
Dei <note>(Luc. IX, 20)</note>
          </hi>. Ne quis vero audiens Deum dicentem: <hi>Quia ecce ego firmans tonitrum, et creans
spiritum,</hi> 
 ex hoc creatum asserere velit Spiritum
sanctum, quem constat esse rerum omnium creatorem;
illud attendat, quia si de sancto Spiritu in
hoc loco aliquid esset accipiendum, non utique tonitrum
<pb n="0754B"/>
fuisset primitus nominatum. Dicitur autem: <hi>Ecce ego firmans tonitrum et creans spiritum:</hi> 
 quod
si secundum litteram voluerit quisquam percipere,
non est aliud quod hic nomine spiritus accipiat positum
esse, quam ventum, qui etiam in psalmo dicitur <hi>spiritus tempestatis 
 <note>(Psal. X, 7)</note>
          </hi>: praesertim quia
praemisit tonitrum, quod utique tunc assolet fieri,
quando nubes ventis flantibus congregantur. Verumtamen
quia huic prophetico loco magis intellectus
convenit spiritalis (maxime quia cum dixisset: <hi>Ecce
ego firmans tonitrum, et creans spiritum;</hi> continuo
addidit, <hi>et annuntians in hominibus Christum suum</hi> ),
digne hic accipiamus prophetatum apostolicae praedicationis
officium. Ipsam quippe praedicationem tonitrum
nominavit, de qua et beatus David dicit:
<pb n="0754C"/> <hi>Vox tonitrui tui in rota 
 <note>(Psal. LXXVI, 19)</note>
          </hi>: id est,
Vox praedicationis tuae in orbem terrarum. Rotae
quippe nomine orbem significavit: nam et rota orbis
est, unde rotae parvulae orbiculi appellantur; et
via rotae dicitur orbita, id est orbis semita. Firmavit
ergo Deus tonitrum, firmans evangelicam praedicationem:
creavit spiritum, faciens spiritales Evangelii
praedicatores; et annuntiavit in hominibus Christum
suum, per dispensationem scilicet Testamenti Novi.
Cum ergo et Patri et Filio et Spiritui sancto opus
annuntiationis videas convenire, quid est quod vocabulis
quaeris differentiam demonstrare, cum tamen
solum Filium invenias angelum dici? Caeterum in
persona Spiritus sancti non facile quisquam hoc
<pb n="0754D"/>
possit invenire vocabulum. Si ergo de nomine quaestionem
moves, non habes quod objicias Spiritui
sancto, ut eum minorem asseras Filio, cum angeli
nomine magis inveniatur Scriptura sancta Filium
nuncupare. Sed si angeli vocabulum, non secundum
divinitatem, sed secundum carnem Filio asseris assignandum,
noli ergo a divinitate Patris diversam
dicere divinitatem Filii, cum angeli vocabulum non
dicis divinitati ejus convenire, sed carni. Si vero,
quod congruum magis est, non nomen operis, sed
ipsum opus attendis, communis invenitur annuntiatio
Trinitatis. Attende igitur illum sermonem Domini
Salvatoris, quem ad discipulos habuit, quando eis
Paracleti promisit adventum; et hoc in eo accipe,
ad quod eum cognoveris advenisse. Ante suam quippe
<pb n="0755A"/>
Dominus passionem, ad docendum venturum discipulis
Paracletum Spiritum eo loco praedixit, ubi a
Patre <emph>582</emph> simul et a Filio ipsum Paracletum mittendum
esse promisit. Ait enim: <hi>Paracletus enim
Spiritus sanctus, quem mittet Pater in nomine meo,
ille vos docebit omnia quaecunque dixero vobis <note>(Joan.
XIV, 26.)</note>
          </hi> Docebit vos utique, ait, non postulabit pro
vobis. Item in eodem sermone: <hi>Cum autem venerit
Paracletus quem ego mittam in vos a Patre, Spiritum
veritatis qui a Patre procedit, ille testimonium perhibebit
de me <note>(Joan. XV, 26)</note>
          </hi>; et iterum: <hi>Adhuc multa habeo
vobis dicere, sed non potestis portare modo. Cum
autem venerit ille Spiritus veritatis, docebit vos omnem
veritatem <note>(Joan. XVI, 12)</note>
          </hi>. Ubi ex ipsa similitudine
operis ostensa est communio deitatis. Docet enim
<pb n="0755B"/>
nos Pater, Domino dicente: <hi>Est scriptum in prophetis:
Et erunt omnes docibiles Dei. Omnis qui audivit
a Patre et didicit, venit ad me <note>(Isa. LIV, 13)</note>
          </hi>. Docet
et Filius de quo scriptum est, quia <hi>accesserunt ad
eum discipuli ejus, et aperiens os suum docebat eos <note>(Matth. V, 1, 2)</note>
          </hi>.
Docet nos etiam Spiritus sanctus,
sicut superius ex verbis ipsius Filii Dei docuimus.
Inde est quod etiam beatus Paulus doctrinae sancti
Spiritus omne opus suae praedicationis assignat, dicens: <hi>Quis enim scit hominum quae sunt hominis, nisi
spiritus hominis qui in ipso est? Ita et quae Dei sunt
nemo cognovit, nisi Spiritus Dei. Nos autem non
spiritum mundi accepimus, sed Spiritum qui ex Deo
est, ut sciamus quae a Deo donata sunt nobis. Quae et
loquimur, non in doctis humanae sapientiae verbis,
<pb n="0755C"/>
sed in doctrina Spiritus 
 <note>(I Cor. II, 11, 12, 13)</note>
          </hi>. Hanc
Spiritus sancti doctrinam beatus quoque nobis Joannes
insinuat, ipsum Spiritum sanctum nomine significans
unctionis. Sic enim ait: <hi>Haec scribo vobis de
his qui seducunt vos. Et vos unctionem quam accepistis
ab eo, maneat in vobis. Et non necesse habetis ut aliquis
doceat vos; sed sicut unctio ejus docet vos de omnibus,
et verum est, et non est mendacium <note>(Joan. II,
26)</note>
          </hi>. Haec dicta sint a nobis, quia voluisti Spiritui
sancto Advocati nomen objicere, pro eo quod eum
Dominus Jesus Paracletum nominavit; ut ostenderemus
cujus operis gratia dixerit Dominus Paracletum
fuisse venturum. Nam quoniam doctor ipse a discipulis
corporaliter discedebat, doctorem illis utique promittebat:
et vide qualem doctorem, qui eis et scientiam
<pb n="0755D"/>
tribueret, et virtutem. De ipso quippe ait discipulis: <hi>Vos autem sedete in civitate, donec induamini
virtute ex alto 
 <note>(Luc. XXIV, 49)</note>
          </hi>; et iterum dicit: <hi>Accipietis virtutem supervenientis Spiritus sancti in
vos 
 <note>(Act. I, 8)</note>
          </hi>. Ipse itaque Spiritus veniens, sicut tribuit
cognitionem, ita contulit firmitatem. Propterea
scriptum est de discipulis: <hi>Et repleti sunt omnes
Spiritu sancto, et loquebantur verbum Dei cum fiducia <note>(Act. IV, 31)</note>
          </hi>.
Dic minorem doctorem, si doctrinam
ejus quaelibet philosophia vicit: dic minorem doctorem,
si ab illo firmatos regum saevitia superavit. Ministrum
vero nescio utrum alicubi dictum invenire
poteris Spiritum sanctum. Et ne tuae assertioni de
illo Apostoli loco aliquid juvaminis repromittas, in
quo Philippensibus scribens ait: <hi>Scio enim quoniam
<pb n="0756A"/>
hoc mihi proveniet in salutem, per vestram orationem
et subministrationem Spiritus Jesu Christi <note>(Philip. I,
19)</note>
          </hi>. Puto quod homo, qui te Latinitatis peritum esse
commemoras, prorsus noveris non hoc esse subministrare,
quod est ministrare. Quia in uno horum obsequium
humilitatis, in altero autem indicium abundantiae <emph>583</emph> 
 ac potestatis ostenditur. A ministrante quippe
obsequium redditur, a subministrante vero subsidium
praerogatur. Nam dic mihi, quaeso, cum Apostolus
dixisset hominibus: <hi>Scio quia hoc mihi proveniet in
salutem, per vestram orationem;</hi> in qua oratione utique
non illorum ministerium, sed adjutorium exspectabat,
sicut alibi ostendit, dicens: <hi>Obsecro igitur
vos, fratres, per caritatem Spiritus, ut adjuvetis me in
orationibus pro me ad Deum <note>(Rom. XV, 30)</note>
          </hi>; cum
<pb n="0756B"/>
ergo, sicut dixi, orationem fidelium beatus Paulus in
adjutorium exspectaret, quid opus fuit ut adjungeret, <hi>Et subministrationem Spiritus Jesu Christi?</hi> 
 nisi quia
voluit ostendere quod orationi fidelium Spiritus sanctus
largiatur effectum, dum his a quibus vel pro quibus
oratur subministrat auxilium: non hoc faciens
servilis conditionis obsequio, sed divinae, quam cum
Patre et Filio unam naturaliter habet, imperio potestatis.
Quod ut manifestius noveris, veritatem tibi
etiam in hoc loco Graecae ingeram lectionis. Scribens
enim beatus Paulus ad Timotheum, inter alia dicit: <hi>Marcum assume, et adduc tecum: est enim mihi utilis
in ministerium:</hi> 
 quod in Graeco sic habetur: <foreign xml:lang="greek">Μάρκον
ἀναλαβὼν ἄγαγε</foreign> (in Bibl. <foreign xml:lang="greek">ἄγε) μετὰ σεαυτοῦ· ἔστι γάρ
μοι εὔχρηστος εἰς διακονίαν</foreign> <note>(II Tim. IV, 11)</note>. Vides
<pb n="0756C"/>
nempe hic ab Apostolo ministerium <foreign xml:lang="greek">διακονίαν</foreign> dici. In
illo autem loco ait: <hi>Per vestram orationem et subministrationem
Spiritus Jesu Christi,</hi> in Graeco positum
est, <foreign xml:lang="greek">διὰ τῆς ὑμῶν δεήσεως, καὶ ἐπιχορηγίας τοῦ πνεύματος
Ἰησοῦ Χριστοῦ</foreign> <note>(Philip. I, 19)</note>. Nonne manifestum
est, non hoc esse <foreign xml:lang="greek">διακονίαν,</foreign> quod est <foreign xml:lang="greek">χορηγίαν</foreign>?
Audi et aliud de beati Petri Epistola manifestius documentum,
quo et administrationem, id est <foreign xml:lang="greek">χορηγίαν,</foreign>
non esse creaturae, sed Creatoris agnoscas; et ex
administrationis nomine, Spiritum sanctum non aliud
esse quam Deum, sine aliqua caligine dubitationis intelligas.
Dicit enim beatus Petrus: <hi>Hospitales inter
vos sine murmuratione: unusquisque qualem accepit
gratiam, inter vos illam ministrantes, ut boni dispensatores
multiformis gratiae Dei. Si quis loquitur, tanquam
<pb n="0756D"/>
sermones Dei: si quis ministrat, tanquam ex
virtute, quam administrat Deus.</hi> Quod in Graeco sic
habetur: <foreign xml:lang="greek">Φιλόξενοι εἰς ἀλλήλους ἄνευ γογγυσμῶν, ἕκαστος
καθῶς ἔλαβε χάρισμα, εἰς ἑαυτοὺς αὐτὸ διακονοῦντες, ὡς
καλοὶ οἰκονόμοι ποικίλης χάριτος Θεοῦ. Εἴ τις λαλεῖ, ὡς
λόγια Θεοῦ· εἴ τις διακονεῖ, ὡς ἐξ ἰσχύος ὡς</foreign> (in Bibl. <foreign xml:lang="greek">ἧς)
χορηγεῖ ὁ Θεὸς</foreign> <note>(I Petr. IV, 9)</note>. Ex his locis, quae magis
Graeco quam Latino discernuntur eloquio, ministerium
ad operationem humanam, administratio vero
sive subministratio ad divinam cognoscitur gratiam
pertinere. Hoc est itaque Spiritui sancto subministrare,
quod est sufficientiam dare. Cum enim Deus
virtutem administrat, sufficientiam donat. Quam sufficientiam
non ex nobis, sed ex Deo esse beatus Apostolus
docens: <hi>Sufficientia,</hi> inquit, <hi>nostra ex Deo est.
<pb n="0757A"/>
qui et idoneos nos fecit ministros Novi Testamenti,
non littera, sed spiritu <note>(II Cor. III, 5, 6)</note>
          </hi>. Ostendens
autem ministerium suum, curavit etiam subministrationem
sancti Spiritus demonstrare, dicens: <hi>Littera
enim occidit, Spiritus autem vivificat (Ibidem)</hi>. Visum
vero tibi est, Deum Patrem judicem dicere, quasi non
hoc sit et Filius et Spiritus sanctus. An nescis ab
<pb n="0758A"/>
Apostolo dictum: <hi>Testificor coram Deo, et Christo
Jesu, qui judicaturus est vivos ac mortuos, et per adventum
ipsius, et regnum ipsius <note>(II Tim. IV, 1)</note>
          </hi>. De
Spiritu autem <emph>584</emph> sancto ipse Filius dicit, quia <hi>arguet mundum de peccato, et de justitia et de judicio <note>(Joan. XVI, 8)</note>
          </hi>.</p>
</div1>


<div1>
        <head>EX LIBRO II. DE OFFICIIS POSTULANDI, GEMENDI ET ORANDI IN CHRISTO ET SPIRITU SANCTO.</head>
        <pb n="0757"/>
        <head>FRAGMENTUM IV. <hi>In Christo duae naturae, persona unica.</hi> </head>

<pb n="0757A"/>
<p>Nos confitentes Christum Filium Dei vivi (quod eum
confessus est apostolus Petrus, et ab ipso Salvatore
<pb n="0757B"/> <note>(Matth. XVI, 16, 17)</note>,
confessionis hujus gratia meruit
vocari beatus), unum eumdemque Filium Dei atque
hominis credimus: et in eo paternae maternaeque
substantiae naturalem cognoscentes certissime veritatem:
sicut utramque naturam in eo non findimus,
sic etiam nullatenus separamus. Hoc quippe in Nestorianis
catholica culpat et condemnat Ecclesia; qui
maxime in hoc errant, in quo propter geminam
Christi substantiam volunt in eo geminare personam;
ut aliam dicant ad Filium Dei, aliam vero ad Filium
hominis pertinere: cum unus idemque sit Dei et hominis
Filius, de Deo Patre Verbum Deus, et de Virgine
matre Verbum caro factum, id est Deus homo
veraciter natus: qui formam servi accipiens, in qua
de matre fieret homo verus, nihil amisit in illa forma
<pb n="0757C"/>
Dei, in qua cum Patre unus est naturaliter Deus; et
cum semetipsum exinanivit, suis permansit divitiis
plenus; et cum se humiliavit, non destitit esse quod
erat, semper Altissimus. Unde sic etiam factus est
obediens usque ad mortem, mortem autem crucis <note>(Philip. II, 8)</note>,
ut in opere obeditionis jura non amitteret
propriae potestatis. Proinde, et cum mortuus
est, nihilominus Deus verus et vita aeterna esse non
destitit; et cum ignominiam crucis humili corde portavit,
Dominus gloriae majestatisque permansit.</p>
</div1>

<div1>
        <head>FRAGMENTUM V. <hi>Quomodo gemat aut postulet Spiritus sanctus.</hi> </head>
<p>Secundum rectam itaque catholicae fidei regulam,
non ita debet accipi quod Spiritus sanctus gemat:
<pb n="0757D"/>
cum utique gemitus, non solum naturae divinae, quam
Spiritus sanctus habet, sed nec angelicae beatitudini,
quam ex dono Trinitatis sancti angeli cognoscuntur
habere, conveniat. Unde illo modo recte accipitur,
quo solet significari <emph>585</emph> per efficientem id quod
efficitur, id est, gemere, desiderare, et postulare nos
faciat, dum scilicet gemendi atque postulandi cordibus
nostris inspirat affectum. Sic autem Spiritus sanctus
gemere, desiderare ac postulare dicitur, sicut et
Deus dicitur cognoscere, pro eo quod cognoscentem
faciat. Dictum namque est ad Abraham: <hi>Nunc cognovi
quoniam times Deum, et non pepercisti filio tuo
dilecto propter me <note>(Genes. XXII, 12)</note>
          </hi>. Unde quia in Deo
naturaliter omnium rerum manet incommutabilis et
<pb n="0758A"/>
aeterna cognitio, et nefas est credere sempiternam
divinitatem temporaliter aliquid agnovisse; hoc utique
regula veritatis exposcit, ut dum divinitas se cognovisse
dicit, agnoscatur quia cognoscentem facit. Eumdem
locutionis modum beatus Apostolus tenuit scribens
<pb n="0758B"/>
ad Galatas, dicens: <hi>Sed tunc quidem ignorantes
Deum, his qui natura non sunt dii serviebatis. Nunc
autem cum cognoveritis Deum, imo cogniti sitis a Deo <note>(Gal. IV, 8, 9)</note>
          </hi>.
Ubi utique non falsum fuit quod dixit
Apostolus, quia cognoverunt Deum, et hoc quasi voluit
sequenti removere sententia: sed ne ipsam cognitionem,
non divino muneri vellent assignare, sed
sibi; subsequenter Apostolus, illo quo diximus locutionis
modo, quo per efficientem ostenditur id quod
efficitur, dixit cognitos esse a Deo: ostendens a Deo
factum ut illi cognoscerent Deum. Deinde negare
non potes Apostolum dixisse: <hi>Quoniam autem estis
filii, misit Deus Spiritum Filii sui in corda nostra, clamantem:
Abba, Pater <note>(Ibid., 6)</note>
          </hi>. Quomodo ergo Spiritus
iste, qui Filius non est, sed tamen Spiritus est
<pb n="0758C"/>
veritatis, clamat Abba, Pater, nisi utique illo modo
quo nos clamare facit? Quod beatus Apostolus alio
loco evidenter insinuat, dicens: <hi>Quotquot enim Spiritu
Dei aguntur, hi filii sunt Dei. Non enim accepistis spiritum
servitutis iterum in timore, sed accepistis Spiritum
adoptionis filiorum, in quo clamamus: Abba, Pater <note>(Rom. VIII, 15)</note>
          </hi>.
Cernis nempe hoc esse Spiritui clamare:
Abba, Pater, quod clamare nos facit. Spiritus
ergo sanctus propterea gemere et postulare dicitur,
eo quod gemere et postulare nos faciat. Nam sicut
Apostolus illud quod de Spiritu dixit, <hi>clamantem:
Abba, Pater,</hi> clarius et manifestius exposuit, dicens, <hi>in quo clamamus: Abba, Pater;</hi> 
 ita illud quod postulare
Spiritum dixit, similiter exposuit alio loco dicens: <hi>Orantes omni tempore in Spiritu, et in ipso vigilantes,
<pb n="0758D"/>
in omni instantia et obsecratione 
 <note>(Ephes. VI, 18)</note>
          </hi>. Ecce
quemadmodum pro nobis postulat Spiritus, dum nos
in Spiritu oramus: ecce quemadmodum pro nobis
interpellat, dum nos in omni instantia et obsecratione
in ipso Spiritu vigilamus. Spiritus enim sanctus, per
quem caritas Dei diffunditur in cordibus nostris, facit
nos gemere et postulare pro iniquitatibus nostris.
Facit autem nos gemere, dum nos facit dolere iniquitatem
nostram, postulare veniam, desiderare justitiam.
Istud desiderium gemitumque ille dono sancti
Spiritus acceperat, qui dicebat: <hi>Rugiebam a gemitu
cordis mei;</hi> et, <hi>Ante te est omne desiderium meum, et
gemitus meus a te non est absconditus <note>(Psal. XXXVII,
9, 10)</note>
          </hi>.</p>
</div1>

<div1>
        <head> <emph>586</emph> FRAGMENTUM VI. <hi>Christus pro nobis interpellat ut homo et ut sacerdos. Quid illud quod in Spiritum sanctum desiderant angeli prospicere.</hi> </head>

<pb n="0759A"/>
<p>Non igitur gemit Spiritus sanctus, quia in natura
ejus divina et incommutabiliter beata, nulla gemendi
potest esse miseria. Sed tu opponis nobis quia Christus
pro nobis orat: quod nos nullatenus negamus,
scientes Apostolum dixisse: <hi>Quis accusabit electos
Dei? Deus, qui justificat. Quis est qui condemnet?
Christus Jesus, qui mortuus est, imo qui et resurrexit,
qui est ad dexteram Dei, qui etiam interpellat pro nobis <note>(Rom. VIII, 33, 34)</note>
          </hi>.
Interpellat igitur Christus pro
nobis, secundum illam naturam quam accepit ex
nobis: quam naturam quia non accepit Spiritus sanctus,
nullatenus pro nobis interpellat aut postulat.
<pb n="0759B"/>
Sed quod secundum formam servi solus Filius interpellat,
hoc secundum divinitatis unam communemque
naturam, cum Patre et Filio Spiritus sanctus
donat. Nam et ipse Christus Jesus pro hominibus
nullatenus oraret, si homo non fieret. Sed orat pro
nobis ex officio sacerdotis. Non autem potest vera
sacerdotis inveniri persona, ubi non est humanitas
vera. Apostolica quippe testatur auctoritas, quia <hi>omnis
pontifex ex hominibus assumptus, pro hominibus
constituitur, in his quae sunt ad Deum, ut offerat dona
et sacrificia pro peccatis <note>(Hebr. V, 1)</note>
          </hi>. Ille autem Pontifex
ex hominibus assumptus, ut vere pro nobis offerret
sacrificium mundum, nihil aliud obtulit quam
seipsum. Illa igitur oblatio, puta sancti et impolluti
Pontificis, ipsa pro nobis est exaudibilis oratio Salvatoris.
<pb n="0759C"/>
Ideo secundum beati Joannis apostoli attestationem: <hi>Advocatum habemus apud Patrem Jesum
Christum justum, et ipse est exoratio pro peccatis nostris <note>(I Joan. II, 1)</note>
          </hi>.
Qui tamen surgens a mortuis,
quia non moritur, et mors ei ultra non dominabitur,
carens infirmitate ac mortalitate, simul et moerore
caruit et dolore. Proinde et orandi verum pro nobis
gerit officium, et tamen non gemit. Securus enim pro
nobis interpellat: quia pro illis utique poscit, quibus
salutem donare disponit. Nullatenus itaque Christus
<pb n="0760A"/>
gemit, dum interpellat pro nobis: quia quod habet
ex humanitate carnis ut petat, habet ex majestate
divinitatis ut tribuat. Si vero meritum sancti Spiritus
ex divina Scriptura cupis agnoscere, vide quid de
illo Petrus apostolus dicat; ipse enim ait: <hi>Spiritu
sancto misso de coelo, in quem concupiscunt angeli
prospicere <note>(I Petr. I, 12)</note>
          </hi>. Hic certe cum audis Spiritum
sanctum de coelo missum, non est quem accipias
nisi Spiritum Paracletum. Memento autem quid
Dei Filius de angelis dicat, quia <hi>semper vident faciem
Patris <note>(Matth. XVIII, 10)</note>
          </hi>; qui tamen in <emph>587</emph> Spiritum
sanctum prospicere concupiscunt. Quod si audires
quia sancti angeli faciem sancti Spiritus vident,
et in Patrem concupiscunt prospicere, nonne hinc
assereres multo potiorem Patrem, quia Spiritus sanctus
videtur, Pater autem magis concupiscitur quam
<pb n="0760B"/>
videtur? Non autem Scriptura divina propterea dixit
Patrem videri, et Spiritum sanctum concupisci ut potiorem
ostenderet Spiritum sanctum (quod nefas est
dici): sed hoc dicendo aequalitatem nobis insinuat
Patris et Spiritus sancti. Ut ex hoc quod angeli dicuntur
Patrem videre, in Spiritum vero sanctum concupiscunt
prospicere; ad hoc nobis iste sermo proficiat,
ut Spiritum sanctum quem vera fides potiorem
Patre non potest credere, nullatenus audeat inferiorem
profana infidelitas aestimare. Una est enim in
sanctis angelis indeficiens visio et concupiscentia
Trinitatis, quam utique semper et prospiciunt et
prospicere concupiscunt. Idcirco autem ibi de summo
bono, id est uno vero et beato Deo semper vivitur,
quia semper videtur semperque amatur. Sicut
<pb n="0760C"/>
ergo visionem illam facit amor non deficere, sic amorem
facit visio permanere. Ideo autem amor ille non
deponitur, quia illa visio non mutatur: propterea
vero illa visio non mutatur, quia incommutabile bonum
est quod videtur. Illa igitur concupiscentia perspiciendi,
non est sine laetitia perfruendi. Nihil est
enim sancta Trinitate dulcius, nihil suavius, quia
nihil est melius. Inde habent angeli aeternitatem, ut
indeficienter vivant; inde veritatem, ut manifeste videant;
inde caritatem, ut fideliter concupiscant.</p>
</div1>


<div1>
        <head>EX LIBRO III. DE UNO IMMENSO ET DOMINO DEO NOSTRO.</head>
        <pb n="0759"/>
        <head>FRAGMENTUM VII. <hi>Quae sint propria singularum Trinitatis personarum.</hi> </head>

<pb n="0759D"/>
<p>Possumus enim aliquid de singulis veraciter dicere,
quod de tota non possimus dicere Trinitate. Veraciter
quippe profitemur solum Patrem genuisse, solum
Filium de Patre natum esse, veraciter etiam dicimus
solum Spiritum sanctum de Patre Filioque
procedere. Non enim Trinitas Filium genuit, nec
Trinitas de Patre nata est, neque Trinitas de Patre
Filioque procedit. Sunt igitur singula, quae cum non
competant Trinitati, singulis tamen competant in
Trinitate personis. Sicut etiam vox illa quae super
Jesum baptizatum de coelo sonuit <note>(Matth. III, 16, 17)</note>,
sic soli competit Patri, ut nec Filio possit competere,
nec Spiritui sancto; et vidisse Spiritum Dei
descendentem sicut columbam, et venientem super
<pb n="0760C"/>
se, sic soli competit Filio, ut nec Patri competat
<pb n="0760D"/>
ullatenus nec Spiritui sancto; descendisse quoque
corporali <emph>588</emph> specie sicut columbam in Jesum, sic
soli competit Spiritui sancto, ut nec Patri possit assignari
nec Filio. Sunt ergo aliqua quae congruant
singulis, nec conveniant tribus; nihil tamen est quod
uni personae non competat, et possit tribus simul
convenire personis. Nam in ipsa Trinitate, licet aliud
sit de Patre natum esse Filium, aliud de Patre procedere
Spiritum sanctum (quoniam non est eadem
processio Spiritus sancti quae nativitas Filii), commune
tamen est Filio et Spiritui sancto, de Patre
naturaliter esse; quamvis solius sit Spiritus sancti,
sicut de Patre, sic etiam de Filio esse. At vero Patri
proprium est de nullo esse, id est auctorem naturalis
essentiae non habere.</p>
</div1>

<div1>
        <head>FRAGMENTUM VIII. <hi>Spiritus sanctus ita replet orbem terrarum, ut sit semper etiam in coelo. Una est immensitas Patris, et Filii, et Spiritus sancti.</hi> </head>

<pb n="0761A"/>
<p>An nescis <hi>Christum</hi> esse <hi>Dei virtutem et Dei sapientiam <note>(I Cor. I, 24)</note>
          </hi>?
De qua series divini testatur eloquii,
quia <hi>a Domino Deo est, et cum illo fuit semper,
et est ante aevum <note>(Eccli. I, 1)</note>
          </hi>. Quia vero invisibilia
ejus per ea quae facta sunt intellecta conspiciuntur,
propterea cum Scriptura dixisset: <hi>Arenam maris, et
pluviae guttas, et dies saeculi quis dinumeravit? altitudinem
coeli, et latitudinem terrae, et profundum abyssi
quis mensus est <note>(Eccli. I, 2)</note>
          </hi>? ut ex rebus creatis cognosceremus
magnificentiam Creatoris, continuo
dicitur: <hi>Sapientiam Dei praecedentem omnia quis
<pb n="0761B"/>
investigavit?</hi> Et recte; de ipsa enim dicitur: <hi>Attingit
autem ubique propter suam munditiam, et nihil inquinamenti
in illam incurrit <note>(Sap. VII, 24, 26)</note>
          </hi>; et iterum: <hi>Attingit a fine usque ad finem fortiter, et disponit
omnia suaviter 
 <note>(Sap. VIII, 1)</note>
          </hi>. Quid est autem ubique
attingere, nisi totum implere? Implet autem sic
omnia, sicut implet et Pater et Spiritus sanctus.
Propter quod dicit beatus David: <hi>Quo ibo a Spiritu
tuo, et a facie tua quo fugiam? Si ascendero in coelum,
ibi tu es; si descendero in infernum, ades <note>(Psal.
CXXXVIII, 7, 8)</note>
          </hi>. Alio quoque loco dicitur quoniam <hi>Spiritus Domini replevit orbem terrarum 
 <note>(Sap. I, 7)</note>
          </hi>.
An putas Spiritum sanctum ita orbem terrarum implere,
ut in coelo non sit cum terram implet? Sed
vide quid in alio loco idem liber Sapientiae contineat:
ibi enim dicitur Deo: <hi>Quae in coelis sunt autem
<pb n="0761C"/>
quis investigabit? Sensum autem tuum quis scivit, nisi
dederis sapientiam, et miseris Spiritum tuum de altissimis <note>(Sap. IX, 16, 17)</note>
          </hi>?
Agnosce itaque unam esse
immensitatem Patris et Filii et Spiritus sancti; quia
Trinitas unus est Deus, qui omnia creavit; et universa
quae fecit, aeternitate atque incommutabilitate
sapientiae suae ac virtutis excedit. Hoc utique videns
dicebat beatus Apostolus: <hi>Pax Dei quae exsuperat
omnem intellectum, custodiat corda vestra, et intelligentias
vestras in Christo Jesu <note>(Philip. IV, 7)</note>
          </hi>.</p>
</div1>

<div1>
        <head> <emph>589</emph> FRAGMENTUM IX. <hi>Tres personae sunt unus Dominus Deus noster.</hi> </head>
<p>Si ergo ita sentiendum est, quemadmodum dicis,
ut Filius sit Deus noster, Pater vero sit Deus Dei
<pb n="0761D"/>
nostri, nec tamen Pater et Filius naturaliter sit unus
Dominus Deus noster; vide quomodo tuis verbis
compellaris Deo Patri divinae servitutis obsequia
denegare. Dicitur enim nobis: <hi>Audi, Israel, Dominus
Deus tuus, Dominus unus est <note>(Deut. VI, 4)</note>
          </hi>. Et alio
loco: <hi>Dominum Deum tuum adorabis, et illi soli servies <note>(vers. 13)</note>
          </hi>.
Nam et in Decalogo certum est hoc
primum contineri mandatum: <hi>Ego sum Dominus
Deus tuus, qui eduxi te de terra Aegypti, de domo
servitutis <note>(Exod. XX, 2)</note>
          </hi>. Dicit etiam David: <hi>Quis
Deus praeter Dominum, aut quis Deus praeter Deum
nostrum <note>(Psal. XVII, 32)</note>
          </hi>? Iste autem Dominus Deus
noster, soli sibi altare praecepit construi, soli sibi
hostias imperat immolari, dicens: <hi>Altare de terra
facietis mihi, et offeretis super illud holocausta et pacifica
<pb n="0762A"/>
vestra <note>(Exod. XX, 24)</note>
          </hi>. Nam et in eodem libro
dicitur: <hi>Sacrificans diis eradicabitur, nisi Domino
soli <note>(Exod. XXII, 20)</note>
          </hi>. Quapropter, aut Patrem et
Filium secundum divinam naturam unum Dominum
Deum nostrum deposita infidelitate cognosce; aut
dic Deo Patri exhibendum non esse quod soli Domino
Deo nostro praecipiamur exhibere. Tu enim dixisti
quia Deus noster est Filius, non est unus naturaliter
Deus: dic nobis quem adorandum, et cui hostias existimes
offerendas. Ei ne quem dicis Deum nostrum,
aut ei quem Deum asseris Dei nostri? Necesse est
autem ut secundum sensum tuum, aut praeceptum
legis abjicias, si soli sacrificandum existimas Patri;
aut si legi obtemperas, soli Filio dicas hostias offerendas.
Secundum tuam quippe sententiam, non Deo
<pb n="0762B"/>
Dei nostri, sed Deo nostro lex praecipit immolandum.</p>
</div1>

<div1>
        <head>FRAGMENTUM X. <hi>Deus Pater Deus est Filii de ventre matris, non de utero genitoris.</hi> </head>
<p>Agnosce igitur secundum divinitatem unum Deum
esse Patrem et Filium et Spiritum sanctum; et eidem
uni Deo, qui se praecipit a fidelibus coli, omnia
juste servientis obsequia inseparabiliter exhiberi.
Agnosce etiam Deum Patrem Deum esse Filii, non
ex aeternitate nativitatis divinae, sed ex tempore humanitatis
assumptae. Habet enim Deum Patrem Filius,
Deum suum; sed de ventre matris, <emph>590</emph> non de
utero genitoris. Quod si non credis, ab ipso Filio
audi hujus mysterii veritatem, qui dicit in psalmo:
<pb n="0762C"/> <hi>De ventre matris meae Deus meus es tu 
 <note>(Psal. XXI,
11)</note>
          </hi>. Nam quia Deus Pater secundum naturam Pater
est unigeniti Filii, noster autem Deus est: hoc inenarrabili
bonitate, secundum consilium voluntatis
suae operatus est, ut pro nostra salute unigenito Filio
suo, cui Pater est per naturam, esset Deus per gratiam;
et nobis, quibus Deus est per naturam, dignaretur
Pater esse per gratiam.</p>
</div1>

<div1>
        <head>FRAGMENTUM XI. <hi>Christus vere Deus noster. Aestimatio in Scripturis duplex, incertae cognitionis et certae scientiae. Christus non est Deus Manichaeorum. Judaeorum, Arianorum.</hi> </head>
<p>Beati Cypriani accipiamus et amplectamur utique
sententiam, qui scribens ad Quirinum, in libro secundo,
<pb n="0762D"/>
capitulo sexto, sub titulo: QUOD DEUS SIT
CHRISTUS, inter alia testimonia etiam hoc protulit: <hi>Hic Deus noster, et non deputabitur alius absque illo:
qui invenit omnem viam prudentiae, et dedit eam Jacob
puero suo, et Israel dilecto sibi. Post haec in terris
visus est, et cum hominibus conversatus est 
 (Baruch
III, 36, 37, 38)</hi>. Agnosce testimonio tanti martyris,
de Christo dictum: <hi>Hic Deus noster, et non aestimabitur
alius absque illo;</hi> et disce ut divina dicta recte
intelligas, et non adversus Dei Filium rebellis existas.
Mysterium enim divinae incarnationis beatus
propheta volebat ostendere. Unde necesse eum fuit
ut et Deum nostrum, ad quem alius non aestimabitur,
secundum divinitatem Christum diceret, et eumdem
in terris visum secundum veram carnis substantiam
<pb n="0763A"/>
prophetaret. A fidelibus enim non aestimatur (id est
non creditur, non accipitur, non putatur) alius absque
Dei Filio Deus: quia Deus non personae nomen
est, sed naturae. Si ergo naturam attendimus, quia
Pater et Filius et Spiritus sanctus unus est Deus,
hoc est una natura; sicut absque Patre non aestimatur
alius Deus, sic absque Filio non aestimatur alius
Deus, sic etiam absque Spiritu sancto non aestimatur
alius Deus. Ideo ergo absque Dei Filio non potest
alius Deus a fidelibus aestimari, quia extra naturam
Filii Dei, quae illi cum Patre et Spiritu sancto una
est, nullatenus potest alius Deus inveniri. Beatus itaque
Jeremias, hoc testimonio arguens Arianos, simul cum
eis et Manichaeos arguit, et Judaeos: ut et Manichaei
Deum Christum, quem credunt in terris visum, et
<pb n="0763B"/>
cum hominibus conversatum, credant ipsum dedisse
legem populo Judaeorum; et Judaei, a quo datam legem
populo Israel et credunt et praedicant, ipsum
esse Dei Filium, eumdemque in terris visum, et cum
hominibus conversatum sacramento <emph>591</emph> incarnationis
agnoscant. Non enim frustra beatus Propheta
dixit: <hi>Post haec in terris visus est:</hi> nisi utique ut
ostenderet, post haec, id est, postquam dedit viam
disciplinae Jacob puero suo, et Israel dilecto suo:
post haec utique in terris visus est. Ut ostenderet
tunc non fuisse visum quando legem per angelos dedit,
quam dicit Apostolus: <hi>Ordinatam per angelos in
manu mediatoris <note>(Gal. III, 19)</note>
          </hi>; sed tunc utique visum
quando semetipsum exinanivit, formam servi accipiens.
Idcirco enim accepit formam servi, ut videri
posset, et cum hominibus conversari Deus hic noster,
<pb n="0763C"/>
praeter quem non potest alius aestimari. Aestimatio
autem duobus modis poni assolet in Scripturis. Dicitur
enim aestimare, sive qui aliquid putat quod non
est, sive qui certissime scit esse quod est. Ad aestimationem
incertae cognitionis pertinet quod beatus
Stephanus dicit de sancto Moyse, in Actibus apostolorum:
<pb n="0764A"/> <hi>Existimabat autem intelligere fratres, quoniam
Deus per manum ipsius daret salutem illis 
 <note>(Act. VII,
25)</note>
          </hi>. Quam aestimationem ut incertam monstraret,
adjecit: <hi>At illi non intellexerunt.</hi> Similiter in eodem
libro, cum beatum Petrum de carcere angelus eduxisset,
dicitur: <hi>Et nesciebat quia verum est quod fiebat
per angelum, aestimabat autem se visum videre <note>(Act. XII, 9)</note>
          </hi>.
Nomine autem aestimationis certissima
scientia ponitur in libro Sapientiae, ubi dicitur de
ipsa Sapientia: <hi>Et si multitudinem quis scientiae desiderat,
scit praeterita et de futuris aestimat <note>(Sap. VIII, 8)</note>
          </hi>.
Quid est autem Sapientiae aestimare, nisi certissime
scire? Unde et Paulus sensum Christi habens, quod
se aestimare dicebat, certissime noverat, unde ait: <hi>Existimo enim quod non sunt condignae passiones hujus
<pb n="0764B"/>
temporis, ad futuram gloriam quae revelabitur in
nobis 
 <note>(Rom. VIII, 18)</note>
          </hi>. Neque enim in Paulo rerum
istarum dicenda est incerta cognitio, sed certa scientia.
Tale est igitur et quod beatus Jeremias dixit de
Christo: <hi>Hic Deus noster, et non aestimabitur alius
praeter illum <note>(Baruch III, 36)</note>
          </hi>. Quid est enim <hi>non
aestimabitur,</hi> nisi non scietur? Inde est quod beatus
Isaias ait: <hi>Domine, praeter te, alium non novimus:
nomen tuum invocavimus <note>(Isai. XXVI, 13)</note>
          </hi>. Hic est ergo
Deus noster, id est Deus Christianorum, qui praeter
ipsum alium non aestimant Deum. Non est Deus Manichaeorum,
qui eum legem dedisse non credunt.
Non est Deus Judaeorum, qui eum non credunt Deum
vivum, sed hominem mortuum. Non est Deus Arianorum,
qui eum cum Patre non credunt unum esse
naturaliter Deum. Praeter Christum enim alterum
<pb n="0764C"/>
Deum aestimant, qui alteram naturam Patris, alteram
Filii praedicant: et quia hoc non habet Christianus,
sed haereticus sensus, propterea sic aestimantium nec
Pater potest Deus esse nec Filius. Illorum enim Christus
Deus esse cognoscitur, a quibus Deus alius
naturaliter nullatenus aestimatur.</p>
</div1>


<div1>
        <head>EX LIBRO IV. DE CULTU PATRIS, ET FILII, ET SPIRITUS SANCTI.</head>
        <pb n="0763"/>
        <head> <emph>592</emph> FRAGMENTUM XII. <hi>Sumus templum Dei Patris, et Filii, et Spiritus sancti. Illis debetur a nobis servitus.</hi> </head>

<pb n="0763C"/>
<p>Sic autem sumus templum Dei Patris et Spiritus
<pb n="0763D"/>
sancti, ut templum simus et Filii. Certum est enim
templum Dei dici etiam domum Dei. Unde propheta
dicit: <hi>Ego autem in multitudine misericordiae tuae introibo
in domum tuam, adorabo ad templum sanctum
tuum in timore tuo <note>(Psal. V, 8)</note>
          </hi>. Nam et ipse Salvator,
cum de templo vendentes et ementes ejiceret, ipsum
templum domum nuncupans ait: <hi>Scriptum est, Domus
mea domus orationis vocabitur; vos autem fecistis eam
speluncam latronum <note>(Matth. XXI, 13)</note>
          </hi>. Domum autem
Christi nos esse apostolica testatur auctoritas, ubi
dicitur: <hi>Christus autem tanquam filius in domo sua,
quae domus nos sumus <note>(Hebr. III, 6)</note>
          </hi>. Apparet ergo
Spiritum sanctum naturaliter esse Deum; quandoquidem
sic sumus templum Spiritus sancti, sicut sumus
templum Patris et Filii. Et quoniam nec duorum
<pb n="0764C"/>
vel trium deorum possumus templum esse, neque nobis
licet creaturam colere, vel creaturae servire, id
est <foreign xml:lang="greek">λατρέιαν</foreign> exhibere; propterea digne unum Deum
colimus, non solum Patrem, nec solum Filium, nec
solum Spiritum sanctum; sed ipsam Trinitatem, Patrem,
<pb n="0764D"/>
et Filium, et Spiritum sanctum. Alioquin discerne
templa, ut discernas et merita: et dic in quibus
habeat Pater templum, in quibus Filius, in quibus
Spiritus sanctus. Quod utique non discrevit Apostolus,
qui in una eademque Epistola, quos dixit esse
templum Dei, ipsos dixit esse templum Spiritus sancti:
quos etiam dicens membra Christi, ostendit esse
templum Christi. Ipse enim in eadem rursus Epistola
dicit: <hi>Vos estis corpus Christi et membra <note>(I Cor. XII,
26)</note>
          </hi>. Propter quod alibi dicit: <hi>Quia membra sumus
corporis ejus, de carne ejus, et de ossibus ejus <note>(Ephes.
V, 30)</note>
          </hi>. Ipse autem Salvator noster, corpus suum vide
quomodo templum appellet, dicens: <hi>Solvite templum
hoc, et in tribus diebus excitabo illud <note>(Joan. II, 19)</note>
          </hi>.
Beatus autem evangelista, de quo templo dixisset
<pb n="0765A"/>
ostendens, ait: <hi>Ipse autem dicebat de templo corporis sui <note>(Joan. II, 21)</note>
          </hi>.
Ideo ergo sumus templum Dei, quia membra
sumus corporis Christi. Templum autem sumus
Patris, et Filii, et Spiritus sancti. Non tribus dispar,
Patri, et Filio, et creaturae Spiritui sancto; sed ipsi
Trinitati uni Deo, cujus sumus templum, illi exhibentes
servitutis obsequium. Quam nobis non licet, nec
uni Deo, cujus templum sumus, aliquatenus denegare;
nec Deo cujus templum non sumus exhibere. Illud
omnimodis observantes, quod dictum est: <hi>Dominum</hi> <emph>593</emph> 
 <hi>Deum tuum adorabis, et illi soli servies <note>(Deut. VI, 13)</note>
          </hi>.
Ipsa servitus Graece <foreign xml:lang="greek">λατρέια</foreign> dicitur,
quae soli vero Deo jure ac legitime, non a perfidis,
sed a catholicis fidelibus exhibetur. Unde quosdam
culpat Apostolus, <hi>qui commutaverunt veritatem Dei in
<pb n="0765B"/>
mendacium, et coluerunt, et servierunt creaturae potius
quam Creatori <note>(Rom. I, 25)</note>
          </hi>. Sic autem iste locus in
Graeco habetur eloquio, <foreign xml:lang="greek">καὶ ἐσεβάσθησαν, καὶ ἐλάτρευσον
τῇ κτίσει παρὰ τὸν κτίσαντα.</foreign> Cernis nempe illos ab
Apostolo graviter denotari, qui <foreign xml:lang="greek">λατρείαν</foreign> soli Creatori
debitam cuiquam exhibuerint <note>( <hi>al.</hi> exhibuerunt)</note> creaturae.
Istam porro creaturae culturam quae <foreign xml:lang="greek">λατρεία</foreign>
nuncupatur, ostendens beatus Apostolus, maxime in
sacrificiorum immolatione constare, cum vellet Corinthios
a commessatione immolatitiae carnis arcere,
sic ait: <hi>Propter quod, carissimi mihi, fugite ab idolorum
cultura. Ut prudentibus loquor, vos judicate
quod dico. Calix benedictionis cui benedicimus, nonne
communicatio sanguinis Christi est? et panis quem
frangimus, nonne participatio corporis Domini est <note>(I
Cor. X, 14, 15, 16)</note>
          </hi>? Et infra, ostendens quam idolorum
<pb n="0765C"/>
culturam dixisset, a qua eos jubebat ut fugerent,
ait: <hi>Non potestis calicem Domini bibere, et calicem
daemoniorum: non potestis mensae Domini participes
esse, et mensae daemoniorum <note>(Ibid. 20, 21)</note>
          </hi>. Apparet
itaque illam culturam quae <foreign xml:lang="greek">λατρεία</foreign> dicitur,
maxime in sacrificiis inveniri. Nam et illud quod
paulo ante commemoravimus, dixisse beatum Apostolum, <hi>Fugite ab idolorum cultura,</hi> 
 idololatria in Graeco
posita est. Qui locus sic se habet, <foreign xml:lang="greek">φεύγετε ἀπὸ τῆς
εἰδωλολατρείας.</foreign>
        </p>
</div1>

<div1>
        <head>FRAGMENTUM XIII. <hi>Qui differant</hi> <foreign xml:lang="greek">λατρεία</foreign> <hi>et</hi> <foreign xml:lang="greek">δούλευσις.</foreign>
        </head>
<p> <foreign xml:lang="greek">Λατρείαν</foreign> ergo sola sibi vera divinitas vindicat; <foreign xml:lang="greek">δούλευσις</foreign>
 vero, et Deo est quantum oportet reddenda,
<pb n="0765D"/>
et hominibus quantum condecet exhibenda. Propter <foreign xml:lang="greek">λατρείαν</foreign>
 ergo dicitur: <hi>Sacrificate Deo sacrificium
justitiae <note>(Psal. IV, 6)</note>
          </hi>; et, <hi>Sacrificans diis eradicabitur,
nisi Domino soli <note>(Exod. XXII, 40)</note>
          </hi>. Propter <foreign xml:lang="greek">δούλευσιν</foreign>
vero dicit Apostolus: <hi>Domino Christo servite <note>(Coloss.
III, 24)</note>
          </hi>; et iterum: <hi>Servite invicem in caritate <note>(Galat.
V, 13)</note>
          </hi>. Rursus idem apostolus, cum de escis loqueretur
quae idolis immolantur, propter <foreign xml:lang="greek">λατρείαν</foreign> dixit: <hi>Nobis autem unus Deus Pater, ex quo omnia, et nos
in ipso; et unus Dominus noster Jesus Christus, per
quem omnia, et nos per ipsum 
 <note>(I Cor. VIII, 6)</note>
          </hi>. Propter <foreign xml:lang="greek">δούλευσιν</foreign>
 vero dicit: <hi>Paulus servus Christi Jesu <note>(Rom.
I, 1)</note>
          </hi>; et fidelibus loquens, ait: <hi>Non enim nosmetipsos
praedicamus, sed Jesum Christum Dominum nostrum,
nos autem servos vestros per Jesum <note>(II Cor. IV, 5)</note>
          </hi>.</p>
</div1>

<div1>
        <head> <emph>594</emph> FRAGMENTUM XIV. <hi>Cum Dei Filius dicitur, non sola Christi deitas, sed etiam humanitas significatur. Idem est Christus qui Jesus Christus.</hi> </head>

<pb n="0766A"/>
<p>Ego igitur illa quae tibi visum est sub nomine meo
falsis gestis inserere, nec sensi, nec dixi. Avertat
enim Deus et longe faciat istum perversum ac mortiferum
sensum a corde fidelium. Quis enim, non dico
stultus, sed prorsus insanus, audeat credere vel dicere,
cum Dei Filius dicitur, solam deitatem Christi
evidentius significari? cum utique idem Dei Filius non
solum secundum divinitatem, sed etiam secundum
carnem, non tantum Dei Filius, sed etiam Deus propheticis
praedicetur eloquiis. Claret quippe Filium
Dei, non secundum divinitatem, sed secundum humanitatem,
<pb n="0766B"/>
unctum esse Spiritu sancto: et tamen
eum qui unctus est, Deum beatus David appellat,
dicens: <hi>Unxit te Deus, Deus tuus, oleo exsultationis
prae participibus tuis <note>(Psal. XLIV, 8)</note>
          </hi>. Aut quis dicat,
quia ubi ponitur Jesus, hominis tantum persona declaretur;
ubi vero ponitur Jesus Christus, jam plus
ibi humanitatis quam deitatis partes exsuperent?
Cum utique beatus Apostolus dicat: <hi>Hoc sentite in
vobis, quod et in Christo Jesu. Qui cum in forma Dei
esset, non rapinam arbitratus est esse se aequalem Deo;
sed semetipsum exinanivit formam servi accipiens, in
similitudinem hominum factus, et habitu inventus ut
homo <note>(Philip. II, 5, 6, 7)</note>
          </hi>. Videsne Jesum Christum
in forma Dei? Jesum Christum se exinanisse, et formam
servi accepisse? Jesum Christum in similitudinem
hominum factum, et habitu inventum ut hominem?
<pb n="0766C"/>
Haec autem omnia quis fecit, nisi Unigenitus
Deus? Item dicit Apostolus: <hi>Unus Dominus Jesus
Christus, per quem omnia, et nos per ipsum <note>(I Cor.
VIII, 6)</note>
          </hi>. Quis est autem Jesus Christus per quem
omnia, nisi de quo dicit evangelista: <hi>In principio
erat Verbum, et Verbum erat apud Deum, et Deus erat
Verbum. Hoc erat in principio apud Deum. Omnia
per ipsum facta sunt, et sine ipso factum est nihil <note>(Joan.
I, 1, 2, 3)</note>
          </hi>? Quoniam igitur Jesus Christus unus est
Deus et homo, propterea sive cum de seipso loquitur,
sive cum de illo loquuntur apostoli, nusquam istam
discretionem faciunt, quam tu inaniter in illa tuorum
falsitate gestorum facere voluisti. Nam ipse Salvator
noster, sicut totum se Dei Filium, sic totum se Filium
<pb n="0766D"/>
hominis nuncupat. Cum enim caeco nato quem illuminaverat
dixisset: <hi>Tu credis in Filium Dei?</hi> et ille
respondisset: <hi>Quis est, Domine, ut credam in eum?</hi> 
sic ei respondit ipse Dei Filius: <hi>Et vidisti eum, et qui
loquitur tecum ipse est <note>(Joan. IX, 35, 36, 37)</note>
          </hi>. Nunquid
tunc sola illi deitas locuta est, aut solam ille
deitatem vidit et adoravit? Non utique. Quia ipse
Dominus Jesus in utraque natura <emph>595</emph> unus est Dei
Filius. Qui de se rursus dicit: <hi>Nemo ascendit in coelum,
nisi qui de coelo descendit, Filius hominis qui est
in coelo <note>(Joan. III, 13)</note>
          </hi>. Quod tamen non utrumque
secundum solam carnem dixit. Nam eodem tempore
carnem suam non in coelo habuit, sed in terra:
et tamen Filius hominis fuit, non solum in terra, sed
etiam in coelo: secundum solam scilicet carnem in
<pb n="0767A"/>
sola terra; secundum divinitatem vero, et in coelo,
et in terra: utrumque tamen inseparabiliter unus
hominis Filius. Ipse enim Jesus Christus unus est Dei
et hominis Filius. Inaniter ergo verba tibi multiplicasti
superflua, volens apostolos non solum Jesu
Christi, verum etiam Christi servos ostendere. Cum
utique ipse sit Christus, qui est Jesus Christus, utramque
naturam habens in una persona, in quo indivisa
et inconfusa manet divina humanaque substantia.</p>
</div1>

<div1>
        <head>FRAGMENTUM XV. <hi>Nec Spiritus sine adjuncto, nec Spiritus sanctus appellatur in Scripturis Pater aut Filius. Idem est Spiritus Dei, Spiritus sanctus, qui Paracletus.</hi> </head>
<p>Saltem nunc agnosce apostolos et prophetas Spiritum
Paracletum, hoc est Spiritum sanctum, ipsum
<pb n="0767B"/>
Dei Spiritum praedicasse. Illud ergo quod Apostolus
posuit: <hi>Qui Spiritui Dei servimus <note>(Philip. III, 3)</note>
          </hi>, non
alio quam Spiritui sancto, id est Paracleto, docuit
serviendum. Hunc autem locum non possumus, sicut
tu putas, de Deo Patre, sive de Deo Filio accipere.
Quoniam licet et Pater Spiritus sit, nunquam tamen
Pater aut Filius absolute, id est sine aliqua adjectione
nominis invenitur Spiritus nuncupatus. Nam et in eo
quod dictum est: <hi>Spiritus est Deus <note>(Joan. IV, 24)</note>
          </hi>; additum
est illic <hi>Deus;</hi> et in eo quod Filius dicitur
Spiritus, invenimus Jeremiam dixisse: <hi>Spiritus ante
faciem nostram Christus Dominus <note>(Thren. IV, 20)</note>
          </hi>. Non
autem absolute Pater et Filius invenitur nuncupari
Spiritus, quod invenimus in Spiritu sancto. Sicut illo
loco ubi ait Apostolus: <hi>Obsecro igitur vos, fratres, per
<pb n="0767C"/>
Dominum nostrum Jesum Christum, et per caritatem
Spiritus <note>(Rom. XV, 30)</note>
          </hi>, de Spiritu sancto manifeste
dicit <note>( <hi>al.</hi> dicitur)</note>; et iterum: <hi>In quo et vos coaedificamini
in habitaculum Dei et Spiritu <note>(Ephes. II, 22)</note>
          </hi>. Et
apostolus Judas ait: <hi>Hi sunt qui segregant seipsos, animales
Spiritum non habentes <note>(Judae XIX)</note>
          </hi>. Sic autem
cum absolute dicitur Spiritus, non est intelligendus
nisi Spiritus sanctus; sicut etiam cum Pater tantum
dicitur, non intelligimus nisi Deum Patrem; et cum
Filius tantummodo dicitur, non possumus intelligere
nisi solum Christum. Quam regulam divinae Scripturae
promulgatam tenemus eloquiis; quae Patrem nominans,
non alium quam Deum Patrem intelligendum
ostendit; et Filium tantummodo nuncupans,
Christum agnoscendum <emph>596</emph> esse monstravit; et Spiritum
<pb n="0767D"/>
tantummodo nominans, Spiritum sanctum accipiendum
edocuit: illis duntaxat locis quibus non
aut humanus spiritus accipiendus est, aut ipso humano
spiritu creatura quaelibet inferior; sicut est illud
quod ait Apostolus: <hi>Corpus quidem mortuum est
propter peccatum, spiritus vero vita propter justitiam <note>(Rom. VIII, 10)</note>
          </hi>.
Et illud quod dixit Dominus per prophetam: <hi>Spiritus a me exiet, et omnem flatum ego feci <note>(Isai. LVII, 16)</note>
          </hi>.
Ostendit enim quid dixerit spiritum,
quando dixit <hi>et flatum.</hi> Hominis autem spiritum
propterea flatum dixit, propter quod scriptum est,
quia <hi>insufflavit Deus in faciem hominis spiritum vitae,
et factus est homo in animam vivam <note>(Genes. II, 7)</note>
          </hi>. Inveniuntur
alia similia, in quibus non ille creator, sed
<pb n="0768A"/>
quilibet sive rationalis, sive irrationalis, creatus tamen
spiritus intimatur. Quotiens autem cum honorificentia
Spiritus nominatur [sicut est illud quod Apostolus
ait: <hi>Per caritatem Spiritus <note>(Rom. XV, 30)</note>
          </hi>, et
quaecunque similia], non licet in his intelligi nisi Spiritum
sanctum; illum utique Spiritum de quo Salvator
noster dixit: <hi>Omne peccatum, et blasphemia, remittetur
hominibus; Spiritus autem blasphemia non
remittetur <note>(Matth. XII, 31)</note>
          </hi>. In hoc autem loco scire
debemus genitivum casum esse, id est, <hi>hujus Spiritus;</hi> 
non nominativum, sicut putantes plerique falluntur.
Quod distinctum reperitur in Graeco, ubi non
dicitur <foreign xml:lang="greek">τὸ Πνεῦμα,</foreign> sed <foreign xml:lang="greek">τοῦ Πνεύματος.</foreign> Denique Graecus
codex Evangelii sic habet, <foreign xml:lang="greek">ἡ δὲ τοῦ Πνεύματος βλασφημία
οὐκ ἀφεθήσεται.</foreign> Ubi Dei Filius, ut ostenderet qui
sit Spiritus, cujus pronuntiavit irremissibilem blasphemiam,
<pb n="0768B"/>
haec verba subjunxit <note>(vers. 32)</note>: <hi>Et quicunque
dixerit verbum contra Filium hominis, remittitur
ei; qui autem dixerit contra Spiritum sanctum, non
remittetur ei, neque in hoc saeculo neque in futuro.</hi> Non
solum itaque cum absolute Spiritus ponitur, sed et
cum Spiritus sanctus ab apostolis nuncupatur, nusquam
invenitur significari Pater aut Filius, sed ille
significatur Spiritus, qui proprie in Trinitate dicitur
Spiritus sanctus: quem ipse Dei Filius indubitanter
ostendit, dicens: <hi>Ite, docete omnes gentes, baptizantes
eos in nomine Patris et Filii et Spiritus sancti <note>(Matth.
XXVIII, 19)</note>
          </hi>. Non itaque negamus, quod attinet ad naturam,
et Patrem Spiritum, et Filium Spiritum, et
Patrem sanctum, et Filium sanctum: una est enim
natura Trinitatis, et una est ejus sanctitas naturalis.
<pb n="0768C"/>
Sed tamen quod attinet ad proprietatem personae,
nusquam sic invenitur positus Spiritus sanctus; ut
eodem nomine aut Pater intelligatur aut Filius: nisi
ille proprie Paracletus Spiritus, qui non est utique
Pater aut Filius, sed unus idemque Patris et Filii
Spiritus.</p>
</div1>

<div1>
        <head> <emph>597</emph> FRAGMENTUM XVI. <hi>Spiritus sancti ut Patris et Filii templum sumus, et sacrificium, et sacerdotes.</hi> </head>
<p>Nihil tamen praejudicat divinitati Spiritus sancti,
quem certissime beatus Paulus esse Deum ostendit,
quando corpora nostra templum esse dixit Spiritus
sancti, <hi>quem habetis a Deo <note>(I Cor. VI, 19)</note>
          </hi>. Ubi nullatenus
potes personam Patris ostendere; quoniam
<pb n="0768D"/>
beatus Apostolus a Deo dixit nos habere Spiritum
sanctum. Sed neque personam Filii demonstrare ullatenus
potes in nomine Spiritus sancti, quam superius
discrevit Apostolus, dicens: <hi>Nescitis quia corpora
vestra membra Christi sunt <note>(Ibid., 15)</note>
          </hi>? In hoc ergo
sanctam Trinitatem evidenter ostendit Apostolus,
nominans Christum, id est Dei Filium, nominans et
Spiritum sanctum, nominans nihilominus et Deum,
id est Patrem, a quo habemus ipsum Spiritum sanctum
(quod inaniter tuis mendaciis indidisti, <hi>sed habemus
eum a Deo</hi> ): in quo utique ideo veram deitatem
cognoscimus, quia templum ei non de lapidibus
et lignis facimus, sed templum ejus nos sumus. Et
utique qui in templo non manufacto habitat, Deus
<pb n="0769A"/>
est excelsus, beato Stephano dicente, quia <hi>Excelsus
non in manufactis habitat <note>(Act. VII, 48)</note>
          </hi>. Unde cum
hoc dixisset, et illud testimonium idem martyr beatissimus
subdidisset, quod <note>( <hi>al.</hi> quo)</note> dicitur: <hi>Coelum mihi
sedes est, terra autem scabellum pedum meorum: quam
domum aedificabitis mihi? dicit Dominus <note>(Isa. LXVI,
1)</note>
          </hi>; post pauca subjecit: <hi>Dura cervice et incircumcisi
corde et auribus, vos semper Spiritui sancto restitistis,
sicut patres vestri et vos <note>(Act. VII, 51)</note>
          </hi>. Unus est ergo
Deus excelsus, Pater, et Filius, et Spiritus sanctus,
qui non in manufactis habitat; sed, per gratiam quam
nobis tribuit, nos sibi templum clementer effecit.
Nec solum templum, sed etiam sacrificium. Ipsa enim
corpora nostra (quae templum esse non solius Patris,
nec solius Filii, nec solius Spiritus sancti, sed ipsius
<pb n="0769B"/>
Trinitatis, unius Dei, scilicet Patris, et Filii, et Spiritus
sancti, superius est a nobis sufficienter ostensum),
ut hostiam vivam Deo exhibeamus, beatus docet
Apostolus dicens: <hi>Obsecro itaque vos, fratres, per
misericordiam Dei, ut exhibeatis corpora vestra hostiam
viventem, sanctam, Deo placentem <note>(Rom. XII, 1)</note>
          </hi>.
Hostiam vero in quantum quisque offert Deo, in tantum
spiritaliter fungitur sacerdotis officio. Unde beatus
quoque Petrus, simul nos et templum esse, et
sacerdotes, et hostias demonstravit, dicens: <hi>Et vos
tanquam lapides vivi, aedificamini in domum spiritalem,
in sacerdotium sanctum, offerentes spiritales hostias,
acceptabiles Deo per Jesum Christum <note>(I Petr.
II, 5)</note>
          </hi>. Quia ipse pro nobis factus est sacerdos, et obtulit
semetipsum pro nobis, sicut ait Apostolus: <hi>Oblationem
<pb n="0769C"/>
et hostiam Deo in odorem suavitatis <note>(Ephes.
V, 2)</note>
          </hi>. <emph>598</emph> Sed quod offerimus per Christum secundum
solius humanitatem Filii, ipsi summae simul offerimus
Trinitati. Digne ergo <foreign xml:lang="greek">λατρέιαν</foreign> sancto Spiritui
debemus, cujus corpora nostra templum esse novimus:
et ex hoc illi eadem corpora nostra, hostiam
viventem spiritaliter exhibemus. Cujus autem sumus
templum, et cui corpora nostra sacrificium offerimus,
necesse est ut ei sacerdotale servitium debeamus.
Hinc est quod Ecclesia catholica, quae sanctae Trinitatis,
id est unius Dei, unum est templum, eidem sanctae
Trinitati uni Deo spiritale sacrificium offerre non
desinit: quia ipsi Trinitati, uni vero et bono Deo,
servitium sacerdotale certissime se debere cognoscit.</p>
</div1>

<div1>
        <head>FRAGMENTUM XVII. <hi>Non minus Spiritus sanctus est Deus unus et verus, quam Pater et Filius.</hi> </head>

<pb n="0770A"/>
<p>Non enim Deo vero et vivo militat, neque Deo vivo
et vero servit, quisquis templum in corporibus hominum,
non Deo vivo et vero, sed deo incerto aedificare
contendit. Talis autem aedificatio non est utique
a Deo. Et quomodo illis quos templum sancti
Spiritus esse dicebat, superius ait: <hi>Dei aedificatio
estis <note>(I Cor. III, 9)</note>
          </hi>? Nunc itaque unum tibi tenendum
est e duobus: ut aut agnoscas a Deo in nobis aedificatum
sancti Spiritus templum, et ex hoc cognoscas
verum Deum esse Spiritum sanctum: aut si non credis
hanc esse Dei aedificationem, Paulum profitearis
esse mendacem. Sed si hanc praedicationem Pauli
<pb n="0770B"/>
audire nolueris, tu remanebis a veritate penitus alienus;
mendax autem non erit Paulus, qui veritate
plenus exclamant: <hi>Veritatem dico in Christo Jesu; non
mentior, testimonium mihi perhibente conscientia mea
in Spiritu sancto <note>(Rom. IX, 1)</note>
          </hi>. Quoniam igitur veritatem
Paulus docuit, et dicens corpora nostra templum
esse Spiritus sancti, certissimam ejus deitatem
fidelibus intimavit; quisquis veram certamque deitatem
sancti Spiritus negat, cognoscat se ad Ecclesiam
Dei vivi nullatenus pertinere, quam Paulus columnam
et firmamentum veritatis appellat <note>(I Tim. III, 15)</note>.
Quae sancta ecclesia illius se unius Dei templum esse
novit, quem natura Deum, et ob hoc ejus divinitatem
veram certamque cognoscit. Abjiciens scilicet falsorum
deorum culturam: qui pro eo quod natura dii
non sunt, certam deitatem habere non possunt. Proinde
<pb n="0770C"/>
quia illa est certa deitas, quae est naturalis; qui
natura dii non sunt, certam deitatem non habent; et
qui certam non habent, nullam habent. Recta vero
fides, uni Deo vero <foreign xml:lang="greek">λατρείαν</foreign> exhibere non dubitat,
quam novit deo alteri non deberi: nec potest in corporibus
fidelium constituere templum, aut offerre
hostiam cuiquam deo, qui Deus non fuerit per naturam.
Scit enim hanc servitutem illi deberi Deo, qui solum
se praecipit coli, solusque debet templo, sacerdotio ac
sacrificio spiritualiter <emph>599</emph> a fidelibus honorari. Digne
igitur sanctum Spiritum, verum Deum, et cum Patre
ac Filio unum Deum, sancta credit et confitetur Ecclesia;
quae se Patris et Filii et Spiritus sancti templum
esse cognoscens, unam Trinitatem intelligit divinitatem,
cui Trinitati unam suppliciter exhibet servitutem.</p>
</div1>


<div1>
        <head>EX LIBRO V. DE IMAGINE DEI.</head>
        <pb n="0769"/>
        <head>FRAGMENTUM XVIII. <hi>Filius non imitatur Patrem, nec similia cum illo facit, sed eadem. Ad imaginem Dei factus dicitur homo, quia divinae Trinitatis in memoria, intelligentia et voluntate imago est.</hi> </head>

<pb n="0769D"/>
<p>In re quippe potiore potest exemplum boni operis
inveniri. In quantum est enim naturae simul virtutisque
parilitas, in tantum deesse videmus imitationem,
sed invenimus operis unitatem. Ibi vero exemplum
proponitur, ubi aut naturae aut virtutis inaequalitas
invenitur. Inde est quod Dei Filius unam se ostendens
habere cum Patre naturam, et ob hoc aequalem
in operatione virtutem, dixit: <hi>Quaecunque Pater facit,
<pb n="0770D"/>
haec eadem et Filius similiter facit <note>(Joan. V, 19)</note>
          </hi>.
Cum ergo eadem facit, nullum invenitur potioris
exemplum; et cum similiter facit, nullum reperitur
diversae operationis indicium. Nec illud potest ad
exemplum referri, quod ait: <hi>Non potest Filius a se
facere quidquam, nisi quod viderit Patrem facientem (Ibidem)</hi>.
Hoc enim ad unius dixit naturae ac virtutis
indicium, non ad imitationis exemplum. Adjecit enim
dicens: <hi>Quaecunque Pater facit, haec eadem et Filius
similiter facit;</hi> qui utique talia se facere diceret, non
eadem, si imitationem in se paterni operis ostendere
voluisset. Sed nihil Pater facit in quo exemplum praebeat
<pb n="0771A"/>
Filio, qui omnia quae fecit, per Filium fecit.
Tunc autem quidquam Filio imitandum ostenderet,
si aliquid esset operis quod per Filium non fecisset.
Nihil est autem, quod non per Filium Pater fecit aut
facit. Una est igitur in omnibus rebus operatio Patris
et Filii. Proinde faciens Filius videt Patrem facientem,
non per imitationem, sed per naturalem virtutis
atque operis unitatem. Cum eadem facit, non est
imitatio, sed unitas operis; et cum similiter facit,
non est imparilitas, sed aequalitas naturalis. Imitationem
vero, quod ad exemplum pertinet, non nisi in
diversis atque disparibus, sive naturis sive voluntatibus
inveniri, beatus evidenter ostendit Apostolus.
Impares quippe indicavit voluntate, quamvis natura
nosset aequales eos quibus tunc Timotheus praeerat,
<pb n="0771B"/>
in eo quod ei dicit: <hi>Exemplum esto fidelibus, in verbo,
in conversatione, in caritate, in fide, in castitate <note>(I Tim. IV, 12)</note>
          </hi>.
In his utique omnibus nisi potiorem
caeteris sciret ac vellet esse Timotheum, nullatenus
eum fidelibus esse juberet exemplum: et <emph>600</emph> illos
exemplo ejus aedificari cupiebat, quos voluntate ac
virtute impares noverat. Titum quoque ad exemplum
fidelibus exhibendum similiter exhortatur, dicens: <hi>In omnibus teipsum praebe exemplum bonorum operum <note>(Tit. II, 7)</note>
          </hi>.
Tale quiddam etiam in seipso demonstrans
ait: <hi>Imitatores mei estote, sicut et ego Christi <note>(I Cor.
II, 1)</note>
          </hi>. Hoc autem dixit Apostolus, pro eo quod Christus
nobis reliquit exemplum, ut sequamur vestigia
ejus <note>(I Petr. II, 21)</note>. Ratio vero intelligendae utcunque
Trinitatis ibi quaerenda est, ubi ad imaginem Dei
facti sumus, et ubi quantum possumus, quandiu per
<pb n="0771C"/>
fidem, non per speciem ambulamus, cum difficultate
magni laboris, per speculum in aenigmate nunc videmus.
Deus enim sicut in se bonorum operum exemplum
hominibus tribuit, sic testimonium suae agnitionis
in hominibus collocavit; ut cum ejus imago attenditur,
illius cujus imago est agnitio capiatur. Nam
si divinae cognitionis nullum creatis rebus inesset
indicium, non dixisset beatus Apostolus: <hi>Invisibilia
enim ejus a creatura mundi, per ea quae facta sunt intellecta
conspiciuntur <note>(Rom. I, 20)</note>
          </hi>. Hinc est quod illa
summa Trinitas, quae non habet parem, ad testimonium
suae agnitionis, non cuiquam pecori, nec alicui
animanti quod non potest capere rationem, nec ipsi
corpori humano, sed interiori homini nostro suam
mirabiliter impressit imaginem: ubi non est masculus
<pb n="0771D"/>
neque femina, quia in spiritu nulla potest sexus
inveniri distantia. Si vere igitur, duce ratione, mysterium
vis summae Trinitatis utcunque cognoscere,
humanam mentem, non oculo corporis, sed obtutu
interiori intuere. Redi ad te, ut agnoscas eum qui
fecit te. Ibi te prorsus introspice, ubi habes aliquid
rationis; et statim tibi in sua imagine, tanquam in
speculo, clarescet agnitio Trinitatis. Ita fiet ut in
consideratione non genitae imaginis, sed creatae, id
est naturae multum inferioris multumque imparis,
unitatem Trinitatemque veram, quantum per speculum
in aenigmate videri potest, summi reperias Creatoris.
Sunt enim quaedam tria in mente humana quae
ad agnitionem Dei proficiant, si non sibi obduratio
<pb n="0772A"/>
humani cordis lumen veritatis abscondat. Haec autem
sunt tria quae dixi, memoria, intelligentia et voluntas:
quae propriis ita discernuntur vocabulis, ut nulla
in eis sit diversitas naturalis. Alia quippe est memoria,
alia intelligentia, alia voluntas; et tamen, cum
sint haec veraciter tria, non est mentis diversa, sed
una natura; quoniam ista, quae trina <note>( <hi>al.</hi> tria)</note> sunt,
in una mente humana consistunt. Itaque dum haec
tria in unius humanae mentis natura inveniantur, non
tamen in eis mens ipsa dividitur, ut in parte sui habeat
memoriam, in parte intelligentiam, in parte
voluntatem; sed quidquid meminit, invenitur tota
meminisse; et quidquid intelligit, tota intelligere; et
quidquid nihilominus ipsa mens diligit, tota cognoscitur
mens hominis sua voluntate diligere. Ista, Fabiane,
<pb n="0772B"/>
si potes, attende, ista cogita, ista rationabili
intentione considera. De consideratione imaginis conscende
ad intelligentiam veritatis; et inventa hic discreta
Trinitate nominum, Trinitatem illic intellige
personarum; et agnoscens in una mente hominis, unam
memoriae et intelligentiae et voluntatis individuam esse
naturam, cognosce in illa vera divinitate unam manere <emph>601</emph> 
 sanctae Trinitatis essentiam. Tunc profecto
in perceptione hujus rationis dabitur tibi cognitio
Trinitatis: quam si in hac vita videris per
speculum in aenigmate, tum in illa vita videbis facie
ad faciem. Hoc est enim quod Apostolus ait: <hi>Videmus
enim nunc per speculum in aenigmate, tunc autem
facie ad faciem <note>(I Cor. XIII, 12)</note>
          </hi>. In hoc igitur speculo
creationis humanae cognosce Creatoris imaginem,
si vis ipsam Creatoris postmodum cognoscere
<pb n="0772C"/>
veritatem. Ambula per hanc fidem, ut pervenire
possis ad speciem. In qua simul etiam mysterium divinae
Incarnationis attende: ut agnoscas et totius
Trinitatis unam esse substantiam, et susceptionem
carnis ad solam Filii pertinere personam. Ipsa quippe
memoria, quae in anima hominis est, ut aliquid loquatur,
profert ex sese cogitationem, et quodammodo
nascitur ex ea spiritale verbum. Atque ita illa
rationalis animae una indivisibilisque natura, tota invenitur
meminisse quod intelligit, et tota intelligere
quod meminit, et quidquid oculo memoriae intuetur,
totum cogitatione complectitur. Quae cogitatio ut ad
aliorum notitiam proferatur, corporea voce gestatur.
Illa quippe cogitatio, nihil est aliud quam interna
locutio. Unde intra semetipsam rationalis anima loquitur,
<pb n="0772D"/>
dum cogitatione versat quod in memoria
continetur: et ideo digne jam dicitur verbum, etiam
prius quam corpore ac vocis officio proferatur. Verbum
itaque illud spiritale, id est, ex memoria formata
cogitatio, habitum quodammodo accipit corporalem,
dum accipit corpoream vocem. Itaque mirabiliter
illud verbum, et ad alios accepta voce procedit,
et a memoria de qua nascitur non recedit: nec
divisioni subjacet; quandoquidem uno verbo ex ore
loquentis emisso, sic instruuntur universi qui audiunt,
ut quod semel dictum audiunt cuncti, sine divisione
totum percipiant singuli. Itaque verbum illud, quantum
invenitur in cunctis, tantum invenitur in singulis.
Totum itaque in memoria permanet de qua nascitur,
<pb n="0773A"/>
totum corporea voce profertur, totum multis
audientibus semel dicitur, totumque in singulis audientibus,
non minus quam in omnibus invenitur.
Ita et Filius Dei, quod est Verbum Dei, a Patre quidem,
sicut ipse testatur <note>(Joan. XVI, 28)</note>, exivit et
venit in hunc mundum: sed et semper apud Patrem
erat, quia <hi>in principio erat Verbum, et Verbum erat
apud Deum, et Deus erat Verbum <note>(Joan. I, 1)</note>
          </hi>; et
antequam in mundum veniret, <hi>in mundo erat, et
mundus per ipsum factus est <note>(Ibid., 12)</note>
          </hi>. In mundo
enim semper erat Verbum Deus; quia per unitatem
naturae sicut omnem creaturam implet Pater, sic
implet et Filius. Itaque nec a Patre discessit cum a
Patre exivit, nec tunc in mundo esse coepit, cum in
mundum venit. Sed exiens a Patre, sic apud Patrem
permansit, sicut semper erat: et in mundum veniens,
<pb n="0773B"/>
ibi tunc adesse voluit per gratiam, ubi nunquam
deesse potuit per naturam. Ecce ego in quantum
potui, licet breviter, reddidi rationem qua
unum Deum dicamus Patrem, et Filium, et Spiritum
sanctum: et in ipsa Dei imagine ostendi quoddam
divinae agnitionis indicium. In qua quidem imagine,
memoria, intelligentia et voluntas non habent singulas
<pb n="0774A"/>
propriasque personas. Imago quippe est ista,
non nata, sed facta, non genita, sed creata. Ad hoc
utique, ut sicut <emph>602</emph> in ista una imagine invenitur
quaedam discretio vocabulorum, sic in illa una divinitate
cognoscatur discretio personarum; et naturalis
unitas ostendat unum Deum esse Patrem et Filium
et Spiritum sanctum, personarum vero proprietas
demonstret alium esse Patrem, alium Filium,
alium Spiritum sanctum. Alium autem Patrem, non
eo quod Deus est, sed eo quod Pater est; et alium
Filium non eo quod Deus est, sed eo quod Filius est;
alium quoque Spiritum sanctum, non eo quod Deus
est, sed eo quod et Patris et Filii Spiritus est. Alium
ergo Patrem qui <note>(Apud Theod. <hi>quia</hi> hic et infra)</note> genuit,
alium Filium qui de Patre natus est, et alium
<pb n="0774B"/>
Spiritum sanctum qui de Patre Filioque procedit:
non tamen alium Deum Patrem, et alium Deum Filium,
et alium Deum Spiritum sanctum; sed unum
Deum Patrem et Filium et Spiritum sanctum. Non
enim confundit unitas Trinitatem, nec Trinitas separat
unitatem; quia quod in personarum proprietate
discernitur, hoc unum naturaliter essentiae unius
communione monstratur.</p>
</div1>


<div1>
        <head>EX LIBRO VI. DE UNO AETERNO.</head>
        <pb n="0773"/>
        <head>FRAGMENTUM XIX. <hi>Filius est Patri coaeternus.</hi> </head>

<pb n="0773B"/>
<p>Non est irrationabilis Ecclesiae catholicae fides,
quia coaeternum Patri Filium et credit et praedicat,
sciens recentem esse omnem deum in quo existendi
<pb n="0773C"/>
quodlibet invenitur initium. Hoc autem Deus suo populo
repromisit, quia si eum audierit, deus in illo
recens non erit, et ob hoc deum alienum nullatenus
adorabit. Sic enim dicitur per prophetam: <hi>Israel,
si me audieris, non erit in te deus recens, neque adorabis
deum alienum <note>(Psal. LXXX, 10)</note>
          </hi>. Ideo igitur deus
recens non est Filius, quia aeterno Patri est naturaliter
coaeternus; et ob hoc a nobis unus Deus cum
Patre colitur, quia posterior Patre nullatenus invenitur.
Cum ergo in Filio quaeritur aeternae nativitatis
causa, sola invenitur Patris aeterna substantia: natura
enim quae initium existendi nescit, initium generandi
habere non potuit. Quid autem manifestius
ad cognoscendum Filium, et de natura Patris natum,
et Patri naturaliter coaeternum, illo Scripturae loco,
<pb n="0773D"/>
quo de Sapientia dicitur: <hi>Splendor est enim lucis
aeternae <note>(Sap. VII, 26)</note>
          </hi>? Nam splendor, nec a natura
lucis invenitur extraneus, et sicut non est ipsa luce
minor, sic ea non potest esse posterior. Coaeternitatem
quippe splendoris certissime commendat aeternitas
lucis. Nam excepto quod unusquisque hominum sic generat
filium, sicut est ipse generatus; et ideo filio suo
invenitur anterior, quia fuit patre suo posterior: tamen
ad ipsum primum hominem recurramus, cui soli datum
est in toto humano genere, ut ipse filius non esset,
et de se filium protulisset, haberetque de se natum <emph>603</emph> 
 non natus, et posset generare non genitus.
Generatio quippe illa naturalis unitatem naturae in
patre filioque servavit. Ideo autem initium habuit
<pb n="0774B"/>
nativitas filii nascentis, quia sine initio non fuit substantia
genitoris: itaque natura illa ideo initium
nascendi in filio veraciter habuit, quia sine initio
existendi in genitore non fuit: unde manifestum
<pb n="0774C"/>
est, quia in filio nativitas illa nullo initio subjaceret,
si natura patris existendi initium non haberet.
Quocirca ubi sine initio naturalis invenitur aeternitas
patris, initium habere non potest nativitas prolis.
Ingenitus ergo Deus Pater, et genitus Deus Filius
cum dicitur, sicut naturalis ingeniti Patris generatio
unitatem naturae facit in Patre Filioque cognosci,
sic naturalis aeternitas Patris vetat aliquod initium
divinae generationis intelligi. Absque initio est igitur
et Pater et Filius, et ideo unum verumque principium
est Pater et Filius: unde ipse Deus Pater proprio
Filio dicit in psalmo: <hi>Tecum principium in die
virtutis tuae, in splendoribus sanctorum, ex utero ante
luciferum genui te <note>(Psal. CIX, 3)</note>
          </hi>. Quod est <hi>tecum
principium,</hi> nisi quod alibi de Sapientia dicitur, quia <hi>a Domino Deo est, et cum illo fuit semper, et est ante
<pb n="0774D"/>
aevum 
 <note>(Eccli. I, 1)</note>
          </hi>? Digne itaque se Filius profitetur
esse principium, quia in tantum se novit Patri principio
coaeternum, ut cum eodem Patre naturaliter
unum se noverit esse principium: et illud quod se <foreign xml:lang="greek">α</foreign>
 et <foreign xml:lang="greek">ω,</foreign> initium et finem Filius asserit <note>(Apoc. I, 6)</note>,
seipsum utique sine initio et fine confirmat: quia
sicut ante <hi>alpha</hi> non est aliqua littera, sic ante Filium
nulla potuit esse natura: ideo igitur se <hi>alpha</hi> 
Filius dicit, ut rerum se ostenderet esse principium,
quod nullo potest praeveniri principio. Hinc est quod
etiam sanctus evangelista, cum sine initio aeternitatem
Verbi vellet exprimere, nihil aptius, nihilque
congruentius, Spiritu sancto repletus invenit, quam
ut diceret: <hi>In principio erat Verbum <note>(Joan. I, 1)</note>
          </hi>.
<pb n="0775A"/>
Non enim in principio coepit esse Verbum, quia noverat
illud Verbum initio nativitatis naturaliter non
esse subjectum: sed <hi>in principio,</hi> inquit, <hi>erat Verbum:</hi> 
ut hoc audiens curiositatis humanae temeritas semetipsam
ab impietate generationis initiatae coerceat,
cum quidquid voluerit ante illam generationem immoderata
cogitatione conjicere, non aliud in Verbo
quam erat semper, valeat invenire. Hoc enim vere
in principio erat, quod sine existendi principio erat;
quia non vere in principio esset, si esse coepisset:
illud enim vere in principio esse dicitur, in quo
ipsum esse sine initio naturaliter invenitur. Dicens
itaque sanctus evangelista, <hi>In principio erat Verbum,</hi> 
tale aliquid dixit quale si diceret, In aeternitate erat
Verbum. Vera quippe aeternitas quae esse non coepit,
sola verum invenitur esse principium. Ideo autem
<pb n="0775B"/>
non dixit evangelista, In principio erat Deus, sed <hi>In principio erat Verbum;</hi> 
 quoniam nullus ambigit
de Deo Patre quod sine initio sit aeternus: hoc autem
de Filio nobis debuit intimari, quod plenissime beatus
Joannes ostendit, dicens, <hi>In principio erat Verbum:</hi> 
ut hinc sine principio esse Filium noverimus;
quando quidquid voluerimus cogitare principium,
semper inveniemus quia in principio erat Verbum:
ne aliquando coepisse esse dicamus, quod in principio
erat semper audimus. Erat ergo apud Patrem
Filius, sicut apud <emph>604</emph> Deum Deus, sicut apud immensum
immensus, sicut apud aeternum naturaliter
coaeternus.</p>
</div1>

<div1>
        <head>FRAGMENTUM XX. <hi>Aeternus Pater potuit sine initio generare.</hi> </head>

<pb n="0775C"/>
<p>Ipsa contra te utique vocabula protestantur, quia
Pater sine dubio potuit Filium generare, et quia potuit
genuit. Proinde, quia Deus Pater omnipotens
est, sicut potuit generare, sic potuit sine initio generare;
imo sicut genuit, sic sine initio genuit. Quia
natura ejus, quae sine initio est, sicut non habet initium
existendi, sic initium non potuit habere gignendi.
Natura quippe illa semper est; et ideo quod de illa
naturaliter natum est, aequaliter semper est. Unitas
enim naturalis generatione mutari non potuit, quando
naturalis nativitas, sicut in se naturam, sic aeternitatem
naturalem Dei generantis agnovit. Proinde proprietati
vocabulorum cede tandem, et crede; et in eo,
quem proprium Filium Patris Apostolus praedicat,
<pb n="0775D"/>
aeternitatem sine initio paternae generationis agnosce.</p>
</div1>

<div1>
        <head>FRAGMENTUM XXI. <hi>Homo factus est ad imaginem, non unius tantum personae divinae, sed totius Trinitatis. Dei ex Scripturis sanctis ostenditur et in personis Trinitas et in natura unitas.</hi> </head>
<p>Recurre ad sanctarum exordium Scripturarum, in
quo (velis nolis) hominem factum audies ad imaginem
Trinitatis. Ibi quippe scriptum est: <hi>Et dixit Deus:
Faciamus hominem ad imaginem et similitudinem nostram <note>(Genes. I, 26)</note>
          </hi>.
Ubi in eo quod non positum
est Dixerunt, sed <hi>Deus dixit,</hi> agnoscitur una divinitatis
essentia. Similiter et in eo quod non ait Ad imagines,
sed <hi>ad imaginem,</hi> una imago quae fit <note>( <hi>al.</hi> quam
fecit)</note>, unam naturam sui factoris <note>( <hi>al.</hi> auctoris)</note>
<pb n="0776A"/>
ostendit. Cum vero sic dicitur singulariter <hi>ad imaginem,</hi> 
ut non dicatur, Ad imaginem meam, neque Ad
imaginem tuam, sed <hi>ad imaginem nostram;</hi> numerus
pluralis singulari conjungitur, ut in unitate divinae
naturae personarum Trinitas agnoscatur. Si ergo
Trinitas non unus est naturaliter Deus, quare non
pluraliter Ad imagines, sed singulariter <hi>ad imaginem</hi> 
dixit? Et si non ad totius Trinitatis unam divinitus
homo faciendus erat imaginem, quare non dixit,
Meam, sed <hi>nostram?</hi> Cum paulo post, ad insinuationem <emph>605</emph> 
 divinae unius essentiae Scriptura dicat: <hi>Et fecit Deus hominem; ad imaginem Dei fecit eum <note>(Ibid., 27)</note>
          </hi>.
Quod etiam beatus Apostolus sua praedicatione
confirmans, ait: <hi>Expoliantes vos veterem
hominem cum actibus suis, et induentes novum, eum
<pb n="0776B"/>
qui renovatur in agnitionem</hi> <note>(al. in agnitione)</note>
          <hi>, secundum
imaginem ejus qui creavit eum <note>(Coloss. III, 9,
10)</note>
          </hi>. Et ne tibi videatur ad imaginem solius Dei Patris
hominem creatum asserere, audi quid Apostolus
sine intermissione subjungat: <hi>Ubi non est gentilis et
Judaeus, circumcisio et praeputium, Barbarus et Scytha,
servus et liber, sed omnia et in omnibus Christus <note>(Ibid., 11)</note>
          </hi>.
Ecce beatus Apostolus hoc loco, cum
vellet ostendere eum a quo et ad cujus imaginem
creatus est homo, Christum dicit esse omnia et in
omnibus. Si vero solius Christi imaginem homini assignare
volueris, vide quid de illo loco respondeas,
ubi dicitur: <hi>Faciamus hominem ad imaginem et similitudinem
nostram <note>(Genes. I, 16)</note>
          </hi>. Hoc enim dictum
sive personae Patris, sive Filii assignare contendas,
si non ad imaginem Patris et Filii dixeris hominem
<pb n="0776C"/>
factum, necesse est ut aut Patrem mentitum profitearis,
aut Filium. Agnosce igitur in homine, non
solius Patris, nec solius Filii, nec solius Spiritus
sancti, sed unam sanctae Trinitatis imaginem; ut
tres personas ipsam Trinitatem, unum Deum veraciter
valeas confiteri. Moyses quoque ad docendum
Trinitatis unius Dei mysterium, sic populum Israel,
ipso Deo jubente, benedixisse cognoscitur: <hi>Benedicat
te Dominus, et custodiat te. Illuminet Dominus
faciem suam super te, et misereatur tui. Attollat Dominus
faciem suam super te, et det tibi pacem <note>(Num.
VI, 24, 25, 26)</note>
          </hi>. Ecce tertio Dominus dicitur, ut
sanctae Trinitatis et in personis distinctio, et in natura
unitas agnoscatur. Ita nos credere et confiteri
debere, per Isaiam quoque prophetam ipsa Trinitas,
<pb n="0776D"/>
qui est unus, verus et bonus Deus, edocuit; Seraphin
ad invicem tertio clamantibus: <hi>Sanctus, Sanctus,
Sanctus:</hi> et semel subinferentibus: <hi>Dominus Deus
sabaoth: plena est omnis terra gloria ejus <note>(Isai. VI,
3)</note>
          </hi>. Ex hac igitur potestatum praedicatione coelestium,
agnosce sanctum Patrem, sanctum Filium, sanctum
Paracletum Spiritum; et crede unum Deum esse
Patrem et Filium et Spiritum Sanctum: audi tertio <hi>Sanctus, Sanctus, Sanctus,</hi> 
 ut tres esse personas
agnoscas; audi semel, <hi>Dominus Deus sabaoth,</hi> ut unitatem
divinitatis intelligas. Hoc etiam beatus Apostolus
firmat, qui ad discretionem personarum ait: <hi>Unus Deus Pater, ex quo omnia, et nos in ipso; et
unus Dominus Jesus Christus, per quem omnia, et nos
<pb n="0777A"/>
per ipsum 
 <note>(I Cor. VIII, 6)</note>
          </hi>. Et fideles dixit coaedificari <hi>in habitaculum Dei in Spiritu 
 <note>(Ephes. II, 22)</note>
          </hi>. Ostendens
autem unum Deum esse Trinitatem ait, <hi>O altitudo
divitiarum sapientiae et scientiae Dei <note>(Rom. II,
33)</note>
          </hi>! Et paulo post: <hi>Quoniam ex ipso, et per ipsum,
et in ipso sunt omnia, ipsi gloria in saecula <note>(Ibid.,
36)</note>
          </hi>. Beatus vero Joannes apostolus evidenter ait: <hi>Et tres unum sunt 
 <note>(I Joan. V, 7)</note>
          </hi>; quod de Patre et
Filio et Spiritu sancto dictum, sicut superius cum
rationem flagitares ostendimus.</p>
</div1>

<div1>
        <head> <emph>606</emph> FRAGMENTUM XXII. <hi>Non est ignis splendore aut vapore suo prior: sic nec Pater Filio, aut Spiritu sancto est anterior.</hi> </head>
<p>Quid autem tibi visum est dicere:  « Ergone fieri
potest ut ille qui generat, cum illo quem generat,
<pb n="0777B"/>
pariter oriatur? »  Sic istud inaniter voluisti dicere,
quasi nos et hoc etiam Patrem dicamus natum, quia
Filium Patri dicimus coaeternum. Novimus Patrem
de nullo genitum, novimus Filium de Patre genitum:
illa enim aeternitas sibi coaeternam genuit prolem,
quae ex aliquo habere non invenitur originem.
Pater igitur origo est aeterna, Filius proles aeternae
originis coaeterna. Non ergo potuit Pater cum Filio
quem genuit simul oriri, sed potuit Filius de ingenito
Patre sine initio nasci. Illa igitur similitudine
ignis, quam tibi sub meo nomine proposuisti, multum
solent vestra commenta destrui; quando aliquid invenitur
in creatura quod ex se aliquid proferat, et
hoc tamen quod protulerit non praecedat: unde possit
ab his qui recte considerant, de aeterno Patre non
<pb n="0777C"/>
minus aeterna Filii cognosci nativitas. Ut autem aliqua
divinae generationis de igne similitudo sumatur, habet
hoc apostolicae praedicationis auctoritas quae ait: <hi>Etenim Deus noster ignis consumens est 
 <note>(Hebr. XII,
29)</note>
          </hi>. Quod ait, sequens praedicationem sancti Moysi
dicentis in Deuteronomio: <hi>Quoniam Dominus Deus
vester ignis consumens est <note>(Deut. IV, 24)</note>
          </hi>. Ad hoc pertinet
et illud quod in libro Sapientiae de ipsa Sapientia
dicitur: <hi>Splendor est enim lucis aeternae <note>(Sap. VII,
26)</note>
          </hi>. Quod similiter apostolica praedicatione profertur,
cum dicitur ad Hebraeos de ipso Filio: <hi>Qui cum
sit splendor gloriae, et figura substantiae ejus <note>(Hebr.
I, 3)</note>
          </hi>. Cum autem ista dicuntur, non utique Deo, qui
corporeus non est, quaelibet res corporeae comparantur:
sed quia invisibilia ejus a creatura mundi,
<pb n="0777D"/>
per ea quae facta sunt, intellecta conspiciuntur, nostrae
infirmitati consulens divina benignitas, quaedam
in diversis rebus posuit suae cognitionis indicia: ut
in his quibus capiendis sumus invalidi, usitatarum rerum
documentis redderemur instructi. Quamvis igitur
et de Sapientia dictum sit, quia <hi>vapor est virtutis
Dei <note>(Sap. VII, 25)</note>
          </hi>; tamen et Spiritus sanctus in natura
ignis, vapori non incongrue (quantum expetit
rei divinae cognitio) similatur: propter illud quod ait
Apostolus, <hi>Spiritu ferventes.</hi> Non autem ad hoc accipiendum
est, ut ex hoc quisquam Spiritui sancto
ascribat de Deo Patre nativitatem; sed ad hoc tantum
ut unam naturam Patris, et Filii, et Spiritus
sancti cognoscat, unamque naturaliter aeternitatem
divinae Trinitatis intelligat. Proinde considera, in
<pb n="0778A"/>
igne quidem esse splendoris et vaporis originem,
nec tamen ignem esse splendore aut vapore suo
priorem: et ex hoc, sic aeternum confitere Filium
et Spiritum sanctum, sicut aeternum confiteris et Patrem;
non <emph>607</emph> creaturam Creatori conferens, sed
invisibilia Dei per ea quae facta sunt, intellecta cognoscens.</p>
</div1>

<div1>
        <head>FRAGMENTUM XXIII. <hi>Sapientia splendor est lucis aeternae. Non est aeternae lucis nisi aeternus splendor.</hi> </head>
<p>Puto autem de Scripturis sanctis esse, quod de
Sapientia dictum memoravimus, quia <hi>splendor est
lucis aeternae <note>(Sap. VII, 26)</note>
          </hi>: et nunquam audebis
splendorem luce posteriorem aliquatenus praedicare.
Et quia lux illa cujus Sapientia splendor est, sic est
<pb n="0778B"/>
naturaliter aeterna, ut sine initio sit, necesse est ut
etiam splendor ille lucis ita sit aeternus, ut eidem
luci cujus splendor est, sine initio sit naturaliter
coaeternus. Hoc testimonium sanctae Scripturae, non
solum plenum est virtute auctoritatis, verum etiam
lumine rationis. Recta quippe ratio est, ut si hoc
testimonium sanctae Scripturae accipitur, una aeternitas
lucis splendorisque credatur. Neque enim frustra
hoc Deus voluit, ut in eo loco, ubi Sapientia splendor
lucis ostenditur, eadem lux aeterna Scripturae
testimonio diceretur; nisi ut ex eo quod illam lucem
naturaliter aeternam cognoscimus, splendorem quoque
ejus naturaliter ei coaeternum sine dubitatione
credamus.</p>
</div1>

<div1>
        <head>FRAGMENTUM XXIV. <hi>Nec Pater fuit ante generationem, nec Filius ante nativitatem.</hi> </head>

<pb n="0778C"/>
<p>Semper natum Filium dico, et Patrem sine initio
genuisse confiteor. Quomodo igitur Filius antequam
nasceretur esse potuit, cujus nativitas initium habere
non potuit? Nec enim poterat natus esse sua nativitate
prior, qua nativitate sic est aeternus, ut naturaliter
non sit Patre posterior. Non ergo Filius nativitatem
suam praecessit, quem genitori coaeternum
nativitas ipsa naturalis ostendit. Patrem quoque generasse
confirmo, quem tamen antequam generasset,
esse potuisse non praedico; non enim erat ante
nativitatem Filii, quia Dei Patris sicut est aeterna
divinitas, sic est aeterna paternitas; et ubi aeternitas
paternitatis in genitore cognoscitur, etiam in Filio
<pb n="0778D"/>
aeterna nativitas invenitur. Non ergo e quo genuit,
esse coepit, quia nec essentia Patris nec generatio
aliquatenus coepit. Una est enim aeternitas essentiae <emph>608</emph> 
 simul et generationis in Patre: in qua aeternitate
sic essentia illa generatioque permanet, ut nefas
sit aut divinitate Patris posteriorem putare generationem,
aut generatione priorem credere deitatem.
Sine initio igitur Deus Pater genuit, qui esse
non coepit; et sine initio est Filii nativitas, quia hoc
habet paternae generationis aeternitas. Audisti Filium
semper esse, et sine initio natum esse, nec posse
dici ante ejus nativitatem aliquid fuisse, cujus et divinitas
et nativitas naturaliter agnoscitur non coepisse.
Nam require in Scripturis sanctis, et invenies,
in tantum non esse Filio aliquod divinae nativitatis
<pb n="0779A"/>
initium, ut ubicunque divina nativitas ejus ponitur, <hi>ante</hi> 
 semper dicatur. Sicut in Psalmo scriptum est: <hi>Ante luciferum genui te 
 <note>(Psal. CIX, 3)</note>
          </hi>. Ubi etiam
Pater se suumque Filium unum dicit esse principium,
quoniam hoc est verum principium, quod
sine initio naturaliter invenitur aeternum. In libro
quoque Proverbiorum ipsa Sapientia dicit de Patre: <hi>Priusquam terram faceret, priusquam procederent fontes
aquarum, ante omnes autem colles genuit me 
 <note>(Prov.
VIII, 23, 24, 25)</note>
          </hi>. Tu dicis nativitatem divinam Unigeniti
Dei non posse sciri, quia non potest enarrari;
cum utique si enarrari posset, divina non esset:
quocirca quia divina est, vera est; quia divina est,
aeterna est; quia divina est, inenarrabilis est. Illud
igitur quod tu tibi inaniter respondisti, quia nec Filius
<pb n="0779B"/>
esse potuit antequam nasceretur, et Pater sine
dubio exstitit antequam gigneret, cogitationes sunt
carnis et sanguinis, quae regnum Dei possidere non
possunt <note>(I Cor. XV, 50)</note>: hoc enim de divinitate sentis
quod in hominibus cernis. Sed non ita est. Aeternus
enim sine initio Deus Pater aeternam habet generationem,
qua genuit Unigenitum suum; non sicut
de carne generatur caro, sed sicut est natus Deus
de Deo, unus de uno, verus de vero, coaeternus de
aeterno; alter in persona, non aliud in natura; de
Deo Patre natus Deus, et cum Deo Patre naturaliter
unus, aeternus, immortalis, atque incommutabilis
<pb n="0780A"/>
Deus. Fateamur itaque Filium esse Initium atque
Principium, quia scriptum est: <hi>Principium, et quod
loquor vobis <note>(Joan. VIII, 25)</note>
          </hi>; et iterum: <hi>Ego sum</hi> <foreign xml:lang="greek">α</foreign>
 <hi>et</hi> <foreign xml:lang="greek">ω,</foreign> <hi>initium et finis <note>(Apoc. I, 8)</note>
          </hi>: sed illud principium
quod cum Patre unum est principium; et
ideo verum principium, quia ante omne principium.
Sicut enim ideo est verus Deus, quia de natura Patris
natus est Deus, sic ideo est verum principium,
quia de illo Patre sine initio natus est qui est verum
principium. Sic itaque Filius principium non habet
nascendi, sicut Pater non habet principium existendi.
In principio igitur cum Patre Filius, quia unum
principium Pater et Filius: ipsumque unum verumque
principium, cujus nullum est existendi principium.
Antiquus dierum simul Pater et Filius: quia
<pb n="0780B"/>
illa est vera naturaliter antiquitas, quae sine initio
est naturalis aeternitas. Nam sicut illa longitudo de
qua Deus dicit: <hi>Longitudine dierum replebo eum <note>(Psal. XC, 16)</note>
          </hi>;
et propheta: <hi>Ut inhabitem in domo
Domini in longitudine dierum <note>(Psal. XXII, 6)</note>
          </hi>, ideo
vera longitudo est, quia nullo est termino finienda;
sic antiquitas illa est vera, quae nullo initio cognoscatur
inchoata: itaque antiquitas sic initium nescit,
sicut finem ista longitudo non recipit. Proinde ille
qui se dixit <foreign xml:lang="greek">α</foreign> et <foreign xml:lang="greek">ω,</foreign> nec coepit esse nec desinit: quia
sicut in se non habet aliquando posse non esse, sic
in se naturaliter non habet non fuisse.</p>
</div1>


<div1>
        <head>EX LIBRO VII. DE AEQUALITATE ET UNITATE SPIRITUS SANCTI CUM PATRE ET FILIO.</head>
        <pb n="0779"/>
        <head> <emph>609</emph> FRAGMENTUM XXV. <hi>Spiritus sanctus nec minor est Patre vel Filio, nec eis subjectus.</hi> </head>

<pb n="0779C"/>
<p>Adversus ea quae de nominibus atque officiis proposuisti,
quantum res flagitabat, dedimus tibi superius,
Domino adjuvante, responsum: ostendentes,
non ex illis nominibus aut officiis sanctum Spiritum
subjectum in aliquo et humilem, sicut aestimas, inveniri.
In illo autem loco Evangelii, ubi eum putas
minorem subjectumque monstrari, ibi agnoscitur
Spiritus sanctus ab unitate Patris et Filii non esse
naturaliter alienus. Vide enim quid dicat Christus: <hi>Adhuc multa habeo vobis dicere, sed non potestis modo
portare; cum autem venerit ille Spiritus veritatis,
docebit vos in omnem veritatem 
 <note>(Joan. XVI, 12, 13)</note>
          </hi>.
<pb n="0779D"/>
Hic primum virtutem Spiritus sancti Salvator noster
dignatus est commendare, quando ea quae, ipso secundum
carnem praesente atque docente, discipuli
portare non poterant, sancti Spiritus munere confortati,
essent sine dubio portaturi. Ubi utique non
majorem virtutem Spiritus sancti ostendit esse quam
suam; sed unam virtutem esse Spiritus sancti demonstravit,
et suam: ut ille eis virtutis plenitudinem
contulisset, qui minor virtute non esset. Hoc
autem necessarium fuit propter personarum discretionem,
non propter operum aliquam diversitatem;
sed ordinis erat, ut illius intima illuminatione et
confirmatione, perficeretur in apostolis donum intelligentiae
spiritalis et insuperabilis omnino virtutis,
<pb n="0780C"/>
sine cujus nomine non potest sacramentum constare
baptismatis. Hoc ergo Christus fecit, non quia minus
poterat dare quam quod dedit Spiritus sanctus
(cum in omni munere ita sit unum sanctae Trinitatis
donum, sicut in omni opere unum est sanctae Trinitatis
officium); sed hoc fecit Deus Filius, ad ostendendam
sanctae Trinitatis unam naturam, unamque
virtutem; ut eum a quo doceri apostolos in omnem
veritatem, ipso praedicante Salvatore, constaret, nemo
minorem Patre et Filio aliquatenus aestimaret.
Non est hic igitur aliquod indicium subjectionis, ubi
manifestatur unitas naturalis; sed Christus, qui est
vera Sapientia, illius adventui plenam veritatis invenitur
reservasse doctrinam, cujus unam secum et
cum Patre volebat demonstrare substantiam. Quod
<pb n="0780D"/>
subsequentibus verbis ostendit, dicens: <hi>Non enim
loquetur a semetipso, sed quaecunque audiet loquetur,
et quae ventura sunt annuntiabit vobis. Ille me clarificabit,
quia de meo accipiet, et annuntiabit vobis <note>(Joan.
XVI, 13, 14)</note>
          </hi>. Ecce primum ostendit non esse alia Spiritus
sancti quam quae sunt <emph>610</emph> Filii. Deinde ut
ostenderet omnia sua esse quae Patris sunt, adjecit <note>(v. 15)</note>:
 <hi>Omnia quaecunque habet Pater, mea sunt:
propterea dixi quia de meo accipiet, et annuntiabit vobis.</hi> 
Illud igitur primitus attendamus, quod ait: <hi>Non
enim loquetur a semetipso, sed quaecunque audiet loquetur.</hi> 
Quis autem comprehendit qualis sit illius simplicis
naturae locutio, vel qualis auditio? Ubi, sicut
non est aliud sapere, vel scire, quam esse, ita non
<pb n="0781A"/>
est aliud audire quam esse. Audit itaque Spiritus
sanctus quaecunque Pater et Filius dicit ( <hi>Theodulphus,</hi> 
dicunt), et haec eadem similiter dicit; sicut
videt Filius quae Pater facit, et haec eadem
similiter facit. In illa enim natura, ubi est summa
et vera simplicitas, in eo Filius videt quod Pater
facit, et Spiritus sanctus audit quod cum Patre Filius
dicit, quia communione naturalis essentiae et Filius
de Patre natus exstitit, et Spiritus sanctus de
Patre Filioque procedit. Hoc est igitur Spiritui sancto
audire, quod est de natura Patris Filiique procedere:
et hoc est loqui, quod est per gratiam nostris
cordibus ineffabiliter intimare. Et tamen ipsum
Spiritum sanctum, qui et in apostolis et in prophetis
locutus est [quia non solum apostolis Salvator
<pb n="0781B"/>
noster dixit: <hi>Non enim vos estis qui loquimini, sed Spiritus
Patris vestri qui loquitur in vobis <note>(Matth. X, 20)</note>
          </hi> ];
verum etiam beatus Petrus dixit, quia <hi>non voluntate
humana allata est unquam prophetia, sed Spiritu sancto
acti locuti sunt sancti homines Dei <note>(II Petr. I, 21)</note>
          </hi>;
ipsum, ut dixi, Spiritum sanctum, Dominum Deum
beatus David appellat, dicens: <hi>Audiam quid loquitur
in me Dominus Deus <note>(Psal. LXXXIV, 9)</note>
          </hi>. Hoc est ergo
audire Spiritui sancto quod est esse, cui non aliud est
esse quam scire.</p>
</div1>

<div1>
        <head>FRAGMENTUM XXVI. <hi>Quomodo angeli et semper vident faciem Patris, et in Spiritum sanctum prospicere concupiscunt.</hi> </head>
<p>Deinde memento de isto sancto Spiritu dixisse
apostolum Petrum, quia in eum concupiscunt angeli
<pb n="0781C"/>
prospicere: sic enim ait: <hi>Ea quae nunc nuntiata sunt
vobis, per eos qui evangelizaverunt vobis, Spiritu sancto
misso de coelo, in quem concupiscunt angeli prospicere <note>(I Petr. I, 12)</note>
          </hi>.
Quid est autem angelorum prospicere
nisi intelligere? Rationalis enim creatura,
quod spiritaliter prospicit, intelligit; quia oculus
ejus intellectus ejus. Si ergo minus aliquid noverat
Spiritus sanctus, quod minus utique noverat, minus
intelligebat. Non ergo debuerunt concupiscere angeli
sancti in eum prospicere, qui secundum plenitudinem
scientiae, faciem Patris videre Veritatis ipsius
testimonio perhibentur. Loquens enim de parvulis
ait: <hi>Angeli eorum semper vident faciem Patris mei qui
in coelis est <note>(Matth. XVIII, 10)</note>
          </hi>. Quis igitur tam perversus
hoc de sanctis angelis audeat aestimare, quod
faciem quidem Patris (quem majorem Spiritu sancto
<pb n="0781D"/>
dicis) semper videant, et prospicere in Spiritum sanctum
(quem minorem asseris) concupiscant?</p>
</div1>

<div1>
        <head> <emph>611</emph> FRAGMENTUM XXVII. <hi>Quid est loqui Spiritum sanctum non a semetipso, sed quae audit a Patre et Filio: quid eumdem ab his mitti.</hi> </head>
<p>Quapropter, si hoc quod audire dicitur Spiritus
sanctus recte cogites, ex hoc unam naturam esse
Spiritus sancti cum Patre Filioque cognosces. Audit
enim Spiritus sanctus Patrem Filiumque loquentem,
sicut videt Filius Patrem facientem: audit unius communione
naturae; inde quippe habet aeternam auditionem,
unde naturalem habet aeternae divinitatis originem:
et ideo quae audit et loquitur, quia in eo quod
<pb n="0782A"/>
ejus divina cognoscatur esse doctrina, simul cognoscitur
ejus una cum Patre Filioque substantia. Ibi
enim locutio Spiritus sancti percipitur, ubi non aliter
quam oportet de ejus divinitate sentitur. Caeterum,
hoc quod Spiritus sanctus in omnem veritatem
docet, nullatenus percipiunt, qui ejus majestati caeci
cordis duritia contradicunt: quod facientibus Judaeis
Dei Filius ita respondit: <hi>Quaeritis me interficere, quia
sermo meus non capit in vobis <note>(Joan. VIII, 37)</note>
          </hi>. Capaces
quippe sermonis ejus esse non poterant, cujus divinam
majestatem minime cognoscebant. Ideo eis
dicit: <hi>Ego quod vidi apud Patrem, loquor <note>(v. 38)</note>
          </hi>:
in eo enim quod apud Patrem viderat loquebatur,
quod se aequalem Patri naturaliter fatebatur. Nam et
superius dixerat evangelista: <hi>Propterea ergo magis
<pb n="0782B"/>
quaerebant eum interficere Judaei, quia non solum solvebat
sabbatum, sed et Patrem suum dicebat Deum,
aequalem se faciens Deo <note>(Joan. V, 18)</note>
          </hi>: et posteaquam
illi qui caecus natus fuerat oculos donavit, indignantibus
Judaeis ita respondit: <hi>Oves meae vocem meam
audiunt, et ego cognosco eas, et sequuntur me; et ego
vitam aeternam do eis, et non peribunt in aeternum <note>(Joan. X, 27, 28)</note>
          </hi>.
Ut ostenderet quae est vox ejus
quam oves ejus audiunt (quia revera illae oves vocem
hujus boni pastoris audiunt, quae unam virtutem, et
ex hoc unam essentiam Patris Filiique cognoscunt):
statim vere divina voce, unam virtutem atque essentiam
suam simul et Patris ostendens, dixit de ovibus
suis: <hi>Et non rapit eas quisquam de manu mea. Pater
meus quod dedit mihi majus omnibus est: et nemo potest
<pb n="0782C"/>
rapere de manu Patris mei. Ego et Pater unum sumus (Ibidem, 28, 29, 30)</hi>.
Haec est ergo vox quam oves
ejus audiunt: quae scilicet in eo quod nemo rapit de
manu Filii, neque de manu Patris, unam virtutem
Filii et Patris intelligant; et audientes ab eo, quia
ipse et Pater unum sunt, unitatem veram in Patre
et Filio essentiae naturalis agnoscant. Haec est vox
Filii, haec est locutio Spiritus sancti, hoc a Patre audivit
et Filius et Spiritus sanctus; quia de natura
Patris natus est Filius, et exinde procedit Spiritus
sanctus: hoc etiam a Patre et Filio Spiritus sanctus
audit, quia de Patre et Filio communis divinitatis
aequalitate procedit. Non ergo Spiritus sanctus loquitur
a seipso, quia non est a seipso, sed de Patre et
Filio habet naturalem locutionem, unde naturaliter <emph>612</emph> 
 procedens habet originis veritatem. Ad hoc
<pb n="0782D"/>
utique pertinet quod ait: <hi>Ille me clarificabit, quia
de meo accipiet, et annuntiabit vobis <note>(Joan. XVI, 14)</note>
          </hi>.
Nunquid enim sicut ( <hi>forte</hi> sic) dictum est, <hi>accipiet,</hi> 
tanquam illa quae docturus apostolos fuerat, necdum
Spiritus sanctus accepisset? Quod utique quam sit
absurdum atque impium superius demonstravi. Dictum
est itaque <hi>quia de meo accipiet,</hi> tanquam si diceretur:
Cum vos sicut Deus docere coeperit, omnia
quae vos docebit, de meo se habere monstrabit. Quid
est enim proprium docere Dei, nisi et intelligentiam
ignaris tribuere, et fortitudinem ac fiduciam timidis
inspirare? quod utique ille Spiritus vere facit, qui est
naturaliter Spiritus sapientiae et intellectus, consilii
et fortitudinis. Unde etiam in libro Actuum apostolorum
<pb n="0783A"/>
de credentibus dictum est, quia <hi>repleti sunt
omnes Spiritu sancto, et loquebantur verbum Dei cum
fiducia <note>(Act. IV, 31)</note>
          </hi>. Quia vero Pater est naturalis
origo Filii et Spiritus sancti, ideo totum Patri Filius
assignans, ait: <hi>Omnia quae habet Pater mea sunt; propterea
dixi quia de meo accipiet <note>(Joan. XVI, 15)</note>
          </hi>. Quam
bene veritatem doctrinae suae Veritas ipsa servavit!
Si enim hoc non dixisset, quasi suum esse tantum
Spiritum ostendisset; sed dicens, <hi>omnia quae habet
Pater mea sunt; propterea dixi quia de meo accipiet;</hi> 
ipsum Spiritum sanctum, unum esse ostendit et Patris
et suum. Cujus intelligentiae tenorem loco quoque
superiore servavit, dicens: <hi>Paracletus autem
Spiritus sanctus quem mittet Pater in nomine meo, ille
vos docebit omnia quaecunque dixero vobis (Joan. XIV,
<pb n="0783B"/>
26)</hi>. Pater mittit, sed in nomine Filii mittit; Spiritus
missus a Patre docet, sed Filius dicit. Hoc etiam illo
demonstratur loco ubi Dominus dicit: <hi>Cum autem venerit
Paracletus quem ego mittam in vos a Patre, Spiritum
veritatis, qui a Patre procedit <note>(Joan. XV, 26)</note>
          </hi>.
Ecce hic Paracletum quem mittit Pater in nomine
Filii, ipsum mittit Filius a Patre: mittit autem a Patre
Spiritum veritatis: mittit ergo a Patre Spiritum
suum, quia ipse est Veritas. Mittit eum Pater in nomine
Filii, quia unus Spiritus est Patris et Filii: mittit
eum Filius a Patre, quia sic procedit a Filio sicut procedit
a Patre: idem quoque Spiritus Patris, qui Spiritus
est Veritatis. De Filio <note>( <hi>al.</hi> De Filii)</note> ergo accepit,
et omnia quae habet Pater Filii sunt, quae Spiritus
sanctus accepit; quia non de solo Patre, nec de solo
<pb n="0783C"/>
Filio, sed simul de utroque procedit. Hoc autem vocabulum
processionis de Patre, nulli creaturae invenitur
indultum; ut proprietas ista processionis solius
esse demonstretur essentiae naturalis. Legimus enim
Filium de Patre genitum, et quamvis in eo quod
<pb n="0784A"/>
Unigenitus dicitur, in solo naturalis generatio demonstretur,
tamen propter gratiam adoptionis nos quoque
Deus Pater <hi>voluntarie genuit verbo veritatis <note>(Jac.
I, 18)</note>
          </hi>. Unigenitus igitur, unus et solus est de Patris
essentia Filius natus: sed et nos per adoptionem et
Filii Dei dicimur et de Deo nati, beato Evangelista dicente: <hi>Quotquot autem receperunt eum, dedit eis potestatem
filios Dei fieri, his qui credunt in nomine ejus,
qui non ex sanguinibus, neque ex voluntate carnis,
neque ex voluntate viri, sed ex Deo nati sunt 
 <note>(Joan. I,
12, 13)</note>
          </hi>. Cum ergo nos et Dei filios, et de Deo genitos,
et de Deo natos, divinis ostendatur eloquiis, processionis
tamen de Deo vocabulum nemo potest creaturae
cuiquam docere concessum. <emph>613</emph> Quid ita, nisi
quia unigenitum Filium posset naturalis nativitas verum
<pb n="0784B"/>
Deum ostendere; eumque non adoptivum, nec
diversae naturae, sed consubstantialem Patri sine dubitatione
monstrare? Procedere autem de Deo ideo
nulla creatura dicitur, ut ille qui procedit de Patre
et Filio sic esse credatur Deus, sicut est Pater et Filius.
Solius est enim Spiritus sancti de Patre et Filio
proprietas ista processionis, cujus est cum Patre et
Filio natura communis. De Patre quippe ac Filio
procedit, sed non recedit: nec est in aliquo minor
aut subditus, qui de immenso Patre ac de immenso
Filio inseparabiliter et unus procedit et totus. Sic
igitur ei non potest imperari quod loquitur, sicut ei
non potest imperari quod mirabiliter operatur. <hi>Omnia</hi> 
enim <hi>operatur unus atque idem Spiritus, dividens singulis
prout vult <note>(I Cor. XII, 11)</note>
          </hi>. Non itaque facit Spiritus
<pb n="0784C"/>
sanctus aliquid alterius potestatis imperio, sed
omnia suae operatur arbitrio voluntatis. Una est autem
sanctae Trinitatis voluntas, unaque potestas, cujus
una est naturaliter divinitas.</p>
</div1>


<div1>
        <head>IX LIBRO VIII. DE MISSIONE FILII ET SPIRITUS SANCTI.</head>
        <pb n="0783"/>
        <head>FRAGMENTUM XXVIII. <hi>Unam habet Trinitas et locutionem et voluntatem. Non mittitur Spiritus sanctus sicut angeli: unus est, et immensus. Datur baptisma etiam in ejus nomine. Non recedit ab iis qui eum postulant ad se mitti. Quid petit Ecclesia cum Spiritum sanctum petit.</hi> </head>

<pb n="0783C"/>
<p>Nec ideo Spiritus proditor est secreti divini, quia
quae dicit, propria voluntate dicit. Una enim sancta
<pb n="0783D"/>
Trinitas unam semper habet locutionem, sicut unam
habet per omnia voluntatem: et in eo quod a Patre
ac Filio quod loquitur audit Spiritus sanctus, solius
est originis, non cujuslibet inaequalitatis indicium.
Quo utique non ostenditur cui obtemperet subditus,
sed unde procedat excelsus. Missionem vero Spiritus
sancti nullatenus similem missionibus aestimares angelicis,
si humili corde ista quaereres, et non superbus
in contumeliam sancti Spiritus prosilires. Hoc
enim cupiens quaerere, debuisti quidnam Scriptura
divina de sancto Spiritu dixerit, vestigare: et primo
utrum multos assereret, an unum: deinde utrum
localem dixerit, an immensum: postremo, considerans
opera ejus, cognoscere debuisti utrum soli divinitati
competant, an etiam possint cuiquam creaturae
<pb n="0784C"/>
congruere: ut ex his omnibus recta tibi de
missione Spiritus sancti posset intelligentia suffragari.
Itaque non te credo aliquatenus dubitare, quod
sicut unus Pater, et unus Filius, sic et unus <emph>614</emph> 
Spiritus sanctus divinis ubique praedicetur eloquiis;
dicente beato Apostolo: <hi>Divisiones vero gratiarum
sunt, idem autem Spiritus: et divisiones ministrationum
<pb n="0784D"/>
sunt, idem autem Dominus: et divisiones operationum
sunt, idem vero Deus, qui operatur omnia in
omnibus <note>(I Cor. XII, 4, 5, 6)</note>
          </hi>. Et paulo post <note>(v. 11)</note>: <hi>Haec autem omnia operatur unus atque idem Spiritus,
dividens singulis prout vult.</hi> 
 Ne vero hic singula dividentem
Spiritum sanctum accipere nolis, et alium
tibi Spiritum suspiceris, audi quid in Epistola ad
Hebraeos dicatur: <hi>Contestante Deo signis et portentis,
et variis virtutibus, et Spiritus sancti distributionibus,
secundum suam voluntatem <note>(Hebr. II, 4)</note>
          </hi>. Alio quoque
loco idem beatus Apostolus ait: <hi>Unum corpus,
et unus Spiritus, sicut vocati estis in una spe vocationis
vestrae <note>(Ephes. IV, 4)</note>
          </hi>. Ubi uni Spiritui, unum continuo
Patrem, unum copulavit et Filium, adjungens: <hi>Unus Dominus.</hi> 
 Christum scilicet significans, <hi>una
<pb n="0785A"/>
fides, unum baptisma, unus Deus et Pater omnium,
qui super omnes, et per omnia, et in omnibus nobis <note>(Ephes. IV, 5, 6)</note>
          </hi>.
Alio quoque loco ait: <hi>Etenim in uno
Spiritu omnes nos in unum corpus baptizati sumus,
sive Judaei, sive gentiles, sive servi, sive liberi, et omnes
uno Spiritu potati sumus <note>(I Cor. XII, 13)</note>
          </hi>. Nam et
Salvator noster unum esse Spiritum sanctum ostendit,
dicens: <hi>Ite, docete omnes gentes, baptizantes eos
in nomine Patris et Filii et Spiritus sancti <note>(Matth.
XXVIII, 19)</note>
          </hi>. Immensitatem vero hujus Spiritus propheta
agnoscens, et eum per omnia totum esse semper
intelligens, Deo Patri dicit: <hi>Quo ibo a Spiritu
tuo, et a facie tua quo fugiam? Si ascendero in coelum,
tu illic es; et si descendero in infernum, ades <note>(Psal.
CXXXVIII, 7)</note>
          </hi>. Ubi utique Deum significavit cum suo
<pb n="0785B"/>
Spiritu ubique semper esse, a quo se fugere dixit
omnino non posse. Hic tu forsitan alterum Spiritum
Dei, et alterum Spiritum sanctum esse contendis:
ubi divinis necesse est continuo supereris eloquiis.
Ipsum enim esse Spiritum sanctum, qui est Spiritus
Deus, beatus propheta testatur, dicens: <hi>Ne projicias
me a facie tua, et Spiritum sanctum tuum ne auferas a
me <note>(Psal. L, 13)</note>
          </hi>. Et quoniam unus Spiritus sanctus
datus est apostolis et prophetis [quod beatus testatur
Apostolus dicens: <hi>Habentes autem eumdem Spiritum
fidei, sicut scriptum est: Credidi, propter quod locutus
sum; et nos credimus, propter quod et loquimur <note>(I Cor.
IV, 13)</note>
          </hi> ]; eumdem Spiritum Dei esse Spiritum sanctum
indubitanter ostendens, ait: <hi>Qui autem haec
spernit, non hominem spernit, sed Deum, qui etiam
dedit Spiritum suum sanctum in nobis <note>(I Thess. IV, 8)</note>
          </hi>.
<pb n="0785C"/>
Die quoque Pentecostes, cum Spiritus sanctus in
apostolos advenisset, ipse utique Paracletus, quem
eis Dominus promisit et misit, ipsum esse Spiritum
Dei, prophetico beatus Petrus ostendit eloquio, dicens,
hoc esse <hi>quod per Joel prophetam dictum est:
Et erit in novissimis diebus, dicit Dominus, effundam
de Spiritu meo super omnem carnem <note>(Act. II 16, 17)</note>
          </hi>.
Et paulo post <note>(v. 18)</note>: <hi>Et quidem super servos meos,
et super ancillas meas, in diebus illis effundam de Spiritu
meo, et prophetabunt.</hi> Hujus itaque unius Spiritus
immensitatem, quam sola potest vera naturaliter habere,
imo quam sola naturaliter habet vera divinitas,
non solum beatus David ostendit, verum etiam Joel
propheta indubitanter asseruit, in eo quod ait ex
persona Dei dicentis: <hi>Effundam de Spiritu meo super
<pb n="0785D"/>
omnem carnem (Joel, II, 28)</hi>. Hinc est quod etiam in
libro Sapientiae <emph>615</emph> dicitur: <hi>Quoniam Spiritus Domini
replevit orbem terrarum, et hoc quod continet
omnia scientiam habet vocis <note>(Sap. I, 7)</note>
          </hi>. Nusquam ergo
deest, sed ubique totus immensus est, qui et orbem
terrarum replere, et continere omnia perhibetur.
Ideo quippe asseritur continere omnia, ne, dum orbem
terrarum replere dicitur, deesse coelestibus aestimetur.
Quem tamen paulo superius sanctum Spiritum
Scriptura divina nuncupat, dicens: <hi>Sanctus enim
Spiritus disciplinae effugiet fictum, et auferet se a cogitationibus
quae sunt sine intellectu <note>(Ibid., 5)</note>
          </hi>. Nam
et in hoc sancti Spiritus agnoscitur naturalis immensitas,
in quo per orbem terrarum, sicut in nomine
<pb n="0786A"/>
Patris, et Filii, ita baptizantur homines in nomine
Spiritus sancti. Et ne quis forsitan arbitretur, nomen
Spiritus sancti ubique quidem in baptismo nominari,
non tamen ejus ubique semper adesse praesentiam,
fidelibus Apostolus dicit: <hi>Nolite contristare Spiritum
sanctum Dei, in quo signati estis in diem redemptionis <note>(Ephes. IV, 30)</note>
          </hi>;
et alio loco: <hi>Qui autem confirmat
nos vobiscum in Christum, et qui unxit nos Deus, et
qui signavit nos, et dedit pignus Spiritus in cordibus
nostris <note>(II Cor. I, 21)</note>
          </hi>. Et iterum: <hi>Qui autem efficit
nos in hoc ipsum Deus, qui dedit nos pignus Spiritus <note>(II Cor. V, 5)</note>
          </hi>.
Alio quoque loco ait: <hi>In quo et credentes
signati estis Spiritu promissionis sancto, qui est
pignus haereditatis nostrae <note>(Ephes. I, 13, 14)</note>
          </hi>. Quibus
verbis non solum naturaliter immensum, sed etiam
<pb n="0786B"/>
verum Deum ostendit Spiritum sanctum, quem pignus
haereditatis nostrae asseruit. Cum utique pars haereditatis
nostrae non sit nisi Dominus Deus, de quo dicit
universa Ecclesia: <hi>Dominus pars haereditatis meae et
calicis mei <note>(Psal. XV, 5)</note>
          </hi>, apparet itaque Spiritum
sanctum esse naturaliter immensum; nec solum in
loco localiter non consistere, sed nec de loco ad locum
posse transire. Nam omnes quidem rationales
spiritus quos Deus creavit, licet in locis localiter non
sint, tamen de locis ad loca transeunt: quod utique
non fecissent, nisi locum in quo fuerant relinquendo,
ad locum in quo non fuerant advenissent. Quis enim
nesciat, Gabrielem angelum tunc in templum venisse,
quando Zachariae apparuit, et de templo discessisse,
postquam officium suae annuntiationis implevit,
et cum in templo fuit alibi non fuisse? Quia nulla est
<pb n="0786C"/>
creatura, quae totam simul creaturam sua praesentia
possit implere, quod solius est Trinitatis: cujus sic
est sine termino naturalis immensitas, sicut est sine
initio aeterna divinitas. Unde ipsi quoque omnes
sancti angeli, de quibus beatus Petrus dicit, quia in
Spiritum sanctum concupiscunt prospicere, nullatenus
in eum prospicere concupiscerent, si in seipsis
eumdem Spiritum sanctum non haberent. Caritate
quippe in eum prospicere concupiscunt, quia nemo
quod non diligit concupiscit: caritatem autem, qua
Spiritum sanctum diligunt, nonnisi per donum
Spiritus sancti acceperunt. <hi>Caritas</hi> enim <hi>Dei diffusa
est in cordibus nostris, per Spiritum sanctum qui datus
est nobis <note>(Rom. V, 5)</note>
          </hi>. Per ipsum autem Spiritum diffusa
est caritas in cordibus hominum, per quem diffusa
<pb n="0786D"/>
est in mentibus angelorum. Immensus est igitur
Spiritus sanctus, qui unus atque idem replet orbem
terrarum, replet etiam coelestium spiritus angelorum.
Ipse est enim, sicut Scriptura dicit, <hi>Spiritus intelligentiae,
sanctus, unicus,</hi> <emph>616</emph> <hi>multiplex, subtilis, mobilis,
disertus, sine inquinamento, manifestus, sanus,
amans bonum, acutus, qui nihil vetatur, et qui bene
faciat, humanus, stabilis, certus, securus, omnem habens
virtutem, omnia prospiciens, et qui capiat per
omnes spiritus intelligibiles, mundos, subtiles <note>(Sap.
VII, 22, 23)</note>
          </hi>. Opera quoque Spiritus sancti quis non
videat summae tantum congruere Deitati? <hi>Verbo</hi> enim <hi>Domini coeli firmati sunt, et Spiritu oris ejus omnis
virtus eorum 
 <note>(Psal. XXXII, 6)</note>
          </hi>. In quo se Dominus
<pb n="0787A"/>
Jesus ejicere daemonia manifestat: et potestatem
signorum et prodigiorum, quae per se a Christo Paulus
fieri dicit, in virtute Spiritus sancti fieri protestatur,
dicens: <hi>Non enim audeo aliquid loqui eorum
quae per me non efficit Christus, in obedientiam gentium,
verbo et factis, in potestate signorum et prodigiorum,
in virtute Spiritus sancti <note>(Rom. XV, 18, 19)</note>
          </hi>.
Unde et cum alteri datur per Spiritum sermo sapientiae,
alii sermo scientiae secundum eumdem Spiritum, alteri
fides in eodem Spiritu, et caetera quae apostolici
continet textus eloquii, <hi>omnia,</hi> sicut supra commemoravimus, <hi>operatur unus atque idem Spiritus, dividens
singulis prout vult 
 <note>(I Cor. XII, 11)</note>
          </hi>. In ejus nomine
credentes baptizantur, et in ipso signantur.
Ipse super Jesum baptizatum descendit et mansit.
<pb n="0787B"/>
Quem super se esse, et quo se unctum esse, et a quo
se missum esse per Isaiam Dominus Christus ostendens,
ait: <hi>Spiritus Domini super me, propter quod
unxit me, evangelizare pauperibus misit me <note>(Isai. LXI,
1)</note>
          </hi>. Unde cum in synagoga hunc locum prophetici
voluminis recenseret, ait Judaeis: <hi>Quia hodie impleta
est haec Scriptura in auribus vestris <note>(Luc. IV, 21)</note>
          </hi>.
Postquam vero in eum baptizatum descendit, dixit
Evangelista, Jesus <hi>autem plenus Spiritu sancto regressus
est ab Jordane <note>(v. 1)</note>
          </hi>. Ac deinde, postquam
diabolus consummata tentatione recessit ab illo usque
ad tempus, ait sanctus evangelista: <hi>Et regressus est
Jesus in virtute Spiritus in Galilaeam <note>(v. 14)</note>
          </hi>. Considera
itaque cuncta quae a nobis memorata sunt, et
agnosces Spiritum sanctum, quia unus est sicut Pater
<pb n="0787C"/>
et Filius, immensus, implens omnem creaturam, et
opera faciens quae sola divinitas facit: qua idem unus
de loco ad locum mitti non potest, qui naturaliter
docetur immensus: nec ei tanquam subdito aliquid
imperatur, quia voluntarie illa opera fecit et facit,
quae non potest facere nisi Deus. Quapropter sapienter
consideranda est missio Spiritus sancti: qui utique
non mittitur sicut angelus, cujus est officium
debitae servitutis implere; sed sicut Deus, cujus est
munera sanctificationis et sanctae operationis, voluntaria
bonitate conferre. Sanctus namque Spiritus
(sicut supra docuimus) replet orbem terrarum; quod
de nullo unquam commemoratur angelo, sed de solo
dicitur Deo, cui beatus Azarias in camino positus,
dicit: <hi>Benedictus Dominus Deus patrum nostrorum, et
<pb n="0787D"/>
laudabile et gloriosum nomen tuum in saecula <note>(Dan.
III, 26)</note>
          </hi>; et paulo post ait: <hi>Et cognoscant quoniam tu es
Dominus Deus solus in omni orbe terrarum <note>(v. 45)</note>
          </hi>.
Ubi utique docuit, vere Dominum Deum esse, qui est
in omni orbe terrarum. Qui autem orbem terrarum
non implet, esse in orbe terrarum non potest, ac per
hoc nec Dominus Deus est. Necesse est igitur fateamur
Dominum Deum esse Spiritum sanctum, de quo
dicit Scriptura, quia <hi>Spiritus Domini replevit orbem terrarum <note>(Sap. I, 7)</note>
          </hi>.
Multa possem dicere de Spiritu sancto, <emph>617</emph> 
 quae terminandi hujus operis intentione praetereo.
Illud tamen velim dicas, quid necesse sit ut sacramentum
baptismatis non detur in nomine solius
Patris, nec in nomine tantum Patris et Filii, sed in
nomine totius Trinitatis, id est, Patris et Filii et Spiritus
<pb n="0788A"/>
sancti, si non est Spiritus sanctus ejusdem naturae
ac virtutis, cujus sunt Pater et Filius. Quid sibi
vult in baptismatis sacramento una commemoratio
nominis, si non est illic una operatio Trinitatis? Quid
necesse est ut homo in baptismo sine Spiritus sancti
nomine salvari non possit, si sanctus Spiritus hominem
non creavit? Aut illud quod majus est magis
attende; cur supra Dei Filium venit, si creatus est,
non creator; aut quomodo eum replevit, si non aequalis
credendus est esse, sed minor? Cum utique nec
illius operatio renovando esset homini necessaria,
qui hominem non fecit; nec super Christum veniret
Spiritus, quem dicitis quia Pater per Filium fecit;
nec impleret illum, cui aequalis esse non potuit. At
tu, qui de missione Spiritus sancti renovas quaestionem,
<pb n="0788B"/>
et dicis quia Spiritus sanctus mitti docetur ac
dirigi ut angelus et minister, recogita quae sunt a
nobis superius dicta, et invenies Spiritum sanctum
non sicut angelum mitti. Ille quippe mittitur de loco
ad locum, ac sic illuc mittitur ubi non fuit. Spiritus
autem sanctus, qui totum implet, et nusquam deest,
illuc dignatur a Patre mitti per gratiam suam, ubi
semper est per immensam divinitatem suam, et illuc
venit collatione muneris, unde nunquam deest magnitudine
deitatis. Non ergo, sicut tu tibi pro voluntate
tua ex meo nomine respondisti, missio Spiritus
sancti, apparitio ejus dicenda est: quia tunc visibili
demonstratione missus est, quando ad significandam
gratiam ejus sic erat missio ejus intimanda fidelibus,
ut ex eo quod oculis visibiliter cernerent, invisibilis
<pb n="0788C"/>
gratiae munera cognovissent. Visum vero tibi est, de
prece qua tempore sacrificii postulatur adventus Spiritus
sancti, velle localem ejus ostendere missionem.
Sed de Spiritu sancto tunc digne cogitare poteris, si
carnis prudentiam, quae inimica est Deo <note>(Rom. VIII,
7)</note>, non sequaris. Illud enim primitus attendendum
est, quod beatus Paulus fidelibus ait: <hi>Nescitis quia
templum Dei estis, et Spiritus Dei habitat in vobis <note>(I
Cor. III, 16)</note>
          </hi>? Quod utique ut diceret, promissionem
nostri Salvatoris attendit, dicentis: <hi>Ego rogabo Patrem,
et alium Paracletum dabit vobis, ut maneat vobiscum
in aeternum; Spiritum veritatis, quem mundus
non potest accipere, quia non videt eum, nec scit eum:
vos autem cognovistis eum, quia apud vos manet, et in
vobis est <note>(Joan. XIV, 16, 17)</note>
          </hi>. Ecce Dominus Jesus fidelibus
<pb n="0788D"/>
suis dedit Spiritum sanctum, ut cum eis sit in
aeternum, et in eis maneat. Quod si verax est promissio
Salvatoris, quod nemo Christianus dubitat,
necesse est ut Spiritus sanctus a fidelibus non recedat:
qui non nisi ab illis aufertur, quos Deus a facie
sua projecerit. Propter quod beatus David dicit: <hi>Ne
projicias me a facie tua, et Spiritum sanctum tuum ne
auferas a me <note>(Psal. L, 13)</note>
          </hi>. Cum ergo in his qui recte
colunt Deum, sanctus Spiritus aeterna prorsus habitatione
requiescat, quomodo eum postulant sibi mitti?
Quia utique ad sacrificandum digni non assisterent,
si in se sanctum Spiritum non haberent. In quo etiam
orandum sanctus Apostolus admonet <emph>618</emph> dicens: <hi>Orantes omni tempore in Spiritu, et in ipso vigilantes
in omni instantia et obsecratione 
 <note>(Ephes. VI, 18)</note>
          </hi>. Quomodo
<pb n="0789A"/>
ergo sibi mitti postulant, quem sibi datum divinitus,
et in se manere jugiter non ignorant? An
forsitan priusquam sancti homines precem fundant, in
eis sanctus Spiritus requiescit, et cum precaturos
senserit, mox recedit? Quod si ita esset, melius fuit
ut sancti homines nunquam orarent, et in se sanctum
Spiritum jugiter haberent, quam oraturos aliquando
ille desereret: unde consequenter illud non
commodum inveniretur esse, sed noxium, quod ait
evangelista, <hi>quia oportet semper orare <note>(Luc. XVIII, 1)</note>
          </hi>.
Omni tempore praecipit. Quis autem sani capitis dicat,
quod in seipso Spiritum non habeat qui in Spiritu
orat? An forsitan tempore quo sacrificium offertur,
existimas in illis quidem qui precem fundunt esse
Spiritum sanctum, sed in ipso loco non esse ubi sacrificium
<pb n="0789B"/>
ponitur? Sed quis ita sapit, nisi qui desipit?
Aut quis existimet adventum sancti Spiritus locale,
nisi qui carnali cogitatione possessus, et ob hoc a
spiritali cogitatione seclusus, sic vult cogitare divina,
sicut cogitat humana; et sic cogitat Spiritum Dei qui
replet orbem terrarum, sicut potest cogitare humanum
vel angelicum spiritum? Cum ille Spiritus sanctus
sic totam repleat creaturam, ut ipse unus semper
ubique sit totus. Agnosce igitur quid in offerendis
sacrificiis agitur, ut exinde intelligas quare ibi adventus
sancti Spiritus postuletur. Nempe illud impletur
in sacrificiis offerendis, quod ipsum Salvatorem
nostrum praecepisse beatus testatur Apostolus,
dicens: <hi>Quoniam Dominus Jesus in qua nocte tradebatur,
accepit panem, et gratias agens fregit et dixit:
<pb n="0789C"/>
Hoc est corpus meum quod pro vobis tradetur; hoc facite
in meam commemorationem. Similiter et calicem
postquam coenavit, dicens: Hic calix novum Testamentum
est in meo sanguine; hoc facite, quotiescunque bibetis,
in meam commemorationem. Quotiescunque enim
manducabitis panem hunc, et calicem bibetis, mortem
Domini annuntiabitis donec veniat <note>(I Cor. II, 23 et seq.)</note>
          </hi>.
Ideo igitur sacrificium offertur, ut mors Domini annuntietur,
et ejus fiat commemoratio, qui pro nobis
posuit animam suam. Ipse autem ait: <hi>Majorem hac
dilectionem nemo habet, quam ut animam quis ponat
pro amicis suis <note>(Joan. XV, 13)</note>
          </hi>. Quoniam ergo Christus
pro nobis caritate mortuus est, cum tempore
sacrificii commemorationem mortis ejus facimus <note>( <hi>al.</hi> 
faciamus)</note>, caritatem nobis tribui per adventum sancti
<pb n="0789D"/>
Spiritus postulamus: hoc suppliciter exorantes,
ut per ipsam caritatem qua pro nobis Christus crucifigi
dignatus est, nos quoque gratia sancti Spiritus
accepta, mundum crucifixum habere, et mundo crucifigi
possimus: imitantesque Domini nostri mortem,
sicut Christus <hi>quod mortuus est peccato, mortuus est
semel; quod autem vivit, vivit Deo <note>(Rom. VI, 10)</note>
          </hi>, etiam
nos in novitate vitae ambulemus <note>(v. 4)</note>; et munere
caritatis accepto, moriamur peccato, et vivamus Deo <note>(v. 11)</note>.
 <hi>Caritas enim Dei diffusa est in cordibus nostris
per Spiritum sanctum, qui datus est nobis <note>(Rom. V, 5)</note>
          </hi>.
Nam et ipsa participatio corporis et sanguinis Domini,
cum ejus panem manducamus, et calicem bibimus,
hoc utique nobis insinuat, ut moriamur
mundo, et vitam nostram absconditam habeamus
<pb n="0790A"/>
cum Christo in Deo, carnemque nostram <emph>619</emph> crucifigamus
cum vitiis et concupiscentiis suis. Sic fit
ut omnes fideles, qui Deum et proximum diligunt,
etiamsi non bibant calicem corporeae passionis, bibant
tamen calicem dominicae caritatis: quo inebriati,
membra sua quae sunt super terram mortificent,
et induti Dominum Jesum Christum, carnis curam
non faciant in desideriis; neque contemplentur
quae videntur, sed quae non videntur. Sic enim calix
Domini bibitur, dum sancta caritas custoditur; sine
qua, si corpus suum quisquam tradiderit ut ardeat,
nihil ei prodest. Dono autem caritatis hoc nobis confertur,
ut hoc in veritate simus, quod in sacrificio
mystice celebramus. Illud utique quod Apostolus ait, <hi>Quoniam unus panis, unum corpus multi sumus;</hi> 
 ideo
<pb n="0790B"/>
addidit, <hi>Omnes qui de uno pane participamus <note>(I Cor.
X, 17)</note>
          </hi>. Hoc autem ut tempore sacrificii postulemus,
saluberrimum habemus nostri Salvatoris exemplum,
qui hoc nos in commemoratione mortis ejus poscere
voluit, quod nobis ipse, verus Pontifex, morti proximus
postulavit, inter alia dicens: <hi>Pater sancte, serva
eos in nomine tuo quos dedisti mihi, ut sint unum sicut
et nos <note>(Joan. XVII, 11)</note>
          </hi>; et paulo post: <hi>Non pro his
autem rogo tantum, sed et pro eis qui credituri sunt per
verbum eorum in me; ut omnes unum sint, sicut tu
Pater in me, et ego in te, ut et ipsi in nobis unum sint,
et mundus credat quia ta me misisti. Et ego claritatem,
quam mihi dedisti, dedi eis, ut sint unum sicut et
nos unum sumus. Ego in eis, et tu in me, ut sint consummati
in unum <note>(Ibid., 20 et seq.)</note>
          </hi>. Hoc ergo nobis
<pb n="0790C"/>
poscimus, cum corpus et sanguinem Christi offerimus,
quod nobis poposcit, quando se pro nobis offerre
dignatus est Christus. Nam recense Evangelium,
et invenies ipsum Redemptorem nostrum ista oratione
completa ingressum in hortum, et statim Judaeorum
manibus comprehensum. Attamen post coenam
in qua discipulis sacramentum sui corporis et
sanguinis dedit, istam pro suis fidelibus orationem
Salvator effudit: ostendens, hoc nos maxime tempore
sacrificii orare debere, quod ipse sacrificandi
regulam constituens, dignatus est summus Pontifex
postulare. Hoc autem quod petimus, id est ut in
Patre et Filio unum simus, per unitatem gratiae spiritalis
accipimus, quam a nobis sollicite servari beatus
Apostolus praecipit, dicens: <hi>Supportantes invicem in
<pb n="0790D"/>
caritate, solliciti servare unitatem spiritus in vinculo
pacis.</hi> Petimus ergo ut Spiritus sanctus veniat, non
secundum substantiam immensae divinitatis, sed secundum
donum individuae caritatis. Nam si de loco
ad locum existimas venire Spiritum sanctum, consequens
est ut etiam Patris et Filii de loco ad locum
fatearis adventum. Ait enim Dei Filius: <hi>Si quis diligit
me, sermonem meum servabit, et Pater meus diliget
eum, et ad eum veniemus, et mansionem apud eum
faciemus <note>(Joan. XIV, 23)</note>
          </hi>. Veniunt itaque Pater et Filius
ad dilectorem suum, qui tamen non diliguntur
nisi ab eo in quo habitare dignantur. <hi>Deus</hi> enim <hi>caritas
est <note>(I Joan. IV, 8)</note>
          </hi>: Deus autem caritate diligitur:
tunc ergo Deus diligitur cum habetur. Sicut
enim oculus, nisi lucem acceperit, ipsam lucem penitus
<pb n="0791A"/>
non videbit; ita Deus tunc incipit ab homine
diligi, cum homo coeperit a Domino visitari. Quomodo
ergo ad dilectorem suum veniunt Pater et Filius,
a quo diligi non <emph>620</emph> possent, si in eo non
essent; nisi quia digne venire dicuntur, cum gratiam
quam donant, incremento profectus melioris accumulant?
Veniunt ergo ad dilectorem suum, non accedendo
ad hominem in quo jam erant, sed augendo
in homine dona sua quae dederant. Sic et Spiritus dicitur
venire, dum a fidelibus poscitur, quando donum
caritatis et unanimitatis, vel conferre, vel augere
dignatur. In quo munere praecipue, et, ut ita dicam,
proprie cognoscitur Spiritus sanctus. Potest enim alia
quaelibet per omnipotentiam donare, et ipse per gratiam
non adesse: se autem ipsum demonstrat per gratiam
<pb n="0791B"/>
praesentem, quando tribuit caritatem. Unde si
linguis hominum quisquam loquatur et angelorum,
caritatem autem non habeat, fiet velut aeramentum
sonans, aut cymbalum tinniens; et si habuerit prophetiam,
et noverit mysteria omnia, et omnem scientiam;
et si habuerit omnem fidem, ita ut montes
transferat, caritatem autem non habeat, nihil est;
et si distribuerit in cibos pauperum omnes facultates
suas, et tradiderit corpus suum ut ardeat, caritatem
autem non habeat, nihil ei prodest <note>(I Cor. XIII, 1 et
seq.)</note>. Quis autem illa omnia neget dona esse Spiritus
sancti, cum ea per Spiritum dari testetur Apostolus?
Sed nihil horum prodest ubi caritas non est. Illa
enim omnia dat Spiritus sanctus, etiam illis in quibus
ipse non habitat; ab illis autem quibus caritatem
<pb n="0791C"/>
tribuit non recedit. Sancta ergo Ecclesia, dum in sacrificio
corporis et sanguinis Christi, mitti sibi precatur
Spiritum sanctum, donum postulat utique caritatis,
quo servare possit unitatem spiritus in vinculo
pacis <note>(Ephes. IV, 3)</note>: et quia scriptum est: <hi>Valida est
sicut mors dilectio <note>(Cant. VIII, 6)</note>
          </hi>, ad mortificationem
membrorum quae sunt super terram, illam postulat
caritatem, per quam pro se gratis mortuum suum
meminit Redemptorem. Sanctificat itaque sacrificium
Ecclesiae catholicae Spiritus sanctus: et ideo in fide
et caritate populus permanet Christianus, dum unusquisque
fidelium, per donum sancti Spiritus, ideo
digne corpus et sanguinem Domini manducat et bibit,
quia et rectam tenet de Deo suo fidem, et bene vivendo
non deserit ecclesiastici corporis unitatem.</p>
</div1>

<div1>
        <head> <emph>621</emph> FRAGMENTUM XXIX. <hi>In fontis benedictione cur postuletur Spiritus sanctus. Quid Heliae spiritus duplex; quid spiritus multiplex; quid in Apocalypsi septem spiritus ante thronum Dei. Spiritus sanctus est arbitrii sui. Quid sit mitti Filium a Patre, quid mitti a Patre et Filio Spiritum sanctum. Filius ut homo, missus est a Patre et a Spiritu sancto.</hi> </head>

<pb n="0791D"/>
<p>Et in fontis itaque benedictione non sic mitti petimus
Spiritum sanctum,
 tanquam localem ejus poscamus
adventum; sed in Deo Patre scientes Spiritus
sancti naturaliter esse originem, ab ipso Deo Patre
spiritalis doni poscimus largitatem, nomine ejus nuncupantes
dona ejus; quod non sine sanctae Scripturae
auctoritate facimus. Sunt enim horum vocabulorum
plurima in canonicis libris exempla, in quibus dona
<pb n="0792A"/>
Spiritus sancti cognoscantur ejus nomme nuncupata.
Legimus enim quoniam cum esset sanctus Helias levandus
in coelum, dixit Helisaeo ut quod vellet postularet,
priusquam tolleretur ab eo. Helisaeus autem
ait: <hi>Obsecro ut fiat duplex spiritus tuus in me <note>(IV
Reg. II, 9)</note>
          </hi>. Ubi utique spiritale donum videmus spiritus
nomine nuncupatum. Nam illa Spiritus sancti
simplex natura, in seipsa (sicut est plena semper et
incommutabilis manens) nec minuitur, nec augetur.
Dictus est quidem in libro Sapientiae: <hi>Spiritus sanctus,
unicus, multiplex <note>(Sap. VII, 22)</note>
          </hi>. Sed hoc quod
multiplex dicitur, non in seipso, sed in suis muneribus
invenitur. Sic autem dicitur in veteribus libris
multiplex Spiritus Dei, sicut in apostolicis Epistolis <hi>multiformis sapientia Dei 
 <note>(Ephes. III, 10)</note>
          </hi>: quae tamen
<pb n="0792B"/>
non in seipsa, sed in suis est largitatibus multiformis.
Quod manifestissime beatus Petrus ostendens, ait: <hi>Unusquisque qualem accepit gratiam, inter vos eam
ministrantes, sicut boni dispensatores multiformis gratiae
Dei 
 <note>(I Petr. IV, 10)</note>
          </hi>. Una est itaque simplexque
natura Patris et Filii et Spiritus sancti; secundum
quam naturam, simplex est et Sapientia Dei, et Spiritus
Dei. <hi>Habentes autem donationes secundum gratiam
quae data est nobis differentes <note>(Rom. XII, 6)</note>
          </hi>,
Sapientiam Dei et Spiritum Dei, quem in sua natura
simplicem novimus, in suis multiformem donationibus
invenimus. Spiritus autem nomine dona spiritalia
beatus quoque Joannes in Apocalypsi nuncupans,
ait: <hi>Joannes septem Ecclesiis quae sunt in Asia: gratia
vobis et pax ab eo qui est, et qui erat, et qui venturus
est, et a septem spiritibus qui in conspectu throni ejus
<pb n="0792C"/>
sunt <note>(Apoc. I, 4)</note>
          </hi>. Hic utique septem spiritus dicens,
unum Spiritum septiformis gratiae largitorem voluit
intelligi; quem Isaias Spiritum sapientiae et intellectus,
Spiritum consilii et fortitudinis, Spiritum
scientiae et pietatis, et Spiritum timoris Dei <note>(Isa. II,
12)</note>, ipsius gratia illuminatus agnovit. Ubicunque
igitur <emph>622</emph> in Apocalypsi beati Joannis septem spiritus
nominantur, septem dona unius Spiritus sancti
agnoscantur. Quod si forte hic in septem spiritibus,
non ipsam septiformem spiritalium donorum gratiam
credis, sed septem prorsus spiritus existimas propriis
distare personis: dic nobis utrum eos Spiritu
sancto, id est Paracleto de quo nunc agimus, aequales,
an minores, an potiores, existimes. An forte unum
de illis septem istum sanctum Spiritum putes? Si
<pb n="0792D"/>
enim istos quos putas septem spiritus, aequales sancto
Spiritui dixeris, jam non septem, sed octo spiritus
sanctos unius dignitatis sine dubio nuncupabis. Quae
igitur causa fuit ut ab illis septem spiritibus gratiam
Ecclesiis beatus Joannes optaret, et ab eis gratiam
Paracleti Spiritus submovisset? cum in libro Actuum
apostolorum scriptum sit, quod cum beatus Petrus
Cornelio, et caeteris qui cum eo fuerant, verbum fidei
loqueretur, <hi>Cecidit Spiritus sanctus super omnes
qui audiebant verbum, et obstupuerunt ex circumcisione
fideles qui venerant cum Petro, quia et in nationes gratia
Spiritus sancti effusa est <note>(Act. X, 44, 45)</note>
          </hi>. Nunquidnam
hujus sancti Spiritus gratiam minorem
beatus Joannes noverat, et ideo Ecclesiis quae erant
<pb n="0793A"/>
in Asia, ab aliis septem spiritibus gratiam postulabat?
Cum utique si octo spiritus essent, simul debuit ab
omnibus spiritibus illis Ecclesiis postulare donum
gratiae spiritalis, ut eorum quos aequales asseris
nulla esset separatio largitatis. Si vero illos septem
spiritus minores dicis esse Paracleto, denuo requiritur
cur minorum spirituum gratiam beatus Joannes
fidelibus dari voluit, et potioris gratiam non quaesivit?
Cum profecto ille possit esse largitor melioris gratiae,
qui superioris est et naturae. Si vero istos septem
spiritus potiores sancto Spiritu pronunties, quae causa
est ut illis omissis, solus Spiritus sanctus cum Patre
et Filio in baptismate nominetur, qui etiam spiritus
adoptionis filiorum ab Apostolo nuncupatur <note>(Rom.
VIII, 15)</note>? Cum sine dubio illi quos dicis esse septem
<pb n="0793B"/>
spiritus, secundum sententiam tuam et natura meliores
et numero plures, debuerint cum Patre et Filio
in sacramento baptismatis nominari; qui et numeri
pluritate, et dignitate naturae, possent renascentibus
gratiam potiorem copiosioremque largiri. Debuit
ergo, si ita esset ut dicis, sanctum baptisma non in
nomine Patris et Filii et Spiritus sancti, sed in nomine
Patris et Filii et septem spirituum dari. Similis
regula servari debuit et in baptismate, si unus ex
illis septem spiritibus esset Spiritus sanctus. Quod
si hoc faciendum sentis, aut dicis, attende Christum
cujus regulae contradicis. An forsitan, ut Spiritum
sanctum minorem ostendas Patre ac Filio, eum de
sacramento baptismatis eximis, et alium ibi Dei Spiritum
introducis? Solent enim aliqui vestrum, cum
coeperint de sancti Spiritus divinitate convinci, pro
<pb n="0793C"/>
eo quod certum est homines in nomine Patris et
Filii et Spiritus sancti (secundum Domini Salvatoris
regulam) baptizari, ad eam se convertere pravitatem,
ut dicant non istum Spiritum Paracletum,
sed alterum esse Spiritum Dei, in cujus nomine
accipiunt credentes baptismatis sacramentum;
quem Paracleto Spiritui sine dubio praeferunt.
Quod si hoc ita est, dicite nobis utrum istum Spiritum,
solius Patris, an solius Filii, an utriusque <emph>623</emph> 
 esse credatis? Quod si solius Patris istum Spiritum
dicitis, sine dubio eum potiorem Filio praedicatis.
Quaerimus ergo, utrum saltem istum unius cum
Deo Patre dicatis esse naturae? Quod si unam Dei Patris
et istius Spiritus naturam dicitis, necesse est autem
Dei Filio praeferatis. Quod si hoc ita est, ergo
<pb n="0793D"/>
secundum sensum vestrum, ordo nominum male positus
est a Christo in baptismatis sacramento. Si enim
cum Deo Patre et Spiritu ejus non unius est naturae,
non debet inter nomen Patris et Spiritus sancti Filii
nomen interseri; cum nomen Patris et Spiritus
sancti, naturalis doceat unitas debere conjungi. Verumtamen
hic meminisse vos convenit, super Jesum
baptizatum, Spiritum Paracletum (de quo nunc agimus)
descendisse. Considerate igitur, ne illum potiorem
dicere debeatis qui super Christum descendit
in Jordane, quam illum alterum quem nunc existimatis
dari fidelibus in sancto baptismate. Sed in omnibus
vos divinitas summa convincit et destruit. Testatur
enim Deus Pater Spiritum suum se super Filium
<pb n="0794A"/>
dedisse; quod per Isaiam dictum sanctus evangelista
in persona Christi commendat his verbis: <hi>Ut
adimpleretur quod dictum est per Isaiam prophetam,
dicentem: Ecce puer meus quem elegi, dilectus meus
in quo bene placuit animae meae: ponam Spiritum meum
super eum <note>(Matth. XII, 17; Isa. XLII, 1)</note>
          </hi>. Quod etiam
in ejus baptismate insinuare curavit, dicens: <hi>Baptizatus
autem, confestim ascendit de aqua: et ecce
aperti sunt ei coeli, et vidit Spiritum Dei descendentem
sicut columbam et venientem super se <note>(Marc. I, 10)</note>
          </hi>.
Videsne, ipsum esse Spiritum Dei, quem vos sine
reverentia blasphematis, et minorare contenditis?
An forte dicis etiam istum quidem Spiritum Dei
esse, sed tamen esse alterum Spiritum Dei, qui in
sacramento baptismatis cum Patre et Filio nominatur?
<pb n="0794B"/>
Sed (sicut superius dixi) ex eo quod iste super
Christum descendit, non a vobis debet minor illo
Spiritu, sed potior aestimari. Deinde quaero utrum
ille Spiritus quem Dei esse Spiritum dicitis, unus sit
communis Patris et Filii, an solius Patris esse dicatur?
Si enim unus est iste Spiritus Patris et Filii, et
idem Spiritus unius est naturae cum Patre, profecto
unius est etiam naturae cum Filio. Unius ergo sunt
naturae, uniusque divinitatis Pater et Filius; quia
unus utriusque Spiritus unam habet cum Patre Filioque
naturam. Si vero istum unum Spiritum solius
esse dicitis Patris, non etiam Filii, attendite illud
quod Apostolus ait: <hi>Si quis autem Spiritum Christi
non habet, hic non est ejus <note>(Rom VIII, 9)</note>
          </hi>; et aut negate
vos Christi esse, si Spiritus ejus non est in vobis;
aut dicite, non Patrem et Filium et Spiritum
<pb n="0794C"/>
sanctum, sed Patrem et Filium, et duos in vobis spiritus
habitare. Sed cum nemo possit duobus dominis
servire <note>(Matth. VI, 24)</note>, quomodo vos juste poteritis
quatuor dominorum servos asserere? An unum dominum
Patrem cum Spiritu suo, et alterum dominum
Filium cum Spiritu suo esse dicitis? Sed etiam sic
duorum dominorum vultis esse servi, quandiu Patrem
et Filium non vultis unum Dominum confiteri.
Sed nec Patris et Filii servi esse poteritis, donec
unam dominationem Patris Filiique non creditis: ac
per hoc, quandiu Patrem et Filium duos dominos
dicitis, et tamen duobus servire dominis non potestis,
non servitute carebitis, sed salute. Quapropter <emph>624</emph> 
 majestatem sancti Spiritus, Fabiane, cognosce,
et eum blasphemare jam desine: qui utique ideo ad
<pb n="0794D"/>
benedicendum fontem postulatur ut veniat, ut donum
adoptionis filiorum donata peccatorum remissione
concedat. Venit enim in largitate suorum munerum,
cum ipse non desinat orbem replere terrarum. Pater
autem eum mittit, quia a Patre procedit: mittit autem
origine majestatis, non imperio jussionis. Sic
autem Spiritus sanctus, qui ubique totus est, venit,
sicut venire cum Deo Patre Filius consuevit. Missio
ergo Spiritus sancti collatio est invisibilis muneris,
non apparitio personalis: quia nec ipsa missio localis
intelligitur, ubi qui mittitur immensus naturaliter
invenitur. Cujus missionem ut in suis muneribus evidenter
agnoscas, illud attende quod beatus Joannes
in Apocalypsi dixit, septem spiritus Dei missos per
<pb n="0795A"/>
orbem terrarum <note>(Apoc. V, 6)</note>: cum ipse in Evangelio
dixerit, Salvatorem nostrum non septem spiritus a
se atque a Patre promisisse mittendos, sed unum
Paracletum, <hi>Spiritum veritatis qui a Patre procedit <note>(Joan. XV, 26)</note>
          </hi>.
Nunquid ergo Evangelii sui beatus
Joannes potuit oblivisci, ut illic unum Spiritum diceret
esse promissum, et hic septem spiritus diceret
esse missos? aut ipse Dominus non omnes septem
spiritus debuit apostolis dare, quos principes suae
constituebat Ecclesiae? An et ipsos apostolis septem
spiritus asseris missos? quod te dicere sancta nullatenus
permittit auctoritas. Nam et die Pentecostes
ipsum sanctum Spiritum apostoli acceperunt quem
eis promiserat Dominus; et cunctis fidelibus atque
obedientibus Deo unum eumdemque Spiritum sanctum
datum esse testati sunt, dicentes: <hi>Et nos sumus
<pb n="0795B"/>
testes horum verborum, et Spiritus sanctus, quem dedit
Deus omnibus obedientibus sibi <note>(Act. V, 32)</note>
          </hi>. Ipse unus
Spiritus omnibus est fidelibus datus, de quo Apostolus
ait, <hi>Et omnes uno Spiritu potati sumus <note>(I Cor.
XII, 13)</note>
          </hi>. Quod ergo ait beatus Joannes, septem spiritus
Dei missos per orbem terrarum, ostendere voluit
qualiter unus Spiritus Dei, non in se (qui ubique
semper immensus est), sed in suorum munerum largitate
mittatur. Dixit ergo septem spiritus Dei missos
per orbem terrarum, ut ostenderet, Ecclesiae per
orbem terrarum ubique diffusae septiformem gratiam
sancti Spiritus largitate collatam. Sanctus itaque Spiritus,
qui Ecclesiae caritatem et donat et servat, et
sacrificium, et baptisma divinae virtutis operatione
<pb n="0795C"/>
sanctificat. Proinde, non est baptisma nostrum (sicut
tu dicis) nullius momenti, nulliusque substantiae.
Baptisma quippe, quod in nomine Patris et Filii et
Spiritus sancti datur, quando intra Ecclesiam catholicam
datur, et formam in se pietatis continet, et
virtutem. Forma itaque pietatis visibili tinctione
confertur: virtus autem pietatis, dono verae fidei et
caritatis infunditur. Haeretici vero et schismatici, de
Ecclesia recedentes, perdiderunt pietatis virtutem,
quia non tenuerunt veram fidem, nec custodierunt
ecclesiasticam caritatem: formam vero pietatis,
quod est tinctionis visibile sacramentum, non amiserunt
quando de Ecclesia exierunt. Remansit autem
in eis ad damnationis testimonium, non ad salutis
auxilium. Hoc ergo extra Ecclesiam dederunt,
<pb n="0795D"/>
quod acceptum nullatenus perdiderunt, id est
baptismatis visibile sacramentum. Quod baptisma <emph>625</emph> 
 non ideo dicendum est apud haereticos non
habere pietatis formam, quia virtutem pietatis ibi non
habet: sed formae pietatis reddenda est virtus, quam
sola unitas catholica possidet, in qua est et rectae fidei
veritas, et caritatis indisrupta societas. Hoc unum corpus
Ecclesiae unus Spiritus vivificat. Propter quod ait
beatus Paulus: <hi>Unum corpus, et unus Spiritus <note>(Ephes.
IV, 4)</note>
          </hi>. In hoc uno corpore permanentibus singulis
quibusque membris, et forma inesse invenitur et vita.
Ab hoc autem corpore omne membrum quod fuerit
sive infidelitate, sive animositate praecisum, formam
retinet, vita caret. Membrum enim quod a corpore
separatur, invisibilem quidem vitam perdit, formam
<pb n="0796A"/>
tamen visibilem non amittit. Dicis ex hoc subjectum
et minorem ostendi Spiritum sanctum, quia non ipse
postulatur ut descendat aut veniat, si in sua potestate,
vel liberi arbitrii est. Et quomodo libertatem
arbitrii Spiritui sancto denegat Fabianus, quam ipsi
praecipue Paulus assignat apostolus, dicens: <hi>Dominus
autem Spiritus est. Ubi autem Spiritus Domini,
ibi libertas <note>(II Cor. III, 17)</note>
          </hi>? Ergone Spiritui sancto
a te, Fabiane, libertas negatur arbitrii, qui nobis ad
hoc datur, ut per eum libertas nostri arbitrii gratuito
munere reparetur? Quis enim unquam sine gratia Spiritus
sancti potuit mortifera servitute carere peccati?
Quis, rogo, sine sancti Spiritus munere, ad interioris
recidiva libertatis exordia potuit aliquatenus aspirare?
Proh nefas! quantum se superbiendo praecipitat
<pb n="0796B"/>
humana temeritas! et dum in sui Creatoris ac
Liberatoris contumeliam prosilire contendit, divinae
bonitatis beneficia non attendit. Ait enim Dei Filius: <hi>Si vos Filius liberaverit, vere liberi eritis 
 <note>(Joan. VIII,
36)</note>
          </hi>. In eo autem quod liberamur, Dei filii efficimur,
quia <hi>liberati a peccato, servi autem facti Deo <note>(Rom.
VI, 22)</note>
          </hi>, in quo accipimus donum divinae adoptionis,
in eo utique accipimus gratiam libertatis. Beatus
autem Apostolus ait: <hi>Non enim accepistis spiritum
servitutis iterum in timore: sed accepistis Spiritum
adoptionis filiorum, in quo clamamus, Abba, Pater <note>(Rom. VIII, 15)</note>
          </hi>.
Quomodo ergo ipsi Spiritui adoptionis
homo libertatem audet adimere, quam sine ipso
Spiritu, nec recipere potest perditam, nec valet obtinere
collatam? Et quod pejus est, audes, Fabiane,
<pb n="0796C"/>
dicere quia liberum arbitrium homini quidem non
deest, et sanctus Spiritus liberi arbitrii non est. Nobis
dicit Apostolus: <hi>Vos enim in libertatem vocati
estis, fratres: tantum ne libertatem in occasionem
carnis detis; sed per caritatem Spiritus servite invicem <note>(Gal. V, 13)</note>
          </hi>.
Ecce caritas Spiritus nos in libertatem
fecit vocari: quomodo ipse Spiritus liberi esse
negatur arbitrii? Sed quoniam ille Spiritus arguit
mundum de peccato, et de justitia, et de judicio <note>(Joan. XVI, 8)</note>;
cum pro hoc peccato veneris ad judicium,
tunc liberum sancti Spiritus experieris arbitrium.
Dicis interea in eo esse minorem atque subjectum
Spiritum sanctum, quia non petitur ut descendat,
ut veniat, ut ipse se mittat ac dirigat: non autem
negas Filium missum a Patre, propter quod eum
<pb n="0796D"/>
minorem conaris asserere. Si ergo divinorum cognoveris
attestatione voluminum, Filium a prophetis
postulatum ut descenderet ac veniret, saltem hinc
eum fateberis non esse subjectum; dicesque eum
esse voluntatis liberae, ac propriae potestatis. Cui
enim nisi Filio quem descensurum noverat, beatus
propheta dicebat: <hi>Domine, inclina coelos, et</hi> <emph>626</emph> <hi>descende 
 <note>(Psal. CXLIII, 5)</note>
          </hi>? aut cujus, nisi Dei Unigeniti
poscebat adventum, dicens: <hi>Qui pascis Israel,
intende; qui deducis velut oves Joseph. Qui sedes super
Cherubim, appare coram Efrem, et Benjamin, et Manasse.
Excita potentiam tuam, et veni ut liberes nos <note>(Psal. LXXIX, 1, 2, 3)</note>
          </hi>?
Agnosce igitur, in eo quod Pater
postulabatur, dicente propheta: <hi>Emitte lucem tuam
et veritatem tuam <note>(Psal. XLII, 3)</note>
          </hi>; et: <hi>Manda, Deus,
<pb n="0797A"/>
virtuti tuae; confirma quod operatus es in nobis <note>(Psal.
LXVII, 29)</note>
          </hi>, a Patre Filium missum; in eo vero quod
ut veniret a prophetis ipse Filius rogabatur, Filium
propria voluntate venisse. Nunquam enim a prophetis
postularetur Filius, si in propria potestate non
ejus fuisset adventus. Rogabatur ergo Pater, ut ipse
mitteret Filium, quia genuit Filium; neque tamen
Filius rogaretur ut descenderet ac veniret, si unam
eamdemque cum Patre potestatem naturaliter non
haberet. Sancti ergo prophetae sciebant se Filium
rogare, cum rogabant Patrem; similiter et Patrem
postulare, cum Filium postulabant: ideo sive ad
Patris, sive ad Filii personam precem dirigerent,
totam Trinitatem in unius personae compellatione
poscebant, quia unam Trinitatis substantiam noverant.
<pb n="0797B"/>
Filius est igitur a Patre missus, non Pater a
Filio: quia Filius est a Patre natus, non Pater a
Filio. Similiter etiam Spiritus sanctus a Patre et Filio
legitur missus, quia a Patre Filioque procedit.
Sed quia non uno modo in Scripturis sanctis dicitur
missio, propterea in sacramento Incarnationis, non
solum a Patre, verum etiam a Spiritu sancto missus
est Filius: quia mediator Dei et hominum homo
Christus Jesus, totius est Trinitatis operatione plasmatus.
Alio autem modo mittitur a Patre et Filio
Spiritus sanctus, qui <note>( <hi>Aeneas l. contra Graecos,</hi> quia)</note>
naturaliter a Patre Filioque procedit. Mittitur enim
a Patre et Filio Spiritus sanctus, cum ab ipsa Trinitate,
uno Deo, gratiae spiritalis donatur effectus. Aliter
vero a Patre et Spiritu sancto missus est Filius,
<pb n="0797C"/>
quando semetipsum exinaniens, formam servi accepit.
Neque enim hoc est in personam suam accipere
carnem, fierique Verbum hominem, quod est invisibili
potentia conferre cujusquam muneris largitatem.
Non enim vere Spiritus sanctus vere columba factus
est aut vere ignis factus est, quando eum
talium rerum visione significari ( <hi>Florus legit,</hi> signari)
oportuit. Verbum autem caro factum est,
quando Unigenitus Deus carnem accepit. Quod tamen
non aliena potestate, sed propria fecit; neque
sua tantum, quia illud pietatis sacramentum, totius
Trinitatis est una voluntate ac potestate perfectum.
Miror autem quomodo a Spiritu sancto mitti non
credas angelum, a quo missum legis ipsum Dominum
angelorum. Patrem vero invocamus, propter
<pb n="0797D"/>
originem et naturalem divinitatis atque individuam
unitatem. Quod utique dono divinae inspirationis
sancta custodit Ecclesia. Non enim poterat plurali
numero Trinitatem poscere, ne ab infidelibus non
Deo, sed diis putaretur religio Christiana servire.
Patrem ergo sancta Ecclesia in precibus poscit, quem
esse originem Filii et Spiritus sancti, recta credulitate
cognovit. Ideo autem nomine Filii et Spiritus
sancti, orationes precesque consummat, ut sanctam
Trinitatem unius esse naturae ac majestatis ostendat.
De potestate autem Spiritus sancti quam illi in creatura
denegare non metuis, cum tu ejus effugere potestatem <emph>627</emph> 
 justitiamque non possis, jam tibi superius
respondi. Manifestum est enim eum plenam
habere rerum omnium potestatem, quia <hi>omnia operatur,
<pb n="0798A"/>
dividens singulis prout vult <note>(I Cor. XII, 11)</note>
          </hi>.
Noli ergo negare superbus sancti Spiritus potestatem,
ne condemnatus sentias aequitatem. Spiritus
enim sanctus naturaliter Dominus est, quia naturaliter
Spiritus Domini est; non solius Domini Patris, nec
solius Domini Filii; sed unius Domini, scilicet Patris
et Filii: et quia naturaliter unus est Patris et Filii
Spiritus, cum Patre et Filio naturaliter unus est Dominus.
Qui propterea non venit, nisi cum a Patre
Filioque mittitur, quia inde est ejus voluntaria veniendi
potestas, unde est ejus naturaliter aeterna divinitas.</p>
</div1>

<div1>
        <head>FRAGMENTUM XXX. <hi>Non omnis missio apparitio est. In columba tantum, et in linguis igneis apparuit Spiritus sanctus, saepe alias missus sine apparitione. Diabolus non est missus ad Job, sed permissus. Mittuntur angeli ut administratorii Spiritus. Non orat pro nobis Spiritus sanctus eo modo quo Filius.</hi> </head>

<pb n="0798B"/>
<p>Ecce iterum dico quod superius dixi: Non omnis
missio apparitio est, et maxime missio Spiritus sancti.
Cujus missionem non nisi secundo visibiliter oportebat
ostendi; non per propriam naturam, sed per subditam
creaturam, quae creatura et aliquid significaret,
et peracta significatione transiret. Sic autem in
illa columba, et linguis igneis significari oportuit Spiritum
sanctum (quem tamen non credimus localiter
missum), sicut oportebat ut Deum Patrem significaret
illa vox quae super Jesum baptizatum facta est:
in qua tamen sic personam significatam Patris accipimus,
ut ejus divinitati temporalem locutionem
<pb n="0798C"/>
ascribere nullatenus audeamus. Spiritus autem qui
de coelo mittuntur, tunc apparent quando eis a Deo
praecipitur, et tunc non apparent quando eis divinitus
non jubetur; illuc tamen mittuntur, ubi non fuerunt
antequam mitterentur. Quod de sancto Spiritu non
potest recte vel credi vel dici, quem constat ubique
semper esse totum, quia <hi>Spiritus Domini replevit orbem
terrarum <note>(Sap. I, 7)</note>
          </hi>. Falsum est autem quod
dixisti, Diabolus cum ad Job missus est, quare non
apparuit? Neque enim sancta Scriptura dixit ad Job
diabolum missum, quamvis dixerit fuisse permissum.
Inaniter igitur tibi verba inutilia de missione atque
apparitione angelorum multiplicando versas, et versando
multiplicas; quasi nos ideo negemus angelos
missos, quia se plerumque manifestaverunt. Cum
<pb n="0798D"/>
utique in eo quod mittuntur, sive oculis humanis appareant,
sive a conspectu hominum semetipsos abscondant;
sic tamen mittuntur quemadmodum <emph>628</emph> 
auctoritas apostolica protestatur: <hi>Administratorii spiritus
in ministerium missi, propter eos qui haereditatem
capiunt salutis <note>(Hebr. I, 14)</note>
          </hi>. Sed nunquam talis potest
esse missio Spiritus sancti. Ille enim nullam potest
habere cum angelis similitudinem missionis, quia
ubicunque sunt sancti angeli, ipso sunt omnes uno
Spiritu pleni, qui totus est in singulis, et unus in
cunctis. Angelus vero et minister nusquam sanctus
Spiritus nominatur: cum in opere una quidem sit
annuntiatio Trinitatis, et in subministratione Spiritus,
non sit ministerium servitutis, sed divinae majestatis
auxilium. Quod beatus Petrus indubitanter
<pb n="0799A"/>
ostendit, dicens: <hi>Sive qui loquitur, tanquam sermones
Dei: sive qui ministrat, tanquam ex virtute quam
administrat Deus <note>(I Petr. IV, 11)</note>
          </hi>. Ubi ostenditur non
cujusquam creaturae, sed solius esse Dei, auxilium
administrare virtutis. Illi quoque objectioni, qua
sanctum Spiritum postulare, gemere, atque interpellare
dixisti, quantum me Dominus adjuvit, dedi
responsum; ostendens quemadmodum ille sermo
Apostoli secundum regulam debeat veritatis intelligi.
Nam revera Christus, qui est in dextera Dei,
interpellat quidem pro nobis <note>(Rom. VIII, 34)</note>, sed secundum
quod dignatus est Sacerdos esse, et obtulit
semetipsum pro nobis, oblationem et hostiam Deo
in odorem suavitatis <note>(Ephes. V, 2)</note>. Inde igitur oratio,
unde oblatio; inde obsecratio sacerdotatis, unde illi
<pb n="0800A"/>
nobiscum natura communis Proinde ipse est qui et
orat pro nobis, et oratur a nobis. Orat namque pro
nobis secundum quod est Sacerdos noster, et caput
corporis Ecclesiae, unus mediator Dei et hominum,
homo Christus Jesus: oratur autem a nobis secundum
quod cum Patre naturaliter unus est Deus.
Spiritus autem sanctus, neque apud Patrem, neque
apud Filium, pro nobis ullum postulationis officium
gerit; sed cum Patre et Filio, unum postulationibus
nostris auditum benignitatis impendit, unam misericordiam
tribuit, unum confert auxilium, unam remissionem
condonat peccatorum. Simul enim a nobis,
dum Patrem poscimus, tota Trinitas poscitur,
quia quidquid salubre nobis est, tota Trinitas inseparabili
virtute ac bonitate largitur.</p>
</div1>



<div1>
        <head>EX LIBRO IX. DE INVOCATIONE TRINITATIS.</head>
        <head> <emph>629</emph> FRAGMENTUM XXXI. <hi>Non Pater tantum invocatur, sed etiam Filius. In una persona invocatur tota Trinitas. Quod una persona poscitur, tota Trinitas facit.</hi> </head>

<pb n="0799B"/>
<p>Dicis quod sive oratio Dominica, sive omnes orationes
communes et preces, non nisi ad solius Dei
Patris personam rite fundantur. Nos autem dicimus,
orationem quidem Dominicam ad solius Patris semper
fundi debere personam; quippe in qua sic orare
incipimus, ut ipsum Patrem primitus nominemus.
Unde, ex ista regula quam Salvator instituit, Ecclesia,
quae corpus ejus est, orationes suas ad personam
Dei Patris fundere consuevit. Verumtamen ut agnoscamus,
in unius invocatione personae totam Trinitatem
obsequio fidelis invocationis pariter honorari,
<pb n="0799C"/>
invenimus a patriarchis et martyribus sanctis etiam
Filium invocatum; quibus utique tu nec ignorantiam
veritatis, nec aliquod crimen irreligiosi assignare audebis
erroris. In illo igitur quem Deus posuit Patrem
multarum gentium <note>(Rom. IV, 17)</note>, rei hujus primum
accipe documentum: de quo, cum adhuc Abram, et
necdum Abraham divino munere vocaretur, in Genesi
scriptum sic continetur: <hi>Et visus est Dominus Deus
Abrae, et dixit ei: Semini tuo dabo terram istam. Et
aedificavit ibi Abram altare Domino, qui visus est ei. Et
recessit inde in montem contra orientem Bethel, secundum
mare Agge, contra orientem: et aedificavit ibi altare Domino
Deo, et invocavit in nomine Domini Dei qui visus
est <note>(Gen. XII, 7, 8)</note>
          </hi>. Elige nunc unum e duobus, ut aut
Deum Patrem dicas sancto Abrahae visum, aut Filium
asseras invocatum. Vide enim quid Scriptura
<pb n="0799D"/>
commendat: <hi>Et invocavit in nomine Domini Dei qui
visus est:</hi> ubi agnoscitur quia Deus qui visus est,
ipse est invocatus. An pro eo quod dictum non est,
Invocavit Dominum Deum qui visus est, sed, <hi>In nomine
Domini Dei qui visus est,</hi> ex hoc alterum visum,
alterum forsitan existimas invocatum? Dic ergo quem
sanctus patriarcha invocaverit, aut in cujus nomine
eum existimes invocasse. Procul dubio aut Patrem in
nomine Filii, aut Filium in nomine Patris asseris invocatum.
<pb n="0800B"/>
Sed quodcunque delegeris, necesse est veritatis
virtute vincaris. Si enim Filium in nomine
Patris asseris invocatum, propter illud quod ait: <hi>Ego
veni in nomine Patris mei <note>(Joan. V, 43)</note>
          </hi>; ecce interim
Filium a sanctis patriarchis invocatum necesse est
fatearis. Quid est autem invocare, nisi orare? Ipsum
ergo Abraham oravit, quem invocavit. Placetne tibi,
an displicet, Filium a sancto Abraham <emph>630</emph> invoca
tum? Si placet, aut dic ibi non invocatum Patrem,
aut in unius invocatione personae honorificentiam
agnosce communem. Sed profecto, dicens Filium invocatum
in nomine Patris, ex hac invocatione Patrem
separare non poteris. Cur ergo invocato Filio
invocatum credis et Patrem, et invocato Patre etiam
Filium non credis invocatum? Cum utique sicut illic
<pb n="0800C"/>
invocatio a prole recurrit ad originem, sic etiam hic
ab origine recurrat ad prolem. Deus igitur, qui in
vocatur in nomine Domini Dei, in suo utique nomine
invocatur: nec aliud est invocare Dominum, quam
nomen Domini invocare. Alioquin quis est cui dicit
Isaias: <hi>Domine, praeter te alium non novimus, nomen
tuum invocavimus <note>(Isa. XXVI, 13)</note>
          </hi>? Aut cui Jeremias
dicit: <hi>Et tu in nobis es, Domine, et nomen tuum invocatum
est super nos <note>(Jer. XIV, 9)</note>
          </hi>? David quoque orans, <hi>Deus,</hi> 
 inquit, <hi>in nomine tuo salvum me fac, et in virtute
tua judica me <note>(Psal. LIII, 3)</note>
          </hi>. Postremo, si putas quia
non habet regula fidei ut Filius invocetur, beatum
Stephanum necesse est reprehendas, de quo scriptum
est quod eum Judaei lapidabant <hi>invocantem et
dicentem: Domine Jesu, suscipe spiritum meum <note>(Act.
VII, 59)</note>
          </hi>. Petri quoque apostoli sine dubio doctrinam
<pb n="0800D"/>
abjiciens, dicentis: <hi>Gratia cum omnibus qui invocant
Jesum Christum in perpetuitate. Pax vobis omnibus
qui estis in Christo <note>(I Petr. V, 14)</note>
          </hi>. Cur itaque
beatus Stephanus ad Filium orationem fundit, si
nunquam est Filius exorandus? aut quem alium invocat
David nisi Filium, dicens illud quod supra posuimus: <hi>Qui pascis Israel, intende; qui deducis velut
oves Joseph 
 <note>(Psal. LXXIX, 1)</note>
          </hi>? Cujus et adventum postulat,
dicens <note>(v. 3)</note>: <hi>Excita potentiam tuam, et veni
<pb n="0801A"/>
ut liberes nos.</hi> Agnosce igitur, invocato Patre, Filium
quoque pariter invocari, et invocato Filio, invocari
nihilominus Patrem, et ab eadem invocatione
Spiritum sanctum nullatenus separari. Unum enim
sanctae Trinitati obsequium orationis debemus, in
cujus nomine baptizati, gratiam redemptionis accepimus.
Patri ergo dicimus orantes, <hi>Per Dominum nostrum
Jesum Christum Filium tuum,</hi> poscentes ut per
ipsum faciat quod oramus, per quem nos facere dignatus
est ut essemus. Omnia enim Pater per Filium
fecit et facit, quia <hi>unus Dominus Jesus Christus per
quem omnia <note>(I Cor. VIII, 6)</note>
          </hi>; de quo item scriptum
est, quia <hi>omnia per ipsum facta sunt, et sine ipso factum
est nihil <note>(Joan. I, 3)</note>
          </hi>; et quia <hi>omnia per ipsum
et in ipso creata sunt, et ipse est ante omnes, et omnia
in ipso constant <note>(Coloss. I, 16, 17)</note>
          </hi>. Sed quia illud quod
<pb n="0801B"/>
dicitur, <hi>Per Dominum nostrum Jesum Christum,</hi> adjurationem
existimas, etiam in hoc aequalem Filium Patri
cognosce. Apostolica quippe dicit auctoritas: <hi>Abrahae namque promittens Deus, quoniam neminem
habuit per quem juraret majorem, juravit per semetipsum <note>(Hebr. VI, 13)</note>
          </hi>.
Deus ergo qui non jurat nisi per
semetipsum, non adjuratur nisi per illum qui cum eo
unius esse naturae cognoscitur. Quamvis orationis illa
conclusio magis per quem Pater operetur ostendat,
non sermonem adjurationis contineat. Quocunque
tamen modo dicatur, sufficit, quoniam ad hoc dicitur,
ut omnis oratio, omnesque preces, Filii et Spiritus
sancti nomine concludantur. Ergo ex quo et
beatum martyrem Stephanum ostendimus, in ipso articulo
passionis, orationem suam non ad Patris, sed
<pb n="0801C"/> <emph>631</emph> 
 ad Filii direxisse personam; rursusque ad personam
Patris orationem sive precem tota dirigit
Ecclesia semper; debes agnoscere, omnem rationem
fidei nostrae quamvis ad unam ex Trinitate personam
videatur dirigi, totius in ea tamen Trinitatis honorificentiam
contineri. Ille enim qui ait: <hi>Qui me odit, et
Patrem meum odit <note>(Joan. XV, 22)</note>
          </hi>, et de quo beatus
Joannes dicit: <hi>Qui diligit genitorem, diligit eum qui
natus est ex eo <note>(I Joan. V, 1)</note>
          </hi>; sicut communiter cum
Patre vel odio haberi vel diligi, ita cum Pater exoratur,
simul cum eo cognoscitur a fidelibus exorari.
Et quoniam unus est Patris et Filii Spiritus, necesse
est ut dum invocatur Pater aut Filius, in Patre et
Filio etiam ille qui unus est utriusque Spiritus invocetur.
Unus est autem Jesus Christus, unigenitus Dei
<pb n="0801D"/>
Patris Filius, cujus nomine concludimus omnem orationem
quam destinamus ad Patrem: nec tamen sine
sancti Spiritus nomine, ut ostendamus totam nos
humiliter poscere Trinitatem. Non enim omni Trinitati
dicimus: <hi>Per Dominum nostrum Jesum Christum
Filium tuum,</hi> sed soli Patri, cujus est unigenitus Filius
Dominus Jesus Christus. Ad hoc autem, sicut supra
jam diximus, nomen Jesu Christi et Spiritus sancti
cum Patrem oramus adjungimus, ut quidquid poscimus,
a tota nos Trinitate postulare monstremus.
Alioquin ostende nobis quomodo possit illud impleri,
quod ipse Salvator noster, in ipso sermone novissimo,
quem (secundum Evangelium Joannis) ad discipulos
habuit, praecepisse cognoscitur. Quodam
<pb n="0802A"/>
enim memorati sermonis loco ait: <hi>Si manseritis in
me, et verba mea in vobis manserint, quodcunque volueritis
petetis, et fiet vobis <note>(Joan. XV, 7)</note>
          </hi>. Hic petendum
dixit, sed utrum ab ipso, an a Patre petendum sit non
ostendit. Paulo post tamen curavit petendam Patris
aperire personam, dicens: <hi>Non vos me elegistis, sed
ego elegi vos, et posui vos ut eatis, et fructum afferatis,
et fructus vester maneat; ut quodcunque petieritis Patrem
in nomine meo, det vobis <note>(Ibid., 16)</note>
          </hi>: quod rursus
inculcans ait: <hi>Amen amen dico vobis, si quid petieritis
Patrem in nomine meo, dabit vobis <note>(Joan. XVI,
2)</note>
          </hi>. Verumtamen audi quomodo etiam seipsum petendum
curaverit discipulis intimare, dicens: <hi>Amen amen
dico vobis, qui credit in me, opera quae ego facio et ipse
faciet, et majora horum faciet; quia ego ad Patrem
vado, et quodcunque petieritis in nomine meo, hoc faciam,
<pb n="0802B"/>
ut glorificetur Pater in Filio. Si quid petieritis
me in nomine meo, hoc faciam <note>(Joan. XIV, 12, 13, 14)</note>
          </hi>.
Ecce Dei Filius petendum insinuat et seipsum. Si quid
autem Pater in nomine Filii fuerit petitus, sine dubio
daturus est, quia hoc promisit Filius qui est fidelis in
verbis suis: si quid etiam Filius in suo petatur nomine,
hoc se promittit sine dubitatione facturum.
Proinde, aut dic Patris et Filii unum opus esse, et
personas in oratione conjungi; aut si separas personas,
ut quod petitur Pater, Filium peti non credas,
necesse est ut si cui vindicandum putas orationis obsequium,
soli ascribas etiam operationis effectum. Ac
per hoc, secundum sententiam tuam, in ipsis sanctis
apostolis et martyribus magna in suis orationibus
diversitas invenitur: dum alius Patrem orat, alius
<pb n="0802C"/>
Filium invocat. Nam legimus a beato Paulo Patrem
pro fidelibus invocatum, sicut ipse dicit: <hi>Hujus rei
gratia, flecto</hi> <emph>632</emph> <hi>genua mea ad Patrem Domini nostri
Jesu Christi, ex quo omnis paternitas in caelis et in terra
nominatur, ut det vobis secundum divitias gloriae suae
virtute corroborari per Spiritum ejus in interiorem hominem,
habitare Christum per fidem in cordibus vestris <note>(Ephes. III, 14)</note>
          </hi>.
Quod utique Pater sine dubio fecit.
Beatus autem Stephanus Dominum Jesum, ut spiritum
ejus susciperet, invocavit <note>(Act. VII, 59)</note>. Quod
utique item Dominus Christus invocatus implevit.
Quid ergo nunc dicis? Fecitne Filius cum Patre, quod
Paulus Patrem petiit, et Pater cum Filio, quod Filium
Stephanus invocavit? An quod solum Patrem Paulus
petiit, solus Pater fecit, et quod solum Filium Stephanus
<pb n="0802D"/>
invocavit, solus Christus implevit? Si enim
dixeris illud quod, secundum sententiam tuam, solum
Patrem Paulus petiit, a solo Patre fuisse factum, nihilominus
fateberis etiam illud quod solum Filium
Stephanus poposcit, a solo Filio absque ulla Patris
cooperatione perfectum. Ac per hoc separata opera
Patris et Filii dicis: ubi ipsi Dei Filio contradicis,
dicenti: <hi>Quaecunque enim Pater facit, haec et Filius
facit similiter <note>(Joan. V, 19)</note>
          </hi>. Si vero dixeris, in implendis
postulationibus Stephani martyris et apostoli
Pauli unum opus esse Patris et Filii, agnosce utriusque
unum opus nullatenus esse potuisse, nisi per
unitatem naturae; ut et Pater se a Stephano invoca
tum in Filio cerneret, et a Paulo exoratum se in
<pb n="0803A"/>
Patre Filins agnovisset. Sed ut agnoscas hoc habere
apostolicam doctrinam, ut a nobis et Pater et Filius
invocetur, vide quomodo invocandum Christum beatus
commendet Apostolus, qui Corinthiis ita scribit: <hi>Paulus vocatus Apostolus Jesu Christi per voluntatem
Dei, et Sosthenes frater, Ecclesiae Dei quae est Corinthi,
sanctificatis in Christo Jesu, vocatis sanctis, cum
omnibus qui invocant nomen Domini nostri Jesu Christi,
in omni loco ipsorum, et nostro. Gratia vobis et
pax a Deo Patre nostro et Domino Jesu Christo 
 <note>(I Cor.
I, 1, 2, 3)</note>
          </hi>. Cernis nempe, illis qui invocant nomen
Domini nostri Jesu Christi, gratiam et pacem ab Apostolo
divinitus postulari. Quid ergo superest, nisi ut
omnis qui Domini Jesu Christi non invocat nomen,
nec gratiam ab eo possit habere, nec pacem? Qui
<pb n="0803B"/>
autem non acceperit a Deo gratiam, poenam recipiet
sine dubio sempiternam; et qui a Deo Patre et Domino
Jesu Christo non accepit pacem, nullatenus perveniet
ad salutem. Ipsius enim nominis invocationem
prophetico beatus Paulus commendat eloquio, dicens: <hi>Omnis qui invocaverit nomen Domini, salvus erit 
 <note>(Rom.
X, 13; Joel, II, 32)</note>
          </hi>. Certum est itaque secundum
verae fidei regulam, in qua sanctae Trinitatis una substantia
creditur, nullam separationem Patris et Filii
fieri, sive Pater, sive Filius a fidelibus invocetur. Ab
illis autem nec Patrem invocari, nec Filium, qui invocatione
quae offertur Patri, non credunt cum Patre,
Filium naturaliter invocari. Hoc enim habet naturalis
unitas Trinitatis, ut inseparabiliter cuncta illis tribus
personis exhibeantur sanctae religionis obsequia, in
quibus una est inseparabilis incommutabilisque natura.
<pb n="0803C"/>
In orationibus quippe quas una vera Ecclesia
fundit ad Deum, et naturae servatur unitas, et personarum
discretio custoditur: ut cum ad Patrem dirigitur
oratio, qui est origo Filii et Spiritus sancti,
unam esse naturam Trinitatis appareat; commemoratione <emph>633</emph> 
 vero Filii et Spiritus sancti, Trinitatem
veram ipse finis orationis ostendat. Sic Sabellii atque
Arii perfidia vincitur, dum in ipsis quoque orationibus
et precibus, tam unius naturae quam trium personarum
veritas a catholicis sacerdotibus praedicatur.</p>
</div1>

<div1>
        <head>FRAGMENTUM XXXII. <hi>Jesus Christus non est filius Trinitatis, quamvis secundum carnem sit opus totius Trinitatis: sed secundum deitatem filius est solius Patris, secundum humanitatem filius solius Mariae Virginis.</hi> </head>
<p>
          <pb n="0803D"/>Quis enim unquam tantae reperiri possit insaniae,
qui auderet Jesum Christum totius Trinitatis Filium
praedicare? Ecclesia quippe Dei vivi, columna et firmamentum
veritatis <note>(I Tim. III, 15)</note>, unum sciens
Patrem unius Filii, et unum sciens Spiritum sanctum
Patris et Filii, nunquam potest Jesum Christum Filium
Trinitatis dicere, quia neque duos Patres, neque
duos Filios, neque duos Spiritus sanctos potest aliquatenus
praedicare. Jesus Christus itaque, non solum
secundum divinitatem (in qua naturaliter aequalis est
Deo Patri), sed et secundum animam et carnem (in
qua idem Deus consubstantialis est matri), non solum
Filius Dei Patris est, verum etiam unigenitus Filius.
Proinde, non solum Jesum Christum Filium Trinitatis
<pb n="0804A"/>
omnino non dicimus, sed etiam sic confitemur
Jesum Christum solius Dei Patris Filium, ut eum
nullatenus separemus. Magnae quippe impietatis est
alium putare Christum, alium Jesum Christum, cum
unus sit utique Dei et hominis filius Jesus Christus:
Filius scilicet solius Dei Patris, non totius utique
Trinitatis. Nam idem Jesus Christus secundum carnem
opus totius Trinitatis agnoscitur, nec ideo tamen
totius Trinitatis filius invenitur. Humanam quippe
naturam Filii Dei, id est formam servi, simul Pater
et Filius et Spiritus sanctus, id est ipsa sancta Trinitas
fecit, sed eam solus Jesus Christus accepit, dicente
beato Apostolo: <hi>Hoc enim sentite in vobis quod
et in Christo Jesu: qui cum in forma Dei esset, non
rapinam arbitratus est esse se aequalem Deo, sed semetipsum
<pb n="0804B"/>
exinanivit, formam servi accipiens <note>(Philip. II,
5, 6, 7)</note>
          </hi>. Ipse igitur Jesus Christus, non solum in
forma servi, verum etiam in forma Dei, unus est solius
Dei Patris Filius, quia formam servi accipiens,
non personam accepit hominis, sed naturam. In utero
quippe Virginis ut Verbum fieret caro, simul una
facta est Verbi carnisque conceptio; et in una Verbi
persona simul concepta est divina humanaque natura:
non ut utraque natura una fieret, sed ex utraque
natura, unius Jesu Christi illa quae semper erat
persona constaret. hujus rei veritas, sicut non permittit
quartam personam plenitudini divinae Trinitatis <emph>634</emph> 
 adjungi, sic omnino prohibet Jesum Christum
Trinitatis Filium nuncupari. Quod utique etiam
sancti Symboli tenor ostendit, ubi cum dicitur: <hi>Credo
<pb n="0804C"/>
in Jesum Christum, Filium ejus unicum Dominum
nostrum, qui natus est de Spiritu sancto ex Virgine
Maria;</hi> ipsum utique quem Dei Filium dicimus, eumdem
quoque natum de Spiritu sancto ex Maria Virgine
confitemur. Itaque cum dicimus, <hi>Jesum Christum
Filium ejus,</hi> id est Dei Patris Filium Jesum Christum,
nativitatem divinitatis ostendimus, qua sine initio
est aeternus de Patre: dicentes autem <hi>natum de Spiritu
sancto ex Virgine Maria,</hi> nativitatem fatemur
qua idem Unigenitus Deus, secundum carnem temporaliter
initium sumpsit ex Virgine. Proinde Jesus
Christus, sicut supra dictum est, secundum carnem
quidem opus est totius Trinitatis, secundum vero
utramque nativitatem solius Dei Patris est Filius:
quia idem solus Unigenitus Deus est temporaliter
<pb n="0804D"/>
verus homo de Virgine procreatus, qui de solo Patre
sine initio verus Deus est natus.</p>
</div1>

<div1>
        <head>FRAGMENTUM XXXIII. <hi>Jesus Christus non est solius hominis vocabulum, sea etiam Dei: et in Scripturis interdum secundum divinam naturam solam, interdum secundum humanam solam, nonnunquam secundum utramque accipitur. De uno et eodem Spiritu sancto, et Dei Filius dignatus est Filius hominis fieri, et nobis donatum est in Dei filios adoptari. Ariani non sunt cultores unius Dei, sed plurium.</hi> </head>
<p>Ac primum quod ex mea mendaciter persona dixisti,
 « Jesus Christus vocabulum est hominis, »  Paulus
doctor gentium in fide et veritate, sicut contrarium
veritati, contrarium convincit et fidei, qui Jesum Christum
et Deum demonstrat et hominem. Ita ut uno
<pb n="0805A"/>
eodemque nomine Jesu Christi, in una duntaxat eademque
persona, nonnunquam solam divinam, plerumque
solam humanam, vel utramque simul intelligi
velit aliquando substantiam. Idem namque dicit: <hi>Hoc sentite in vobis quod et in Christo Jesu. Qui cum
in forma Dei esset, non rapinam arbitratus est esse se
aequalem Deo, sed semetipsum exinanivit, formam servi
accipiens, in similitudine hominum factus, et habitu
inventus ut homo 
 <note>(Philip. II, 5 et seq.)</note>
          </hi>. Timotheo quoque
scribens, ait: <hi>Memor esto Christum Jesum resurrexisse
a mortuis, ex semine David secundum Evangelium
meum <note>(II Tim. II, 8)</note>
          </hi>. Ecce in utroque loco
unus Christus Jesus nominatur, sed non secundum
unam naturam in Christo Jesu uterque locus accipitur.
Unus est enim Christus Jesus, qui cum in forma
<pb n="0805B"/>
Dei esset, non rapinam arbitratus est esse se aequalem
Deo, sed <emph>635</emph> semetipsum exinanivit, formam
servi accipiens, et qui resurrexit a mortuis ex semine
David. Sed Christus Jesus in forma Dei semetipsum
exinaniens, et formam servi accipiens, secundum
solam intelligitur divinam naturam: secundum quam
intelligitur etiam, ubi ait: <hi>Et unus Dominus Jesus
Christus, per quem omnia, et nos per ipsum <note>(I Cor.
VIII, 6)</note>
          </hi>. Idem vero Christus Jesus, resurgens a mortuis
ex semine David, secundum humanam tantum
recte potest cognosci substantiam. Rursus Apostolus
dicit: <hi>Obsecro igitur, fratres, per Dominum nostrum
Jesum Christum, et per caritatem Spiritus <note>(Rom. XV,
30)</note>
          </hi>. Et alio loco: <hi>Testificor coram Deo, et Christo
Jesu, qui judicaturus est vivos et mortuos (I Tim. I,
<pb n="0805C"/>
4)</hi>. In quibus utique locis, non secundum solam divinam,
neque secundum solam humanam, sed secundum
utramque naturam, totum Christum Jesum accipimus
ab Apostolo nominatum. Videsne quia Jesus
Christus, non secundum hoc solum quod Deus est,
neque secundum hoc solum quod homo est, in omnibus
Scripturae locis est accipiendus: sed in unoquoque
Scripturarum loco secundum id accipi debet,
secundum quod Veritas docet? Unus est enim Christus
Jesus, Dei et hominis Filius in utraque natura, unus
in utraque verus. Unde nec illud potest constare quod
dicis,  « Filium Dei vero cum dicimus, ipsum Deum
Filium, id est ipsum Christum spiritalem significamus. » 
Neque enim spiritus erat sine corpore ipse
Redemptor noster, quando ait illi caeco nato, cui
<pb n="0805D"/>
oculos misericorditer et mirabiliter dedit: <hi>Tu credis
in Filium Dei?</hi> Cui cum ille dixisset: <hi>Quis est, Domine,
ut credam in eum?</hi> dixit ei Jesus: <hi>Et vidisti eum,
et qui loquitur tecum, ipse est <note>(Joan. IX, 35, 36, 37)</note>
          </hi>.
Manifestum est autem quod in eo corporeis oculis non
divinitas, sed humanitas videbatur. Attende etiam
beati Petri confessionem dicentis: <hi>Tu es Christus
Filius Dei vivi <note>(Matth. XVI, 16)</note>
          </hi>, et ipsum Filium Dei
non Deum tantum, sed Deum hominemque cognosce:
praesertim quia se Filium hominis dixit ipse Christus,
quem Filium Dei vivi confessus est Petrus. Unde cum
sit unus Christus Filius Dei et hominis, sicut non
semper eum secundum solam divinitatem Filium Dei
videmus dictum, sic nec secundum solam carnem
invenimus semper Filium hominis nuncupatum. Ipse
<pb n="0806A"/>
enim qui dixit discipulis suis: <hi>Ecce ascendimus Hierosolymam,
et Filius hominis tradetur principibus sacerdotum
et scribis; et damnabunt eum morti, et tradent
eum gentibus, et illudent ei, et conspuent eum et flagellabunt
eum, et interficient eum, et tertia die resurget <note>(Matth. XX, 18, 19)</note>
          </hi>;
idem dixit: <hi>Nemo ascendit
in coelum, nisi qui de coelo descendit, Filius hominis,
qui est in coelo <note>(Joan. III, 13)</note>
          </hi>. Quis vero sanae intelligentiae,
in utroque loco Filium hominis secundum
unam putet locutum fuisse substantiam, cum utique
nec secundum divinitatem potuerit Filius illa omnia
pati, nec secundum carnem tunc fuisset in coelo
quando talia loquebatur in terra? Unus igitur idemque
est Filius hominis, qui et secundum solam carnem
vere traditus, et vere interfectus, die tertio resurrexit,
<pb n="0806B"/>
et secundum solam divinitatem totus in terra,
et totus in coelo fuit, quando secundum carnem in
terra tantum positus, illa de se veraciter dixit. Verum
est itaque quia in Christo una est persona deitatis et
carnis, sed utriusque naturae <emph>636</emph> proprietate servata.
Nam Christus dicitur aliquando secundum solam divinitatem,
aliquando dicitur secundum solam carnem,
aliquando secundum utramque substantiam. Secundum
solam quippe divinitatem intelligendum Christum
monstravit Apostolus, dicens: <hi>Nolite mentiri
invicem: exspoliantes vos veterem hominem cum
actibus suis, et induentes novum, eum qui renovatur in
agnitione, secundum imaginem ejus qui creavit eum.
Ubi non est Gentilis et Judaeus, circumcisio et praepatium,
Barbarus et Scytha, servus et liber, sed omnia et
<pb n="0806C"/>
in omnibus Christus <note>(Colos. III, 9 et seq.)</note>
          </hi>. Tale est
autem quod hic ait: <hi>Omnia et in omnibus Christus;</hi> 
quale est istud: <hi>Ut sit Deus omnia in omnibus.</hi> Secundum
solam quoque carnem Christum cognoscimus ab
Apostolo nominatum, ubi ait: <hi>Tradidi enim vobis in
primis quod et accepi, quia Christus mortuus est pro
peccatis nostris secundum Scripturas, et quia sepultus
est, et quia resurrexit tertia die secundum Scripturas <note>(I Cor. XV, 3, 4)</note>
          </hi>.
Ille quoque locus ejusdem Apostoli
huic invenitur intelligentiae convenire, ubi ait: <hi>Quicunque
in Christo baptizati sumus, in morte ipsius baptizati
sumus. Consepulti enim sumus cum illo per baptismum
in mortem <note>(Rom. VI, 3)</note>
          </hi>; et paulo post: <hi>Christus
resurgens a mortuis, jam non moritur, et mors ei
ultra non dominabitur <note>(Ibid., 9)</note>
          </hi>. Quem tamen Christum
<pb n="0806D"/>
secundum utramque cognoscitur praedicare naturam,
dicens: <hi>Quorum patres, et ex quibus Christus
secundum carnem, qui est super omnia Deus benedictus
in saecula <note>(Rom. IX, 5)</note>
          </hi>. Manifestum est igitur,
illas regulas quas in praedictis voluisti firmare nominibus,
nullo robore fulciri, quia nullatenus Christianae
congruunt veritati. Non solum enim cum dicitur Dei
Filius, aut cum dicitur hominis Filius, sive cum dicitur
Christus, vel cum dicitur Jesus Christus; verum
etiam cum ipse qui est Unigenitus a Patre, plenus
gratiae et veritatis <note>(Joan. I, 14)</note>, in sancta Scriptura
dicitur Deus, considerandum est, in ipsa una Filii Dei
persona quaenam recte debeat accipi sine ullo errore
substantia. Nam in illo Actuum apostolorum loco,
ubi idem Paulus apostolus majoribus natu et senioribus
<pb n="0807A"/>
dicit: <hi>Attendite vobis et universo gregi, in quo vos
Spiritus sanctus posuit episcopos, regere Ecclesiam Dei
quam acquisivit sanguine suo <note>(Act. XX, 28)</note>
          </hi>; utique hic
Deum non accipimus nisi ipsum Filium Dei: qui tamen
non secundum aeternam atque incommutabilem
divinitatem suam, quam habet incommutabilis ex
Patre, sed secundum humanitatem qua de Virgine
verus factus est homo, intelligitur idem Deus Ecclesiam
acquisisse sanguine suo. Non ergo dicimus Jesum
Christum esse humanitatis et solius hominis nomen,
sed unum Jesum Christum Deum hominemque
dicimus, in quo sic est de natura matris vera natura
hominis, sicut de natura Dei Patris vera et aeterna
manet substantia deitatis. Ipse enim qui Veritas
est, verus Filius est et Patris et matris, de quo dicit
<pb n="0807B"/>
beatus Joannes: <hi>Scimus quia Filius Dei venit, et dedit
nobis intellectum ut cognoscamus verum, et simus in
vero Filio ejus Jesu Christo <note>(I Joan. V, 20)</note>
          </hi>. Et quoniam
verus Dei Filius naturaliter Deus verus est, qui
nec verus Deus esset si verus Filius de Patris natura
non esset, propterea statim beatus Joannes adjunxit: <hi>Hic est verus Deus, et vita aeterna 
 (Ibidem)</hi> <emph>637</emph> In
eo vero quod Christus Dei Filius, natus de Spiritu
sancto ex Virgine Maria dicitur, non est alius Spiritus
sanctus quam Paracietus, qui est unus Patris et
Filii Spiritus. Idem namque est Spiritus veritatis qui
a Patre procedit <note>(Joan. XV, 26)</note>, qui solet in Scripturis
sanctis Spiritus sanctus evidentissime nuncupari.
Nam est quidem naturaliter et Pater spiritus, et Filius
spiritus, et Pater sanctus, et Filius sanctus; sed
<pb n="0807C"/>
tamen non invenitur locus in divinis eloquiis in quo
Pater aut Filius absolute, et sine aliqua adjectione
dicatur Spiritus sanctus. Scriptum est enim: <hi>Spiritus
est Deus <note>(Joan. IV, 24)</note>
          </hi>; sed additum est ibi <hi>Deus,</hi> ubi
sine dubio Pater agnoscitur Deus. Ergo cum Patrem
aut Filium sancta Scriptura significat, consuevit aut
Spiritum tantummodo, aut sanctum dicere, et aut
nomen adjungere quo vel Pater vel Filius possit intelligi,
aut si nomen non adjunxerit, ex praecedentibus
vel subsequentibus agnoscatur utrum uni personae,
an simul ipsi sanctae Trinitati, secundum regulam
debeat verae fidei coaptari. Ipse est igitur unus
Spiritus sanctus, de quo secundum carnem natus est
Christus, ex quo spiritaliter omnis renascitur Christianus.
Ea quippe sancti Spiritus gratia, qua Deus
<pb n="0807D"/>
Unigenitus dignatus est Filius hominis fieri, nobis
donatum est in Dei filios adoptari. Non autem Trinitatis,
sed solius Dei Patris est Filius Jesus Christus:
qui utique digne dicitur coaeternus Deo Patri, etiam
accepta carne sua, quia una est in illo divinitatis
carnisque persona: et ipse Dei Filius qui in personam
deitatis suae accepit carnem, naturaliter habet Deo
Patri coaeternam sine initio deitatem. Nec est alter
Spiritus sanctus quem in nostris orationibus cum Patre
et Filio nominemus, praeter unum Paracletum Spiritum:
quem sic unum Spiritum Patris et Filii novimus,
ut consubstantialem et coaeternum Patri et Filio
certissime noverimus. In eo autem unum Deum nos
colere demonstramus, quia unam Trinitatis substantiam
credimus et fatemur. Vos autem nullatenus estis
<pb n="0808A"/>
cultores unius Dei, qui aliam naturam dicitis Patris,
aliam Filii, aliam Spiritus sancti: et cum unum Deum
non colatis, nec tres tamen deos colitis; sed quod
pejus est, quia dicitis vos colere quidem duos deos,
id est Patrem deum majorem, et Filium deum minorem;
et cum eis quasi colere Spiritum sanctum, cui
omnino nomen Dei adimitis, et eum creaturam sine
aliqua reverentia nuncupatis. Unde, quia creaturae
vos esse cultores ostenditis, profecto (si volueritis)
non tres tantum, sed etiam quinque deos colere poteritis.</p>
</div1>

<div1>
        <head> <emph>638</emph> FRAGMENTUM XXXIV. <hi>Non soli Patri sacrificat Ecclesia, aut soli Patri dat gloriam, sed toti Trinitati. Christus pro nobis corpus suum et templum et sacrificium fecit. Gratias agimus Patri et Filio ut Deo, Patri autem per Filium ut hominem. Spiritus sanctus locum non habet inter opera Dei.</hi> </head>

<pb n="0808B"/>
<p>Oportet autem tuum consequenter refutari mendacium,
in eo quod dicis, semper me firmasse, soli offerri
omne sacrificium Patri: quod ego nec aliquando
dixi, nec dico. Sancta enim Ecclesia catholica non
soli Patri, sed simul sanctae sacrificat Trinitati; et
sicut ad solius Patris personam dirigens orationem,
totam simul invocat Trinitatem; ita quod Patri Deo
immolat, simul Trinitati sacrificat. Sive enim in oratione,
sive in sacrificio, nullam facit fides vera discretionem
muneris, quia non est in Trinitate diversitas
potestatis: unde quidquid uni personae offertur, necesse
est Trinitati pariter offeratur. Quod sanctorum
patriarcharum et prophetarum demonstratur exemplis:
<pb n="0808C"/>
ubi principaliter attendendum nobis est, altare
ad hoc semper aedificatum Deo, ut debito sacrificii
Deus honoretur obsequio. Altare namque ibi primum
in sanctis voluminibus nominatur, ubi sanctus Noe,
de arca egrediens, Deo perhibetur hostias obtulisse.
Sic enim scriptum est: <hi>Et aedificavit Noe altare Domino,
et accepit ab omnibus pecoribus mundis, et ab
omnibus volatilibus mundis, et obtulit hostiam super
altare Deo <note>(Genes. VIII, 20)</note>
          </hi>. Nam et Dominus ostendens
quod hujus rei gratia construatur altare, Mosi
famulo suo sic loquitur: <hi>Altare de terra facietis mihi,
et immolabitis super illud holocausta et salutaria vestra <note>(Exod. XX, 24)</note>
          </hi>.
Inquiramus ergo cuinam patres nostri
altare construxerint, ut ipsi eos agnoscamus etiam
sacrificium obtulisse. Post illud itaque altare quod
<pb n="0808D"/>
Noe Domino fabricavit, a sancto Abraham legimus
altare constructum. Sic enim scriptum est: <hi>Et visus
est Dominus Deus Abrahae, et dixit ei: Semini tuo
dabo terram istam. Et aedificavit ibi Abraham altare
Domino, qui visus est ei. Et recessit inde in montem
contra orientem Bethel, et statuit ibi tabernaculum
suum Bethel, secundum mare Agge, contra orientem:
et aedificavit ibi altare Domino Deo, et invocavit in nomine
Domini Dei, qui visus est <note>(Genes. XII, 7, 8)</note>
          </hi>. Cum
superius de invocatione Dei ageremus, istum locum
jam nos posuisse meminimus; ipsum etiam nunc
repetamus sensum. Volentes enim Filium a Patre
minorem ostendere, soletis dicere, Filium sanctis
Patribus visum. Quid ergo nunc dicitis? Quandoquidem
Abraham noster, Deo, qui ei visus est, altare
<pb n="0809A"/>
aedificavit: non autem fuit necessitas aedificandi altaris,
nisi pro <emph>639</emph> sacrificiis offerendis. Deo igitur
qui visus est ei, sanctus Abraham sacrificium obtulit,
cui non ob aliud nisi ut sacrificaret, altare construxit.
Ipsum etiam invocavit, quandoquidem in nomine
Domini Dei qui visus est, legitur invocasse. Proinde,
aut confitere, simul unius orationis obsequio Patrem
et Filium invocari, et unum sacrificium Patri et Filio
simul offerri; aut si hoc non vis, necesse est ut aut
Patrem dicas visum, aut soli Filio sacrificium a sanctis
patriarchis fatearis oblatum, et Patri compellaris
adimere quod Filio conaris auferre. Similiter et
de Isaac legimus, de quo dicit Scriptura: <hi>Ascendit
autem inde ad puteum juramenti, et visus est ei Dominus
in illa nocte, et dixit ei: Ego sum Deus Abraham
<pb n="0809B"/>
patris tui. Ne timeas, tecum enim sum, et benedicam
te, et multiplicabo semen tuum, propter Abraham patrem
tuum. Et aedificavit ibi Isaac altare, et invocavit in
nomine Domini <note>(Gen. XXVI, 23 et seq.)</note>
          </hi>. Diligenter
attende, ipsum esse Deum Abraham qui et Abrahae
et Isaac visus est, ipsique altare ab Abraham et Isaac
aedificatum, ac per hoc ipsi ab utroque sacrificium
immolatum. Veniamus et ad Jacob, ut ipsum quoque
simili fide praeditum, ostendamus Deo Abraham, et
Deo Isaac, et Deo Jacob altare construxisse, et ipsum
similiter invocasse. Sic enim de eo scriptum est: <hi>Venit autem Jacob in Salem civitatem Sichimorum in
terra Chanaan, cum venisset de Mesopotamia Syriae;
et applicuit secundum faciem civitatis; et emit partem
agri, in quo statuit tabernaculum suum, ab Emmor
patre Sichem, centum agnis. Et statuit ibi altare, et
<pb n="0809C"/>
invocabit Deum Israel 
 <note>(Genes. XXXIII, 18 et seq.)</note>
          </hi>. Item
paulo post sancta Scriptura sic ait: <hi>Dixit autem Deus
ad Jacob: Surgens ascende in locum Bethel, et inhabita
ibi, et fac ibi altare Deo qui visus est tibi cum
fugeres a facie Esau fratris tui <note>(Gen. XXXV, 1)</note>
          </hi>. Et
paulo post: <hi>Venit autem Jacob in Luza, quae est in
terra Chanaan, quae est Bethel, ipse et omnis plebs quae
erat cum eo; et aedificavit ibi altare; et vocavit nomen
loci illius, Domus Dei. Ibi enim apparuit ei Deus cum
fugeret a facie fratris sui Esau <note>(Ibid., 6, 7)</note>
          </hi>. Certum
est autem a sanctis patriarchis illi Deo sacrificium oblatum
cui est ab eis altare constructum, et quem constat
ab illis suppliciter invocatum. Puto autem quod
non audebis dicere alium Deum patriarchas, et alium
sanctos apostolos et martyres invocasse. Unum enim
<pb n="0809D"/>
Deum invocaverunt, quia in quem credebant patriarchae,
in ipsum quoque apostoli et martyres crediderunt.
Quia vero Deus Abraham, et Deus Isaac, ipse
congruo tempore Vetus Testamentum dedit, in quo
Testamenti Novi promissa tenebantur figuris congruis
obvelata (unde etsi fuerunt alia temporis illius sacramenta,
fides tamen Christianae religionis non fuit aliquando
diversa); hoc ordinavit Trinitatis una et vera
divinitas, ut etiam propheticis eloquiis, sacrificium
verum Christo Domino, tempore Novi Testamenti
diceretur a fidelibus offerendum. Quod Sophonias
propheta his verbis Spiritu sancto repletus insinuat: <hi>Sustine me, dicit Dominus, in die resurrectionis meae,
in testimonium. Quoniam judicium meum in congregationem
<pb n="0810A"/>
gentium erit, ut recipiam reges, et effundam
super eos iram furoris mei: quoniam in igne aemula ionis
meae consummabitur</hi> 
 <emph>640</emph> <hi>omnis terra. Quia tunc
transferam super populos linguam in progenies ejus,
ut invocent omnes nomen Domini, et serviant ei sub
jugo uno. A trans flumine Aethiopiae suscipiam observantes
me. Qui dispersi sunt, offerent hostias mihi in
illo die <note>(Sophon. III, 8, 9, 10)</note>
          </hi>. Quis est qui sibi dicit
hostias offerendas, nisi qui se in die resurrectionis
suae praecepit sustineri? Quis autem se resurrecturum
praedixit, nisi ille qui <hi>traditus est propter delicta nostra,
et resurrexit propter justificationem nostram <note>(Rom. IV,
25)</note>
          </hi>? Sed quis dubitabit et sanctos patriarchas, et
prophetas tempore Veteris Testamenti unum Patri
et Filio sacrificium obtulisse? Quandoquidem in ipso
<pb n="0810B"/>
exordio nativitatis, quam de Virgine Christus habuit,
sacrificium sibi crediturarum gentium, Magis offerentibus,
dedicavit: ipsos scilicet primitias gentium
faciens, et in eorum munere primitias sibi debitae
immolationis ostendens. Magi quippe Christum Dominum
adorantes, etiam aurum, thus, et myrrham
suppliciter obtulerunt. Thus autem, certum est in
sacrificiis Deo semper offerri, aurum regiae potestati
annua devotione persolvi, myrrham vero in sepulturam
mortuis corporibus adhiberi. In isto igitur trino
oblationis genere, perfectum continetur fidei Christianae
mysterium; quo cognosceretur in Christo et
assumptae infirmitas carnis, et sempiterna atque regalis
omnipotentia deitatis. In uno etenim eodemque
Christo crediderunt mortalem carnem, regiam potestatem,
<pb n="0810C"/>
excelsam super omnia deitatem; ac per hoc
docuerunt credendam esse veram Redemptoris mortem,
et ipsi vero Regi reddendam, quam in nobis
suam creavit et renovavit imaginem; et eidem Deo
summo et vero exhibendam, quam Graeci <foreign xml:lang="greek">λατρείαν</foreign>
vocant, sacrificii servitutem. Sic in eorum cordibus
inventum est, non atramento, sed Spiritu Dei vivi
conscriptum: <hi>Dominum Deum tuum adorabis, et illi
soli servies <note>(Deut. VI, 13)</note>
          </hi>; et: <hi>Sacrificans diis, eradicabitur,
nisi Domino soli <note>(Exod. XXII, 20)</note>
          </hi>. Nam, ut
de tuis quoque litteris tibi aliquid ingeramus, ut thus
in sacrificio solere semper offerri facillime recorderis,
canentem recense Virgilium,
<l rend="indent">Centumque Sabaeo</l>
<l>Thare calent arae. <note>(Aeneid. l. I, v. 425.)</note> </l>

<pb n="0810D"/>
et Christo, cui thus cognoscis oblatum, etiam sacrificium
in unitate Patris et Spiritus sancti, ab una et
vera Ecclesia non dubites immolari. Nam et beatus
martyr Stephanus Christo Domino se sacrificium obtulit,
quem ut ejus spiritum susciperet invocavit, dicens: <hi>Domine Jesu, suscipe spiritum meum 
 <note>(Act. VII,
59)</note>
          </hi>. Scriptum est autem quia <hi>sacrificium Deo spiritus
contribulatus <note>(Psal. L, 19)</note>
          </hi>; cui sanctus Azarias ait: <hi>In anima contribulata et spiritu humiliationis accipiamur,
sicut in holocaustis arietum et taurorum, et multitudine
agnorum pinguium, sic fiat sacrificium nostrum
in conspectu tuo 
 <note>(Dan. III, 39, 40)</note>
          </hi>. Illi autem Domino
suum spiritum obtulit, quem sanctus Stephanus ut ejus
spiritum susciperet invocavit. Nemo autem sanctorum
virorum invocasse dicitur, nisi Deum. Et maxime sancti
<pb n="0811A"/>
patriarchae tunc commemorantur nomen Domini
invocasse, quotiens altaria exstruxerunt, in quibus
utique illi Deo quem invocabant, sacrificia offerebant:
ita ut vix interdum quisquam eorum sine constructione
altaris nomen Domini invocasse dicatur. Unde <emph>641</emph> 
 commode multumque congrue in hoc loco
beatus martyr Stephanus, non postulasse, sed invocasse
Dominum Jesum dicitur, quando semetipsum
Deo sacrificium obtulisse cognoscitur. Ubi apparet
quia illum sine dubio cum lapidaretur invocabat, cui
se sacrificium, et vivam prorsus hostiam offerebat.
Neque vero Patri tantum et Filio, sed etiam Spiritui
sancto, id est ipsi sanctae Trinitati, uni vero et bono
Deo, unum vera fides offert sacrificium, unum exhibet
adorationis obsequium: cujus tota Ecclesia sic
<pb n="0811B"/>
unum est templum in omnibus Sanctis, sicut in uno
nomine Patris et Filii et spiritus sancti, liberatam
se novit de regno mortis atque peccati. Inde est
quod beatus Apostolus unam demonstrans sanctae
Trinitatis naturaliter majestatem, dicit, <hi>Nescitis quia
templum Dei estis, et Spiritus Dei habitat in vobis <note>(I Cor. III, 16)</note>
          </hi>?
Et ut ostenderet Spiritum sanctum,
non ut ministrum, sed ut verum ac summum Deum,
habitare in nobis, in templo suo, rursus ait, <hi>Nescitis
quia corpora vestra, templum in vobis est Spiritus
sancti, quem habetis a Deo <note>(I Cor. VI, 19)</note>
          </hi>? Et ut
Deum verum Spiritum sanctum demonstraret, adjecit, <hi>Glorificate et portate Deum in corpore vestro.</hi> 
 Non
potest igitur in sacrificio sanctae Ecclesiae alienus
esse Spiritus sanctus a Patre et Filio, qui totam sanctam
Ecclesiam unum templum habet cum Patre et
<pb n="0811C"/>
Filio. Nec possumus ei cujus templum sumus sacrificium
non offerre, cum ipsa corpora nostra, quod
templum est Spiritus sancti, <hi>hostiam vivam, sanctam,
Deo placentem <note>(Rom. XII, 1)</note>
          </hi>, Paulus apostolus praecipiat
exhiberi. Quomodo autem Spiritui sancto in
pane et vino sacrificium Ecclesiae non offertur, quando
ipsam Ecclesiam et templum et sacrificium ipse
Spiritus habere cognoscitur? Nam ipse Salvator noster,
qui pro nobis passus est, nobis relinquens
exemplum, et qui est caput corporis Ecclesiae,
ostendens in se quod agnoscamus in nobis, unum
idemque corpus suum, non solum templum, verum
etiam sacrificium fecit. Ipse quippe ait: <hi>Solvite templum
hoc, et in tribus diebus excitabo illud <note>(Joan. II,
19)</note>
          </hi>. Quod evangelista Joannes exponens, ait: <hi>Hoc
<pb n="0811D"/>
autem dicebat de templo corporis sui.</hi> Paulus autem
apostolus semetipsum pro nobis Christum obtulisse
sic commemorat: <hi>Estote itaque imitatores Dei, sicut
filii carissimi; et ambulate in dilectione, sicut et Christus
dilexit nos, et obtulit semetipsum pro nobis oblationem
et hostiam Deo in odorem suavitatis <note>(Ephes.
V, 1, 2)</note>
          </hi>. Christus igitur pro nobis corpus suum et
templum fecit, et hostiam obtulit. Cujus corpus esse
totam Ecclesiam beatus testatur Apostolus, dicens
de ipso Domino: <hi>Qui est caput corporis Ecclesiae <note>(Coloss. I, 18)</note>
          </hi>.
Qui rursus ait <note>(v. 24)</note>, <hi>Et adimpleo
ea quae desunt passionum Christi in carne mea, pro
corpore ejus quod est Ecclesia.</hi> Christus autem pro
nobis passus est, nobis relinquens exemplum, ut sequamur
<pb n="0812A"/>
vestigia ejus. Christus itaque suo nos exemplo
docuit, et ostendit illius esse sacrificium, cujus
sumus et templum. Templum autem non solum Patris
et Filii, verum etiam Spiritus sancti sumus:
proinde unum sacrificium Patri et Filio et Spiritui
sancto suppliciter immolamus. Et quia in templo
duobus maxime officiis, id est, orationis atque immolationis,
invenitur summo illi uni et vero et bono
Deo humana servire <emph>642</emph> conditio, propter quod
et Salvator noster ingrediens templum ait: <hi>Domus
mea domus orationis vocabitur <note>(Matth. XXI, 13)</note>
          </hi>; et
duos homines dicit ascendisse in templum orare,
unum pharisaeum, et alterum publicanum <note>(Luc.
XVIII, 10)</note>: propterea sicut ipsi Trinitati, id est uni
Deo, unum sacrificium offerimus, sic ipsi Trinitati
<pb n="0812B"/>
unum orationis ac deprecationis obsequium suppliciter
exhibemus. Quocirca quisquis sacrificium quod
offertur Patri, negat Filio et Spiritui sancto, alienum
se cognoscat esse a Christi membris. Quia sancta
Ecclesia, quae verum corpus est Christi, sicut unum
templum, unumque sacrificium sanctae Trinitatis novit
esse, sic unum sacrificium Patri et Filio et Spiritui
sancto consuevit in veritate fidei, spei et caritatis
offerre. Sanctae itaque Trinitati, cui unam debemus
et individuam per omnia servitutem, sicut unum sacrificium
offerimus, sic unam quoque gloriam fideli
devotione cantamus. Nam quia unam naturam constat
esse sanctae Trinitatis, dignum est ut una <hi>gloria
Patri, et Filio, et Spiritui sancto</hi> dicatur a fidelibus,
in hymnis et psalmis. Verumtamen propter susceptionem
formae servilis, et officium nostri Pontificis,
<pb n="0812C"/>
gratias Patri per Filium recte ac fideliter agimus:
quia secundum veram fidem, in Unigenito naturae
utriusque cognoscimus veritatem. Unde veraciter
eum confitentes, non solum aequalem Patri secundum
veritatem divinitatis aeternae, verum etiam minorem
Patre secundum gratiam humanitatis assumptae,
quia, docente sancto evangelista, certissime novimus
Unigenitum, a Patre, plenum gratiae et veritatis <note>(Joan. I, 14)</note>:
recte agimus gratias Patri et Filio,
quia cum Patre Filius naturaliter unus est Deus: et
recte gratias agimus Patri per Filium, quia ille qui
de natura Patris unicus est Dei Filius, idem de natura
matris factus est hominis Filius. Gratias itaque
agimus Patri per Filium, in quantum se nobis tribuit
humiliatum: gratias agimus Patri et Filio, in
<pb n="0812D"/>
quantum se nobis largietur <note>( <hi>Flor.,</hi> largitur)</note> altissimum.
Gratias agimus Patri per Filium, quia aeternus
atque immortalis Unigenitus Deus pro nobis temporaliter
homo mortalis est factus: et gratias agimus
Patri et Filio, quia idem Unigenitus Deus, Patri Deo
manet naturaliter coaeternus. Gratias agimus Patri
per Filium, quia opus nostrae redemptionis implevit;
gratias agimus Patri et Filio, quia munus nobis futurae
beatitudinis repromisit. Redemit enim nos humilitate
carnis, beatos nos faciet celsitudine deitatis.
Utrumque igitur ideo facimus, quia utrumque faciendum
in sanctis eloquiis invenimus. Nam quia
oportet nos gratias agere Patri per Filium, apostolico
sermone cognoscimus; et quia oportet nos gratias
<pb n="0813A"/>
agere Patri et Filio, non solum in apostolicis dictis,
verum etiam in angelicis laudibus invenimus. Quas
tamen nobis apostolicus sermo prodidit, quia hoc
Deus ipse apostolis suis ad utilitatem nostrae instructionis
ostendit. Scimus enim dixisse beatum Paulum,
cum Romanis scriberet: <hi>Primum quidem gratias
ago Deo meo per Jesum Christum pro omnibus
vobis <note>(Rom. I, 8)</note>
          </hi>. Qui etiam Colossensibus ait: <hi>Omne
quodcunque facitis in verbo aut in opere, omnia in
nomine Domini Jesu, gratias agentes Deo et Patri per
ipsum <note>(Coloss. III, 17)</note>
          </hi>; et si qua talia possunt in
apostolicis litteris inveniri. Sed et eumdem apostolum
legimus dixisse: <hi>Gratias ago ei qui me confortavit,
Christo Jesu Domino nostro,</hi> <emph>643</emph> <hi>quia fidelem
me existimavit ponens in ministerio <note>(I Tim. I, 12)</note>
          </hi>. Agit
ergo Apostolus gratias per Christum, agit gratias Christo.
<pb n="0813B"/>
Agit gratias per Christum, secundum id quod est
ex Patribus Christus secundum carnem; et agit gratias
Christo, secundum id quod est ipse Christus super
omnia Deus benedictus in saecula <note>(Rom. IX, 5)</note>. Agendas
autem Patri et Filio gratias, evidentius idem beatus
ostendit Apostolus, cum nobis gratiam Dei non
solum a Deo Patre, sed et Christo Jesu Domino nostro
dari, et orat et commemorat. Docens enim per
Christum nobis a Deo gratiam dari, ait: <hi>Secundum
spiritum sanctificationis, ex resurrectione mortuorum
Jesu Christi Domini nostri. Per quem accepimus gratiam
et apostolatum, ad obediendum fidei in omnibus
gentibus pro nomine ejus <note>(Rom. I, 4, 5)</note>
          </hi>. Et rursus
ait: <hi>Infelix ego homo, quis me liberabit de corpore
mortis hujus? Gratia Dei per Jesum Christum Dominum
<pb n="0813C"/>
nostrum <note>(Rom. VII, 24, 25)</note>
          </hi>. Sed idem apostolus,
in omnibus suarum prooemiis litterarum, gratiam nobis
a Deo Patre et Domino Jesu Christo postulare
non desinit. Nam si apostolicarum Epistolarum velis
recensere principia, pene hoc in cunctis invenies, in
quibus duntaxat nomen ipsius Apostoli continetur, <hi>Gratia vobis, et pax a Deo Patre nostro, et Domino
Jesu Christo 
 <note>(Rom. I, 7)</note>
          </hi>. Proinde, sic nos necesse
est gratias agere, sicut nos gratiam certum est accepisse.
Nam quoniam accepimus gratiam a Deo per
Jesum Christum Dominum nostrum, ex ista regula
veritatis agimus gratias Patri per Filium: quia vero
accepimus gratiam et pacem a Deo Patre et Christo
Jesu Domino nostro, ex ista rursus regula veritatis,
agimus gratias Patri simul et Filio. Sicut enim non
<pb n="0813D"/>
solum a Patre per Filium, verum etiam a Patre et
Filio gratiam accepimus, ita non solum Patri per
Filium, verum etiam Patri et Filio gratiarum actionem
debitae necesse est servitutis humilitate solvamus.
Hoc enim quod agimus gratias Patri per Filium,
ad incarnationis pertinet sacramentum; in eo autem
quod agimus gratias Patri et Filio, unius claret divinitatis
agnitio. Sicut enim Filius ita nostram suscepit
carnem, ut paternae unitatis naturalem non amitteret
veritatem, sic nobis utrumque donavit, ut et
per Filium gratias agamus Patri, et gratias Filio simul
agamus et Patri. Gratiam enim quam nobis donavit
Pater per Filium, simul nobis donante Patre
donavit et Filius. Necesse est igitur ut sicut per
<pb n="0814A"/>
ipsum accepimus donum, per ipsum exhibeamus obsequium:
et sicut gratia nobis a Deo Patre et Christo
Jesu Domino nostro datur, sic a nobis gratiarum
actio Patri Filioque solvatur. Sicut enim rectum est
fideique conveniens, per eum Patri gratias agere,
per quem nos a Patre certum est accepisse, sic impium
est, veraeque religioni contrarium, si quis in
apostolicis litteris legat gratiam fidelibus a Deo Patre
et Domino Jesu Christo dari, et nolit gratiarum
actionem simul Patri Filioque persolvi. Qui enim
per Filium Patri gratias agere non vult, veram in
divinitate Christi non intelligit carnem; si quis autem
gratias Patri Filioque non agit, veram non vult
in Christi carne cognoscere deitatem. Quia ergo
utrumque impium est, et animae valde contrarium,
tenenda est verae fidei regula, ut et propter formam
<pb n="0814B"/>
servi, qua Patre minor est Filius, gratias agendas
Patri per Filium recte dicamus, et nihilominus propter
formam Dei, in qua <emph>644</emph> Filius aequalis est
Patri, gratias agendas Patri et Filio noverimus. Quia
vero una gratia nobis est a sancta Trinitate collata,
communiter est a nobis Patri, Filio et Spiritui sancto
una gratiarum actio persolvenda. Sicut enim ab
Apostolo fidelibus dicitur, <hi>Gratia vobis et pax a Deo
Patre nostro, et Domino Jesu Christo <note>(Rom. I, 7)</note>
          </hi>:
sic in Actibus apostolorum <note>(Cap. X, 4)</note> scriptum est: <hi>Quia et in gentibus gratia sancti Spiritus effusa est.</hi> 
Unam ergo gratiam sanctae Trinitatis accepimus.
unde dignum est ut unam gratiarum actionem Patri
et Filio et Spiritui sancto, in veritate fidei et cordis
simplicitate solvamus. Unam quoque gloriam decantandam
<pb n="0814C"/>
Patri et Filio et Spiritui sancto, sicut sancta
Scriptura non desinit admonere, sic et omnis et nosse
debet et persolvere Christianus. In apostolicis quippe
litteris, non solum Patri, verum etiam Domino Jesu
Christo, dictam gloriam nihilominus invenimus. Scimus
quidem beatum Judam apostolum in Epistola
sua dixisse: <hi>Ei autem qui potens est conservare vos
sine offensione, et constituere ante conspectum gloriae
suae immaculatos in laetitia, soli Salvatori nostro Deo,
per Jesum Christum Dominum nostrum, honor, potentia,
claritas, et potestas ante omne saeculum, et nunc,
et in omnia saecula saeculorum. Amen. <note>(Jud., 24, 25)</note>
          </hi>.
Sed hoc secundum mysterium incarnationis recte accipitur,
quo pro nobis et Pontifex et sacrificium
factus Dei Filius invenitur. Utriusque enim naturae,
<pb n="0814D"/>
tam divinae scilicet quam humanae, in Dei Filio
agnoscenda est veritas; ut sine cujuslibet infidelitatis
errore, et Patre minor Filius, et Patri recte cognoscatur
aequalis. Unde beatus Petrus gloriam Christo
dicit, non solum in hoc tempore, verum etiam in
illa aeternitate dicendam, qui hoc sermone secundam
sic terminavit Epistolam: <hi>Crescite vero,</hi> inquiens, <hi>in gratia et cognitione Domini nostri et Salvatoris
Jesu Christi. Ipsi gloria et nunc, et in diem aeternitatis <note>(II Petr. III, 18)</note>
          </hi>.
Et quoniam unus spiritus fidei
datus est apostolis et prophetis (quod beatus Paulus
asseverat, dicens: <hi>Habentes autem eumdem spiritum
fidei, sicut scriptum est: Credidi propter quod locutus
sum; et nos credimus, propter quod et loquimur</hi> 
<pb n="0815A"/> <note>(II Cor. IV, 13)</note>,
concordem beatus David proferens
in fide et veritate sententiam, dicit: <hi>Confiteantur tibi,
Domine, omnia opera tua, et sancti tui benedicant te.
Gloriam regni tui dicent, et potentiam tuam pronuntiabunt.
Ut notam faciant filiis hominum potentiam
tuam, et gloriam magnificentiae regni tui <note>(Psal. CXLIV,
10, 11, 12)</note>
          </hi>. Et ne putaretur hoc ad personam Filii
nullatenus pertinere, alio loco illi Deo dandam gloriam
dicit qui super coelum coelorum ascendit. Sic enim
ait: <hi>Regna terrae, cantate Deo, psallite Domino. Psallite
Deo qui ascendit super coelos coelorum ad orientem.
Ecce dabit vocem suam vocem virtutis: date gloriam
Deo <note>(Psal. LXVII, 33, 34, 35)</note>
          </hi>. In quo loco, si oculos
vestros infidelitatis caligo non claudat, necesse est
ut rectae fidei vobis veritas innotescat. Nam quia nos,
<pb n="0815B"/>
cum cantamus et psallimus, sicut gloriam Patri, sic
Filio gloriam damus; vos autem cum cantatis, non
gloriam Patri et Filio, sed gloriam Patri per Filium
datis: hoc egit plenus Spiritu Dei propheta sanctissimus,
ut et nos cantantes atque psallentes, recte dare
gloriam Patri et Filio ostenderet; et vos qui cantantes
et psallentes, gloriam Deo qui ascendit <emph>645</emph> 
 super coelum coelorum non datis, ingratos contumacesque
monstraret. Praevidebat enim beatus
David, Deo Patri gloriam non solum a Christianis
catholicis, verum etiam ab haereticis decantandam.
Illos ergo admonendos corrigendosque curavit, quos
sciebat in canticis et psalmis gloriam Filio negaturos;
ideo dicit: <hi>Regna terrae, cantate Deo, psallite
Domino. Psallite Deo qui ascendit super coelum coelorum
ad orientem. Ecce dabit vocem suam vocem virtutis:
<pb n="0815C"/>
date gloriam Deo.</hi> Tanquam diceret: Scio quia
omnes Deo Patri cantatis et psallitis, et cantantes atque
psallentes ei gloriam datis; sed psallentes Deo
Patri, simul Deo Filio psallite; et Patri gloriam
dantes, Deo qui ascendit super coelum coelorum gloriam
date. Hoc est quod nos facientes, propheticis
obedimus oraculis: quod cum vos non facitis, fidei
prophetarum contumaciter repugnatis. Certum est
igitur non soli Patri gloriam dicendam, sed etiam
Filio. Sed ne istis testimoniis omnino convicti, dicatis
quidem dandam esse gloriam Filio, sed non cum
datur Patri, etiam in hoc divina vobis resistit auctoritas,
quae Patri et Filio unam gloriam dici a sanctis
angelis demonstrat in coelo. Hujus rei testis est
<pb n="0815D"/>
beatus Joannes apostolus, qui in Apocalypsi, cum
de quatuor animalibus loqueretur, ait: <hi>Et quatuor
illa animalia habebant singula alas senas in circuitu;
et erant intus plena oculis, neque habebant requiem die
et nocte dicentia, Sanctus, sanctus, sanctus Dominus
Deus omnipotens, qui fuit, et est, et venturus est. Et
cum darent illa animalia gloriam et honorem et gratiam
sedenti in throno, viventi in saecula saeculorum,
statim cadebant in faciem viginti quatuor seniores in
conspectu throni: et adorabant viventem in saecula saeculorum,
mittentes coronas suas ante thronum, et adorantes
viventem in saecula saeculorum, dicentes: Dignus
es, Domine Deus noster, accipere gloriam et honorem
et potestatem; quoniam tu creasti omnia, et ex tua
voluntate sunt constituta <note>(Apoc. IV, 8 et seq.)</note>
          </hi>. Hic tu
<pb n="0816A"/>
forsitan respondebis, ista omnia de Patris tantum
accipi debere persona. Ubi primum considerare debes
illud quod legimus a quatuor animalibus dictum, <hi>Qui fuit, et est, et venturus est,</hi> 
 magis Filio quam Patri
competere. Filium enim venturum, et Veteris et
Novi protestatur series Testamenti. Ibi autem dicitur, <hi>Et cum darent illa animalia gloriam et honorem
et gratiam sedenti in throno, viventi in saecula saeculorum.</hi> 
Sedere autem in throno Filium nullatenus
negas, cui beatus David dicit, <hi>Thronus tuus, Deus, in
saeculum saeculi <note>(Psal. XLIV, 7)</note>
          </hi>. Viventem quoque in
saecula saeculorum Filium si hic appellatum negare
velis, ipsius Filii sermone convinceris, qui eidem
beato Joanni dixit: <hi>Noli timere. Ego sum primus et
novissimus, et vivus qui fui mortuus: et ecce sum vivens
<pb n="0816B"/>
in saecula saeculorum <note>(Apoc. I, 17, 18)</note>
          </hi>. Quod si
adhuc existimas repugnandum, et non vis hoc dictum
esse de Filio, audi quid in subsequentibus idem beatus
Joannes apostolus dicat: <hi>Et vidi,</hi> inquit, <hi>et audivi
velut vocem multorum angelorum in circuitu throni,
et in circuitu animalium, et circa seniores. Et erat
numerus eorum millia millium, dicentium voce magna:
Dignus est Agnus qui occisus est accipere potestatem,
et divitias, et sapientiam, et fortitudinem</hi> <emph>646,</emph> <hi>et honorem,
et gloriam, et benedictionem. Et omnem creaturam
quae est in coelis, et in terra, et subtus terram,
et quae est in mari, et quaecunque sunt in eis, omnes
audivi dicentes: Sedenti in solio, et Agno benedictio,
et honor, et gloria, et potestas in saecula saeculorum.
Et quatuor animalia dicebant: Amen (Apoc. V, 11 et
<pb n="0816C"/>
seq.)</hi>. Saltem nunc, Fabiane, cognosce quantae impietatis
sit, non solum apostolicis, verum etiam angelicis
vocibus reluctari. Audi millia millium dicentium
voce magna: <hi>Dignus est Agnus qui occisus est
accipere potestatem, et divitias, et sapientiam, et fortitudinem,
et honorem, et gloriam, et benedictionem.
Et omnem creaturam quae est in coelis, et in terra, et
subtus terram, et quaecunque est in mari, et quaecunque
sunt in eis.</hi> Et ne putes, seorsum Patri et seorsum
Filio, vel gratias agi debere, vel gloriam dici,
audi quid continuo beatus Joannes adjunxit: <hi>Omnes,</hi> 
inquit, <hi>audivi dicentes: Sedenti in solio, et Agno benedictio,
et honor, et gloria, et potestas in saecula saeculorum.
Et quatuor animalia dicebant: Amen.</hi> Ecce
testimonio devotionis angelicae cognoscitur debere
<pb n="0816D"/>
dici gloriam Patri et Filio, debere gratias agi Patri
et Filio, debere etiam unam potestatem dici Patris
et Filii. Simul enim omnes beatus Joannes dicentes
audivit, <hi>Sedenti in solio, et Agno benedictio, et honor,
et gloria, et potestas in saecula saeculorum.</hi> Isto autem
sermone, quo additum est, <hi>In saecula saeculorum,</hi> 
evidenter ostensum est, illos angelorum Dei aeterna
societate, ac beatitudine potituros, qui Patris et Filii
unum honorem agnoscunt, unam Patri et Filio
gratiarum actionem persolvunt, unam Patri et Filio
gloriam cantant, unam Patris et Filii praedicant potestatem.
Haec enim omnia qui in hoc saeculo simul
Patri et Filio dare noluerit, omnium angelorum, illa
quae supra memorata sunt in saecula saeculorum dicentium
consortio non haerebit. Neque enim aliud
<pb n="0817A"/>
in illa aeternitate dicturi sunt omnes, de quibus beatus
David dicit Deo: <hi>Altaria tua, Domine virtutum, Rex
meus, et Deus meus. Beati omnes qui habitant in domo
tua, in saecula saeculorum laudabunt te <note>(Psal. LXXXIII,
4, 5)</note>
          </hi>. Cum enim aequales angelis Dei erunt <note>(Luc. XX,
36)</note>, certum est eos hoc esse dicturos in saecula saeculorum,
quod in laudem Dei semper sancti angeli
dicunt. Ne quis autem putet, aliam laudem Patris esse,
aliam Filii, idem beatus Joannes de his qui in illa
coelesti Hierusalem superna, quae domus Dei est,
habitant, et insaecula saeculorum laudabunt Deum, in
libro memorato sic dicit: <hi>Post haec vidi turbam
multam, quam dinumerare nemo poterat, ex omni genere,
et ex omni tribu, et populo, et lingua, stantes in
conspectu throni, et in conspectu Agni: et erant amicti
<pb n="0817B"/>
stolis albis, et palmae fuerunt in manibus eorum; et
magno clamore dicebant: Salus Deo nostro sedenti
super thronum, et Agno <note>(Apoc. VII, 9, 10)</note>
          </hi>. Ubi Deum
Patrem, et Agnum, unum esse Deum continuo secutus
est, dicens: <hi>Et omnes angeli qui stabant in circuitu
throni, et circa seniores, et circa quatuor animalia,
mox ceciderunt in faciem suam ante conspectum
throni, et adoraverunt omnes dicentes: Amen. Benedictio
et gloria, et sapientia, et gratiarum actio, et
honor, et virtus, et fortitudo Deo nostro in saecula saeculorum <note>(Ibid., 11, 12)</note>
          </hi>.
Nonne quod superius dixerant, <hi>Sedenti in solio, et Agno benedictio, et honor,
et</hi> 
 <emph>647</emph> <hi>gloria, et potestas in saecula saeculorum; et quatuor
animalia dicebant, Amen;</hi> hoc nunc idem omnes
angeli sub unius Dei professione, ipsum Deum adorantes
<pb n="0817C"/>
firmasse cognoscuntur? Attende enim quid dixerint;
imo quid dicant intente considera: <hi>Benedictio,
et gloria, et sapientia, et gratiarum actio, et honor, et
virtus, et fortitudo Deo nostro in saecula saeculorum.
Amen.</hi> Haec autem omnia superius iidem omnes angeli
Agno danda esse dixerunt, quorum haec illa vox magna
est, <hi>Dignus est Agnus qui occisus est accipere potestatem,
et divitias, et sapientiam et fortitudinem, et
gloriam, et benedictionem:</hi> quae cuncta Deo continuo
dederunt, dicentes, <hi>Sedenti in solio, et Agno benedictio,
et honor, et gloria, et potestas in saecula saeculorum.</hi> 
Quos eadem rursus sub unius Dei nomine dedisse
cognosce, quandoquidem adoraverunt Deum,
dicentes, <hi>Amen. Benedictio, et gloria, et sapientia, et
gratiarum actio, et honor, et virtus, et fortitudo Deo
<pb n="0817D"/>
nostro in saecula saeculorum. Amen.</hi> Attende ista tria
loca, et invenies veritatem nostrae fidei angelica
devotione firmari. Prius enim honor, et gloria, et benedictio,
et potestas, ab omnibus angelis danda esse
dicitur Agno, id est Filio; deinde ab omnibus benedictio,
et honor, et potestas una datur sedenti in solio,
et Agno: quod quid est aliud quam Patri et Filio?
Post haec, benedictio, et gloria, et sapientia, et
gratiarum actio, et honor, et virtus, et fortitudo dantur
uni Deo, quae superius data sunt sedenti in solio, et
Agno, id est, Patri et Filio. Agnosce igitur, et gloriam
dandam esse Filio, et unam gloriam simul dandam
Patri et Filio, et unum Deum nostrum esse Patrem
et Filium. Hoc enim jugiter canit illa quae sursum
est Hierusalem libera, quae est mater nostra
<pb n="0818A"/> <note>(Gal. IV, 26)</note>:
cujus pars quae hujus saeculi peregrinatione
laborat, propterea ad illum ejus delectabilem
vultum, dulceque consortium recto cursu nititur;
quia illam matrem non solum in bonis operibus,
verum etiam in istis laudibus imitatur. Hoc ista cantans
ambulat in fide, quod illa cantans requiescit in
specie. Hoc ista pars illius Ecclesiae cantans viatico
pane reficitur, cujus illa Hierusalem jugi atque indefessa
plenitudine satiatur. Quomodo autem se filiam
sanctae coelestis Hierusalem credere vel dicere audet
illa Ecclesia, quae dicendum a se non putat in terris,
quod illa sancta mater dicere non cessat in coelis?
Aut quomodo communem cum ea poterit habere beatitudinem,
cum qua ipsius Dei non communicat laudem?
cum utique nullatenus illius sanctae Hierusalem
<pb n="0818B"/>
possit adipisci consortium, quisquis nunc ejus
non imitatur obsequium; cum ipsa militia coelestis,
nato secundum carnem Filio, non aliud in terris
cantaverit quam, <hi>Gloria in excelsis Deo <note>(Luc. II, 14)</note>
          </hi>.
Si quis autem quaerit, cui Deo, illa statim angelica
multitudo respondet, <hi>Sedenti in solio, et Agno.</hi> Hoc
ab angelis dicitur in excelsis, hoc in terris cantatur
ab hominibus bonae voluntatis; ut ostenderetur unus
idem ipse Christus, cui et ab angelis dicitur, <hi>Gloria
in excelsis Deo,</hi> et qui factus est in terra pax hominibus
bonae voluntatis. <hi>Ipse est enim pax nostra, qui
fecit utraque unum <note>(Ephes. II, 14)</note>
          </hi>. Ab ipso quem habemus
pacem, accepimus bonam voluntatem, per
quam dono gratuitae justificationis, <emph>648</emph> Patri et
Filio et Spiritui sancto uni Deo gloriam dicimus, ut
<pb n="0818C"/>
ad angelorum consortium pervenire possimus: ubi
munere glorificationis accepto, gloriam sedenti in solio,
et Agno Deo nostro in saecula saeculorum dicere
valeamus. Neminem autem moveat, quod in his omnibus
nihil dictum est de Spiritu sancto. Evangelica
quippe doctrina, quidquid servitutis exhibendum praecipit
Patri et Filio, simul exhibendum ostendit et
Spiritui sancto. Quid Salvator noster uno praecepto
monstravit, dicens: <hi>Ite, docete omnes gentes, baptizantes
eos in nomine Patris et Filii et Spiritus sancti <note>(Matth. XXVIII, 19)</note>
          </hi>.
Quod utique dicens, insinuavit
eidem Trinitati simul a nobis deberi omne religionis
obsequium, in cujus nomine credentibus et baptizatis
confertur salvationis exordium. Maxime tamen et in
illo loco Isaiae prophetae, una gloria Trinitatis agnoscitur,
<pb n="0818D"/>
in quo Seraphin clamant. <hi>Sanctus, sanctus,
sanctus Dominus Deus Sabaoth <note>(Isai. VI, 3)</note>
          </hi>; ubi Trinitatem,
unum Dominum Deum ostendunt, continuoque
subjungunt, <hi>Plena est omnis terra gloria ejus.</hi> 
Tale nobis aliquid etiam David beatus insinuans, canit: <hi>Vox Domini praeparantis cervos, et revelabit condensa,
et in templo ejus omnes dicent gloriam 
 (Psal
XXVIII, 9)</hi>. Templum vero non solum Patris et Filii,
verum etiam Spiritus sancti nos esse, sicut in hoc
opere jam memoravimus, apostolica confirmat auctoritas.
Dicit enim beatus Paulus: <hi>Nescitis quia
membra vestra templum est in vobis Spiritus sancti,
quem habetis a Deo <note>(I Cor. VI, 19)</note>
          </hi>? Quomodo ergo
fieri potest, ut gloria, quae in templo sancti Spiritus
dicitur, ipsi sancto Spiritui non dicatur? cum profecto
<pb n="0819A"/>
quidquid ad laudandum Deum in templo Dei dictum
fuerit, ab ipso Deo, cujus templum est, alienum
esse non possit. Hoc itaque dixit beatus David, ut
ipsa Trinitas, cui gloria in templo ejus dicitur, unus
naturaliter esse Dominus agnoscatur. Quod ut plenius
noveris, laudes divinas in Psalmis aspice, et in
libro Danielis prophetae, trium puerorum benedictiones
diligenter attende <note>(Dan. III, 57 et seq.)</note>; et cum
inter universa quae facta sunt, nullatenus inveneris
Spiritum sanctum nominari, agnosce Spiritum sanctum
creatorem esse, non creatum; factorem omnium
rerum esse, non factum: et ex hoc intellige unum
cum Patre et Filio naturaliter esse Dominum Deum.
In Psalmis enim, ubi ad laudandum Dominum omnia
quae facta sunt convocantur, ab angelis incipitur, id
<pb n="0819B"/>
est ab ipsa sapientia de qua scriptum est: <hi>Prior
omnium creata est sapientia, et intellectus prudentiae
ab aevo <note>(Eccli. I, 4)</note>
          </hi>; et de qua paulo post dicitur, <hi>Ipse creavit illam Spiritu sancto 
 <note>(Psal. CXLVIII, 1)</note>
          </hi>.
Dicit autem beatus propheta: <hi>Laudate Dominum de
coelis, laudate eum in excelsis;</hi> et incipiens ab ipsa
prima et praecipua creatura, supra quam sola naturaliter
est substantia Creatoris, angelos ponit in hujus
laudationis exordio, dicens <note>(v. 2)</note>: <hi>Laudate eum,
omnes angeli ejus, laudate eum, omnes virtutes ejus;</hi> 
deinde dicit <note>(v. 3, 4)</note>: <hi>Laudate eum, sol et luna.
Laudate eum, omnes stellae et lumen. Laudate eum,
coeli coelorum, et aquae quae super coelos sunt laudent
nomen Domini:</hi> causamque hujus laudationis ostendens
ait <note>(v. 5)</note>: <hi>Quoniam ipse dixit, et facta sunt:
<pb n="0819C"/>
ipse mandavit, et creata sunt.</hi> Haec itaque omnia ideo
dicuntur Dominum debere laudare, quoniam ab ipso <emph>649</emph> 
 facta sunt. Quod si factus esset etiam Spiritus
sanctus, in illo laudationis ordine, ante angelos et
virtutes prophetico poneretur eloquio. An hoc vobis
placet, ut Spiritus sanctus, qui secundum vestram
sententiam factus per Filium dicitur, sine divinae laudationis
obsequio relinquatur? et ille qui a vobis asseritur
per Filium caeteris creaturis potior factus,
laudantibus creatorem cunctis, sine laude perseveret
ingratus? et ab ipso Dominus non laudetur, in quo,
secundum credulitatem vestram, creator ejus magis
laudabilis invenitur? Benedictiones quoque trium
puerorum, sicut superius dixi, prudenter attende: in
quibus primitus ita ipse factor omnium rerum benedicitur,
<pb n="0819D"/>
ut ei dicatur: <hi>Benedictus es, Domine Deus
patrum nostrorum, et laudabilis, et gloriosus in saecula <note>(Dan. III, 52)</note>
          </hi>.
Ecce, tres illi tanquam ex uno ore,
Dominum Deum et benedicere et laudare et glorificare
non desinunt. Ubi solum Patrem intelligi Scripturae
divinae non permittit auctoritas; primitus enim
ab illis tribus pueris ponitur: <hi>Benedictum nomen gloriae
tuae, quod est sanctum, et laudabile et gloriosum in
saecula (Ibidem)</hi>; istud autem nomen sanctum, non
solius Patris, sed unum naturale nomen est Trinitatis:
quod superius est a nobis sancti I aiae testimonio
demonstratum, qui Seraphin ad invicem sic clamare
commemorat: <hi>Sanctus, sanctus, sanctus Dominus
<pb n="0820A"/>
Deus Sabaoth; plena est omnis terra gloria ejus <note>(Isa. VI, 3)</note>
          </hi>.
Quod si hoc nomen, quod est sanctum,
non unum esse sanctae Trinitatis asseras, restat,
hoc nomen sanctum soli sancto Spiritui (velis,
nolis) assignare cogaris: ipse enim in Trinitate proprie
Spiritus sanctus dicitur; quamvis et Pater et
Filius secundum rectam fidem et Spiritus et sanctus
naturaliter non negetur. Unde beatus Apostolus
unum sciens nomen esse sanctum Patris, et Filii, et
Spiritus sancti, in ipso fideles sanctificari testatus
est dicens: <hi>Sed abluti estis, sed justificati estis, sed
sanctificati estis in nomine Domini nostri Jesu Christi,
et in Spiritu Dei nostri <note>(I Cor. VI, 11)</note>
          </hi>. Recole igitur
in quo nomine sanctum baptisma detur, et invenies
quoniam in nomine Patris, et Filii, et Spiritus sancti
<pb n="0820B"/>
unusquisque justificatur et sanctificatur, quisquis in
eodem nomine recte credens, in unam substantiam
Trinitatis abluitur. Unde unum nomen sanctum Patris,
et Filii, et Spiritus sancti naturaliter esse cognoscit,
quisquis in eodem nomine conferri ( <hi>Florus,</hi> 
confiteri) donum verae sanctificationis intelligit. Dicit
deinde in benedictionibus: <hi>Benedictus es in templo
sancto gloriae tuae, et laudabilis et gloriosus in saecula <note>(Dan. III, 53)</note>
          </hi>;
templum autem nos esse, non solius
Patris, sed ipsius sanctae Trinitatis, jam in hoc opere
sanctarum Scripturarum attestatione sufficienter
ostendimus. Trinitas est igitur unus Dominus Deus,
benedictus et laudabilis, et gloriosus in saecula: quem
in templo sancto gloriae ejus illi veraciter benedicunt,
qui se unum templum esse sanctae Trinitatis agnoscunt.
<pb n="0820C"/>
Deinde ab illis tribus pueris dicitur: <hi>Benedictus
es, qui vides abyssos, sedens super Cherubin, et laudabilis,
et gloriosus in saecula <note>(Ibid., 55)</note>
          </hi>. Et Pater autem,
et Filius, et Spiritus sanctus ita totum aequaliter
videt, sicut totum ipsa Trinitas replet. Nec Filio igitur,
nec Spiritui <emph>650</emph> sancto abyssorum visio denegatur;
quoniam ipsa sancta Trinitas simul omnia in coelis et
in terra, visibilia et invisibilia, omnipotentiae naturalis
agnitione complectitur: et in eo omnia manifestissima
visione cernit, quia plenitudine scientiae
suae sicut praeterita et praesentia, sic etiam futura
universa cognoscit. Cum vero deinde in benedictionibus
dicitur: <hi>Benedictus es supra sedem regni tui, et
laudabilis, et gloriosus in saecula <note>(Ibid., 54)</note>
          </hi>, quis ita
desipiat, ut ab hac benedictione Filium aut Spiritum
<pb n="0820D"/>
sanctum separare contendat? cum beatus Isaias
unam esse sedem sanctae Trinitatis insinuet, dicens: <hi>Vidi Dominum sedentem super solium excelsum et elevatum <note>(Isa. VI, 1)</note>
          </hi>.
Quem Dominum, clamantibus ad
invicem Seraphin, ita praedicari commemorat: <hi>Sanctus,
sanctus, sanctus Dominus Deus Sabaoth; plena
est omnis terra gloria ejus.</hi> Ipsum ergo unum Dominum
in uno throno sedentem propheta cognovit,
in sacramento Trinitatis tertio vocari sanctum, et
semel dici Dominum Deum, revelatione gratiae spiritalis
audivit. Inde est quod unum regnum unamque
sedem Patris et Filii apostolica praedicare non cessat
auctoritas. Beatus enim Paulus, unum regnum Filii
<pb n="0821A"/>
et Patris ostendens, ait: <hi>Hoc enim scitote intelligentes
quod omnis fornicator, aut immundus, aut avarus,
quod est idolorum servitus, non habebit haereditatem in
regno Christi et Dei <note>(Ephes. V, 5)</note>
          </hi>. Sedem quoque unam
esse sanctus Joannes in Apocalypsi evidenter ostendit,
dicens de angelo a quo sibi sanctam civitatem
testatur ostensam: <hi>Et ostendit mihi flumen aquae vivae
candidum quasi crystallum, exiens de sede Dei et
Agni. Per mediam plateam ejus, ex utraque parte fluminis,
lignum vitae, afferens duodecim fructus, per
singulos menses reddens fructum suum, et folia ligni in
curationem gentium. Neque ullum jam maledictum erit,
et thronus Dei et Agni in ea erit <note>(Apoc. XXII, 1, 2, 3)</note>
          </hi>.
Trinitas igitur unus Deus intelligendus est in illa
trium puerorum benedictione, ubi dicitur: <hi>Benedictus
<pb n="0821B"/>
es supra sedem regni tui:</hi> quia sicut una sedes,
sic unum regnum est Patris et Filii et Spiritus sancti.
Illud deinde quod infertur: <hi>Benedictus es in firmamento
coeli, et laudabilis et gloriosus in saecula <note>(Dan.
III, 56)</note>
          </hi>, quis non videat in laudem Trinitatis dictum?
quandoquidem ipsum firmamentum coeli, unum opus
est Trinitatis; <hi>Verbo,</hi> enim <hi>Domini coeli firmati sunt,
et Spiritu oris ejus omnis virtus eorum <note>(Psal. XXXII,
6)</note>
          </hi>. Ut autem Dominum Deum patrum nostrorum,
non solum Patrem, nec solum Filium, nec solum
Spiritum sanctum, sed simul sanctam Trinitatem,
unum Dominum Deum ab omnibus operibus suis benedicendum,
laudandum, et glorificandum tres illi
viri ostenderent, vide unde divinorum operum initium
sumpserint: dicentes enim, <hi>Benedicite, omnia
<pb n="0821C"/>
opera Domini, Dominum <note>(Dan. III, 57)</note>
          </hi>, ostenderant
non debere inter opera Domini computari quodcunque
in his operibus quae hic comprehenduntur non
poterit inveniri. Deinde omnia prorsus quae sunt
opera Domini Dei, ad obsequium debitae benedictionis
creatori Deo reddendum, hoc invitare cognoscuntur
exordio: <hi>Benedicite, coeli, Dominum <note>(v. 59)</note>
          </hi>; <hi>Benedicite,
angeli, Dominum <note>(v. 58)</note>
          </hi>; <hi>Benedicite, aquae
omnes quae super coelos sunt, Dominum <note>(v. 60)</note>
          </hi>, <hi>Benedicite,
omnes virtutes Domini, Dominum <note>(v. 61)</note>
          </hi>, et
caetera, sive quae in <emph>651</emph> coelis, sive quae in terra
sunt, visibilia et invisibilia: in quibus tamen omnibus
operibus Domini non invenitur Spiritus sanctus;
quem utique si oporteret inter divina opera deputari,
nec angelica, neque alia quaelibet ante illum
<pb n="0821D"/>
creatura debuerat nominari. Quid est ergo, quod
Spiritus sanctus nec inter omnia quae a Domino facta
sunt, Dominum laudat, nec Deum inter omnia ejus
opera benedicit? An forte prophetis subrepsit oblivio,
ut Spiritus sancti non meminissent, cum ad laudandum
Dominum omnia quae a Domino facta sunt,
et ad benedicendum Dominum omnia opera Domini
<pb n="0822A"/>
convocassent? sed hoc quemquam beatus Petrus
credere non permittit, dicens: <hi>Non enim voluntate
humana allata est unquam prophetia, sed Spiritu sancto
acti locuti sunt sancti homines Dei <note>(II Petr. I, 21)</note>
          </hi>.
Alio quoque loco de iisdem prophetis haec memorat: <hi>Scrutantes in quibus vel quale tempus significaret qui
in eis erat Spiritus Christi 
 <note>(I Petr. I, 11)</note>
          </hi>. Proinde
Spiritus sanctus, quo utique acti locuti sunt sancti homines
Dei, si se non factorem, sed factum sciret, et si
se non operatorem Deum, sed opus Dei esse cognosceret,
ante illa omnia quae facta sunt, et quae opera
Domini nominantur, seipsum primitus sine dubio posuisset,
ut ab ipso, in quo excellentia divini operis
esset prae angelis agnoscenda, operatori Deo laus
praecipua redderetur. Hoc autem ideo non fit, quia
<pb n="0822B"/>
unus est Deus creator omnium rerum, Pater et Filius
et Spiritus sanctus: qui ab omnibus quae fecit,
ideo digne laudatur, et ab omnibus operibus suis nihilominus
benedicitur, quia ipse creator atque operator
rerum omnium Deus Dominus invenitur. Una
ergo benedictio, una laus, una glorificatio, uni Deo
Trinitati debetur ab omnibus operibus ejus; quia
Pater et Filius et Spiritus sanctus, solus Deus factor
omnium invenitur esse, non factus, et solus Deus
creator est, non creatus.</p>
</div1>

<div1>
        <head>FRAGMENTUM XXXV. <hi>Pater non est auctor totius Trinitatis, sed tantum Filii et Spiritus sancti.</hi> </head>
<p>Quis autem illam tui mendacii non detestetur
<pb n="0822C"/>
ineptiam, qua me confingis Deum Patrem totius Trinitatis
auctorem, in illis gestis falsis atque fallacibus
nuncupasse? Quod utique tantum est a fide veritatis
alienum, quantum est sanctae religioni contrarium.
Deus quippe Pater non est auctor Trinitatis, sed
auctor est Filii et Spiritus sancti, in eo quod de illo
natus est Filius, et de illo procedit Spiritus sanctus.
Nam quisquis recte intelligit auctoris vocabulum,
relationis nomen inveniet, non naturae. Auctor enim
nemo <emph>652</emph> esse dicitur sibi, sed alteri: unde non
ad se ipsum, sed ad alterum auctor veraciter nuncupatur.
Nemo autem quolibet relativo nomine sic potest
ad suam sicut ad alterius referri personam: quod
enim ad suam quisque personam dicitur, secundum
relationem dici nullatenus invenitur. Deum itaque
<pb n="0822D"/>
Patrem, non totius Trinitatis, sed Filii et Spiritus
sancti fatemur auctorem: de quo habet, et unigenitus
Filius aeternae nativitatis, et Spiritus sanctus
aeternae processionis originem. Unitas autem naturalis,
creatorem Filium de creatore Patre naturali
nativitate insinuat exstitisse, et creatorem Spiritum
sanctum de Patre Filioque procedere.</p>
</div1>


<div1>
        <head>EX LIBRO X. QUI DEFENSIONEM CONTINET SYMBOLI APOSTOLORUM ADVERSUS ARIANOS.</head>
        <pb n="0821"/>
        <head>FRAGMENTUM XXXVI. <hi>Quid Symbolum. Ad usum ejus legitimum necessarius est rectus credentis animus. Quod in eo Pater et omnipotens et creator dicitur, hoc de tota Trinitate intelligendum est. Immortalis est et invisibilis Trinitas alia ratione quam angelus vel anima hominis. Enarrantur omnes Symboli articuli</hi> </head>

<pb n="0821D"/>
<p>
          <pb n="0822D"/>Christianae fidei Symbolum (quod Graeco eloquio et
pactum solet et collatio nuncupari) sancte quidem,
recteque, et omnino sapienter secundum regulam
<pb n="0823A"/>
veritatis est ab apostolis ordinatum. Dominus enim,
qui verbum consummans et brevians fecit super terram,
sicut in brevitate consummavit omnia praecepta
legis <note>(Rom. IX, 28)</note>, dicens, in illis duobus praeceptis
dilectionis Dei et proximi totam legem prophetasque
pendere <note>(Matth. XXII, 40)</note>; sicut etiam in orationis
brevitate perfecit, quidquid ad praesentis vitae auxilium,
et ad futurae pertinebat effectum; sic etiam in
Symboli brevitate, perfectum voluit per apostolos
suos fidei sanctae ordinari tenorem, qui recte credentibus
proficeret ad salutem. Est autem Symbolum
quoddam verum pactum veraque collatio in cujus
brevitate totius credulitatis Christianae summa consistit.
Ubi tamen necessarius est rectus credentis
animus, ne quod audit ad salutis effectum, ipse sibi
<pb n="0823B"/>
velit ad mortis retorquere supplicium. Nam <hi>bona est
et lex, si quis ea legitime utatur <note>(I Tim. I, 8)</note>
          </hi>. Quapropter
inaniter tibi visum est, male intelligendo,
ad tuum sensum velle rectitudinem Symboli
retorquere, et inde praescribere sanctae fidei catholicae,
quia in Symbolo non omnia dicta sunt de Filio,
quae sunt dicta de Patre: cum utique propterea plenitudo
divinitatis, quantum oportebat debuerit in origine
commendari, quia non debuit aliter in prole cognosci.
Cum enim quisque se dicit credere <emph>653</emph> in Deum
Patrem omnipotentem, hoc ipsum quod in Deum
Patrem dicit, sicut in eo veritatem naturalis divinitatis,
ita veritatem naturalis quoque paternitatis, et ex
hac veritatem naturalis etiam generationis ostendit.
Nec enim Deus Pater naturaliter Deus est, et Pater
<pb n="0823C"/>
naturaliter non est, cum utique naturalis in eo sit,
et divina paternitas et paterna divinitas. Totum igitur
in se habet illa generatio divina, quidquid in se
habet Dei Patris aeterna substantia. Proinde sufficiebat
ut diceretur de Patre solo quidquid aequaliter intelligendum
esset in Filio. Pater enim sic omnipotentem
Filium genuit, sicut est ipse Pater omnipotens;
sic universorum creatorem, sicut ipse universorum
creator est; sic Regem saeculorum, sicut ipse
Rex saeculorum est; sic immortalem et invisibilem,
sicut ipse immortalis est et invisibilis. Omnia igitur
quae Deo Patri dantur in Symbolo, ipso uno Filii nomine
naturaliter tribuuntur et Filio. Nam universorum
creator est Pater, sed <hi>omnia per</hi> Verbum <hi>facta
sunt, et sine ipso factum est nihil <note>(Joan. I, 3)</note>
          </hi>; et: <hi>In
ipso creata sunt universa in coelis et in terra, visibilia
<pb n="0823D"/>
et invisibilia: sive Throni, sive Dominationes, sive
Principatus, sive Potestates, omnia per ipsum et in
ipso creata sunt, et ipse est ante omnes, et omnia in
illo constant <note>(Coloss. I, 16, 17)</note>
          </hi>. <hi>Unus est</hi> itaque <hi>Deus
Pater, ex quo omnia, et nos in ipsum; et unus Dominus
Jesus Christus, per quem omnia, et nos per ipsum <note>(I Cor. VIII, 6)</note>
          </hi>.
Rex saeculorum est Pater, sed non
minus Rex invenitur et Filius, cui dicit Propheta: <hi>Regnum tuum, regnum omnium saeculorum 
 <note>(Psalm.
CXLIV, 13)</note>
          </hi>. Immortalis vero et invisibilis simul est
ipsa Trinitas, qui est unus, verus, et bonus Deus:
non utique sic immortalis atque invisibilis, sicut est
anima humana vel angelus. Deus enim in eo maxime
invisibilis dicitur, in quo nisi per gratiam non videtur.
<pb n="0824A"/>
Nullus enim creatus spiritus, Patrem et Filium
et Spiritum sanctum propria facultate videt, si hoc
Deus ipse non donet. Necesse est autem ut non corpore,
sed spiritu Deus Trinitas videatur, si hoc bonitatis
suae munere largiatur: alioquin quomodo verum
erit quoniam angeli sancti semper vident faciem
Patris? et: <hi>Beati mundo corde, quoniam ipsi Deum
videbunt <note>(Matth. V, 8)</note>
          </hi>? Angelus igitur et anima rationalis,
quoniam spiritus sunt a Deo creati, non
possunt oculis videri corporeis; Trinitas autem, qui
est Deus universorum creator, et vere invisibilis,
procul dubio si ab eo gratia non donetur, etiam cordis
oculo non videtur. Deus enim lux est vera quae
illuminat omnem hominem venientem in hunc mundum <note>(Joan. I, 9)</note>:
gratis itaque illuminando confert
<pb n="0824B"/>
emundationem, ut videndi tribuat facultatem. Immortalis
quoque non eo modo Deus dicitur, quo vel
anima vel angelus invenitur: quoniam et in angelo
etsi non est naturalis exstinctio, potest tamen naturalis
inveniri mutatio: illa vero natura recipit ex
mutabilitate quandam mortem, quae recipit qualitatem.
Nos autem Deum sine qualitate dicimus bonum,
cui non est aliud Deum esse, aliud bonum esse: unde,
cum bonitatem dicimus, ipsam divinitatem ejus ostendimus;
et cum divinitatem dicimus, bonitatem sine
dubio demonstramus. Deus ergo noster in eo vere
immortalis agnoscitur, <emph>654</emph> in quo naturaliter non
mutatur: quod nulla creatura potuit aut potest habere
per naturam, quamvis hoc quaedam cognoscitur
accepisse per gratiam. Omnis quippe res quam Deus
<pb n="0824C"/>
fecit, originem ducit ex nihilo: unde consequenter
agnoscitur a certo initio coepisse esse, et priusquam
esse inciperet, non fuisse. Unde hoc habet omnis res
cujus non est una cum Deo Patre natura, ut per semetipsam
mutabilitati subjaceat: incommutabilitatem
vero, illius naturae dono consequatur, in qua
naturalis incommutabilitas invenitur. Sola vero est
natura Trinitatis quae naturaliter mutari non possit,
quia natura esse non coepit: in omni autem substantia
quae cum Deo Patre non est unius ejusdemque
naturae, sicut origo ex nihilo ducta cognoscitur, ita
naturalis mutabilitas invenitur. Quam mutabilitatem
sola Trinitatis divina natura non habet, quae esse
non coepit, et quae omnia quae fecit, ex nihilo fecit:
quaeque propterea in se tantummodo credi voluit,
quia sic sola sufficit ad renovationem humanae naturae,
<pb n="0824D"/>
sicut ad creationem omnium rerum sola sibi
naturali virtute ac bonitate sufficit. In illam igitur
naturam sanctae Trinitatis juste ac salubriter credimus,
quam et omnipotentem, et rerum omnium
creatricem, et regem, et regnum omnium saeculorum
singulariter possidentem, et invisibilem corporibus
atque spiritibus per naturam, visibilem vero spiritibus
justis per gratuitam gratiam, immortalem quoque
per aeternitatem naturalis incommutabilitatis
agnoscimus. Quapropter cum haec omnia commemorarentur
in Patre, in quo principaliter commendanda
erat divina natura, sufficit Filium ejus unicum Dominum
nostrum Jesum Christum deinde nominari,
quandoquidem ipso unici Filii vocabulo, plena invenitur
<pb n="0825A"/>
Patris et Filii naturalis significata communio.
Alterius autem omnipotentiae, dominationis, immortalitatis
atque invisibilitatis, Jesus Christus digne
crederetur, si non Dei Patris unicus Filius diceretur:
unicus autem dicitur, quia solus verus est Filius:
solus est autem verus Filius, quia de natura Patris
solus est natus. Veritas itaque nativitatis illius, naturalem
plenitudinem de Patre demonstrat in Filio, in
quo ex naturali generatione, paternae naturae permanet
plenitudo. Congruebat autem nostrae fidei ac
saluti, non solum creationis, verum etiam redemptionis
mysterium confiteri. In omnibus enim quae superius
de Patre dicta sunt, praedicata est majestas ejus
qua nos fecit, sed non est ostensa bonitas qua redemit:
et quoniam hoc collatum est nobis, dignum fuit
<pb n="0825B"/>
ut sufficiente solo Filii nomine ad demonstrationem
majestatis divinae qua creati sumus, deinde verbum
crucis, quod pereuntibus quidem stultitia est, his autem
qui salvi fiunt virtus Dei est <note>(I Cor. I, 18)</note>. Quo
magis ad credendum difficile videbatur. Difficile
quippe non fuit credere Filium unius naturae cum
Patre, et ex hoc omnia quae memorata sunt, unitate
naturali cum genitore genitum possidere: et ob hoc,
ad sapientiam mundi penitus destruendam, quia
Christus crucifixus Judaeis quidem scandalum est,
gentibus autem stultitia, ipsis vero vocatis Judaeis
atque Graecis, Christus Dei virtus et Dei sapientia <note>(I Cor. I, 23)</note>;
ob hoc fuit intentius et penitus inculcandum,
Deum verum, Dei Patris omnipotentis,
immortalis, et invisibilis proprium <emph>655</emph> atque unigenitum
<pb n="0825C"/>
Filium, etiam natum de Spiritu sancto ex
Virgine Maria, quod nihil est aliud quam de gratia
Dei, et ex utero virginali. Quid autem mirabilius ac
salubrius, quam cognoscere Deum unigenitum, de
natura Patris sine initio natum, et Patri Deo naturaliter
coaeternum, non suae utilitatis, sed nostrae
salutis obtentu factum esse quod fecit; creatumque
mirabiliter ac misericorditer, ut redimeret quod
creavit? Verum quia idem proprius atque unicus Dei
Patris, simul naturam nostram poenamque suscepit,
qui veritatem in se animae humanae sic demonstravit
et carnis, ut veritatem tristitiae suscepisset et mortis;
unde ait: <hi>Tristis est anima mea usque ad mortem <note>(Matth. XXVI, 33)</note>
          </hi>;
propterea in Symbolo ipsum
unicum Dei Filium, quem de Spiritu sancto et Maria
<pb n="0825D"/>
Virgine natum fatemur, crucifixum quoque dicimus
et sepultum: ut in eo simul agnoscatur veritas
utriusque naturae, quem sicut verum Deum ostendit
divinitatis aeternae majestas, ita verum hominem docet
divinae benignitatis humilitas. Deus quippe ille
qui est de Patre creator omnium rerum, factus est
de Virgine mediator Dei et hominum. Ipse autem
mediator non fieret, si in se uno veritatem paternae
maternaeque substantiae non haberet. Sicut enim in
eo sumus reconciliati per mortem Filii ejus, quia ille
mediator veram in se habuit carnem, secundum quam
susciperet veram mortem; sic in eo nobis beneficium
contulit verae reconciliationis, in quo est illi cum
<pb n="0826A"/>
Patre una divinitas naturalis. Christus enim, qui veritas
est, sicut est verus homo de natura matris, sic
verus Deus est etiam de substantia Patris: cui sic
non est diversitas divinae naturae cum Patre, sicut non
est naturalis diversitas animae carnisque cum Virgine.
Proinde, quia mortem veritate carnis accepit, quam
veritate divinitatis absorbuit, ideo fatemur quia sepultus,
die tertia resurrexit. Hoc enim ad confirmationem
spei nostrae operata est divina benignitas, ut
in quo vincebatur mortis nostrae supplicium, in ipso
refulgeret nostrae resurrectionis exemplum: et quia <hi>Christus resurgens a mortuis jam non moritur, et mors
ei ultra non dominabitur 
 <note>(Rom. VI, 9)</note>
          </hi>; sicut nunquam
morietur Christi caro vera, ita nostra quoque corpora
resurrectionis aeternitate credamus sine fine
<pb n="0826B"/>
victura. Deinde autem fatemur Christum ascendisse
in coelum, et inde venturum judicare vivos et mortuos: <hi>Pater enim non judicat quemquam, sed omne
judicium dedit Filio, ut omnes honorificent Filium sicut
honorificant Patrem 
 <note>(Joan. V, 22)</note>
          </hi>. Proinde unus est
honor Patri et Filio deferendus, quia Pater, qui non
judicat quemquam, sed omne judicium dedit Filio,
unum demonstravit esse suum Filiique judicium:
quod ideo Filio dedit, ut omnes honorificent Filium
sicut honorificant Patrem. Ad removendam quippe
differentiam honoris, ostensa est unitas judiciariae
potestatis: ut scilicet Filio, cui a Patre datum omne
judicium novimus, aequalem simul cum Patre honorificentiam
deferamus; nec separemus honoris obsequium,
ubi separatum judicium non videmus. Expleta
<pb n="0826C"/>
vero confessione verae divinitatis, veraeque humanitatis
unici Filii Dei, confitemur nos credere in Spiritum
sanctum, qui est unus Spiritus Patris et Filii,
de Patre Filioque procedens, in Patre Filioque <emph>656</emph> 
naturaliter <note>( <hi>al.</hi> fideliter)</note> manens: de Patre ac Filio
habens divinitatis originem, cum Patre ac Filio unius
deitatis habens naturaliter veritatem. In Spiritu autem
sancto quid amplius ad perfectionem divinae majestatis
potuit aut debuit praedicari, quam cum de Spiritu
sancto ex Maria Virgine natus Dei Filius dicitur,
ipse opifex illius sancti corporis invenitur? In quo
ergo digne minor Patre vel Filio dici potest, qui est
ipsius unici Filii Dei secundum carnem creator omnipotens?
Haec est Trinitas unus Deus, cujus sacramentum
sancto Symbolo continetur, propter quod in
<pb n="0826D"/>
nomine Patris, et Filii, et Spiritus sancti sanctum
baptisma datur. Remissio vero peccatorum, carnis
resurrectio, et vita aeterna, propterea in Symbolo
post commemorationem sanctae Trinitatis adjungitur,
ut illius confessionis utilitas, hujus mercedis subjunctione
monstretur. Ad hoc enim utilis est fides Patris,
et Filii, et Spiritus sancti, unius scilicet aeterni,
veri, et boni Dei, ut remissionem peccatorum accipiamus,
et in ista carne in qua nunc vivimus resurgentes,
in aeternum beate vivamus. Ipsa est pietas,
quae <hi>ad omnia utilis est, promissionem habens vitae
praesentis et futurae <note>(I Tim. IV, 8)</note>
          </hi>; praesentis utique
bonae, et futurae aeternae ac beatae. Subjungitur autem
<pb n="0827A"/>
et sancta Ecclesia, ut agnoscatur quae sit domus Dei
conditoris, aeterna civitas Redemptoris: sine cujus
societate atque unitate remissio peccatorum non
acquiritur, et per resurrectionem carnis non ad
aeternae vitae gaudia, sed ad aeternae mortis supplicia
pervenitur. Proinde illi sanctum Symbolum prodest,
qui Patrem et Filium et Spiritum sanctum unum
Deum naturaliter credit: ipse enim remissionem accepit
peccatorum, et per resurrectionem istius carnis
in qua nunc bene vivit, vitam aeternam sine dubio
possidebit; non autem sic credimus in remissionem
peccatorum, in carnis resurrectionem et in vitam
aeternam, sicut credimus in Spiritum sanctum. Discretione
quippe largitoris largitatisque servata, in Patrem
et in Filium et in Spiritum sanctum credimus:
<pb n="0827B"/>
remissionem vero peccatorum, carnis resurrectionem,
et vitam aeternam, a Patre et Filio et Spiritu
sancto danda nobis credimus et speramus. Nam ipse
Salvator noster, in quo nobis credendum sit, evidenter
ostendit, dicens discipulis suis: <hi>Ite, docete omnes
gentes, baptizantes eos in nomine Patris, et Filii, et
Spiritus sancti <note>(Matth. XXVIII, 19)</note>
          </hi>. In Patre autem,
et Filio, et Spiritu sancto, personarum fuit insinuanda
proprietas, ne in Trinitate Deo, in quo una
natura saluberrime creditur, una quoque persona
perniciosissime crederetur. Miror autem te confiteri
quia de Deo nihil aliud nasci poterat nisi Deus; et non
attendere, in ipsa natura et nomine Dei omnia illa
quae de Deo Patre dicta sunt contineri. Si enim de
Deo nihil aliud nasci poterat nisi Deus, utique de Deo
<pb n="0827C"/>
omnipotente nihil aliud nasci poterat nisi Deus omnipotens,
de Deo universorum creatore nihil nasci
poterat nisi Deus universorum creator, de Deo Rege
saeculorum nihil aliud nasci poterat nisi Rex saeculorum,
de Deo immortali nihil aliud nasci poterat nisi
Deus immortalis, de Deo invisibili nihil nasci poterat
nisi Deus invisibilis. Quoniam ergo de Deo natus est
Deus, de Patre <emph>657</emph> Filius, de omnipotente omnipotens,
de universorum creatore universorum creator,
de Rege saeculorum Rex saeculorum, de immortali
immortalis, de invisibili invisibilis, quid reliquum
est nisi ut Patri Filius per omnia credatur aequalis?</p>
</div1>

<div1>
        <head>FRAGMENTUM XXXVII. <hi>Pater vere Dominus est, et Christus vere Deus, et tota Trinitas vere Dominus Deus. Quomodo baptizamur in nomine Patris et Filii et Spiritus sancti, et tamen in solo Christi nomine salvamur. An bonus baptismus in nomine Jesu Christi.</hi> </head>

<pb n="0827D"/>
<p>Neque enim Symboli tenor soli Patri tribuit deitatem,
sed in Deo Patre naturalem Filii et Spiritus
sancti ostendit originem: in quo utique demonstranda
erat divinitas vera per omnipotentiae nomen,
quia Deus non esset, si omnipotens non fuisset: demonstranda
erat etiam vera generatio nomine paternitatis,
ut Patris et Filii vere significaretur natura
communis. Et quia Deo competit naturaliter Dominum
esse omnium rerum; in eo quod tenor Symboli
Christum dixit Dominum, veraciter insinuavit et
Deum. Proprium quippe est ac naturale vero Deo,
non aliud esse quam Dominum; et vero Domino, non
aliud esse quam Deum. Inde est quod et beatus Paulus
<pb n="0828A"/>
apostolus sic ait: <hi>Nobis tamen unus est Deus Pater,
ex quo omnia, et nos in ipso; et unus Dominus
Jesus Christus, per quem omnia, et nos per ipsum <note>(I
Cor. VIII, 6)</note>
          </hi>. Ut sicut Deo Patri non ademit jura verae
dominationis, sic nec Domino Filio agnosceretur unitatem
subtrahere deitatis. Unum enim nobis licet
Deum unumque Dominum confiteri. Una est enim
dominatio unius divinitatis, et una divinitas unius
dominationis, et sic praeter unum Dominum non est
alius Dominus, sicut praeter unum Deum non est
alius Deus. Unius ergo Dei una dominatio in una
ejus divinitate cognoscitur; et unius Domini una divinitas
in una ejus dominatione naturaliter invenitur.
Praeter unum Deum Patrem non est alius Deus,
et praeter unum Dominum Jesum Christum non est
<pb n="0828B"/>
Dominus alius. Sed nec Deus Pater sine Deo Filio
unus est Deus, nec Dominus Christus sine Domino
Patre unus est Dominus. Quia Deus Pater et Dominus
Jesus Christus naturaliter unus est Dominus
Deus: plenitudinem deitatis naturaliter habens in
plenitudine dominationis, et plenitudinem dominationis
habens in plenitudine deitatis. Inde est quod
beatus David dicit: <hi>Quis Deus praeter Dominum, aut
quis Deus praeter Deum nostrum <note>(Psal. XVII, 32)</note>
          </hi>? Tenor
igitur Symboli in Patre et Filio unitatem deitatis
ac dominationis ostendit, quando et Patrem, quem
Deum dixit, non aliud quam Dominum; et Christum,
quem Dominum dixit, non aliud quam Deum recte
credentibus intimavit. De uno enim Deo <emph>658</emph> Patre
natus unus Deus Jesus Christus, non aliud potuit
<pb n="0828C"/>
nasci quam Deus: qui tamen unus Dominus naturaliter
non esset, si natus de Domino non fuisset. Pater
itaque Deus, qui Dominum genuit, verus cognoscitur
Dominus; et Christus Dominus de Deo genitus, verus
cognoscitur Deus; et Spiritus sanctus, unus idemque
Patris et Filii Spiritus, quia unius naturae est cum
Patre et Filio, verus est Dominus Deus. Una quippe
illi est naturaliter cum Domino Deo Patre, et Domino
Deo Filio, et deitas verae dominationis, et verae dominatio
deitatis. Hinc est quod unusquisque catholicus
Christianus, cum fuerit interrogatus, utrum
Deus Pater Dominus sit, et utrum Dominus Jesus
Christus Deus sit, utrumque sine dubio confitetur;
nec tamen duorum deorum, aut duorum dominorum,
sed unius Domini Dei praedicator veridicus invenitur.
<pb n="0828D"/>
Quid enim restat illi cui duos deos, aut duos dominos
praedicare non licet, nisi ut interrogatus, Deum
Patrem et Dominum Christum unum Dominum confiteatur
intrepidus? nec aliud utique respondeat de
Spiritu sancto, quia unus est Dominus Deus cum
Patre et Filio, qui unus est Spiritus Patris et Filii?
Quod quisquis verum esse aut negat aut dubitat, necesse
est ut aut solum dicat colendum Deum Patrem,
aut seipsum profiteatur creatoris creaturaeque cultorem.
Sed fides Christiana ideo unum Dominum Deum
praedicat Patrem et Filium et Spiritum sanctum,
quia nec duos vel tres dominos aut deos fas est credere,
nec creaturam cum Creatore licet cuiquam
colere, nec sine cultura Filii aut Spiritus sancti potest
fides Christiana constare. Unus est igitur Deus, et
<pb n="0829A"/>
Dominus omnium rerum, Pater et Filius et Spiritus
sanctus. Deus enim non solius vocabulum Patris, sed
unum communiter naturale nomen est Trinitatis.
Ideo Salvator noster praecepit discipulis suis, dicens: <hi>Ite, docete omnes gentes, baptizantes eos in nomine
Patris et Filii et Spiritus sancti 
 <note>(Matth. XXVIII, 19)</note>
          </hi>.
Vide quid respondeas beato Petro, qui in solo Christi
nomine sic collocavit humanae salutis effectum, ut in
nullo alio nos assereret posse salvari. In libro quippe
Actuum apostolorum, postquam ille sanatus est qui
erat claudus ex utero matris suae, cum Petrus et
Joannes a principibus sacerdotum interrogarentur,
in qua virtute aut in quo nomine hoc fecissent, ita
scriptum est: <hi>Tunc Petrus repletus Spiritu sancto
dixit ad eos: Principes populi et seniores, si nos hodie
<pb n="0829B"/>
dijudicamur in benefacto hominis infirmi, in quo iste
salvus factus est; notum sit omnibus vobis et omni
plebi Israel, quia in nomine Jesu Christi Nazareni
quem vos crucifixistis, quem Deus suscitavit a mortuis,
in hoc iste astat coram vobis sanus. Hic est lapis qui
reprobatus est a vobis aedificantibus, qui factus est in
caput anguli, et non est in alio aliquo salus. Nec enim
nomen est aliud sub coelo datum hominibus in quo oporteat
nos salvos fieri <note>(Act. IV, 8 et seq)</note>
          </hi>. Ecce Petrus repletus
Spiritu sancto dicit, sic nos in nomine Christi
salvari, ut non sit aliud nomen sub coelo datum hominibus,
in quo oporteat nos salvos fieri. Confer
nunc illud praeceptum Christi quo praecepit baptizari
gentes in nomine Patris et Filii et Spiritus sancti,
cum isto beati Petri sermone, quo sic in solo nomine
Christi <emph>659</emph> salutem humanam commendat, ut omnino
<pb n="0829C"/>
neget nomen aliud esse sub coelo datum hominibus
in quo oporteat nos salvos fieri. Confer itaque
nunc sermones Christi cum sermonibus Petri; confer
doctrinam magistri cum doctrina discipuli; confer
quod Petrus audivit a Christo, et quod dixit repletus
Spiritu sancto. Christus praecepit in nomine Patris
et Filii et Spiritus sancti baptizari; Petrus vero dixit
solum nomen Christi datum hominibus in quo oporteat
nos salvos fieri. Dic ergo utrum conveniat quod
Petrus a Christo audivit, et quod repletus Spiritu
sancto praedicavit. Si enim convenit utrumque, necesse
est unum nomen esse Patris et Filii et Spiritus
sancti, et hoc solum nomen datum hominibus in quo
oporteat nos salvos fieri. Si vero istam doctrinam
Petri ab illo praecepto Christi dixeris discrepare,
<pb n="0829D"/>
hoc tibi reliquum est, ut non tam Petrum quam Spiritum
sanctum dicas esse mentitum. Spiritu enim
sancto repletus hoc dixit, et ab ipso utique quod
praedicaret audivit. Cum autem in mendacio Petri
mendacem dixeris Spiritum sanctum, continuo mendacem
praedicabis et Christum. Ipse enim Spiritum
veritatis a se promisit mittendum esse discipulis, ut
eum Spiritum qui illos doceret in omnem veritatem.
Quod si eos in aliquod mendacium Spiritus sanctus
induxit, non solum ipsum mentitum asseris, qui veritati
aliquid contrarium docuit; sed et Christum necesse
<pb n="0830A"/>
est dicas esse mendacem, si non talem Spiritum
misit qualem promisit. Si enim praedicationem
illam beati Petri veracem esse negaveris, ipsum
Christum (id est Veritatem) necesse est mendacii
fatearis auctorem: ipse enim ait, loquens de Spiritu
sancto: <hi>Non enim loquetur a semetipso, sed quaecunque
audiet loquetur, et quae ventura sunt annuntiabit
vobis. Ille me clarificabit, quia de meo accipiet et annuntiabit
vobis <note>(Joan. XVI, 13, 14)</note>
          </hi>. Si de Christo
quod diceret Spiritus sanctus accepit, et mendacium
dixit, ergo Christus Spiritui sancto mendacium
dedit. Sed si hoc a Christo non accepit, sed Spiritus
sanctus locutus est a semetipso quod non accepit a
Christo, ergo, secundum sententiam tuam, aut sciens
aut ignarus mentitus est Christus, qui ait, <hi>Non enim
<pb n="0830B"/>
loquetur a semetipso, sed quaecunque audiet loquetur</hi> 
Sed quia nec Christus potuit mentiri, nec Spiritus
sanctus, quia ipsa sancta Trinitas naturaliter una
est veritas, quandoquidem sicut veritatem confitemur
esse Deum Patrem, sic etiam Filium et Spiritum
sanctum naturaliter cognoscimus veritatem; Filius
quippe de seipso dicit: <hi>Ego sum via, veritas, et vita <note>(Joan. XIV, 6)</note>
          </hi>;
Spiritum quoque veritatis beatus
Joannes veritatem esse testatur, dicens: <hi>Et Spiritus
est qui testificatur, quia Spiritus est veritas <note>(I Joan. V,
6)</note>
          </hi>; quoniam igitur Pater veritas, et Filius veritas, et
Spiritus sanctus veritas, non sunt tres veritates, sed
ipsa sancta Trinitas una est naturaliter veritas; et
quidquid sancti apostoli docuerunt, pleni veritate dixerunt:
necesse est ut verum sit et quod Petrum docuit
Christus, et quod plenus Spiritu sancto docuit
<pb n="0830C"/>
Petrus. Nam, sicut nemo salvatur nisi baptizatus
fuerit in nomine Patris et Filii et Spiritus sancti; sic
excepto Christi nomine, non est aliud nomen datum
hominibus <emph>660</emph> in quo oporteat nos salvos fieri.
Unum enim naturale nomen est Patris et Filii et
Spiritus sancti, quod est Deus; et hoc est solum hominibus
datum nomen, in quo qui recte credunt, per
sacramentum baptismatis perveniunt ad salutem.
Quapropter si non in uno eodemque nomine, quod
est naturaliter Patri et Filio et Spiritui sancto commune,
sanctum baptisma credentes accipiunt; sed
(sicut tu putas) in tribus diversis nominibus baptizantur,
quando, secundum regulam Christi Salvatoris
imperio constitutam, in nomine Patris et Filii et Spiritus
sancti qui crediderint baptizantur: responde
<pb n="0830D"/>
nobis, utrum subtracto vel Patris vel Filii vel Spiritus
sancti nomine, possit in duobus nominibus baptisma
datum Christiana firmitate constare. Quod
utique nullatenus dicere audebis, quia hoc te dicere
prohibebit ipsius sententia Veritatis. Quid igitur
restat nisi ut respondeas, illud esse integrum baptismatis
sacramentum, quod secundum praeceptum Domini
datur in nomine Patris et Filii et Spiritus sancti.
Nunc veniat in mentem liber Actuum apostolorum, in
quo beatus Petrus invenitur dixisse Judaeis: <hi>Poenitentiam
agite, et baptizetur unusquisque vestrum in
<pb n="0831A"/>
nomine Jesu Christi, in remissionem peccatorum vestrorum,
et accipietis donum Spiritus sancti <note>(Act. II,
38)</note>
          </hi>. Deinde considera quid in eodem contineatur
libro, ubi scriptum est: <hi>Cum autem audissent apostoli
qui erant Hierosolymis, quia recepit Samaria
verbum Dei, miserunt ad illos Petrum et Joannem.
Qui cum venissent, oraverunt pro ipsis ut acciperent
Spiritum sanctum. Nondum enim in quemquam illorum
venerat Spiritus sanctus, sed baptizati tantum
erant in nomine Domini Jesu <note>(Act. VIII, 14 et seq.)</note>
          </hi>.
Item in eodem libro, cum Petrus apostolus missus ab
Spiritu sancto, magnum pietatis praedicaret centurioni
Cornelio sacramentum, et adhuc eo loquente
super omnes qui audiebant verbum Spiritus sanctus
cecidisset, tunc sanctum apostolum Petrum ita respondisse
<pb n="0831B"/>
memorata Scriptura testatur, <hi>Nunquid
aquam quis prohibere potest, ut non baptizentur hi qui
Spiritum sanctum acceperunt sicut et nos? Et jussit
eos in nomine Jesu Christi baptizari <note>(Act. X, 47, 48)</note>
          </hi>.
Illum quoque locum in eodem libro considera, ubi
dicitur: <hi>Factum est autem cum Apollo esset Corinthi,
et Paulus, peragratis superioribus partibus, venisset
Ephesum, et invenisset quosdam discipulos, dixit ad
eos: Si Spiritum sanctum accepistis credentes? At illi
dixerunt ad eum: Sed neque si Spiritus sanctus est
audivimus. Ille vero ait: In quo ergo baptizati estis?
Qui dixerunt: In Joannis baptismate. Dixit autem
Paulus: Joannes quidem baptizavit baptismate poenitentiae
populum, dicens, in eum qui venturus est post
ipsum ut crederent, hoc est in Jesum. His auditis,
<pb n="0831C"/>
baptizati sunt in nomine Domini Jesu: et cum imposuisset
illis manum Paulus, venit Spiritus sanctus
super eos, et loquebantur linguis et prophetabant <note>(Act.
XIX, 1 et seq.)</note>
          </hi>. Ecce tot locis attestantibus, invenimus
quosdam in nomine Domini Jesu Christi, auctoritate
apostolica baptizatos. Dic ergo mihi utrum
illi qui baptizati dicuntur in nomine Jesu Christi, in
nomine quoque Patris et Spiritus sancti fuerint baptizati,
an hoc omnimodis neges. Quod si dixeris in illo <emph>661</emph> 
 Jesu Christi nomine, simul et Patris et Spiritus
sancti nomen accipiendum, procul dubio unum Patris
et Filii et Spiritus sancti confiteberis nomen; et ex
uno nomine, unum Deum necesse est sanctam confitearis
continuo Trinitatem. Si vero baptizatos in nomine
Jesu Christi, dixeris non esse baptizatos in nomine
<pb n="0831D"/>
Patris et Spiritus sancti, quid restat nisi ut illud baptisma
verum esse non putes, sed ipsos sanctos apostolos
praevaricationis reos esse pronunties? Quod
cum dixeris, vide quemadmodum te audebis Christianum
dicere, cum coeperis Christo in suis apostolis
repugnare, quem ipsis apostolis dixisse non nescis, <hi>Qui vos recipit me recipit;</hi> 
 et, <hi>Qui vos spernit, me spernit <note>(Matth. X, 40; Luc. X, 16)</note>
          </hi>.
Audi ergo sermonem
apostolicum, et doctrinae atque operi apostolorum
reverenter obedientiam praebe. Ille itaque in his apostoli
Petri verbis nullam patitur difficultatem, qui audiens
Christum praecipientem baptizari gentes in nomine
Patris et Filii et Spiritus sancti; audiens etiam
beatum Petrum dicentem, excepto nomine Christi,
nullum nomen esse in quo oporteat nos salvos fieri:
<pb n="0832A"/>
certissime credit et indubitanter fatetur unum naturale
nomen esse Patris et Filii et Spiritus sancti.
Quapropter necesse est, ut aut in uno nomine Trinitatis
dari sanctum baptisma fatearis; aut nomen Patris,
et nomen Spiritus sancti necessarium esse non
credas ad salutem humanam, et ex hoc saluberrimam
Christi coneris evacuare doctrinam. Sed attende
quid dixerit Christus, cujus doctrinam veraciter tenuit
Petrus. In nomine quippe Patris et Filii et Spiritus
sancti, gentes baptizari debere praecepit. Hoc
praeceptum Petrus tenacissime custodivit, hac doctrina
oves Christi usque ad effusionem sanguinis
pavit. Christianae quippe fidei custodiens veritatem,
et sciens unum esse nomen Trinitatis; et illud
verum dixit, quia, excepto nomine Christi, non est
<pb n="0832B"/>
aliud nomen sub coelo datum hominibus in quo
oporteat nos salvos fieri; et quod docuit baptizari in
nomine Jesu Christi, in uno baptizavit nomine Patris
et Filii et Spiritus sancti. Nulla est enim in Trinitate
diversitas naturalis nominis, ubi est ipsa unitas
naturalis.</p>
</div1>

<div1>
        <head>FRAGMENTUM XXXVIII. <hi>Filius est omnipotens sicut Pater, et sic habet omnia sicut Pater.</hi> </head>
<p>Addis, et dicis:  « Est ergo Filius omnipotens, sed
non sicut Pater, quia Filio ipsam omnipotentiam
Pater dedit et contulit; Patri autem omnipotentiam
nullus contulit neque dedit. »  Cum utique ex hoc
magis agnoscatur Filius aequalis Patri, quia quod est,
non habet aliunde, sed de Patre: nec est de nihilo,
<pb n="0832C"/>
sed de genitore subsistit <emph>662</emph> aeterno. Servavit ergo
quod suum est natura Patris in Filio, quia nihil ex
se potuit proferre diversae divinitatis illa generatio
naturalis. Dedit autem omnia Pater Filio, nec ei aliquid
negavit, in quo totam naturam suam ineffabiliter
genuit. Quod ergo dedit Pater omnipotentiam
Filio, in sola est origine, non in diversitate ipsius
omnipotentiae vel naturae. Illic dedisse qui quaerit,
non aliud quam genuisse reperiet. Generatio autem
illa, quae naturaliter divina est et aeterna, in quo
plenitudinem omnium quae habet ostendit Filio dedisse
Patrem, in eo Patri Filium naturaliter demonstrat
aequalem. Sic ergo habet omnia Filius, sicut
Pater: quia ubi generatio naturalis agnoscitur, ibi
genitoris et geniti nulla naturalis diversitas invenitur.</p>
</div1>

<div1>
        <head>FRAGMENTUM XXXIX <hi>Spiritus sanctus unus est naturaliter cum Patre et Filio Dominus Deus.</hi> </head>

<pb n="0832D"/>
<p>Memento itaque omnibus tuis objectionibus nos
Domino adjuvante dedisse responsum: et noli credere
Spiritum sanctum subjectum aut minorem in
divinis eloquiis inveniri: nec ejus missionem carnaliter
cogites, nec localem putes, nec ei obsequium
servilis conditionis assignes. Est enim Spiritus sanctus
cum Patre et Filio naturaliter unus Dominus
Deus. Quod evidenter agnoscitur, et in creatione
omnium rerum, et in redemptione fidelium. Si enim
Deus non esset, communia opera cum Patre et Filio
non haberet; si Deus non esset, virtutem coelorum
<pb n="0833A"/>
non ipse firmaret; si Deus non esset, angeli ad se
prospiciendum non concupiscerent; si Deus non
esset, super Jesum baptizatum nullatenus advenisset;
si Deus non esset, unum nomen cum Patre et
Filio non haberet; si Deus non esset, adoptionis divinae
gratiam non dedisset; si Deus non esset, templum
<pb n="0834A"/>
nostra corpora non haberet; si Deus non esset,
Christus in illo daemonia non ejecisset; si Deus non
esset, coelum et terram nullatenus implevisset. Haec
igitur et his similia si recte cogitaveris, rectam fidem
de sancto Spiritu mox habebis.</p>
</div1>

<div1>
        <head>EX LIBRO III HINCMARI ARCHIEPISCOPI RHEMENSIS, ADVERSUS OBJECTA GRAECORUM, AD ODONEM BELLOVACENSEM; NEC NON EX LIBRO III RATRAMI CORBEIENSIS MONACHI CONTRA GRAECORUM OPPOSITA</head>

<pb n="0833"/>
<p>
          <pb n="0833A"/> <emph>663</emph> <hi>Fulgentius episcopus, litterarum studiis admodum
<pb n="0833B"/>
eruditus, et vitae sanctitate perspicuus, ab Arianis
quoque pro catholica fide multa perpessus, in libro
Quaestionum de Spiritus sancti processione sic ait:</hi> </p>
<p>Sic totum quod est ipsa natura, commune tribu
invenitur esse personis, ut aliquid tamen inveniatur,
quo proprie unaquaeque persona noscatur: quod tamen
nec inveniatur separabile, nec possit esse commune.
Nam proprium Patris dicimus esse quod genuit;
proprium dicimus Filii esse, quod solus de
solo Patre natus est; proprium Spiritus sancti, quod
de Patre Filioque procedit. In his vero propriis
nulla est naturae separatio, sed quaedam personalis
agnitio.</p>
<p>
          <emph> <hi>Item in consequentibus.</hi> </emph>
        </p>
<p>Non ergo potuit Spiritum sanctum divinitas Filii
<pb n="0834A"/>
accipere, cum ipse Spiritus sanctus sic procedat a
<pb n="0834B"/>
Filio, sicut procedit a Patre, et sic detur a Filio, sicut
datur a Patre. Nec illa natura, unde Spiritus sanctus
habet originem, potuit vel exspectare, vel accipere largitatem.
Spiritus ille totus est Patris, totus est Filii:
quia unus naturaliter Spiritus est Patris et Filii. Proinde
totus de Patre procedit et Filio, totus in Patre
manet ac Filio: quia sic manet ut procedat, sic procedit
ut maneat. Unde naturaliter hanc habet cum
Patre ac Filio unitatis plenitudinem, et plenitudinis
unitatem, ut totus a Patre, totus habeatur a Filio.
Non ergo accepit Spiritum sanctum divinitas Filii,
cum qua unius est naturae Spiritus sanctus, et ex qua
habet quidquid habet, imo de qua est hoc quod est,
quia quod naturaliter habet, hoc est.

</p>
      </div1>
</body>
  </text>
</TEI>