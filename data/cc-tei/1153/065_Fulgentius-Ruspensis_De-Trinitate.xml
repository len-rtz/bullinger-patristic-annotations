<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Trinitate</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.DeTri8</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De Trinitate</head>

<emph>328</emph> 

<div2>
          <head>CAPUT PRIMUM.</head>

<pb n="0497B"/>
<p>Quoniam me, fili carissime Felix, fidei calore succensus
saepius percunctaris, quomodo de sancta
Trinitate, quae Deus est, credere debeas, vel qualiter
possis fidem catholicam atque orthodoxam contra
haereticorum errores, praesertim quorum societate
frueris, Domino auxiliante defendere, ac per hoc
eorum insidias evitare; necessarium tibique commodum
duxi tuis petitionibus respondere. Sed utinam
tam congrue ac convenienter, quam mihi est velle,
ipsa scilicet incommutabilis Trinitas, in cujus manu
sunt et nos, et sermones nostri, ad annuntiandum se
et sermonem rectum, et fidem sinceram tribuat, quatenus
sancto desiderio tuo, studio discendi flagranti
ad plenum satisfacere valeam. Illam itaque fidem
crede sincerissimae menti tuae nos velle notescere,
<pb n="0497C"/>
per quam justificati sunt patriarchae, prophetae, apostoli,
martyres coronati, quam hactenus per totum
orbem sancta tenet Ecclesia, cujus splendor credentium
mentes illustrans aeternae vitae facit esse participes.
Quae usque nunc per successionum seriem in
cathedra Petri apostoli Romae vel Antiochiae, in cathedra
Marci evangelistae Alexandria, in cathedra
Joannis evangelistae Ephesi, in cathedra Jacobi
Hierosolymae, ab episcopis ipsarum urbium praedicatur.
Coge ergo Arianos, Donatistas, Nestorianos,
Eutychianos, Manichaeos, et reliquas haereseon pestes
hisce communicare Ecclesiis quibus apostoli praesederunt.
Non consentiunt, quia per pravitatem fidei
ab Ecclesiae unitate divisi in parte esse voluerunt. Unde
et Joannes apostolus ait: <hi>Ex nobis exierunt;</hi> 
<pb n="0497D"/> <emph>329</emph> 
 <hi>sed non erant ex nobis. Quod si fuissent ex
nobis, permansissent utique nobiscum <note>(I Joan. XI, 19)</note>
            </hi>.
Ex nobis utique exierunt, quia se ab Ecclesiae unitate
corde insanissimo separaverunt. Non erant ex
nobis, scilicet praedestinatis, et ad aeternam videlicet
vitam electis. Non erant quippe ex his de quibus Dominus
dicit: <hi>Ego elegi, et posui vos ut eatis, et fructum
plurimum afferatis, et fructus vester maneat <note>(Joan. XV,
16)</note>
            </hi>. Sed nec in Abrahae semine benedicuntur, secundum
quod Dominus ad Abraham ait: <hi>In semine
tuo benedicentur omnes gentes <note>(Genes. XXVI, 4)</note>
            </hi>; et
Apostolus subnectens adjungit: <hi>Non in seminibus
<pb n="0498B"/>
quasi in multis, sed in semine tuo, quod est Christus <note>(Galat. III, 16)</note>
            </hi>.
Cum omnes gentes in Christo et per
Christum in unitatem fidei benedici mereantur, haeretici
non sunt benedicti, quia non habent unitatem
fidei, sed erroris pastu saginati, per superbiam facti
sunt, non filii Dei, sed filii diaboli. Unde et obscuratos
habentes cordis oculos, nequeunt cernere totum
mundum sanguine Christi redemptum, et in fidei
unitate concordem, secundum quod de primativa
Ecclesia designatur: <hi>Erat illis,</hi> inquit, <hi>cor unum et
anima una in Deum <note>(Act. IV, 32)</note>
            </hi>. Sic totus mundus
redemptus, sic totus mundus in cunctis gentibus nuncupatur
redemptus. <hi>Et timebunt gentes,</hi> inquit, <hi>nomen
tuum, Domine, et omnes reges terrae gloriam tuam <note>(Psal. CI, 16)</note>
            </hi>.
Et iterum: <hi>Omnes gentes quascunque
fecisti venient, et adorabunt coram te, Domine (Psal.
<pb n="0498C"/>
LXXXV, 9)</hi>, et rursum: <hi>Commemorabuntur,</hi> inquit, <hi>et convertentur ad Dominum universi fines terrae; et
adorabunt in conspectu ejus universae patriae gentium.
Quoniam Domini est regnum, et ipse dominabitur gentium <note>(Psal. XXI, 28, 29)</note>
            </hi>.
Quid infelices dicant qui
praecisi ab Ecclesia Dei, corde impoenitenti ipsi Ecclesiae
contradicunt; et dum eamdem, quae tunica
Domini est inconsutilis, scindere nituntur, ipsi facilius
scissi sunt? Hi percunctentur sigillatim. Ille dicit
sanguine Christi se esse redemptum. Ergo solum
pro Arianis, aut tantum pro Donatistis effusus est
sanguis Christi? Absit. Non sic dicit Veritas. Non
sic dicit Deus ad Abraham: <hi>In semine,</hi> inquit, <hi>tuo
benedicentur omnes gentes <note>(Genes. XXVI, 4)</note>
            </hi>. Non una
gens, sed omnis. Non illa et illa, sed cunctae. Sed
<pb n="0498D"/>
neque in diversa fide, sed in una: dicente Apostolo, <hi>Una fides 
 <note>(Ephes. IV, 5)</note>
            </hi>. In una scilicet fide salvantur
credentes: per unitatem fidei Ecclesia catholica
habet cor et animam unam in Deum. Haec fides recta,
quae facit diversa corda credentium unum esse,
Pauli apostoli ore laudatur. <hi>Gratias,</hi> inquit, <hi>ago
Deo, quia fides vestra annuntiatur in universo mundo <note>(Rom. I, 8)</note>
            </hi>.
Fides una, quae in totum mundum an
nuntiatur, ipsa laudanda ac praedicanda est.</p>
</div2>

<div2>
          <head>CAPUT II.</head>
<p>Accipe fidem, in qua jam olim renatus es credens
<pb n="0499A"/>
in nomine Patris, et Filii, et Spiritus sancti. Pater
Filius non est, Filius Pater non est, Spiritus sanctus
nec Pater nec Filius. Et cum tres sint, quod est, rogo,
nomen unum Patris et Filii et Spiritus sancti in quo
nos oporteat baptizari, nisi illud scilicet nomen Deitatis,
quod triplicari non potest? Quamvis enim dicamus
Patrem Deum, Filium Deum, Spiritum sanctum
Deum, tamen non dicimus tres deos, quia
scriptum est: <emph>330</emph> <hi>Audi, Israel, Dominus Deus tuus
unus est <note>(Deut. VI, 4)</note>
            </hi>. Unus est igitur Deus in natura,
non in persona: quia alia est persona Patris, alia
Filii, alia Spiritus sancti. Pater a nullo est genitus,
Filius a Patre est genitus, Spiritus sanctus a Patre
Filioque procedens est. Pater non sibi est, sed Filio;
Filius non sibi est, sed Patri; Spiritus alicujus
<pb n="0499B"/>
est aspirantis: ergo ad Patrem Filiumque refertur.
Ista itaque relativa nomina Trinitatem faciunt; essentialia
vero nullo modo triplicantur. Deus Pater,
Deus Filius, Deus Spiritus sanctus. Bonus Pater,
bonus Filius, bonus Spiritus sanctus. Pius Pater,
pius Filius, pius Spiritus sanctus. Justus Pater, justus
Filius, justus et Spiritus sanctus. Omnipotens
Pater, omnipotens Filius, omnipotens et Spiritus
sanctus. Et tamen non dicimus nec tres Deos, nec
tres bonos, nec tres pios, nec tres justos, nec tres
omnipotentes, sed unum Deum, bonum, pium, justum,
omnipotentem, Patrem et Filium et Spiritum
sanctum: ubi est una natura, essentia, vel substantia.
Quodlibet enim de his nominibus in illa sancta
summaque Trinitate dixeris, unum idemque significat.
Non est diversa Patris et Filii et Spiritus sancti
<pb n="0499C"/>
essentia. Quod si esset, nec veraciter Filius a Patre
gigneretur, nec Spiritus sanctus a Patre Filioque
procederet. Sed quia verus est Filius, id est de essentia
Patris genitus, verus est et Spiritus sanctus,
a Patre Filioque procedens. Quod si Filius aut Spiritus
sanctus alterius generis sunt quam Pater, nec
Filius veraciter Patris est, quem extraneum facit
differens essentia; similiter nec Spiritus sanctus a
Patre Filioque procederet, quod dementis est dicere:
quia sancta Scriptura, et Filium a Patre genitum,
et Spiritum sanctum a Patre procedentem fideli manifestat
narratione.</p>
</div2>

<div2>
          <head>CAPUT III.</head>
<p>Ergo sunt tria quaedam coaeterna, consubstantialia,
<pb n="0499D"/>
coessentialia. Sed cum quaereretur a Patribus, et diceretur:
Quid tria? nec essentias, nec substantias,
nec naturas dicere ausi sunt; ne aliqua forte diversitas
crederetur essentiarum, aut naturarum, aut
substantiarum: sed dixerunt tres personas, unam
essentiam: uti una essentia declararet Deum unum,
tres autem personae sanctam Trinitatem ostenderent.
Nec hoc dicimus, quod tantummodo Deus Trinitas
sit, et non unaquaeque persona. Nam et Pater solus
Deus est, et Filius solus Deus est, et Spiritus sanctus
solus Deus est. Solus dico, quia Pater non est Filius
et Filius non est Pater, et Spiritus sanctus non est
Pater aut Filius. Caeterum Trinitas inseparabilis,
incommutabilis, infinita non recipit tres deos, sicut
<pb n="0500A"/>
non recipit tres essentias, aut substantias, aut naturas,
et idcirco nullatenus dicendus est Filius in id
quod aequalis est Patri, aut creatus ex aliquo, aut
de nihilo substitutus: quia quod est Pater hoc genuit,
Deus Deum, lux lucem, incommutabilis incommuta
bilem, infinitus infinitum, aeternus coaeternum. Similiter
et de Spiritu sancto credimus quia hoc est
quod ille a quo procedit. Videamus igitur deinceps
utrum haec quae diximus sanctarum Scripturarum <emph>331</emph> 
 testimoniis approbemus. Primum etiam quaerendum
est si Deus Trinitas sit. <hi>Faciamus,</hi> inquit, <hi>hominem ad imaginem et similitudinem nostram 
 <note>(Genes.
I, 26)</note>
            </hi>. Et rursum, <hi>Venite, descendamus,</hi> inquit, <hi>et
confundamus ibi linguas eorum <note>(Genes. XI, 7)</note>
            </hi>. <hi>Nostram</hi> 
vero, et <hi>descendamus,</hi> pluralitatem personarum,
<pb n="0500B"/>
non deorum insinuat. Similiterque Abrahae
visio trium virorum et unius Domini deprecatio.
Et: <hi>Pluit Dominus a Domino super Sodomam et Gomorrham
sulphur et ignem a Domino <note>(Genes. XIX, 24)</note>
            </hi>.
Et: <hi>Dixit Dominus Domino meo: Sede a dextris meis <note>(Psal. CIX, 1)</note>
            </hi>;
Et: <hi>Verbo Domini coeli firmati sunt,
et Spiritu oris ejus omnis virtus eorum <note>(Psal. XXXII,
6)</note>
            </hi>. Quid aliud haec quam Trinitatem ostendunt?
Apertiusque sane Dominus in Evangelio: <hi>Ite, baptizate
omnes gentes in nomine Patris, et Filii, et Spiritus
sancti <note>(Matth. XXVIII, 19)</note>
            </hi>. Et rursum: <hi>Facta est
vox de coelo dicens: Hic est Filius meus dilectus:
ipsum audite <note>(Matth. XVII, 5)</note>
            </hi>. Identidemque ait, <hi>Vidi
Spiritum Dei descendentem, et manentem sicut columbam
in ipso <note>(Joan. I, 32)</note>
            </hi>.</p>
</div2>

<div2>
          <head>CAPUT IV.</head>

<pb n="0500C"/>
<p>En habes in brevi alium esse Patrem, alium Filium,
alium Spiritum sanctum: alium et alium in
persona, non aliud et aliud in natura; et idcirco <hi>Ego,</hi> 
 inquit, <hi>et Pater unum sumus <note>(Joan. X, 30)</note>
            </hi>. <hi>Unum,</hi> 
 ad naturam referre nos docet, <hi>Sumus,</hi> ad
personas. Similiter et illud: <hi>Tres sunt,</hi> inquit, <hi>qui
testimonium dicunt in coelo, Pater, Verbum, et Spiritus,
et hi tres unum sunt <note>(I Joan. V, 7)</note>
            </hi>. Audiat Sabellius <hi>sumus,</hi> 
 audiat <hi>tres,</hi> et credat esse tres personas,
et non sacrilego corde blasphemet, dicendo ipsum
sibi esse Patrem, ipsum sibi Filium, ipsum sibi Spiritum
sanctum: tanquam modo quodam seipsum
gignat, aut modo quodam a seipso ipse procedat;
cum hoc etiam in naturis creatis minime invenire
<pb n="0500D"/>
possit, ut aliquid seipsum gignere valeat. Audiat
scilicet et Arius, <hi>Unum,</hi> et non differentis Filium dicat
esse naturae, cum natura diversa unum dici nequeat.
Filius itaque clamat, <hi>Ego et Pater unum sumus <note>(Joan. X, 30)</note>
            </hi>;
et: <hi>Qui me videt, videt et Patrem <note>(Joan. XIV, 9)</note>
            </hi>.
Et Apostolus de eo: <hi>Qui cum in forma
Dei,</hi> inquit, <hi>esset, non rapinam arbitratus est esse
se aequalem Deo <note>(Philip. II, 6)</note>
            </hi>; et: <hi>Propterea,</hi> inquit
in Evangelio, <hi>quaerebant Judaei Jesum interficere, quia
non solum solvebat sabbatum, sed et Patrem suum dicebat
Deum, aequalem se faciens Deo <note>(Joan. V, 18)</note>
            </hi>.
Et Arius blasphemo spiritu contradicit: Non sunt
unum, non sunt aequales, quia ipse Filius de se dicit: <hi>Pater major me est 
 <note>(Joan. XIV, 28)</note>
            </hi>; et missum sese
<pb n="0501A"/>
saepenumero a Patre testatur. O infelix error pestiferaque
doctrina, ignorans dispensationem hominis
ob salutem generis humani temporaliter factam!
Rogo, secundum quid major est Pater Filio? secundum
substantiam, an secundum potentiam, an secundum
bonitatem, an secundum incorporalitatem, an
secundum aeternitatem? Si innascibilis Dei Patris
Unigenitus Deus imago est, perfectae atque absolutae
in eo substantiae veritas inest, per quam efficitur
esse eum imaginem veritatis. Potens est Pater, sed
si infirmus est Filius, imago jam non est potentis.
Bonus est Pater, sed si in diversi generis divinitate
Filius est, boni imaginem mali natura non reddet.
Incorporeus Pater est, sed si Filius secundum spiritum
circumscriptus est corpore, jam incorporei non
<pb n="0501B"/>
est forma corporeus. Aeternus <emph>332</emph> est Pater, sed
si Filius non est coaeternus, temporaliter Patri nomen
paternitatis accessit; et jam non omnia per
Verbum facta sunt, quia reperitur tempus ante Verbum
anterius, quando Pater fuerit sine Filio. Sed
imaginem Dei Patris Verbum, et omnia per ipsum
facta Scriptura evidenter declarat. An forte ad hoc
impiae professionis suae sensum propagat, ut Spiritum
sanctum bonum quidem, sed Filium meliorem, et
Patrem optimum esse credat, aut Spiritum sanctum
potentem, sed Filium potentiorem, et Patrem potentissimum
sensu sacrilego astruat; aut sanctum Spiritum
justum, sed Filium justiorem, et Patrem justissimum
blasphemando edoceat? Ergo non tenetur
sub unius Dei professione, sed ethnicorum more
<pb n="0501C"/>
plurimorum deorum cultui mancipatur, dum Deum
Patrem majorem, Filiumque minorem, et Spiritum
sanctum plusquam minorem praesumptione temeraria
suspicatur. Deum majorem, et Deum minorem
habeat error eorum qui Israel esse nolunt, nec obturatis
auribus audiunt: <hi>Audi, Israel, Dominus Deus
tuus Deus unus est <note>(Deut. VI, 4)</note>
            </hi>; et illud: <hi>Dominum
Deum tuum adorabis, et illi soli servies <note>(Ibid., 13)</note>
            </hi>.</p>
</div2>

<div2>
          <head>CAPUT V.</head>
<p>Sed ne forte caecato corde Filium, aut Spiritum
sanctum Deum esse non credant, et more Judaeorum
blasphemantium Deum esse abnegent, sacrarum Litterarum
testimoniis convincantur. <hi>Quorum Patres,</hi> 
inquit Apostolus, <hi>et ex quibus Christus secundum
<pb n="0501D"/>
carnem, qui est benedictus Deus in saecula <note>(Rom. IX,
5)</note>
            </hi>. Et rursum Joannes apostolus: <hi>Ut simus,</hi> inquit, <hi>in vero Filio ejus Jesu Christo. Ipse est verus Deus,
et vita aeterna 
 <note>(I Joan. V, 20)</note>
            </hi>. Et de Spiritu sancto
Joannes evangelista: <hi>Spiritus,</hi> inquit, <hi>Deus est <note>(Joan.
IV, 14)</note>
            </hi>. Et Apostolus dum Spiritum sanctum inhabitatorem
Ecclesiae diceret: <hi>Nescitis,</hi> inquit, <hi>quia
membra vestra templum est Spiritus sancti? Glorificate
et portate Dominum in corpore vestro <note>(I Cor. VI,
19, 20)</note>
            </hi>. Et in Actibus apostolorum: <hi>Anania,</hi> inquit
Petrus, <hi>cur tentavit cor tuum Satanas mentiri te Spiritui
sancto <note>(Act. V, 3)</note>
            </hi>? Et paulo post subjungit: <hi>Non es hominibus mentitus, sed Deo 
 <note>(Ibid., 4)</note>
            </hi>. En
habet Filium Deum, Spiritum sanctum Deum. De
Patre quod Deus sit, non opus est approbare, quem
<pb n="0502A"/>
ille sine ambiguitate Deum credit. De Filio autem
vel de Spiritu sancto omnis pene hoc sancta Scriptura
resonat; sed pro brevitate sermonis pauca inde
decerpsimus. Minorem autem, aut missum Filium
secundum id credimus quod et Apostolus ait, <hi>Misit
Deus Filium suum factum ex muliere, factum sub lege <note>(Galat. IV, 4)</note>
            </hi>.
Factum autem ex muliere, id est de
Virgine Maria natum: quia ille qui erat natus ex
Patre sine initio de matre nascendo accepit certum
temporis initium. <hi>Qui</hi> etiam <hi>cum in forma Dei esset,</hi> 
inquit Apostolus, <hi>non rapinam arbitratus est esse aequalis
Deo, sed semetipsum exinanivit formam servi accipiens,
in similitudine hominum factus, et habitu inventus
ut homo, humiliavit se usque ad mortem, mortem
autem crucis <note>(Philip. II, 6)</note>
            </hi>. <hi>Qui cum in forma Dei,</hi> 
<pb n="0502B"/>
ait, <hi>esset,</hi> id est cum substantia Deus esset, non rapuit
deitatem, quam naturaliter habebat cum Patre;
sed semetipsum exinanivit, id est, non in id quod
Deus est, et aequalis Patri, generi humano apparuit;
sed homine assumpto, non Deo consumpto, in unitate
personae, et in hoc <emph>333</emph> mundo apparuit, et
passiones sustinuit, et affectiones humanas, quas
decuit et voluit, sine vitio transcurrit. Secundum
hanc formam humanam non est aequalis Patri, dicente
ipso, <hi>Pater major me est <note>(Joan. XIV, 28)</note>
            </hi>. Secundum
illam vero qua aequalis est Patri, ait: <hi>Ego
et Pater unum sumus <note>(Joan. X, 30)</note>
            </hi>. Secundum formam
humanam, <hi>venit in mundum peccatores salvos
facere <note>(I Tim. I, 15)</note>
            </hi>; secundum divinam, <hi>in mundo
erat, et mundus per ipsum factus est <note>(Joan. I, 10)</note>
            </hi>.
<pb n="0502C"/>
Et idcirco duas substantias sive naturas, sive formas
(quodlibet de his dixeris, idem est), credere nos
oportet in uno Filio Dei; unam profecto Dei, alteram
hominis, ut credatur Deus verus, et homo verus
unus Filius Dei: ne, sicut Nestorius, hominem ex
Virgine Maria natum quartam personam introducentes,
a Trinitate excidamus; neque, ut Eutyches, hominem
verum non credentes, Filium Dei sine hominis
assumptione, id est unius substantiae esse credamus;
aut certe ex duabus substantiis unam fieri
potuisse substantiam arbitremur. Quia Filius Dei,
ut diximus, in unitate personae suae totum hominem
assumpsit, id est animam rationalem, et carnem,
secundum quod dictum est per Prophetam: <hi>Ecce
virgo in utero accipiet, et pariet filium, et vocabitur</hi> 
<pb n="0502D"/>
<note>(al. vocabitis)</note><hi> nomen ejus Emmanuel <note>(Isa. VII, 14)</note>
            </hi>,
quod est interpretatum, <hi>Nobiscum Deus <note>(Matth. I,
23)</note>
            </hi>. Homo igitur et Deus est, qui de Maria natus
est; homo et Deus est, qui crevit aetate; homo et
Deus est, qui cruci affixus est, qui etiam resurrexit,
coelosque ascendit, sedetque ad dexteram Patris. Et
quamvis propter unitatem personae Deus homo sit,
et homo Deus sit, tamen secundum hominem Deus
dicitur crucifixus, Deus dicitur passus, Deus dicitur
mortuus. Nam secundum id quod Deus est, impassibilis
immortalisque rite creditur.</p>
</div2>

<div2>
          <head>CAPUT VI.</head>
<p>Ergo manet in Christo utraque natura veritatem
servans, ita ut nec humana in divinam translata desinat
<pb n="0503A"/>
esse homo, nec divina in humanam transferatur,
et desinat esse Deus. Sic igitur ut una genita,
creata altera; una intemporalis, altera temporalis;
una sine initio, altera cum initio. Et quamvis illa genita
et intemporalis ad Patrem et Spiritum sanctum
pertineat; temporalis tamen et creata nullo modo:
quia revera quidquid naturae est Patri, gignendo dedit
Filio; quidquid naturae ex tempore aut extrinsecus
accessit Filio, non redundat ad Patrem neque ad Spiritum
sanctum. Et cum sit una substantia tota Trinitas,
non ad totam Trinitatem homo Christus pertinet,
nisi tantum ad Filium. Nec enim fas est credere
Patrem aut Spiritum sanctum hominem assumpsisse,
aut secundum hominem passos fuisse. Spiritus autem
sanctus, quanquam minor nusquam in Scripturis reperiatur,
tamen missus evidentissime reperitur scriptus.
<pb n="0503B"/>
Pro qua re sibimet haeretici collum ligant, et coarctato
ac potius suffocato intelligentiae suae spiritu,
creatorem suum sanctum Spiritum non agnoscunt,
dum eum creaturam esse definiunt. Si creatura esset,
creator utique esse non posset, quia creatura creaturam
non format de nihilo. Et cum in Genesi hominem
Deus ad imaginem suam dicat esse formatum <note>(Gen. I, 27)</note>,
et Job sese <emph>334</emph> a sancto Spiritu narret
esse plasmatum: <hi>Spiritus,</hi> inquit, <hi>divinus qui finxit
me <note>(Job XXXIII, 4)</note>
            </hi>; liquide claret cooperatorem esse
Patri ac Filio Spiritum sanctum, et in hominis formatione,
et in angelorum similiter substitutione, secundum
illud Psalmographi: <hi>Verbo Domini coeli firmati
sunt, et Spiritu oris ejus omnis virtus eorum <note>(Psal.
XXXII, 6)</note>
            </hi>. Si Deus est, si creator est, si baptismum
<pb n="0503C"/>
consecrat, quare missus dicitur? Missus quippe in eo
quod super Christum in columbae specie venerit in
flumine, quod supra apostolos venerit in igne. Ipsa
quippe apparitio missio est. Nam ubi mittitur, qui
ubique est? <hi>Spiritus,</hi> inquit, <hi>Domini replevit orbem terrarum <note>(Sap. I, 7)</note>
            </hi>.
Et rursum: <hi>Domine, quo ibo a
Spiritu tuo, et a facie tua quo fugiam. Si ascendero in
coelum, tu ibi es; et si descendero in infernum, ades. Si
sumpsero pennas meas in directum, et habitavero in
novissimo maris: etenim illuc</hi> <note>(al. illic)</note><hi> manus tua deducet
me, et continebit me dextera tua <note>(Psal. CXXXVIII,
7 et seq.)</note>
            </hi>. Nihil scilicet praetermissum est mundi, ubi
non praesentiam totius Trinitatis esse monstraret.
Quo modo Filium credimus missum secundum hominem,
ita missum Spiritum sanctum propter columbam
<pb n="0503D"/>
vel ignem. Sed Filius assumptum hominem propter
hominem ita suae personae conjunxit, ut esse
semper habeat, nec unquam desinat, aut aliquando
finem accipiat; Spiritus vero sanctus, ita columbam
vel ignem, ut factae illae visiones ex tempore esse
postea desinerent.</p>
</div2>

<div2>
          <head>CAPUT VII.</head>
<p>En habes propter quid dicatur missus Spiritus sanctus.
Sed jam satis sint ad corroborandam fidem tuam
haec pauca quae diximus; quia Pater et Filius et Spiritus
sanctus unus Deus sit. Non est certe creata natura,
non terra, neque aqua, neque aer, neque ignis. Ex his
enim elementis animalium compacta sunt corpora.
<pb n="0504A"/>
Non est certe spiritus irrationalis, sicut est in pecoribus;
neque spiritus rationalis, sicut est in hominibus
aut angelis; sed est Deus Trinitas immutabilis, creans
omnia per bonitatem suam, creatus a nemine. Quis
itaque potest ut dignum est, et ut se habet illa infabricata
forma, a quo formata sunt universa, vel mente
percipere, quanto magis eloquio proferre, nisi quod
ita creditur ac dicitur Trinitas Deus? Haec autem Trinitas
increata, creaturae suae indidit Trinitatis qualiacunque
vestigia. Sic enim scriptum est, quod <hi>omnia
in numero, in mensura, et pondere, disposuerit <note>(Sap.
XI, 21)</note>
            </hi>. Omne scilicet corpus, sive parvum, sive magnum
sit, et numerum habet pro quantitate partium,
et mensuram habet, et pondus; nec esse posset numerus
sine pondere, aut mensura sine pondere et
numero. Ubicunque enim fuerit unum horum, sine
<pb n="0504B"/>
duobus esse non potest. Sed ecce in corporeis rebus
facile approbantur pondus, numerus, et mensura:
quomodo in incorporeis rebus reperiri queat videamus.
Igitur in anima hominis memoria inest, consilium, et
voluntas. Hoc enim cogitas quod vis, quod etiam memoria
tua continet. Voluntas enim tua amor tuus est.
Hoc enim recordaris, quod amando in cogitatione tua
adducis. Tria sunt, memoria, consilium, et voluntas,
quam diximus esse <emph>335</emph> amorem, et inseparabilia
sunt, et unum sunt, et alterum sine altero esse nequit.
Quidam etiam Patrum eleganter haec tria inesse
dixit animae, cum Deum oraret:  « Meminerim te, intelligam
te, diligam te; »  et in his Dei imaginem esse
docuit. Imago quippe Dei humana anima, non genita,
<pb n="0504C"/>
sed creata; non aequalis, sed similis.</p>
</div2>

<div2>
          <head>CAPUT VIII.</head>
<p>Haec propterea breviter insinuavi caritati tuae etiam
in rebus creatis aliqua signa esse illius summae Trinitatis,
ut evidenti ratione pateat quantus sit error
haereticorum, ut cum in rebus creatis et Trinitas et
unitas sit, ipsam Trinitatem quae Deus est in unitate
naturae esse non credant. Hujus scilicet aeternae atque
incommutabilis Trinitatis potentia creata sunt omnia;
sed excellentiorem ac primam in creaturis ortam
reperimus rationalem angelorum naturam, de
Dei sui dono beatam, et per liberum arbitrium beatificatam
non jugiter adhaerentem. Ex quibus quaedam
pars angelorum, nolens sui creatoris facere voluntatem,
ab ejus contemplatione dejecta servatur
<pb n="0504D"/>
in judicio punienda, Petro apostolo dicente: <hi>Deus
angelis peccantibus non pepercit; sed catenis inferni
detractos in tartarum tradidit in judicium reservari
cruciandos <note>(II Petr. II, 4)</note>
            </hi>. Merito quippe poena ignis
aeterni in perpetuum punientur: quia si voluissent in
sua perseverare beatitudine, suffragabatur eis utique
voluntas libera. Per quam voluntatem ad seipsos, non
ad Deum conversi, effecti per superbiam tenebrosi et
in hujus aeris ima detrusi servantur in judicium puniendi:
nullum in eis voluntatis bonae remansit vestigium.
Illi autem qui servaverunt id quod facti sunt
per idem liberum arbitrium, Deo scilicet creatori
suo incessanter adhaerentes, per id quod steterunt
gratia Dei beatiores effecti sunt: sic etiam ut voluntas
<pb n="0505A"/>
eorum, nec velle habeat peccare, nec posse; quoniam
quamvis mutabiles facti fuerint per naturam,
immutabiles sunt facti per gratiam: stabiles etiam et
certi de sua beatitudine nullatenus amittenda, fruuntur
Deo, cujus contemplatione beati sunt.</p>
</div2>

<div2>
          <head>CAPUT IX.</head>
<p>Plane ex duplici eos esse substantia asserunt magni
et docti viri, id est ex spiritu incorporeo, quo a Dei
contemplatione nunquam recedunt, et ex corpore,
per quod ex tempore hominibus apparent, approbantes
hoc ex illo loco psalmi ubi dicit: <hi>Qui facit
angelos suos spiritus, et ministros suos ignem urentem <note>(Psal. CIII, 4)</note>
            </hi>.
Corpus ergo aethereum, id est igneum,
eos dicunt habere; angelos vero malos, id est daemones,
corpus aereum. Ergo post lapsum malorum,
<pb n="0505B"/>
et stabilitatem bonorum, placuit omnipotenti Deo
aliam condere creaturam rationalem, libero arbitrio
exornatam, per quam numerus ille angelorum de
coelo labentium qui perierat suppleretur. Hominum
dico primorum, secundum animam ex nihilo, secundum
corpus ex limo substitutorum: secundum animam,
rationalem et immortalem; secundum corpus <emph>336</emph> 
 vero si non peccasset, immortalem; si autem
peccasset, mortalem, talem scilicet quod mori posset,
dicente Apostolo, <hi>Corpus quidem mortuum est propter
peccatum <note>(Rom. VIII, 10)</note>
            </hi>: quoniam poena peccati
mors inflicta est corpori. Excepta enim spiritus morte
in id quod deseritur a Deo, hanc etiam accepit in
carne: quia sicut vita est animae beate vivere, id est
frui Deo; ita mori est corpore ab anima deseri. Harum
<pb n="0505C"/>
mortium disparem poenam expertus non esset, si non
peccasset. Factus itaque homo rectus, et ad imaginem
Dei sui secundum rationem et intellectum fictus
atque formatus, legem accepit, quam non transgrediendo
beatus esset, quoniam habebat liberum arbitrium,
ut posset bonus esse si vellet, non quidem
sine gratia Dei qua ipsa regebatur voluntas, ut vellet;
et tamen in potestate ejus erat ipsam gratiam
deserere cum voluisset. Quia voluit et peccavit, ob
hoc etiam merito damnaretur in aeternum, atque omnis
stirps ejus in perpetuum cum angelis praevaricatoribus
puniretur, nisi gratia superveniret per Jesum
Christum Dominum nostrum. Ipsius enim mors humanum
genus a potestate diaboli liberavit, quod quadam
justitia Dei ei traditum fuerat possidendum, et
<pb n="0505D"/>
dominabatur in eis, ut in filiis diffidentiae, sicut Apostolus
ait <note>(Ephes. V, 6)</note>. Ergo mors Christi quam sine
peccato suscepit, vitam tribuit peccatori. Suscepit
hominem Unigenitus Dei, et Verbum caro factum
est, qui inter Deum et homines mediatoris fungeretur
officio: ut quia per liberum arbitrium reverti ad
Deum minime poteramus, per Deum hominem factum
reverti possimus. Per hunc mediatorem a diabolo
gratis occisum ipse diabolus auctor mortis amisit
quos idem mediator judicio judicavit occulto.</p>
</div2>

<div2>
          <head>CAPUT X.</head>
<p>Non igitur glorietur homo de meritis suis, sed qui
gloriatur, in Domino glorietur <note>(II Cor. X, 17)</note>? Quid
enim habet, quod non accepit? quod si accepit, quid
<pb n="0506A"/>
gloriatur quasi non acceperit <note>(I Cor. IV, 7)</note>? Sic enim
ipse Dominus ait: <hi>Si vos Filius liberaverit, tunc vere
liberi eritis <note>(Joan. VIII, 36)</note>
            </hi>. Liberatio nostra in ejus
arbitrio, in ejus sita est voluntate. <hi>Quoniam ira in
furore ejus, et vita in voluntate ejus <note>(Psal. XXIX, 6)</note>
            </hi>,
ait Psalmographus. Unde quod damnatur reus, suis
deputet meritis; quod liberatur, gratiae Redemptoris.
Nec hoc dicimus, quod liberum arbitrium perdiderit
humanum genus. Habet enim, antequam liberetur
gratia Salvatoris, ad malum, non ad bonum proclive.
Quapropter ipsum liberum arbitrium gratia Dei liberatur,
ut bonum velit et possit. Ita enim quidam ex
Patribus <note>(Augustin. Ench. c. 32)</note> ait, quod gratia Dei
praeveniat nolentem ut velit; subsequatur volentem,
ne frustra velit. Ac sic homo antequam sit fidelis,
habet liberum arbitrium ad malum, habet fidelis liberum
<pb n="0506B"/>
arbitrium et ad bonum, gratia Dei scilicet liberatum.
Non utique immerito, ut pro malo opere
poenam, et pro bono vitam consequatur aeternam.
<emph>337</emph> </p>
        </div2>

<div2>
          <head>CAPUT XI.</head>
<p>Gratiam igitur quam primus homo habebat ante
peccatum, et gratiam qua nunc redimuntur homines
a massa damnata peccati, quidam discernens sic
ait: <hi>Prima est enim ut habeat homo justitiam si velit;
secunda ergo plus potest, qua etiam fit ut velit, et
tantum velit tantoque ardore diligat, ut carnis voluptatem
contraria concupiscentem voluntate spiritus vincat.
Nec illa quidem parva erat qua demonstrata est
etiam potentia liberi arbitrii: quoniam sic adjuvabatur,
ut sine hoc adjutorio in bono non permaneret, sed hoc
<pb n="0506C"/>
adjutorium si vellet desereret. Haec autem tanto major
est, ut parum sit homini per illam reparare perditam
libertatem; parum sit denique non posse sine illa vel
apprehendere bonum, vel permanere in bono si velit,
nisi etiam efficiatur ut velit <note>(Augustin. de Corr. et Gratia,
c. 11)</note>
            </hi>. Quid igitur in hac gratia prius est nisi
fides, quae nos ductura est ad speciem, ut scilicet id
quod credimus videamus? Hanc etiam fidem non accipiet
homo, nisi baptizatus fuerit in nomine Trinitatis:
ut fidelis effectus, sciat quid vel unde petat,
quaerat et pulset, ut invenire valeat, Domino in
Evangelio admonente: <hi>Petite, et accipietis; quaerite,
et invenietis; pulsate, et aperietur vobis <note>(Matth. VII, 7)</note>
            </hi>.
Non introducuntur nisi fideles, nisi baptizati fuerint
in nomine Trinitatis. Nec omnes tamen qui baptizantur
<pb n="0506D"/>
fideles salvi erunt: quoniam revera multae
haereses hoc Trinitatis baptismo gloriantur, et eodem
modo ut Ecclesia catholica baptizari videntur; sed
magno errore tenentur, dum fidei unitatem scindunt,
et toto orbi communicare nolunt, ac per hoc merito
damnabuntur. Nihil ergo eis prodest tingui in nomine
Trinitatis, qui ipsum nomen deitatis individuum dividere
temeraria praesumptione nituntur. Sane cum
compuncti corde ad Ecclesiam catholicam humili
pietate revertuntur, non in eis iteratur baptismus
quem jam acceperunt, sed per impositionem manus
Ecclesiae catholicae conciliantur. Quoniam sic custoditur
illa sententia Domini, <hi>Ite, baptizate omnes gentes
in nomine Patris, et Filii, et Spiritus sancti (Matth.
<pb n="0507A"/>
XXVIII, 19)</hi>, ut quamvis foras Ecclesiam, aut certe in
Ecclesia a malo et perverso sacerdote secundum hanc
regulam baptizentur, in eis nullatenus iteretur. Fides
quippe, quae per dilectionem operatur, a sancta Ecclesia
catholica habetur. Quam haeretici nullatenus
habere probantur: quia revera fides sola non sufficit,
nisi Deum credens diligas Deum, praeceptisque
ejus obedias. Obedire praeceptis ejus est non facere
malum, et facere bonum, pugnare contra diabolum,
qui cursum nostrum ad Deum tendentem impedire
momentis singulis nititur. Unde juxta Apostolum. <hi>tanquam leo rugiens circuit quaerens quem devoret 
 <note>(I
Petr. V, 8)</note>
            </hi>: cui resistendum est in fide fortiter.
<emph>338</emph> </p>
        </div2>

<div2>
          <head>CAPUT XII.</head>
<p>Et licet quandiu in hoc mundo mortaliter vivimus,
<pb n="0507B"/>
sine peccato esse non possumus; tamen ne ullis criminibus
implicemur, ut ad ejus servitium redeamus,
et vasa ejus effecti, rursum incipiat habitare in nobis;
quae sint criminalia peccata, et Scriptura divina,
et mundanae leges publice puniunt; sed et conscientia
tua quae ab alio non vult pati, non nescit; sed si
forte post baptismum aliquibus criminibus involuti
sumus, non pigeat poenitentiam agere, et contrito
corde et corpore a Deo indulgentiam postulare. Nam
qui sibi peccata impune videntur committere, dum
fortasse aliquas eleemosynas in pauperes faciunt,
multum falluntur. Nesciunt enim quod opus misericordiae
primum sit seipsum Deo offerre, et sic in alio
misericordiam facere. Sic enim Scriptura ait: <hi>Miserere
animae tuae placens Deo <note>(Eccli. XXX, 24)</note>
            </hi>; et iterum:
<pb n="0507C"/> <hi>Qui sibi nequam est, cui bonus 
 <note>(Eccli. IV, 5)</note>
            </hi>?
Ergo faciendae sunt eleemosynae, sed ante sunt vitia
relinquenda. Multum igitur differunt ab his qui vestem
suam candidam servaverunt, qui tales ut renati
sunt, auxiliante Domino, usque ad finem exitus perseverant:
quibus quotidiana oratio sufficit ad solvenda
minima delicta, quae in hoc corpore mortali
subrepunt; de quo se Apostolus liberari exoptat dicens: <hi>Infelix ego homo! quis me liberabit de corpore
mortis hujus? Gratia Dei per Jesum Christum Dominum
nostrum 
 <note>(Rom. VII, 24)</note>
            </hi>. Nam et Dominus in
Evangelio <note>(Matth. XIII, 23)</note> tres fertilitates terrae
ostendit, id est tres gradus bonorum in Ecclesia demonstravit,
tricesimum, sexagesimum, et centesimum.
Unde et arca Noe, quae significavit Ecclesiam,
<pb n="0507D"/>
bicamerata tricamerataque fuit; significans,
ut diximus, tres gradus, aut ordines, quos tractores
Ecclesiae ad conjugatos, continentes et virgines
retulerunt. Tricesimum scilicet ad conjugatos,
<pb n="0508A"/>
sexagesimum ad continentes, contestinum ad virgines.
Ita etiam Ecclesia catholica in his gradibus constituta
est, ut quamvis tres sint gradus, multae tamen
differentiae meritorum. Neque enim aut omnes virgines
aequaliter accipiunt praemium regni coelorum,
aut omnes continentes, aut omnes conjugati: sed <hi>unusquisque propriam mercedem accipiet,</hi> 
 ait Apostolus, <hi>secundum suum laborem 
 <note>(I Cor. III, 8)</note>
            </hi>. Et quantum
amplius alius alio obediens Deo fuit, tantum
amplius mercedis accipiet. Et quae erit ista merces,
vel praemium, nisi ipse Deus praemium virtutis erit?
Dixit quidam: <hi>Is qui virtutem dedit, qui dedit certantibus
victoriam, ipse procul dubio erit corona.</hi> Quod
intelligimus, tantum amplius alius alio in illa vita
Deum videbit, quantum amplius in hac vita eum dilexit,
<pb n="0508B"/>
praeceptisque ejus obediens fuit.</p>
</div2>

<div2>
          <head>CAPUT XIII.</head>
<p>Sed et in ipsa carne resurgentium mortuorum
multae erunt differentiae claritatis, dicente Apostolo: <hi>Alia claritas solis, alia claritas lunae, alia claritas stellarum.
Stella enim ab stella differt in claritate,</hi> 
 <emph>339</emph> <hi>ita erit et resurrectio mortuorum 
 <note>(I Cor. XV, 41)</note>
            </hi>. Igitur
quaecunque corpora aut ignis consumpsit, aut
bestia devoravit, aut aqua absorbuit, illo momento
temporis atque ictu oculi resurgent, in sexu unusquisque
quo mortuus est; masculus itaque in masculino,
et femina in feminino. Quod vero resurgant
mortui, Dominus in Evangelio ait: <hi>Non legistis quod
dicit Dominus ad Moysem de rubo: Ego Deus Abraham,
et Deus Isaac, et Deus Jacob <note>(Luc. XX, 37)</note>
            </hi>? Et
<pb n="0508C"/>
subnectens adjungit: <hi>Non est Deus mortuorum, sed
vivorum. Omnia enim vivunt ei <note>(Ibid., 38)</note>
            </hi>; et iterum: <hi>Tunc omnes,</hi> 
 inquit, <hi>qui in monumentis sunt, audient
vocem Filii Dei, et resurgent qui bona fecerunt in resurrectionem
vitae, qui vero mala egerunt in resurrectionem
judicii <note>(Joan. V, 28, 29)</note>
            </hi>. Nam et alibi <note>(Matth.
XXV, 46)</note> misericordiae opera numerans, bonos et malos
redarguens, hos dicit ire in supplicium aeternum.
Bonos etiam suscipiet gaudium sempiternum; ubi
cum Deo suo sine fine regnabunt, et de sua stabilitate
securi, nihil eos indecens delectabit. Ubicunque enim
eorum spiritus erit, protinus in coelo novo et terra
nova. Malos autem suscipiet ignis aeternus, quos in
perpetuum cruciabit. <hi>Ubi vermis eorum non morietur,
et ignis non exstinguetur <note>(Marc. IX, 44)</note>
            </hi>. Ideoque.
<pb n="0508D"/>
carissime, satagendum est, et jugiter Dei misericordia
imploranda, ut sobrie, pie, juste vivamus in hoc
saeculo, quatenus possimus coelorum pervenire in
regn<LACUNA>
</LACUNA>
          </p>
</div2>
      </div1>
</body>
  </text>
</TEI>