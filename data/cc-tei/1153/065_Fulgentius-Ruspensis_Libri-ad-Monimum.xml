<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Libri ad Monimum</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.LiAdMo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PROLOGUS S. FULGENTII EPISCOPI RUSPENSIS IN TRES LIBROS AD MONIMUM.</head>
<p>
          <pb n="0151A"/> <emph>1</emph> <hi>Gratias ago Domino quod</hi> de bono thesauro <hi>cordis</hi> 
bona proferre <hi>
            <note>(Matth. XII, 35)</note> non desinis, Et
lingua Eucharis, quae in bono homine abundat, puritatem
tui cordis insinuat. Quae licet divinitus concessis
eloquentiae fluentis exuberet, non tamen tantum credo
sermonibus exprimi, quantum scio cordis tui penetralibus
contineri. Divino etenim igne succensus, sic nobis
jugiter compateris, ut etiam illas tribulationes quae, licet
acciderint nobis, Domino tamen adjuvante fuerint
superatae, tu sic eas pro nobis pene semper pateris,
ut quoties eas corde revolveris, toties eas pati quodammodo
compellaris. Ecce quantum boni caritas habet,
ecce quantam laudem coram Deo et hominibus possidet,
ut dum dolet quod accidit illi quem amat, frequentius recordando
magis ipsa sustineat. Hoc ergo superest, ut
<pb n="0151B"/>
quod ipsa caritas facere consuevit, pro nobis jugiter faciatis.
Quid autem est aliud, nisi ut illum, in quo nos
pure diligitis, ipsum semper pro nobis oretis? Semper
enim caritas pro his quos diligit poscit, dum etiam
illa quae tuta sunt metuit. Metuit autem non eo timore
quem ipsa foras expellit, nam</hi> perfecta caritas foras
mittit timorem <note>(I Joan. IV, 18)</note>, <hi>sed illo timore quem
non ad timorem, sed ad amorem habere consuevit. Timet
ergo non timido timore</hi> <note>(al. amore)</note><hi>, sed casto.
Non enim timet formidine criminis, sed robore puritatis
et firmitate virtutis. Exigis a me praeterea debitum,
quod me celeriter, Domino adjuvante, spondeo redditurum.
Non enim hoc debitum sic profiteor quemadmodum
de quodam tuus Maro memorat, quod ipse fatebatur,
sed reddere posse negabat: sed illud</hi> <note>(al. illo)</note><hi>
<pb n="0151C"/>
me debere fateor, in quo me reddere posse non nego,
sed spondeo. Ipse enim mihi donat unde reddam, qui
donavit ut debeam. Nisi enim ab illo acciperemus, non
solum reddere, sed nec ipsum debere possemus. Quid
enim nobis invicem, nisi caritatem debemus? Quod
utique B. Paulus haec loquens fidelibus, evidenter ostendit:</hi> 
Nemini quidquam debeatis, <emph>2</emph> nisi ut invicem
diligatis <note>(Rom. XIII, 8)</note>. <hi>Quis autem fateatur debitum,
si neget acceptum? In eo igitur, quod nos debere dicimus,
profecto nos accepisse monstramus. Dicit quippe
B. Apostolus:</hi> Quid enim habes quod non accepisti?
Si autem accepisti, quid gloriaris, quasi non acceperis <note>(Rom. V, 5)</note>?
 <hi>Nam et alio loco testatur:</hi> Quia caritas
Dei diffusa est in cordibus nostris per Spiritum sanctum
qui datus est nobis. <hi>Qui ergo nobis dedit quod
<pb n="0151D"/>
reddendo debeamus, ipse nobis donabit facultatem qua
<pb n="0152A"/>
possimus reddere quod debemus. Ille igitur auctor est
debiti, qui auctor est doni. Nam et seipsum sua largitate
dignatus est facere debitorem, non quia indigens
ab aliquo accepit, sed quoniam abundans largiter tribuit.
Seminecem quippe suo jumento impositum, stabularioque
curandum tradens, duobus denariis datis, ita
se debitorem profitetur, ut diceret,</hi> Si quid supererogaveris,
 cum venero, reddam tibi <note>(Luc. X, 35)</note>. <hi>Quid
est autem,</hi> si quid supererogaveris, <hi>nisi, si quid a me
magis acceperis? Nam et ipse qui supererogabat in eo
quod non acceperat praeceptum, sed dabat ex caritate
consilium, misericordiam se profitebatur utique </hi><note>(al. 
itaque)</note> <hi>consecutum. Ait enim:</hi> De virginibus autem
praeceptum Domini non habeo, sed consilium do,
tanquam misericordiam consecutus a Domino, ut sim
<pb n="0152B"/>
fidelis <hi>
            <note>(I Cor. VII, 25.)</note> Misericordiam est igitur consecutus,
non solum ut erogandum acciperet, verum etiam
ut amplius erogaret. Ecce qualis est Dominus noster, ut
donando debeat, et quanto magis donat, tanto magis
eum debitorem esse non pigeat. In quantum enim gratis
largitur, in tantum debitor invenitur. Nec enim potest
aliquis debitorem habere, nisi in eo quod ipse dignatus
fuerit gratuita largitate conferre. Ipsum igitur
pro me jugiter posce, ut mihi largiatur reddendi debiti
facultatem, qui donavit, ut in ipso caritatis tibi liberam
debeam servitutem.</hi> </p>
<p> <hi>Ut enim vere tuo cordi, quod cor meum est, totum
fatear, quoniam, sicut cordi meo, ita cordi tuo aliquid
celare non possum, reddendi debiti tarditatem illa mihi
ratio procuravit. Quoniam adversus cujusdam haeretici
<pb n="0152C"/>
vaniloquia respondere compulsus sum, qui non solum
meum nomen, sub Fotiniani</hi> <note>(al. <hi>Fotiani</hi> )</note> <hi>erroris nota,
non dubitavit lacessere; quin etiam sanctorum Augustini
et Hieronymi dicta, tanquam meae professioni contraria,
in me voluit retorquere. Cujus nomen nunc litteris
insinuare distuli, sed potes ipse procul dubio recordari.
Nam ibi te nobiscum apud Carthaginem
posito, mihi dicta ejus allata sunt, et si bene recola,
etiam in tuam notitiam pervenerunt; nihil enim te ibi
posito legere possem, quod tibi recensendum offerre non
possem. Eosdem igitur libellos, si Dominus voluerit,
vestrae caritati celeriter destinabo. Et non dubito quod
meam tarditatem in tuo debito digneris patienter ferre.
Quoniam scio quantum delecteris, vel quantum nos
semper ipse compellas, ut nos, Domino adjuvante, non
<pb n="0152D"/>
pigeat haereticis respondere.</hi> 
</p>
      </div1>

<div1>
        <head>LIBER PRIMUS, DE DUPLICE PRAEDESTINATIONE DEI, UNA BONORUM AD GLORIAM, ALTERA MALORUM AD POENAM.</head>

<div2>
          <head>CAPUT PRIMUM. <hi>Deus ut eum quaeramus inspirat et a quaerentibus invenitur.</hi> </head>

<pb n="0153A"/>
<p> <emph>3</emph> Litterae tuae, fili carissime Monime, quantum demonstrant
delectabilem tui animi sinceritatem, laudabilemque
studii spiritalis ardorem, tantum nostrae
responsionis, querula benignitate, videntur arguere
tarditatem. Tanquam in eo minus quam debeo te videar
diligere, quod inquisitionibus tuis non curaverim
celeriter respondere. Sed crede mihi sicut in
caritate Christi personam tuam nequaquam in corde
meo contemptam, sic responsionem meam, non voluntate,
sed occupationum varietate dilatam. Verumtamen
inter ipsas occupationes quas invitus tolerare
compellor tantum studio tuo congratulor, quantum
tua caritate delector. Eo magis amplectens sanctum
<pb n="0153B"/>
aviditatis tuae propositum, quod sicut vere spiritalis
negotiator, <hi>interioris hominis</hi> lucra consectans, et coelestium
mercium quaestus magis ac magis amplificare desiderans,
primum quod a me flagitas debitum, subinde
cumulas fenore quaestionum, ut scilicet tuorum commodorum
militet incrementis ipsa nostrae necessitas
tarditatis. Proinde confido in misericordia Dei nostri,
quia si quid mihi hujus inquisitionis ac disputationis
opere pro meo merito non conceditur, pro tuo mihi
desiderio concedetur. Neque enim inquisitionem tuam
Deus inventionis effectu fraudari ullatenus sinet, qui
te ad inquirendum spiritaliter inflammavit, cum ipsius
fidele promissum nulla ratione cassetur dicentis: <hi>Petite, et accipietis; quaerite, et invenietis; pulsate,
et aperietur vobis 
 <note>(Luc. XI, 9)</note>
            </hi>. Internus igitur
<pb n="0153C"/>
Magister, a quo subsidium doctrinae coelestis accipimus,
non solum inquirentibus nobis suorum aperit
arcana sermonum, sed ut etiam quaeramus, ipse gratis
inspirat affectum. Quia nec esurire panem illum, <hi>qui de coelo descendit 
 <note>(Joan. VI, 33)</note>
            </hi>, possumus, nisi
ab ipso <emph>4</emph> fastidientibus esuries detur, qui se ad satiandos
esurientes donare dignatur. Ab ipso etiam
nobis est quod ad fontem sitientes currimus, qui se
nobis tribuit, ut bibamus. Ipse igitur laudandus est in
utriusque muneris gratia; sive cum nos ad se quaerendum
dormientes exsuscitat, seu cum se inveniendum
nobis quaerentibus donat. Qui profecto
nullatenus invenitur, nisi ipse nos excitet, ut quaeratur.</p>
</div2>

<div2>
          <head>CAPUT II. <hi>De eodem argumento.</hi> </head>
<p>
            <pb n="0153D"/>Revolvens igitur scripta tua, tanquam chirographa
mea, ut ex his instruerer quot vel quarum tibi essem
<pb n="0154A"/>
debitor quaestionum, duas ad praesens epistolas potui
reperire. Unam continentem sancti Augustini verba,
quae in libro de Perfectione justitiae hominis, <hi>de his
qui ad interitum praedestinati sunt,</hi> inter alia posuisse
cognoscitur. Cui alteram statim subjunctam quaestionem
videor invenisse, hoc est, <hi>de sacrificio, quod soli
Patri quidam existimant immolari.</hi> In altera vero epistola
positam inquisitionem inveni: <hi>Quid est quod
Apostolus duobus denariis quos accepit, supererogare
potuerit?</hi> Cum ergo has tantummodo duas epistolas
invenirem, tertiae quoque sum protinus recordatus,
quae mihi a notario non fuit oblata, in qua memini
unam contineri de sancto Spiritu quaestionem: <hi>Cur
scilicet a Patre mittendus ad consecrandum sacrificium
corporis et sanguinis Domini postuletur.</hi> Hae sunt interim
<pb n="0154B"/>
quatuor quaestiones, quarum tres ex duabus
epistolis tuis, unam vero memoria suggerente recolui.
 Quod si forte sunt aliae <note>( <hi>al.</hi> positae)</note>, quas nobis
misisti solvendas, nec in hoc invenis opere positas
aut solutas, quaeso ut non ad contemptum vel fastidium
redigas, sed oblivioni patienter ignoscas; praesertim,
cum illam de Spiritu sancto, quam ego, etiam
epistola non inventa, recolui, silentio praeterire nequivi.
Sed quia tu cunctarum (si quae forsitan sunt)
sine dubio meministi, non te pigeat, ut te rescribente
commemorer. Et spero quia in quantum Dominus
adjuverit nostra responsio subsequetur, si praecedentis
vestrae orationis adjutorio fulciatur.</p>
</div2>

<div2>
          <head>CAPUT III. <hi>Prima quaestio de praedestinatione. Verba Monimi de gemina praedestinatione.</hi> </head>
<p>
            <pb n="0154C"/>Primae igitur quaestionis intelligentiam, in illius
nomine quaesiturus de quo scriptum est, quia <hi>Dominus
dat sapientiam, et a facie ejus scientia et intellectus <note>(Prov. II, 6)</note>
            </hi>,
hoc convenientius atque commodius
arbitratus sum, ut tam verba tua quam beati
Augustini, quae in tua epistola posuisti, revolverem:
ut his relectis, facilius agnoscatur tam intentio quam
solutio quaestionis. Legenti me, inquis, librum de
Perfectione justitiae hominis, testimonium prophetae
in ordinem relegens, auditu cauto pedetentim paululum
retractavi, ubi ait: <hi>Non est qui faciat bonum, non
est usque ad unum <note>(Psal. XIII, 3)</note>
            </hi>. Et sine aliqua nebula,
sine aliqua dubitatione expressit interpres ipse
verissimus, genus tale esse hominum, quod non faciat
bonum, illud praedestinatum utique ad interitum.
<pb n="0154D"/>
Atque ut tuus sermo praefati sancti viri fulciretur eloquio,
eadem verba, quae a beato Augustino <hi>(de Perfect.
<pb n="0155A"/>
justitiae, cap. 13)</hi> sunt dicta, subnectens: Ait
enim, inquis, idem gloriosissimus Augustinus: <hi>De
illo enim bono dictum hic debemus accipere, quod ibi
ait:</hi> Deus de coelo prospexit super filios hominum,
ut videat <emph>5</emph> si est intelligens, aut requirens Deum <note>(Psal. XIII, 2)</note>.
 <hi>Hoc ergo bonum, quod est requirere
Deum, non erat qui faceret, non erat usque ad unum,
sed in eo genere hominum quod praedestinatum est ad
interitum.</hi> Hic dicta sancti Augustini determinans, et
ad me intentionem tuarum dirigens litterarum, dicis
sentire me jam cur iterum haec inculces, scilicet quod
saepius reluctanti te mihi, praedestinationem non tantum
in bono dici, sed etiam in malo, dum in malo
praedestinationem te relegisse diceres, ipse docens
aiebam ad poenam debitam, non ad malum faciendum,
<pb n="0155B"/>
posse dici aliam praedestinationem. Quod etiam
tu, sicut scripsisti, confirmas. Scire te tamen asseris
quid et hic respondeam, ut tuear sententiam meam,
hoc est <hi>interitum</hi> non dici, nisi mortem. Et adjungis,
interim legisse te hoc, et asseverasse etiam praedestinatum
populum ad <hi>interitum.</hi> Deinde admones ut
considerem ipsius loci sermonem, et ut doctor meorum
discipulorum, non ut assertor mearum propositionum,
faciam vos sequenda cognoscere.</p>
</div2>

<div2>
          <head>CAPUT IV. <hi>Invocatio auctoris modesta et theologica.</hi> </head>
<p>Ego quidem, carissime, quantum Domino gratuitam
gratiam largiente modulum possum propriae parvitatis
agnoscere, sub illo uno Domino atque Magistro,
in ejus schola positus, non fratrum meorum
vocari magister aut doctor affecto, quorum in veritate
<pb n="0155C"/>
condiscipulus semper esse desidero. Quapropter
hoc ab illo vero Domino ac Magistro nostro postulare
non desino, ut ea me, sive per eloquia Scripturarum
suarum, seu per sermocinationem fratrum condiscipulorumque
meorum, sive etiam per inspirationis
suae internam suavioremque doctrinam (ubi sine sonis
sermonum et sine elementis litterarum eo dulcius
quo secretius veritas loquitur) ea me docere
dignetur, quae sic proponam, sic asseram, ut in propositionibus
atque assertionibus meis, veritati (quae
nec fallit, nec fallitur) semper inhaeream, semper obediens
consentiensque reperiar. Quoniam ut veritati
obedire atque consentire valeam, ipsa veritas illuminat,
ipsa adjuvat, ipsa confirmat, ab ipsa postulo
doceri multo plura quae nescio, a qua accepi pauca
<pb n="0155D"/>
quae scio. Ipsam rogo, ut, praeveniente ac subsequente
misericordia, quaecunque salubriter scienda nescio
doceat me, in his quae vera novi custodiat me, in
quibus ut homo fallor corrigat me, in quibus veris
(vero) titubo confirmet me, et a falsis ac noxiis eripiat
me, ut in cogitationibus ac sermonibus meis
quod salubriter donat, inveniat, et ea faciat de ore
meo procedere, quae sint coram ipsa principaliter
grata, et sic fiant fidelibus cunctis accepta.</p>
</div2>

<div2>
          <head>CAPUT V. <hi>Responsio ad primam quaestionem quomodo sint quidam ad interitum praedestinati. Peccatorum mors non est a Deo praedestinata.</hi> </head>
<p>Quantum igitur, ipsa veritate (quae verum lumen
est) <hi>illuminante tenebras meas <note>(Psal. XVII, 29)</note>
            </hi>, in
hujus quaestionis scrutatione, facultas mihi est hactenus
<pb n="0156A"/>
intelligendi concessa, nihil aliud accipiendum
existimo in illo sancti Augustini sermone, quo ad interitum
quosdam praedestinatos firmat, nisi ad interitum
supplicii, non delicti; neque ad malum, quod
injuste admittunt, sed ad cruciatum, quem justissime
patientur; nec ad peccatum, quo primae resurrectionis
beneficium, aut non accipiunt, aut amittunt, sed
ad tormentum, <emph>6</emph> quod illis propria iniquitas male
parit, et aequitas divina bene retribuit; nec ad mortem
animae primam, in qua nascuntur parvuli, vel in
quam (sicut beatus Jacobus dicit) <hi>concupiscentia sua
abstracti et illecti <note>(Jacob. I, 14)</note>
            </hi> recidunt criminosi,
sed ad mortem secundam, quam necesse est patiantur,
retribuente justissimo judice, seu qui ante perceptam
gratiam baptismi discedunt de saeculo, sive
<pb n="0156B"/>
qui, <hi>in vacuum gratiam Dei recipientes <note>(II Cor. VI, 1)</note>
            </hi> 
post acceptum baptismum, usque in finem praesentis
vitae malunt <hi>servi esse peccati,</hi> nec volunt, dum <hi>tempus
est acceptabile, et dies salutis,</hi> converti a via sua
mala, ut vivant; <hi>et ignorantes, quoniam benignitas
Dei ad poenitentiam eos adducit, ipsi secundum duritiam
suam, et impoenitens cor, thesaurizant sibi iram
in die irae et revelationis justi judicii Dei <note>(Rom. II, 4,
5)</note>
            </hi>. De illa ergo morte, quam sibi peccatores manibus
et verbis accersierunt, et aestimantes eam amicam
defluxerunt, dicitur: <hi>Nolite zelare mortem in errorem
vitae vestrae, neque acquiratis perditionem animarum
vestrarum, quoniam Deus mortem non fecit, neque laetatur
in perditione vivorum <note>(Sap. I, 2)</note>
            </hi>. Et alio loco
de hac morte dicitur: <hi>Invidia autem diaboli mors introivit
<pb n="0156C"/>
in orbem terrarum. Imitantur autem eum qui
sunt ex parte illius <note>(Sap. II, 24)</note>
            </hi>. Quam <hi>mortem,</hi> ut ab
opere ac praedestinatione Dei agnosceremus alienam,
Deus ipse sic loquitur per prophetam: <hi>Convertimini,
et avertite vos ab omnibus impietatibus vestris, et non
erunt vobis in poenam iniquitatis. Projicite a vobis omnes
iniquitates vestras, quas impie fecistis adversus me,
et facite vobis cor novum et spiritum novum. Et utquid
morimini domus Israel? Quoniam nolo mortem morientis,
sed</hi> <note>(al. quomodo)</note><hi> ut avertatur ipse a via sua mala,
et vivat anima ejus <note>(Ezech. XVIII, 30)</note>
            </hi>. Haec est <hi>mors</hi> 
impietatis, <hi>quam non fecit Deus,</hi> quae <hi>per diabolum
introivit in orbem terrarum.</hi> In hac <hi>eum imitantur qui
sunt ex parte illius.</hi> </p>
</div2>

<div2>
          <head>CAPUT VI. <hi>Deus huic morti duplam mortem retribuit. Mors animae in gehenna.</hi> </head>
<p>
            <pb n="0156D"/>Huic uni morti, quam peccator sibi per contemptum
divinae jussionis injuste concupiscendo arcessivit,
duplam Deus mortem juste judicando retribuit;
hoc est, primam in separatione animae et corporis,
secundam in aeterna cruciatione animae et corporis.
Ac per hoc primam, qua, discedente anima, caro sola
moritur; secundam vero, quando rediens in carnem
anima, in eadem et cum eadem, in qua peccavit,
carne torquetur; ut cum qua communicavit mortem
peccati, quod Dei bonitas interdixit homini, cum
ipsa communicet mortem supplicii, quod paravit divina
justitia peccatori. De hac morte Salvator noster
dicit: <hi>Nolite timere eos qui occidunt corpus, animam
autem non possunt occidere. Magis autem eum timete
<pb n="0157A"/>
qui potest et animam et corpus perdere in gehennam <note>(Matth. X, 28)</note>
            </hi>.
Quod ergo ante gehennam mali pereunt,
non est divini operis, sed humani. Quod autem
in gehenna perituri sunt, hoc facit Dei aequitas, cui
nulla placet peccantis iniquitas. <hi>Qui enim diligit iniquitatem,
odit animam suam <note>(Psal. X, 6)</note>
            </hi>. Et dicit Joannes: <hi>Quia omnis qui facit peccatum, et iniquitatem
facit; et peccatum est iniquitas 
 <note>(I Joan. III, 4)</note>
            </hi>. Et Deus
per prophetam dicit: <hi>Quia anima quae peccaverit,
ipsa morietur <note>(Ezech. XVIII, 4)</note>
            </hi>. De Filio autem Dei
Joan. dicit: <hi>Scimus quia ille apparuit, ut peccata tolleret,
et peccatum in eo non est <note>(I Joan. III, 5)</note>
            </hi>. Sicut
ergo peccatum in eo non est, ita peccatum ex eo non
est. Quod autem ex eo non est, opus ejus utique non
est. <emph>7</emph> Quod autem nunquam est in opere ejus, nunquam
<pb n="0157B"/>
fuit in praedestinatione ejus.</p>
</div2>

<div2>
          <head>CAPUT VII. <hi>Quomodo sunt mali a Deo praedestinati, non ad culpam, sed ad poenam. Deus salvandos praevenit, damnandos invenit.</hi> </head>
<p>Non ergo praedestinati sunt mali ad hoc quod male
operantur, a concupiscentia sua abstracti et illecti,
sed ad hoc quod juste patiuntur inviti. Praedestinationis
enim nomine non aliqua voluntatis humanae
coactitia necessitas exprimitur, sed misericors et justa
futuri operis divini sempiterna dispositio praedicatur.
Deo autem <hi>misericordiam et judicium <note>(Psal. C, 1)</note>
            </hi> 
cantat Ecclesia, cujus hoc opus est in homine, ut
occulto voluntatis suae, non tamen injusto, consilio,
aut gratuitam misericordiam praeroget misero,
aut debitam justitiam rependat injusto. Imo aut misericorditer
debitori donet quod si vellet juste posset
<pb n="0157C"/>
exigere, aut juste cum usuris quod suum est exigat <note>(Matth. XXV, 27)</note>,
et iniquo debitori quod debetur
iniquitatibus reddat. Ac sic, aut istum prorsus
indignum <hi>misericordia praeveniat,</hi> aut illum ira dignum
inveniat. Ipse enim donat gratis indigno gratiam, qua
justificatus impius illuminetur munere bonae voluntatis,
et facultate bonae operationis, ut praeveniente
misericordia bonum velle incipiat, et subsequente
misericordia bonum quod vult facere valeat. Utrumque
autem praedestinando Deus praeparavit in illa
incommutabili voluntate, in qua sic futurum effectum
hominis renovandi disposuit, ut ejus voluntas in opere
novo nova esse non possit.</p>
</div2>

<div2>
          <head>CAPUT VIII. <hi>Gratia Dei hominis meritum et initiat ad justitiam et consummat ad gloriam. Quomodo praeparatur voluntas a Domino.</hi> </head>

<pb n="0157D"/>
<p>Donat etiam gratiam digno in retributione mercedis
aeternae, ut scilicet sive cum impium pie justificat
justus, quia de ipso Apostolus dicit, <hi>Ut sit ipse justus,
et justificans eum qui ex fide est Jesu <note>(Rom. II, 26)</note>
            </hi>;
seu cum justum juste glorificat pius, <hi>quia quos justificavit,
illos et glorificavit <note>(Rom. VIII, 3)</note>
            </hi>, eadem sit
operatio gratiae, quae meritum hominis bonum, et
initiat ad justitiam, et consummat ad gloriam. Primo
inchoans in homine voluntatem bonam, deinde eamdem
voluntatem adjuvans inchoatam, ut eadem voluntas
et divino dono bona sit, et divino adjutorio malam
superare concupiscentiam possit, et Deo perficiente talis
<pb n="0158A"/>
postmodum ipsa voluntas sit, ut malam concupiscentiam
habere non possit. Ac sic in praesenti vita
gratiae adjutorio infirmitati non cedat, in futura autem,
gratiae beneficio, infirmitatem non habeat. Et
nunc recreetur continuo juvamine medicaminis, tunc
vero fruatur aeterna plenitudine sanitatis. Haec autem
Deus, sicut in praedestinatione semper habuit, sic per
gratiam, sicut praedestinaverat, facit. Praedestinationis
itaque ipsius insinuatur agnitio, cum dicit Scriptura: <hi>Et praeparatur voluntas a Domino 
 <note>(Prov. VIII,
35, juxta LXX)</note>
            </hi>. Non autem ob aliud <hi>praeparata</hi> dicitur,
nisi quia danda praedicitur. A quo enim <hi>praeparatur</hi> 
per bonitatem sempiternam, ab ipso datur per
indebitam gratiam. Quod ipse Dominus Ezechielis vaticinatione
testatur, dicens: <hi>Dabo vobis cor novum,
<pb n="0158B"/>
et spiritum novum dabo in vobis, et auferetur cor lapideum
de carne vestra, et dabo vobis cor carneum, et
spiritum meum dabo in vobis. Et faciam, ut in justificationibus
meis ambuletis et judicia mea observetis et
faciatis <note>(Ezech. XXXVI, 26)</note>
            </hi>. Dat ergo Deus cor novum,
ut in justificationibus ejus ambulemus, quod pertinet
ad bonae voluntatis initium. Dat etiam ut judicia <emph>8</emph> 
ejus observemus et faciamus quod pertinet ad bonae
operationis effectum.</p>
</div2>

<div2>
          <head>CAPUT IX. <hi>A Deo est et voluntas et boni operis facultas. In Deo faciemus virtutem, id est opus virtutis. Qui facit veritatem venit ad lucem. Deus omne opus bonum in nobis ipse facit.</hi> </head>
<p>Unde cognoscimus Dei esse, et ut bonum facere
velimus, et ut bonum facere valeamus. Cui sensui
<pb n="0158C"/>
David omnino concordat, gratiam benevolendi sic
ostendens divinae largitatis directione donari: <hi>A Domino
gressus hominis dirigentur, et viam ejus volet <note>(Psalm. XXXVI, 23)</note>
            </hi>.
Opus quoque bonum non nisi a Deo
in nobis, et in Deo a nobis fieri protestatur, dicens: <hi>Confirma hoc, Deus, quod operatus es in nobis 
 <note>(Psal.
LXVII, 29)</note>
            </hi>. Et alio loco: <hi>In Deo faciemus virtutem <note>(Psal. LIX, 14)</note>
            </hi>,
id est opus virtutis. Sic autem hic
pro opere virtutis <hi>virtutem</hi> dixit fieri, sicut Joannes
pro opere justitiae <hi>justitiam</hi> dixit fieri. Ait enim: <hi>Qui
facit justitiam, justus est, sicut ille justus est <note>(I Joan.
III, 7)</note>
            </hi>. Paulus quoque optat a nobis Dei fieri voluntatem,
dicens: <hi>Deus autem pacis qui eduxit de mortuis
pastorem magnum ovium, in sanguine testamenti aeterni,
Dominum nostrum Jesum, aptet vos in omni bono,
<pb n="0158D"/>
ut faciatis voluntatem ejus <note>(Hebr. XIII, 20)</note>
            </hi>. Quid est
autem facere <hi>voluntatem ejus,</hi> nisi facere opera quae
nobis inspirat et in nobis operatur voluntas ejus?
Tale aliquid et in ipsius Redemptoris nostri sermonibus
invenimus, dum <hi>veritatem</hi> fieri dicit, pro opere
veritatis. Sic enim loquitur: <hi>Omnis qui male agit,
odit lucem, et non venit ad lucem, ut non arguantur
opera ejus. Qui autem facit veritatem, venit ad lucem,
ut manifestentur ejus opera, quia in Deo sunt facta <note>(Joan. III, 20)</note>
            </hi>.
Hoc autem in Deo facimus, quod Deo
in nobis faciente datur nobis ut faciamus. Quod evidenter
in Epistola ad Hebraeos ostenditur, ubi cum
de Deo dictum esset: <hi>Aptet vos in omni bono, ut faciatis
<pb n="0159A"/>
voluntatem ejus,</hi> continuo sequitur: <hi>Faciens in
vobis quod placeat coram se <note>(Hebr. XIII, 21)</note>
            </hi>. Omne igitur
opus, quod a nobis in Deo fit, Deus in nobis facit. <hi>Ex ipso enim, et per ipsum, et in ipso sunt omnia 
 <note>(Rom.
XI, 36)</note>
            </hi>. Ex ipso ergo est, et voluntas bona et operatio
bona. Quod Doctor gentium his verbis affirmat: <hi>Deus
est enim qui operatur in vobis et velle et perficere pro bona
voluntate <note>(Philipp. II, 13)</note>
            </hi>. Propterea, sicut Salomon
dicit, <hi>quia praeparatur voluntas a Domino;</hi> sic etiam
bona opera nostra Paulus a Domino asserit praeparata,
hoc est in praedestinatione disposita. Dicit itaque: <hi>Gratia salvi facti estis per fidem, et hoc non ex
vobis, sed Dei donum est. Non ex operibus, ut ne quis
glorietur; ipsius enim sumus factura, creati in Christo
Jesu, in operibus bonis, quae praeparavit Deus, ut in illis
ambulemus 
 <note>(Ephes. II, 8)</note>
            </hi>. Sicut ergo praeparata
<pb n="0159B"/>
est per praedestinationem voluntas a Domino, qua
bonum velimus: sic etiam opera bona praeparavit
Deus, ut in illis ambulemus.</p>
</div2>

<div2>
          <head>CAPUT X. <hi>Praeparatur a Deo per praedestinationem non solum voluntas, sed et opus bonum et vita aeterna.</hi> </head>
<p>Attendamus etiam vitam aeternam, regnumque coelorum
divinitus fide fidelibus praeparatum. Ipse
quippe Christus dicturum se dextris ostendit: <hi>Venite,
benedicti Patris mei, percipite regnum quod vobis paratum
est ab initio mundi <note>(Matth. XXV, 34)</note>
            </hi>. Sed et hoc
ipsum opus est gratiae. Ex gratia enim datur non
solum justificatis vita bona, sed etiam glorificatis
vita aeterna. Quod Pauli tenemus praedicatione compertum,
dicentis: <hi>Stipendium enim peccati mors.
<pb n="0159C"/>
Gratia autem Dei, vita aeterna in Christo Jesu Domino
nostro <note>(Rom. VI, 23)</note>
            </hi>. Cur autem mors stipendium, <emph>9</emph> 
 vita vero aeterna gratia dicitur, nisi
quia illa redditur, haec donatur? Sed ubi illam
Deus reddit, opus malum peccatoris hominis punit,
quod nullatenus fecisset homo, nisi discessisset
a Deo. Cum vero Deus vitam aeternam donat, opus
suum quod inchoavit justificans impium, perficit glorificans
justum. Haec autem utraque gratia, id est et
vita bona et vita aeterna, in Christo Jesu Domino nostro
est. <hi>De plenitudine</hi> quippe <hi>ejus nos omnes accepimus,
et gratiam pro gratia <note>(Joan. I, 16)</note>
            </hi>, scilicet gratiam
glorificationis aeternae pro gratia justificationis
indebitae, ut gratia justificationis omne meritum malum
deleat indebito beneficio: et meritum bonum
<pb n="0159D"/>
jugi confirmet auxilio, cui gratia glorificationis justae
reddatur in praemio. Gratia autem etiam ipsa ideo
non injuste dicitur, quia non solum donis suis Deus
dona sua reddit: sed quia tantum etiam ibi gratia divinae
retributionis exuberat, ut incomparabiliter atque
ineffabiliter omne meritum, quamvis bonae et ex
Deo datae, humanae voluntatis atque operationis, excedat.
Quamvis enim non solum credendi in Christum
lumen, sed etiam pro illo patiendi virtutem a Deo
nobis donari B. Paulus apostolus ostendat, dicens: <hi>Vobis enim donatum est pro Christo, non solum ut in
eum credatis, sed ut etiam pro illo patiamini 
 <note>(Philip. I,
29)</note>
            </hi>, quod utrumque pertinet ad gratiam praesentis
<pb n="0160A"/>
bonae vitae, illam tamen futurae vitae gratiam omnibus
praesentis temporis passionibus anteponit, dicens: <hi>Non sunt condignae passiones hujus temporis ad futuram
gloriam quae revelabitur in nobis 
 <note>(Rom. VIII, 18)</note>
            </hi>.
Et alio loco: <hi>Id enim quod in praesenti est momentaneum
et leve tribulationis nostrae, supra modum in sublimitate
aeternum gloriae pondus operatur in nobis <note>(II Cor. IV, 17)</note>
            </hi>.</p>
</div2>

<div2>
          <head>CAPUT XI. <hi>Gratia praeveniendo incipit et subsequendo custodit opus bonum. In praedestinatione continetur omnis gratia vocationis, justificationis et glorificationis.</hi> </head>
<p>Hanc gratiam non solum in praesentis vitae justificatione,
sed etiam in futuri saeculi remuneratione,
dicit gratiam permanere, et super nos, hoc est super
omnia bona cujuslibet hominis merita in Dei bonitate
<pb n="0160B"/>
asserit abundare, dicens: <hi>Ut ostendat in saeculis supervenientibus abundantes divitias gratiae suae, in bonitate
super nos in Christo Jesu <note>(Ephes. II, 7)</note>
            </hi>. Gratia
est igitur retributio pia, qua Deus in praesenti tempore
malis bona retribuit: illis videlicet quos justificat
impios, ut deputetur fides ad justitiam. De qua
retributione David dicit: <hi>Quid retribuam Domino pro
omnibus quae retribuit mihi <note>(Psal. CXV, 12)</note>
            </hi>? Gratia
est et illa justa retributio, qua bonis suis meliora retribuens,
Deus glorificaturus est justos. Et hoc enim
gratiae opus erit. Quia ut hoc mereantur, ipsa praeveniendo,
misericorditer incipit; ipsa subsequendo,
custodit. Ista gratia in Scripturis etiam misericordia
nominatur. De qua dicit David: <hi>Deus meus, misericordia
ejus praeveniet me <note>(Psal. LVIII, 11)</note>
            </hi>. Et alio
loco: <hi>Misericordia tua subsequitur me per omnes dies
<pb n="0160C"/>
vitae meae <note>(Psal. XXII, 6)</note>
            </hi>. Praevenit igitur impium, ut
fiat justus; subsequitur justum, ne fiat impius. Praevenit
caecum, ut lumen quod non invenit, donet;
subsequitur videntem, ut lumen quod contulit, servet.
Praevenit elisum, ut surgat; subsequitur elevatum,
ne cadat. Praevenit, donans homini bonam voluntatem;
subsequitur benevolentem, operando in illo boni
operis facultatem. Hoc igitur ista misericordia Dei in
homine subsequitur, quod praeveniens ipsa largitur.
Et ideo non solum errantem justificando ad viam revocat,
sed etiam bene ambulantem custodit et <emph>10</emph> 
adjuvat, ut ad donum glorificationis aeternae perducat.
Haec autem omnia, id est et vocationis nostrae
initia, et justificationis augmenta, et glorificationis
praemia, in praedestinatione semper Deus habuit: quia
<pb n="0160D"/>
et in vocatione, et in justificatione, et in glorificatione
sanctorum, gratiae suae opera futura praescivit. Ob
hoc totum Deo assignat Apostolus dicens: <hi>Nam quos
praescivit et praedestinavit conformes fieri imaginis Filii
ejus, ut sit ipse primogenitus in multis fratribus. Quos
autem praedestinavit, hos et vocavit: et quos vocavit, hos
et justificavit: quos autem justificavit, illos et glorificavit <note>(Rom. VIII, 29)</note>
            </hi>.
Verumtamen cum simul justificatos
et glorificatos audimus, non simul et justificationis
et glorificationis opus praesenti tempori deputemus.
Justificationis enim gratia in praesenti datur, glorificationis
autem futura servatur. Ista est fidei, illa speclei
<note>( <hi>al.</hi> spei)</note>. Dicit autem Paulus: <hi>Quia nunc per
<pb n="0161A"/>
fidem ambulamus, non per speciem <note>(II Cor. V, 7)</note>
            </hi>.
Quod enim nunc sancti credunt, tunc videbunt. Propter
quod Ecclesiae dicitur, <hi>Audi, filia, et vide;</hi> quia
fides ex auditu, unde justus ex fide vivens, fiducialiter
dicit: <hi>Credo videre bona Domini, in terra viventium <note>(Psal. XXVI, 13)</note>
            </hi>.
Iste igitur est in homine ordo divinae
redemptionis ac remunerationis, ut nunc justificatus
credat, quod tunc glorificatus accipiat. Propter quod
Paulus ait: <hi>Non quod jam acceperim, aut jam perfectus
sim <note>(Philip. III, 12)</note>
            </hi>.</p>
</div2>

<div2>
          <head>CAPUT XII. <hi>Deus fecisse dicitur quod faciendum praedestinavit. Promissa Dei certa sunt ex omnipotentia.</hi> </head>
<p>In hac ergo justificatione sancti <hi>euntes eunt et flent,
mittentes semina sua;</hi> in illa vero glorificatione <hi>venientes
venient in exsultatione, portantes manipulos
suos.</hi> In hac operarii patrisfamilias in vinea operantur;
<pb n="0161B"/>
in illa autem denarii mercede sine dubio potientur.
Istam Deus nunc donat, ut initium meriti boni
gratis indignus accipiat; illam vero in futurum repositam
servat, qua boni meriti praemium accipere dignus
possit, qui boni meriti principium, cum esset
indignus, accepit. Dicens igitur Paulus: <hi>Quia quos
Deus justificavit, illos et glorificavit <note>(Rom. VIII, 30)</note>
            </hi>,
non utrumque praesenti vitae deputat, sed ea fide quod
futurum est, velut factum firmat, qua fide propheta
de Deo dicit: <hi>Qui fecit quae futura sunt.</hi> In illa quippe
immobilitate consilii sui, <hi>secundum bonum placitum
</hi><note>(al. beneplacitum)</note> <hi>ejus, quod proposuit in eo, in dispensatione
plenitudinis temporum, instaurare omnia
in Christo, quae in coelis, et quae in terra sunt <note>(Eph. I,
9, 10)</note>
            </hi>; in ipso ex aeternitate dispositionis suae, in
<pb n="0161C"/>
praedestinatione jam fecit, quaecunque effectu operis
sui, tempore congruo facienda disposuit. Sicut enim
omne Creatoris opus sine initio non potuit, nec potest
fieri: sic illa sempiterna voluntas ejus, nunquam
mutabilitati subjacet, quia initium existendi non habet.
Quod autem semper sic est, ut esse non coeperit,
procul dubio sic est, ut id quod est non esse non possit.
Vera igitur immutabilitas, digne vera vocatur aeternitas,
in qua aeternitate incommutabilis voluntatis suae Creator
ille jam fecisse dicitur, quod in creatura mutabili,
prout opportune faciendum disposuit, sic rite dispositum
facit. Et ideo quaecunque promisit, jam facta dicimus,
quia de faciendis dubitare non debemus. Abraham
enim pater noster (sicut ait Apostolus) <hi>in repromissione
Dei non haesitavit diffidentia, sed confortatus
<pb n="0161D"/>
est fide, dans gloriam Deo, plenissime sciens quia quaecunque
promisit, potens est et facere <note>(Rom. IV, 20)</note>
            </hi>.
Ideo ergo in Dei promissis nulla est falsitas, quia in
faciendis nulla omnipotenti est difficultas. Et propterea
ibi nunquam deest <emph>11</emph> voluntatis effectus, quia
voluntas ipsa non aliud invenitur esse quam virtus.
Quidquid autem vult, potest, qui quantum vult, tantum
potest. Propterea de solo digne dicitur: <hi>Omnia
quaecunque voluit, fecit <note>(Psal. CXIII, 11)</note>
            </hi>. Et iterum: <hi>Subest enim tibi, cum voles posse 
 <note>(Sap. XII, 18)</note>
            </hi>. Ideo
diximus tantam ibi esse virtutem voluntatis, quanta
est voluntas ipsa virtutis. Quia cui semper subest cum
volet, posse non aliud est in illo velle quam posse.</p>
</div2>

<div2>
          <head>CAPUT XIII. <hi>Justa Dei praedestinatio ad poenam pro peccatis. Sanctis gratiam, impiis justitiam Deus exhibet. Futura Dei ira condemnatio est ad poenam.</hi> </head>

<pb n="0162A"/>
<p>Quia ergo Deus nulla necessitate compellitur ut
aliquid nolens promittat, nullius utique adversitatis
impeditur obstaculo, quo id quod promisit, aut minus
quam vult, aut tardius, faciat. Proinde potuit, sicut
voluit, praedestinare quosdam ad gloriam, quosdam
ad poenam. Sed quos praedestinavit ad gloriam, praedestinavit
ad justitiam. Quos autem praedestinavit ad
poenam, non praedestinavit ad culpam. Posset enim
peccatum aliquod ex praedestinatione Dei esse, si
posset aliquis hominum juste peccare. Nullus autem
hominum juste peccat, quamvis eum juste Deus peccare
permittat. Juste enim deseritur a Deo, qui deserit
Deum. Et quia homo deserens Deum peccat,
deserens peccatorem Deus justitiam servat. Quid
<pb n="0162B"/>
autem magis justum quam ut ille qui desiderio peccandi
jam peccat, pro eo quod desiderans peccare,
ipse sibi noxius efficitur, semetipsum peccato suo
laedere permittatur?</p>
<p>In sanctis igitur coronat Deus justitiam quam eis
gratis ipse tribuit, gratis servavit, gratisque perfecit.
Iniquos autem condemnabit pro impietate vel injustitia,
quam in eis ipse non fecit. In illis enim opera
sua glorificat, in istis autem opera non sua condemnat.
Hoc itaque praedestinavit Deus, quod erat ipse
facturus, aut quod fuerat largiturus. Illud vero nullatenus
praedestinavit, quod sive per gratiam, seu
per justitiam facturus ipse non fuit. Proinde diligentissime
requirendum videtur, quid in his Deus operetur,
quos gratis justificat; quid etiam in illis, quos
juste condemnat. Dicit enim eximius gentium Doctor:
<pb n="0162C"/> <hi>Si autem iniquitas nostra justitiam Dei commendat,
quid dicemus? Nunquid iniquus Deus, qui infert iram?
Secundum hominem dico? absit 
 <note>(Rom. III, 5)</note>
            </hi>. Hic
autem iram pro condemnatione posuit, sicut alibi
Joannes Baptista dicit: <hi>Qui incredulus est Filio, non
videbit vitam, sed ira Dei manet super eum <note>(Joan. III,
36)</note>
            </hi>. Hanc iram Pharisaeis et Sadducaeis cum objurgatione
denuntiat dicens: <hi>Genimina viperarum, quis vobis
ostendit fugere a futura ira <note>(Matth. III, 7; Luc. III, 7)</note>
            </hi>?
Ab hac ira nos Dominus Christus eripuit, quod Paulus
veridica praedicatione firmavit, dicens Thessalonicensibus: <hi>Quomodo conversi estis ad Deum a simulacris,
servire Deo vivo et vero, et exspectare Filium ejus de
coelis, quem suscitavit a mortuis Jesum, qui eripuit nos
<pb n="0162D"/>
ab ira ventura 
 <note>(I Thess. I, 9)</note>
            </hi>. Hanc iram, id est punitionem,
quae parata est malis, alio loco interitum
vocat dicens: <hi>Cum enim dixerint pax et securitas,
tunc repentinus eis superveniet interitus, sicut dolor in
utero habenti, et non effugient <note>(I Thess. V, 3)</note>
            </hi>.
</p>
        </div2>

<div2>
          <head>CAPUT XIV. <hi>An opera damnandorum sint praedestinatu sicut opera justorum. Initium bonae voluntatis praedestinatum a Deo. Deus facit ut faciamus bonum.</hi> </head>
<p> <emph>12</emph> Quaeramus itaque utrum credendus sit Deus
iniquorum opera praedestinasse, pro quibus eos condemnet,
sicut in sanctis praedestinasse dicitur, quod
coronet? Cum vero causam condemnationis iniquorum,
et glorificationis sanctorum quaerimus, non praedestinatos
negamus, vel illos ad poenam, vel illos ad
gloriam. Sed utrum, sicut creduntur praedestinata
divinitus opera bona, pro quibus glorificabuntur justi,
<pb n="0163A"/>
sic credenda sint praedestinata divinitus opera
mala, pro quibus in aeternum punientur injusti?
Dicitur enim in libro Psalmorum: <hi>Injusti punientur,
et semen impiorum peribit, salus autem justorum
a Domino <note>(Psal. XXXVI, 28)</note>
            </hi>. De utrisque et
Salvator noster dicit: <hi>Tunc illi ibunt in combustionem
aeternam, justi autem in vitam aeternam <note>(Matth. XXV,
46)</note>
            </hi>. In utrisque ergo, id est justis et injustis, tria
quaedam consideranda existimo, initium voluntatis,
progressum operis, finem retributionis. Ut in his quaecunque
justa et bona videmus, justo et bono Deo
demus; illa autem Deo indigna noverimus, in quibus
nec bonitatem nec justitiam invenimus. Et considerata
operum qualitate, illa credamus a Deo praedestinata,
quae misericordiae vel aequitati divinae condigna
<pb n="0163B"/>
reperiuntur et congrua: <hi>Misericors</hi> enim <hi>et miserator
et justus Dominus <note>(Psal. CXI, 4)</note>
            </hi>. Ac primo totius
bonae voluntatis initium ab illa sempiterna Trinitate,
quae unus solus et verus est Deus, et praedestinatum
confitemur et datum. Hoc enim homini gratuita justificatione
tribuit praeparatum, quod in aeterna praedestinatione
praeparaverat tribuendum. Hanc voluntatis
praeparationem, superius sanctae Scripturae testimonio
demonstravi, quo dictum est: Praeparatur voluntas
a Domino. Ab ipso ergo voluntas praeparatur,
qui in nobis et velle et perficere misericorditer operatur.
Dicit enim Apostolus: <hi>Deus est enim qui operatur
in nobis et velle et perficere pro bona voluntate <note>(Philip. II, 13)</note>
            </hi>.
Loquens etiam Deus per prophetam,
se ipsum facere confirmat quod fidelibus donat ut
<pb n="0163C"/>
faciant, secundum illud oraculum, quod est a nobis
supra jam positum, quo dicit: <hi>Et faciam ut in justificationibus
meis ambuletis, et judicia mea observetis
et faciatis <note>(Ezech. XXXVI, 27)</note>
            </hi>. Quid est autem, <hi>faciam
ut faciatis,</hi> nisi, mei erit operis omne bonum quod
operati fueritis? Ipse ergo facit ut faciamus, quo in
nobis operante, fit omne bonum quod facimus. De
quo dicitur ad Hebraeos: <hi>Aptet vos in omni bono, faciens
in vobis quod placeat coram se <note>(Hebr. XIII, 21)</note>
            </hi>.
Demonstrata itaque Dei gratia in bona voluntate et
operatione hominis, futurae quoque retributionis gloriam,
quae donabitur sanctis, quis divinae gratiae non
esse contendat? cum sive credentes, sive operantes,
licet nostra sit fides, et nostra sint opera, sicut ipse
Dominus dicit: <hi>Secundum fidem tuam fiat tibi.</hi> Et
<pb n="0163D"/>
beatus Joannes praedicat: <hi>Haec est victoria quae vincit
mundum, fides nostra <note>(I Joan. V, 4)</note>
            </hi>. Paulus quoque
ita scribit: <hi>Gratias ago Deo meo per Jesum Christum
pro omnibus vobis, quia fides vestra annuntiatur
in universo mundo <note>(Ephes. I, 4)</note>
            </hi>. Opera quoque nostra
Dominus ipse testatur dicens: <hi>Sic luceat lux vestra coram
hominibus, ut videntes vestra bona opera, glorificent
Patrem vestrum qui in coelis est <note>(Matth. V, 16)</note>
            </hi>. Tamen
quia ista cum habemus non habemus ex nobis nata,
sed a Deo donata, sicut Apostolus dicit: <hi>Nos autem
non spiritum mundi accepimus, sed spiritum qui ex Deo
est, ut sciamus</hi> <emph>13</emph> <hi>quae a Deo donata sunt nobis <note>(I
Cor. II, 12)</note>
            </hi>; et quia quaecunque nobis facienda donat,
sicut habere non possumus, nisi ipse nobis largiatur,
<pb n="0164A"/>
sic facere non possumus, nisi ipse nobis quae
largitus est operetur,</p>
</div2>

<div2>
          <head>CAPUT XV. <hi>Non debemus nobis aliquid boni operis tanquam nostrum ascribere. In hac vita nemo perfectus nisi spe futurae gloriae. Paulus perfectus et imperfectus.</hi> </head>
<p>Propterea nullatenus sinimur, imo salubriter prohibemur,
tam in nostra fide quam in nostro opere,
tanquam nostrum nobis aliquid vindicare. Dicit enim
Vas electionis: <hi>Quid autem habes quod non accepisti?
si autem accepisti, quid gloriaris, quasi non acceperis <note>(I Cor. IV, 7)</note>
            </hi>?
Et in sancto Evangelio praecursoris
dominici vox est: <hi>Non potest homo accipere quidquam,
nisi datum ei fuerit de coelo <note>(Joan. III, 27)</note>
            </hi>. Jacobus
quoque apostolus protestatur: <hi>Quia omne datum
optimum, et omne donum perfectum, desursum est
<pb n="0164B"/>
descendens a Patre luminum <note>(Jac. I, 17)</note>
            </hi>. Quod est autem
magis donum perfectum, quam glorificatio futura
sanctorum? Nunc enim divinorum munerum (ut ita
dicam) nondum est perfecta perfectio, utpote ubi
omnis perfectus perfectionis est indigus. Namque ille
qui dixit: <hi>Quotquot </hi><note>(al. quicunque)</note> <hi>ergo perfecti
sumus, hoc sentiamus <note>(Philip. III, 15)</note>
            </hi>, idem dicit: <hi>Non
quod jam acceperim, aut jam perfectus sim <note>(Ibid. 12)</note>
            </hi>.
Fuit ergo perfectus spe futurae glorificationis; fuit
autem imperfectus onere corruptionis et mortalitatis. <hi>Corpus enim quod corrumpitur, aggravat animam, et
deprimit terrena inhabitatio sensum multa cogitantem <note>(Sap. IX, 15)</note>
            </hi>.
Fuit perfectus exspectatione muneris;
fuit imperfectus fatigatione certaminis. Fuit perfectus,
quod mente serviebat legi Dei; fuit imperfectus,
<pb n="0164C"/>
quod carne serviebat legi peccati. Fuit perfectus, <hi>desiderium habens dissolvi et esse cum Christo 
 <note>(Philip.
I, 23)</note>
            </hi>; fuit autem imperfectus, quia quandiu fuit in corpore,
peregrinabatur a Domino. Fuit perfectus, <hi>plenissime
sciens, quia</hi> Deus, <hi>quaecunque promisit, potens
est et facere <note>(Rom. IV, 21)</note>
            </hi>; fuit autem imperfectus, quia
Deus in sanctis suis quaedam nondum fecit ex omnibus
quae promisit. Propter quod etiam omnes antiqui
justi (sicut idem Apostolus dicit), <hi>Testimonio fidei
comprobati, non acceperunt repromissionem, Deo pro
nobis melius providente, ne sine nobis perficerentur <note>(Hebr. XI, 39)</note>
            </hi>.
Sicut ergo praecedentes sancti testimonio
fidei comprobati, non sunt sine subsequentium
perfectione perfecti: sic subsequentes sancti non possunt
sine praecedentibus perfici. Donum itaque perfectum
<pb n="0164D"/>
tunc omnibus dabitur quando sanctis aeterna
glorificatio tribuetur. Tunc sicut Veritas dicit: <hi>Justi
fulgebunt sicut sol in regno Patris sui <note>(Matth. XIII,
43)</note>
            </hi>. Illius est igitur etiam hoc donum perfectum, a
quo est doni totius initium. Quod utique donum non
diceretur, si non etiam hoc ex gratia donaretur.</p>
</div2>

<div2>
          <head>CAPUT XVI. <hi>Gratis operatur Deus salutem nostram. Vera gloria a Deo solo est.</hi> </head>
<p>Unus autem Deus est, qui gratis et vocat praedestinatos,
et justificat vocatos, et glorificat justificatos.
Sicut autem non est aliud justificare, nisi justos facere,
sic non est aliud glorificare, nisi gloriosos facere.
Proinde, quia Deus suos et justificat et glorificat, sicut
gratiae ipsius opus est, cum facit justos, sic gratiae ipsius
<pb n="0165A"/>
opus erit, cum faciet gloriosos. Quia sicut nemo potest
habere veram justitiam, nisi fuerit justificatus,
sic nemo potest habere veram gloriam, nisi fuerit
glorificatus. Unde autem sit vera <emph>14</emph> gloria, Salvator
noster cum Judaeos increparet ostendit, dicens: <hi>Quomodo
potestis vos credere, qui gloriam ab invicem accipitis:
et gloriam quae a solo Deo est, non quaeritis <note>(Joan. V, 44)</note>
            </hi>?
Hunc sensum habens Paulus et veraciter
dicens: <hi>Nos autem sensum Christi habemus <note>(I
Cor. II, 16)</note>
            </hi>, sicut gloriam veram a Deo esse noverat,
ita justitiam veram ex Deo esse confirmat dicens: <hi>Ut
inveniar in illo non habens meam justitiam, quae ex lege
est, sed illam, quae ex fide est Christi, quae ex Deo est
justitia in fide <note>(Philip. III, 9)</note>
            </hi>. Et quamvis abundent
plurima documenta, quibus clareat non solum bonae
<pb n="0165B"/>
voluntatis bonaeque operationis gratiam, sed etiam ipsam
sanctorum glorificationem, divinitus et inchoari
prorsus et perfici, tamen arbitror etiam haec quae a
nobis posita sunt utcunque sufficere.</p>
</div2>

<div2>
          <head>CAPUT XVII. <hi>Initium omnis peccati superbia. Casus et poena Luciferi. Casus primi hominis.</hi> </head>
<p>Et ideo jam, ut libelli series temperetur, malorum
quoque voluntatem, operationem ac retributionem
considerare debemus. Ut agnoscamus utrum malos
Deus justus ad hoc praedestinaverit faciendum, quod in
eis puniturus est factum. An idcirco iniquos ad supplicium
juste praedestinaverit, quia eorum mala opera,
licet futura praesciret, non tamen ipse praedestinavit
ut futura essent, quia non ipse fecit ut fierent. Itaque
si initium peccati requiritur, nihil aliud nisi superbia
invenitur. Dicit enim Scriptura: <hi>Initium omnis peccati
<pb n="0165C"/>
superbia <note>(Eccli. X, 15)</note>
            </hi>. Quae utique tunc initium
sumpsit, cum angelus adversus Deum elatus, et ipsa
elatione prostratus, per concupiscentiam (quae radix
est omnium malorum) volens usurpare quod illi datum
a Deo non fuit, a Deo discessit et cecidit, in quo si
stetisset, non cecidisset. Sed per concupiscentiam
malam, quia concupivit plus extra se, minus factus
est in se. Quam concupiscentiam, licet explere nequiverit
opere, tamen retinuit voluntate. Sic ipse sibi
jam factus est poena, ut supplicium semper esset
malo voluntas mala, tanquam caeco ipsa caecitas
sua. Et concupiscentia peccandi tormentum fieret
peccatori, et rebellis, ac refuga, qui illam imperturbabilem
requiem fugerat, deinceps perturbationi
<pb n="0165D"/>
serviret, atque a bono domino relinqueretur
juste, quem ipse reliquit injuste. Ita factum est
ut perseverans inordinatus ex se, ordinaretur in se:
et in eo qui in se ordinem perderet, divini ordinis
ratio non periret. Hoc et in homine contigit, quem
ipse diabolus serpentina calliditate dejecit. A domino
quippe bono dissentiens, et servo malo consentiens,
malae voluntatis effectum plenum adipisci non potuit:
quia ipsa malitia voluntatis a Deo non fuit. Hanc enim,
si a Deo non discederet, non haberet.</p>
</div2>

<div2>
          <head>CAPUT XVIII. <hi>Rationalis creatura beata non potest esse nisi Creatorem plus diligat quam se ipsam. Voluntas rationalis si se Deo subjicit, sublimatur; si se effert, deprimitur. Deus humiles facit, non invenit.</hi> </head>

<pb n="0166A"/>
<p>Bonus ergo Deus bonarum est conditor naturarum. <hi>Vidit enim Deus</hi> 
 (sicut scriptum est) <hi>omnia quae fecit,
et ecce bona valde <note>(Gen. I, 31)</note>
            </hi>. In quibus omnibus
quae fecit, rationalem creaturam meliorem caeteris fecit.
Sic tamen potiori creaturae majus voluit inesse
bonum, ut etiam infimae creaturae nullum inesset
substantialiter malum. Ac per hoc, superius esset
infimo bono melius creatum bonum, cui summum bonum
(quod creatum non est, et a quo omne mutabile
bonum creatum est) juste dominaretur. Cujus etiam participatione <emph>15</emph> 
 beatum esset, si summo bono humili
dilectione serviret. Creaturae quippe rationali alia
beatitudo nec potuit, nec potest esse, nec poterit,
nisi ut agnoscens, a quo non solum facta, sed etiam
<pb n="0166B"/>
a quo rationalis est facta, majorem dilectionem exhibeat
bono creatori quam sibi. Neque enim ei inesse
posset ullatenus ratio, nisi ei posset creatoris inesse
dilectio, quia nec est alia quae vera sit sapientia vel
intelligentia creaturae rationalis, nisi dilectio creatoris,
in qua tanto magis minusve est dilectio sui,
quanto magis minusve dilectionem suo exhibet creatori.
Voluntas porro creaturae rationalis sine qualicunque
amore non potest esse: nec sic potest diligere,
ut amorem suum non velit ad aliquid religare,
quae inter summum bonum, a quo creata est, et infimum
bonum, cui praelata est, medio quodam loco
posita, profecto aut in infimo bono necesse est miserabiliter
jaceat, aut in summo bono veraciter feliciterque
requiescat. Quodam etenim amore rapitur,
<pb n="0166C"/>
seu cum obedientia sublevatur, et creatori bono bene
subjicitur: sive cum superbia deprimitur, ut creaturae
bonae male dominetur. Sicut enim fit elatione
humilis, sic fit humilitate sublimis. Dicit enim Dominus
et Magister noster: <hi>Omnis qui se exaltaverit, humiliabitur:
et qui se humiliaverit, exaltabitur <note>(Luc.
XIV, 11)</note>
            </hi>. Propter quod item scriptum est: <hi>Deus superbis
resistit, humilibus autem dat gratiam <note>(Jacob. IV,
6; I Petr. V, 5)</note>
            </hi>. Neque vero Deus humiles, quibus
dat gratiam, ante datam humiles invenit: sed dando
gratiam, humiles facit. Hoc ipsum enim, Deus per
gratiam donat: ut quisquis eam acceperit, humilis
fiat. Propter quod ipse Unigenitus sanctae humilitatis
doctor atque largitor dicit: <hi>Discite a me, quia mitis
<pb n="0166D"/>
sum et humilis corde: et invenietis requiem animabus
vestris <note>(Matth. XI, 29)</note>
            </hi>. Hanc requiem perdiderunt,
qui humilitate rejecta adversus vitam suam tumuerunt,
et in mortem per superbiam reciderunt. De
talibus enim dictum est: <hi>Dejecisti eos, cum extollerentur <note>(Psal. LXXII, 18)</note>
            </hi>.
Talibus autem propterea
Deus resistit, quia in eis superbiam ipse non fecit:
per quam injuste malunt in peccatum cadere, et per
quam juste merentur in peccato permanere.</p>
</div2>

<div2>
          <head>CAPUT XIX. <hi>Interitus non ex Deo, sed ex superbia est. Deus peccati ultor est, non auctor.</hi> </head>
<p>Proinde, quia initium malae voluntatis superbia est,
<pb n="0167A"/>
quae ex Deo non est, perspicue claret, non ex Deo
esse hominibus interitum malae operationis, sed a
justo judice retribui malis interitum ultionis. Mala
quippe voluntas non pertinet ad optimum creatorem;
justa vero <hi>injusti angeli hominisque</hi> damnatio pertinet
ad aequissimum cognitorem. Ad voluntatem igitur
malam Deus hominem non praedestinavit, quia
homini eam daturus ipse non fuit. Quomodo enim
Deus hominem, quem ad imaginem suam fecit, praedestinaret
ad malam voluntatem, quam ipse non fecit?
Itaque peccare in hoc homo coepit, in quo a Deo
discessit. Scriptum est enim: Quia <hi>initium superbiae
apostatare a Deo <note>(Eccli. X, 14)</note>
            </hi>. Et alio loco: <hi>Ecce
omnes qui se elongant a te, peribunt: perdidisti omnes
qui fornicantur abs te <note>(Psal. LXXII, 27)</note>
            </hi>. Isti ergo
<pb n="0167B"/>
qui se elongant et fornicantur a Deo, utique peccando
pereunt per suam malam voluntatem, quae non est ex
Deo. Perdet autem illos Deus juste judicando, quod <emph>16</emph> 
 competit Deo. Non enim eos Deus judicio perderet,
nisi per suas iniquitates ipsi periissent. Scriptum
est enim: <hi>Defecerunt, perierunt propter iniquitatem
suam</hi> ( <hi>Ibidem</hi> ). Defectus ergo a summo bono ad infimum
bonum, hoc est peccatoris proprium et voluntarium
malum, quo malo seipsum perdit injustus. Et
quia huic malo auctor non est Deus, sed homo perversus,
digne itaque homini, qui se perdidit peccato,
redditur in tormentis aeterna perditio: ut pereat quidem,
qui perire voluit, non tamen sic pereat, quemadmodum
voluit. Qui enim sic periit, delectatione
peccatorum illectus, ut si posset fieri, maneret in
<pb n="0167C"/>
opere peccati perpetuus, juste quidem est in perditione
peccati dimissus, quo propria cecidit voluntate.
Sed non ibi fuit impune dimittendus, ne Deus fidelis,
in quo non est iniquitas, qui est justus et sanctus, si
peccatorem semper in peccato relinqueret impunitum,
putaretur illi placere peccatum. Quam sententiam in
quibusdam Deus arguit per Malachiam prophetam,
qui dicunt: <hi>Omnis qui facit malum, bonus est coram
Domino, et ipse in eo placuit, et ubi est Deus justitiae <note>(Malach. II, 17)</note>
            </hi>.
Juste igitur est subsecuta severitas
judicis, ubi praecessit iniquitas peccatoris, quia illius
rei Deus ultor est, cujus auctor non est, id est iniquitatis,
quam potest Deus punire, non facere. Scriptum
est enim: <hi>Omnis qui facit peccatum, et iniquitatem
facit, et peccatum est iniquitas. Et scitis, quia ille
<pb n="0167D"/>
apparuit ut peccata tolleret, et peccatum in eo non est.
Omnis qui in eo manet, non peccat <note>(I Joan. III, 4-6)</note>
            </hi>. Et
iterum: <hi>Deus fidelis, in quo non est iniquitas, justus
et sanctus Dominus <note>(Deut. XXXII, 4)</note>
            </hi>. Iniquitas igitur,
quia in Deo non est, utique ex Deo non est.</p>
</div2>

<div2>
          <head>CAPUT XX. <hi>Iniquitas ex inordinato amore mundi. Peccati initium inordinata dilectio.</hi> </head>
<p>Quae est autem iniquitas, nisi mala concupiscentia?
quam ex Deo non esse Joannes apostolus manifestat,
dicens: <hi>Si quis diligit mundum, non est caritas Patris
in eo, quia omne quod est in mundo, concupiscentia
carnis est, et concupiscentia oculorum, et superbia
vitae, quae non est ex Patre, sed ex mundo est (I Joan.
<pb n="0168A"/>
II, 15, 16)</hi>. Hic autem mundi nomine homines significat
mundi istius dilectores: qui non ideo pro dilectione
mundi puniendi sunt, quia aliquam substantiam malam
diligunt, cum substantia naturaliter nulla sit
mala, sed quia dilectionis ordinem non tenentes, dum
plus justo diligunt mundum, minus Deum diligunt
quam diligere debuerunt. Non autem aliquid inordinatum
Deus fecit, nec aliquid inordinatum fieri praedestinavit,
qui per apostolum suum imperat, ut <hi>omnia
honeste et secundum ordinem fiant <note>(I Cor. XIV, 40)</note>
            </hi>.
Propter quod et in sanctis eloquiis, ut peccatum vitetur,
caritas ordinari praecipitur. Scriptum est enim: <hi>Ordinavit in me caritatem 
 <note>(Cant. II, 4)</note>
            </hi>. Huic ordini
congratulatur Apostolus dicens: <hi>Nam etsi corpore
absens sum, sed spiritu vobiscum sum gaudens, et videns
<pb n="0168B"/>
ordinem vestrum <note>(Coloss. II, 5)</note>
            </hi>. Peccati vero
initium si attendatur, puto quod nihil est aliud
quam ordinatarum a Deo rerum inordinata rationalis
creaturae dilectio, quae sponte perdendo dilectionis
ordinem, perdidit et salutem. Ad hoc non est a Deo
praedestinata rationalis creatura. Neque enim alia est
ejus praedestinatio, nisi futurorum operum ejus aeterna
praeparatio, in qua nullius causa mali poterit inveniri,
quia ex voluntate Dei nunquam processit origo peccati.</p>
</div2>

<div2>
          <head>CAPUT XXI. <hi>Non praedestinat Deus hominem ad peccandum. Praedestinatio bonorum est ex gratuita Dei misericordia.</hi> </head>
<p> <emph>17</emph> Misericors etenim Dominus et justus, de quo alio
loco scriptum est: <hi>Misericordiam et veritatem diligit
<pb n="0168C"/>
Dominus Deus <note>(Psal. LXXXIII, 12)</note>
            </hi>. In omnibus ergo
operibus ejus, aut justa veritas custoditur, aut pia
misericordia praerogatur. Porro autem, cum negare
non possimus a Deo bono factum hominem bonum,
si dixerimus eum a Deo praedestinatum ad opus aliquod
malum, nos Deo misericordi et justo tale opus
(quod absit) ascribimus, ubi nec misericors possit
inveniri, nec justus. Si enim cum a Deo fieret homo,
sic erat in praesenti opere Dei bonus, ut in praedestinatione
ejus esset malus, procul dubio Dei opere malus
futurus erat, a quo ad peccandum praedestinatus
fiebat. Ubi statim illa consequetur absurditas, ut dicatur,
quia Deus, de quo propheta dicit: <hi>Qui fecit
quae futura sunt <note>(Isai. IX)</note>
            </hi>, in se habuerit (quod
absit) iniquitatis originem, si hominem a se factum
<pb n="0168D"/>
ipse praedestinaverat peccatorem; praedestinatio enim
ejus, praeparatio est operum ejus. Et sicut competit
Deo bono ut causa sit totius operis boni, sic incongruum
est ut imputetur ei causa cujuslibet operis
mali. Deinde attendamus quia nulla ratio redditur
qua homo ad peccatum praedestinatus a Deo credatur.
Si enim in his quos <hi>Deus et Pater Domini nostri Jesu
Christi benedixit in omni benedictione spiritali in coelestibus
in Christo Jesu, sicut elegit eos in ipso ante
mundi constitutionem, ut</hi> essent <hi>sancti et immaculati
in conspectu ejus in caritate, qui praedestinavit</hi> eos <hi>in
adoptionem filiorum per Jesum Christum in ipsum <note>(Ephes. I, 4, 5)</note>
            </hi>;
si ergo in his causa praedestinationis
<pb n="0169A"/>
quaeratur, non utique alia, sed sola gratuita Dei misericordia
reperitur. Ipse est enim de quo dicit psalmus: <hi>Misericors et miserator Dominus, longanimis et
multae misericordiae: non in finem irascetur, neque in
aeternum indignabitur: non secundum peccata nostra
fecit nobis, neque secundum iniquitates nostras retribuit
nobis. Quia secundum altitudinem coeli a terra elongavit
iniquitates nostras a nobis. Sicut miseretur pater
filiis, ita misertus est Dominus timentibus eum 
 <note>(Psal.
CII, 8)</note>
            </hi>. In his omnibus tot ac talibus bonis, quae Dominus
retribuit malis, quid aliud quam indebita misericordia
canitur? quidve aliud quam gratuita pietas
praedicatur? Nam et in eo, quod non <hi>secundum peccata
nostra fecit nobis, neque secundum iniquitates nostras
retribuit nobis,</hi> gratuita manifestatur justificatio
<pb n="0169B"/>
impiorum. Et in eo, quod <hi>sicut miseretur pater filiis,
ita misertus est Dominus timentibus eum,</hi> gratuita claret
per eamdem fidei justificationem adoptio filiorum.
Neque enim sicut pater filiis misereretur, nisi
nobis gratia pater factus, nos sibi filios facere dignaretur. <hi>Quotquot enim receperunt eum, dedit eis potestatem
filios Dei fieri 
 <note>(Joan. I, 12)</note>
            </hi>.</p>
</div2>

<div2>
          <head>CAPUT XXII. <hi>Nemo praedestinatur ad perpetranda peccata.</hi> </head>
<p>Haec est in sanctis causa praedestinationis divinae,
praeparatio scilicet justificationis et adoptionis indebitae,
quam quia non merebatur voluntas hominis
mala, non est ejus causa, nisi sola Dei voluntas
bona. In his autem qui putantur praedestinati, non ad
luenda supplicia, sed ad perpetranda peccata, cum
<pb n="0169C"/>
causa praedestinationis quaeritur, non invenio quid <emph>18</emph> 
 respondere posset, quisquis hanc asserere meditatur.
Nunquid enim, sicut recte dicimus, ad hoc
praedestinatos sanctos, ut Deo in eis misericorditer
operante, ex malis fierent boni, et ex impiis justi,
quod cum dicimus, ad Dei gloriam dicimus, nunquid
sic recte dicere poterimus, ad hoc praedestinatos iniquos,
ut Deo in eis, etsi non misericorditer, saltem
juste operante, ex bonis fierent mali, aut ex justis
tierent impii? Absit hoc a nobis atque ab omnibus
Christianis, ut causam cujuslibet peccati quisquam
deputare divinae audeat aequitati: cum nec malitiae,
nec impietatis cujusquam causa esse possit, nisi in
eo qui malus atque impius fuerit. Ut ergo ex malis
fiant homines boni, et ex impiis justi, laudanda est
<pb n="0169D"/>
Dei misericordia: ut autem ex bonis fiant homines
mali, aut ex justis iniqui, si divinae praedestinationis
asseritur causa, erit (quod absit) vituperanda justitia.
Quinimo nec justitia justa dicetur, si puniendum
reum non invenisse, sed fecisse dicatur. Major vero
erit injustitia, si lapso Deus retribuit poenam, quem
stantem praedestinasse dicitur ad ruinam.</p>
</div2>

<div2>
          <head>CAPUT XXIII. <hi>Mala hominis voluntas non est Dei plantatio. Suavis et bonus Dominus non creavit amaritudinem et malitiam voluntatis perversae. Praescivit Deus homines peccaturos, sed eos ad peccandum non praedestinavit.</hi> </head>
<p>Quaero autem cur primum hominem, quem (sicut
scriptum est) <hi>fecit Dominus rectum <note>(Eccles. VII, 30)</note>
            </hi>,
praedestinare potuerit ad peccandum, id est ad voluntatem
<pb n="0170A"/>
malam, quae est totius origo peccati, quam
utique aut retribuisse Deum nondum peccanti homini,
aut retribuisse credendum est peccatori. Hanc itaque
si nondum peccanti homini tribuit, ipse (quod absit)
auctor iniquitatis exstitit, qui malam voluntatem dedit
homini bono, per quam peccans aeterno meretur
puniri supplicio. Et ubi est, quia <hi>Deus mortem
non fecit <note>(Sap. I, 13)</note>
            </hi>? Et quia <hi>non est iniquitas apud
Deum?</hi> Et quia <hi>justus Dominus, et justitiam dilexit,
aequitatem vidit vultus ejus <note>(Psal. X, 8)</note>
            </hi>? Si autem
malae voluntatis initium peccatori homini non tribuit,
sed retribuit Deus, ut ab homine credatur coepisse
peccatum, a Deo autem redditum malae voluntatis
initium dicatur, quod peccatum homo facere potuit,
in quo voluntas mala non fuit? cum nullus fructus iniquitatis
<pb n="0170B"/>
exoriri possit, nisi quem radix voluntatis
malae protulerit. <hi>De corde enim</hi> (sicut Veritas ait) <hi>exeunt cogitationes malae, homicidia, adulteria, fornicationes,
furta, falsa testimonia, blasphemiae. Haec
sunt quae coinquinant hominem 
 <note>(Matth. XV, 19)</note>
            </hi>. Propter
quod Deus ipse per Jeremiam sic humanae malitiam
voluntatis objurgat, ut eam a se alienam esse
perdoceat. Dicit enim: <hi>Ego te plantavi vineam fructiferam,
quomodo conversa es in amaritudinem vitis
alienae <note>(Jer. II, 21)</note>
            </hi>? Alienam utique a se vitem dicit
non vitio divinae conditionis, sed aversione propriae
voluntatis, quae juste culpatur, pro eo quod amaritudinem
protulit, quam in ea Deus ipse non fecit. Quoniam
ipsam amaritudinem, nec ex Dei praedestinatione,
nec ex Dei opere, sed ex malitia suae voluntatis
<pb n="0170C"/>
habuit. Pro qua amaritudine sic eam Deus per
supra memoratum prophetam denuo increpat: <hi>Scito
quam malum est tibi et amarum reliquisse Dominum
Deum tuum, et non esse timorem meum apud te <note>(Ibid.,
19)</note>
            </hi>. Cum ergo hoc sit homini malum et amarum reliquisse
Dominum, et timorem Dei apud eum non
esse, quis ita sit contrarius veritati, ut putet a bono
ac suavi Deo (de quo scriptum est:) <hi>Quam bonus Deus
Israel rectis corde <note>(Psal. LXXII, 1)</note>
            </hi>? Et quia <hi>nemo bonus
nisi solus</hi> <emph>19</emph> <hi>Deus <note>(Marc. X, 18)</note>
            </hi>, et de quo Apostolus
dicit: <hi>Ut ostendat in saeculis supervenientibus
abundantes divitias gratiae suae in bonitate super nos <note>(Ephes. II, 7)</note>
            </hi>.
Et de cujus suavitate canitur: <hi>Gustate
et videte quam suavis est Dominus <note>(Psal. XXXIII, 9)</note>
            </hi>. Et
de cujus eloquiis denuo praedicatur: <hi>Quam dulcia
faucibus meis eloquia tua, super mel et favum ori meo</hi> 
<pb n="0170D"/> <note>(Psal. CXVIII, 103)</note>.
Et rursus: <hi>Judicia Dei vera, justificata
in semetipsis, desiderabilia super aurum et lapidem
pretiosum multum, et dulciora super mel et favum <note>(Psal. XVIII, 11)</note>
            </hi>.
Quis ergo putet a bono ac suavi Deo
praedestinatum hominem aut ad malitiam voluntatis,
qua bonum Deum relinqueret, aut ad amaritudinem
contumaciae, qua suavem Dominum non timeret?
Proinde fidelibus congruit credere et fateri Deum bonum
et justum praescisse quidem peccaturos homines,
quia nihil eum latere potuit futurorum (neque
enim vel futura essent, si in ejus praescientia non
fuissent), non tamen praedestinasse quemlibet hominem
ad peccatum, quia si ad peccatum aliquod hominem
Deus praedestinaret, pro peccatis hominem non
<pb n="0171A"/>
puniret. Dei enim praedestinatione aut peccatorum
praeparata est pia remissio, aut peccatorum justa
punitio. Nunquam igitur Deus ad hoc hominem potuit
praedestinare, quod ipse disposuerat et praecepto prohibere,
et misericordia diluere, et justitia punire.
Iniquos itaque, quos praescivit Deus hanc vitam in
peccato terminaturos, praedestinavit supplicio interminabili
puniendos, in quo sicut culpanda non est
praescientia humanae iniquitatis, ita praedestinatio
justissimae laudanda est ultionis, ut agnosceret non
ab eo praedestinatum hominem ad qualecunque peccatum,
quem praedestinavit peccati merito puniendum.</p>
</div2>

<div2>
          <head>CAPUT XXIV. <hi>Deus praedestinavit bonos misericorditer ad gloriam, malos juste ad supplicium. Deus non omnia promisit quae praedixit, nec omnia praedestinavit quae praescivit.</hi> </head>
<p>
            <pb n="0171B"/>Deus itaque omnia hominum opera, sive bona, seu
mala praescivit, quia eum latere nihil potuit, sed sola
bona praedestinavit, quae se in filiis gratiae facturum
esse praescivit; mala vero futura opera illorum quos
non praedestinavit ad regnum, sed ad interitum praescivit
potentissima deitate, et ordinavit provida bonitate;
et quia praescius fuit quod eadem mala, non
solum ipse facturus non esset, sed nec homo in quantum
ei humiliter adhaesisset, in eo nobis insuperabilem
potentiam praescientiae suae magis ostendit, quia
nec in malis praedestinationem justitiae suae vacare
permisit. Ostensurus itaque Deus, quid reddendum
praesciverit, et quid donandum, praedestinavit illos
ad supplicium, quos a se praescivit voluntatis malae
vitio discessuros. Et praedestinavit ad regnum, quos
<pb n="0171C"/>
ad se praescivit misericordiae praevenientis auxilio redituros
et in se misericordiae subsequentis auxilio
esse mansuros. In istis misericordiam custodiens, in
illis justitiam tenens; istis quod promisit pie tribuens,
illis nihilominus quod praedixit juste retribuens.
Sic autem Deus non omnia promisit quae praedixit,
quamvis praedixerit omnia quae promisit. Sicut
non omnia praedestinavit quae praescivit, quamvis omnia
praedestinata praesciverit. Praescivit enim voluntates
hominum bonas et malas, praedestinavit autem
non malas, sed solas bonas. Et licet in ejus praedestinatione
non fuerit, ut malitiam voluntati humanae
dedisset, fuit tamen in ejus praedestinatione, quid humanae
voluntatis malitiae reddidisset. Propter hoc,
quia sicut Psalmista testatur, <emph>20</emph> <hi>Misericors est Dominus
<pb n="0171D"/>
et justus <note>(Psal. CXIV, 5)</note>
            </hi>, praedestinavit justos
ad gloriam, iniquos ad poenam. Justificandis ergo atque
glorificandis praedestinatum misericordiae suae
opus praedixit pariter et promisit. Iniquis autem praedestinatum
justitiae suae opus praedixit tantummodo,
non promisit.</p>
</div2>

<div2>
          <head>CAPUT XXV. <hi>De eodem argumento.</hi> </head>
<p>Quod si quis quaerat cur Deus omnia quidem praedestinata
praedixerit, non tamen omnia praedestinata
promiserit, respondemus promissionem dici non
posse, nisi cum aliquid ad hoc praedicitur faciendum,
ut possit ei cui promittitur prodesse jam factum. Et
promissum semper esse doni, non semper esse judicii,
cum promissi largitas semper laetificet, judicii
<pb n="0172A"/>
vero severitas aliquando contristet. Quod propheta
metuens hujuscemodi ad Deum orationem effundit: <hi>Ne intres in judicio cum servo tuo, quia non justificabitur
in conspectu tuo omnis vivens 
 <note>(Psal. CXLII, 2)</note>
            </hi>.
Sciebat enim cunctos pari retinendos punitionis vinculo,
nisi Deus, in quibus vellet misericordiam fecisse, <hi>superexaltaret judicium 
 <note>(Jacob. II, 13)</note>
            </hi>. Justificatio
<note>( <hi>al.</hi> judicio)</note> igitur et glorificatio quae non est
homini ex homine, sed ex Deo, quia multum sanctis
fuerat profutura, ideo praedicta est et promissa. Punitio
vero, quae in aeternum fuit impiis obfutura, praedicta
est tantummodo, non promissa. Quod etiam
divinis testimoniis facilius ostenditur. In illo quippe
prophetae loco utrumque pariter invenitur expressum,
ubi Deus per Isaiam eos qui sibi non serviunt,
<pb n="0172B"/>
his arguit verbis: <hi>Ecce qui serviunt mihi, manducabunt,
vos vero esurietis. Ecce qui serviunt mihi, bibent,
vos vero sitietis. Ecce qui serviunt mihi, laetabuntur,
vos vero confundemini. Ecce qui serviunt mihi,
exsultabunt in laetitia, vos autem clamabitis propter
dolorem </hi><note>(al. prae dolore)</note> <hi>cordis vestri, et a contritione
spiritus ululabitis (Isaiae LXV, 13)</hi>. In his omnibus,
quaecunque ad iniquorum personam pertinent praedicta
sunt tantummodo, non promissa. Neque enim
dicendum est bonitatis largitate promissum, quod
intentat <note>( <hi>al.</hi> intendat)</note> iniquitatis merito severitas inferendum.
Si qua vero ad personam servientium Deo
pertinent, et praedicta sunt et promissa. Tale aliquid
est etiam in illo Salvatoris nostri sermone, quo ait: <hi>Tunc illi ibunt in combustionem aeternam, justi autem
<pb n="0172C"/>
in vitam aeternam 
 <note>(Matth. XXV, 46)</note>
            </hi>. Praedixit et promisit
praemium quo fruentur justi, non autem promisit,
sed praedixit supplicium quo punientur injusti.
Neque vero, sicut praedestinavit sanctos ad justitiam
accipiendam, sic praedestinavit iniquos ad eamdem
justitiam amittendam, quia <hi>misericors Dominus et
justus,</hi> potuit gratis a pravitate liberare quem voluit;
pravitatis autem operator nunquam fuit, quia pravus
nunquam aliquis fuit, nisi in quantum a Deo discessit.
Nec discessurum Deus praedestinavit, quamvis discessurum
cognitio divina praesciverit.</p>
</div2>

<div2>
          <head>CAPUT XXVI. <hi>Deus de malis impiorum operibus operatur bonum. Aliter Deus bonos, aliter malos praedestinavit. Mali dicuntur vasa irae, boni vasa misericordiae. Cur potius misericordiae quam justitiae vasa bonos vocat Apostolus.</hi> </head>
<p>
            <pb n="0172D"/>Deus itaque, licet auctor non sit malarum cogitationum,
ordinator tamen est malarum voluntatum,
et de malo opere cujuslibet mali non desinit ipse bonum
operari. Nec in ipsis injustae voluntatis operibus
deserit operum suorum justum ordinem, quia et
hoc in ipso ordine habet, quod <emph>21</emph> malam juste deserit
voluntatem. Quam tamen sic in suis malis operibus
a se discedentem deserit, ut ibi permittentis
Dei operatio bona non desit, dum et in peccantis voluntate
injusta implet ipse justitiam, et de malo, quo
peccantem judicat, quibus ipse vult beneficium praerogat.
In sanctis igitur perfecturus est Dominus, quod
ut essent boni, gratis dedit. Quod autem daturum se
praescivit, in aeterna bonitatis dispositione praedestinavit.
<pb n="0173A"/>
Ipsa est enim praedestinatio Dei, sempiterna
scilicet dispositio futuri operis Dei. Porro autem in
iniquis puniturus est, quod ut essent mali, non dedit,
nec eos ad iniquitatem aliquam praedestinavit,
quia ut inique vellent, hoc eis daturus ipse non fuit.
Et quia malae voluntatis perseverans iniquitas inulta
remanere non debuit, tales ad interitum praedestinavit,
quia talibus justae punitionis supplicium praeparavit.
Quod utique manifesto Dominus ipse sermone
perdocuit, in eo quod a se ostendit paratum, non
solum regnum, ubi laetentur boni, sed et ignem aeternum,
ubi crucientur mali. Bonis etenim dicturus est: <hi>Venite, benedicti Patris mei, percipite regnum quod
vobis paratum est a constitutione mundi 
 <note>(Matth. XXV,
34)</note>
            </hi>; malis autem dicturus est: <hi>Ite, maledicti, in ignem
<pb n="0173B"/>
aeternum, qui paratus est diabolo et angelis ejus <note>(Ibid.,
46)</note>
            </hi>. Ecce ad quod Dominus iniquos et impios praedestinavit,
id est ad supplicium justum, non ad aliquod
opus injustum; ad poenam, non ad culpam; ad
punitionem, non ad transgressionem; ad interitum,
quem ira justi judicis peccantibus reddidit, non ad
interitum, quo in se iram Dei peccantium iniquitas
provocavit. Quod beati Apostoli praedicatio manifestat,
qui malos, quos in aeternum damnaturus est
Deus, vasa vocat irae, non culpae. Ait enim: <hi>Quod si
volens Deus ostendere iram, et notam facere potentiam
suam, sustinuit in multa patientia vasa irae aptata in
interitum, ut ostenderet divitias gloriae suae in vasa misericordiae,
quae praeparavit in gloriam <note>(Rom. IX, 22)</note>
            </hi>.
Quaeso, Monime carissime, ut hunc Apostoli locum
<pb n="0173C"/>
diligenter attendas. Notum namque est, iram Dei
dici non posse nisi ubi creditur hominis iniquitas
praecessisse. Neque enim Deus aut ignarus esse potuit,
aut injustus, qui posset aut peccantis hominis
culpam non agnoscere, aut non peccanti judicium
punitionis inferre. Nam et ipse beatus Paulus in iniquitate
hominis justitiam Dei praedicat commendari,
ut ostendat, non injuste iram omnipotentis inferri.
Ait namque: <hi>Si autem iniquitas nostra justitiam Dei
commendat, quid dicemus? nunquid iniquus Deus, qui
infert iram? (secundum hominem dico) absit, alioquin
quomodo judicabit Deus mundum <note>(Rom. III, 5)</note>
            </hi>? Non
itaque frustra talis est ab eo facta inter puniendos glorificandosque
discretio, ut illos vocaret vasa irae, istos
autem vasa misericordiae, nisi ut ostenderet, tam in
<pb n="0173D"/>
vasis irae quam in vasis misericordiae iniquitatem
propriam praecessisse. Talis est enim Dominus verus,
cujus <note>( <hi>al.</hi> cui)</note> et gratuita sit misericordia, et ira non
sit injusta; ac per hoc, et illos indignos praeveniat
bonitate quos justificat, et illos dignos inveniat punitione
quos damnat; ac sic appareat, et in vasis
misericordiae, non ex ipsis, sed ex Deo esse, quod
boni sunt, et in vasis irae, non ex Deo, sed ex ipsis
esse quod mali sunt. Posset enim Apostolus quos dixit <hi>vasa misericordiae,</hi> 
 potius <hi>vasa justitiae</hi> nuncupare;
sed si vasa justitiae vocarentur, forsitan ex seipsis
habere justitiam putarentur. Nunc autem cum <hi>vasa
misericordiae</hi> dicit, procul dubio, quid ipsi fuerint,
non tacuit, <emph>22</emph> quia quid eis a Deo collatum sit,
evidenter ostendit. Si enim per seipsos essent justi,
<pb n="0174A"/>
mercedem eis Dominus pro operibus suis redderet,
non misericordiam praerogaret: sicut idem Apostolus
alio loco dicit: <hi>Ei autem qui operatur, merces non
imputatur secundum gratiam, sed secundum debitum <note>(Rom. IV, 4)</note>
            </hi>.
Vasa itaque misericordiae ad indebitam
sunt gloriam praeparata, quia gratis sunt misericordiam
consecuta. De quibus etiam ipse beatus Apostolus
se esse testatur, dicens: <hi>Qui prius fui blasphemus
et persecutor et contumeliosus, sed misericordiam
consecutus sum, quia ignorans feci in incredulitate <note>(I Tim. I, 13)</note>
            </hi>.
Hoc est opus Dei in vasis misericordiae,
ut blasphemis et persecutoribus et contumeliosis,
non debitus redderetur interitus, sed misericordiae
donaretur gratuitum munus. Vasis vero irae nunquam
Deus redderet interitum, si non spontaneum
<pb n="0174B"/>
inveniretur homo habere peccatum, quia nec Deus
peccanti homini juste inferret iram, si homo ex praedestinatione
Dei cecidisset in culpam. Sed quia causam
iniquitatis suae ex propria homo habuit voluntate,
propterea B. Paulus sustinuisse asserit <hi>Deum
in multa patientia vasa irae, aptata in interitum.</hi> Haec
igitur ira, ideo talibus vasis interitum reddidit, quia
in eis meritum voluntariae iniquitatis invenit. Quando
autem peccanti servo iram justus Dominus intulisset,
si servus ex Domini praedestinatione peccasset? In
hoc itaque ista vasa Deus aptavit, in quod praedestinavit,
hoc est in interitum, illum utique interitum,
quem Paulus malis repente superventurum denuntiat,
dicens: <hi>Cum enim dixerint pax et securitas, tunc repentinus
eis superveniet interitus <note>(I Thess. V, 3)</note>
            </hi>. Quod
<pb n="0174C"/>
si Deus tales in peccatum praedestinaret, non eos
Apostolus vasa irae mallet nominare, sed culpae, nec
in interitum talia vasa, sed in peccatum dicerentur
aptata. Nunc autem ideo vasa irae dicuntur, ut ostendatur,
in talibus ex Dei praedestinatione non hoc esse,
quod est male ab eis admissum, sed quod est talibus
bene redditum.</p>
</div2>

<div2>
          <head>CAPUT XXVII. <hi>Quam juste Deus deserit malos et interitum eis reddit. Iniqui praedestinati sunt ad stagnum ignis et sulphuris. Prima mors animae in peccato, secunda in stagno ignis. Vias impiorum non novit Dominus, quia eas non fecit. Prima mors animae ab homine, secunda a Deo infertur. Peccata praedestinavit Deus non facienda, sed juste punienda.</hi> </head>
<p>Bene quippe malis interitus a Deo redditur, quamvis
sit malus interitus eis qui nunc juste deseruntur,
et postmodum juste torquebuntur. In talibus enim
<pb n="0174D"/>
Deus judicium suum desertione inchoat, cruciatione
consummat. Nam et hoc tempore quo discedentes
malos deserit Deus, non operatur in eis quod ei displicet,
sed operatur per eos quod ei placet, postmodum
eis redditurus quod ab ejus justitia merentur.
Recipient enim non pro eo quod Deus bene
usus est eorum operibus malis, sed pro eo quod ipsi
male abusi sunt Dei operibus bonis. Tales itaque
Deus aptavit in interitum punitionis, quem peccatori
justus judex praedestinatione justa decrevit. Non in
peccatum quod homo non ex praedestinatione divina,
sed ex voluntate sua, male concupiscendo coepit,
et male operando perfecit: concupiscentia enim
concipiens peperit peccatum, peccatum vero consummatum
<pb n="0175A"/>
genuit mortem <note>(Jac. I, 15)</note>. Non ergo
iniqui praedestinati sunt ad mortem animae primam,
sed praedestinati sunt ad secundam, id est ad stagnum
ignis et sulphuris. De quo beatus Joannes dicit: <hi>Et diabolus qui seducebat eos, missus est in stagnum
ignis et sulphuris 
 <note>(Apoc. XX, 9)</note>
            </hi>. Et alio loco: <hi>Et mors et infernus missi sunt in stagnum ignis. Haec
est mors secunda. Et qui</hi> 
 <emph>23</emph> <hi>non est inventus in libro
vitae scriptus, missus est in stagnum ignis <note>(Ibid., 14)</note>
            </hi>.
Rursus dicit: <hi>Dubiis autem, et infidelibus, et contaminatis,
et homicidis, et impudicis, et veneficis, et idolis
servientibus, et omnibus mendacibus, pars eorum
in stagno ardente, et sulphure, quod est mors secunda <note>(Apoc. XXI, 8)</note>
            </hi>.
Illam secundam nuncupat mortem
quae sequitur ex sententia justi judicis, non illam quae
<pb n="0175B"/>
praecessit in mala concupiscentia peccatoris. Qua
morte Salvator quosdam mortuos asserebat, dicens: <hi>Dimitte mortuos sepelire mortuos suos 
 <note>(Matth. VIII,
22)</note>
            </hi>. Et Apostolus de vidua: <hi>Quae autem in deliciis
est vivens mortua est <note>(I Timot. V, 6)</note>
            </hi>. Ad Ephesios
quoque sic loquitur: <hi>Et vos, cum essetis mortui delictis
et peccatis vestris, in quibus aliquando ambulastis,
secundum saeculum mundi hujus, secundum
principem potestatis aeris hujus, spiritus, qui nunc operatur
in filiis diffidentiae, in quibus et nos omnes aliquando
conversati sumus, in desideriis carnis nostrae,
facientes voluntatem carnis et cogitationum. Et eramus
natura filii irae, sicut et caeteri; Deus autem, qui
dives est in misericordia, propter nimiam caritatem
suam, qua dilexit nos, et cum essemus mortui peccatis,
<pb n="0175C"/>
convivificavit nos Christo <note>(Ephes. II, 1)</note>
            </hi>. De hac morte
qua homo est mortuus in peccatis dicit Deus: <hi>Nolo
mortem morientis, sed ut revertatur a via sua mala,
et vivat anima ejus <note>(Ezech. XVIII, 32)</note>
            </hi>. Quomodo autem
ad mortem peccati praedestinasse Deus hominem
creditur, quam ipse se nolle testatur? Mors ergo
ista morientis, via sua mala est: quae quia mala,
Deo ignota. Scriptum namque est: <hi>Vias enim quae a
dextris sunt, novit Dominus; perversae autem sunt, quae
a sinistris sunt <note>(Prov. IV, 27)</note>
            </hi>. Vias ergo, quas Deus
fecit, novit, quas non fecit, perdit, quia eas non novit.
Unde scriptum est: <hi>Novit Dominus viam justorum,
et iter impiorum peribit <note>(Psal. I, 6)</note>
            </hi>. Ille igitur,
qui scit omnia antequam fiant, et cujus oculi in omni
loco speculantur bonos et malos, cujus etiam <hi>vultus
<pb n="0175D"/>
super facientes mala, ut perdat de terra memoriam
eorum <note>(Psal. XXXIII, 17)</note>
            </hi>, ideo viam malam non novit,
non quia scientiam ipsius aliquid in operibus hominum
fugit, sed quia mortem morientis non fecit; qui
tamen mortem mortuo juste retribuit. Prima igitur
mors animae, quam sibi homo intulit, secundae mortis
est causa: et secunda mors quam Deus homini
reddidit, primae mortis est poena. Et quia istam sibi
homo injustus injuste intulit, illam a justo judice juste
percepit, ut quia in ista volens semen iniquitatis seminat
peccator improvidus, in illa metat fructum punitionis
invitus: <hi>Qui enim seminat in carne sua, de
carne metet corruptionem: qui autem seminat in spiritu,
de spiritu metet vitam aeternam <note>(Gal. VI, 8)</note>
            </hi>. <hi>Sed qui
seminat in spiritu, et de spiritu metet vitam aeternam,</hi> 
<pb n="0176A"/>
a Deo habet donum et messis et seminis. Quod Paulo
teste cognovimus, sic enim ait: <hi>Qui autem dat semen
seminanti, et panem ad manducandum praestabit,
et multiplicabit semen vestrum, et augebit incrementa
frugum justitiae vestrae <note>(II Cor. IX, 10)</note>
            </hi>. Qui vero seminat
in carne, et de carne metet corruptionem;
ideo non laetabitur in messe, quia non Deum, sed
seipsum habuit auctorem in semine. Peccata itaque
hominum cuncta quidem Deus in peccatoribus praescivit
futura; et quia ipse non ea praedestinavit facienda,
juste praedestinavit judicio punienda. Quod
etiam in ipsis dictis sancti Augustini, quae tuae inseruisti
epistolae, si consideres, profecto cognosces,
qui postquam dixit:   Hoc ergo bonum, quod est requirere
Deum, <hi>non erat qui faceret, non erat usque
<pb n="0176B"/>
ad unum <note>(Psal. LII, 4)</note>
            </hi>;   sed in eo genere quod praedestinatum
est ad interitum, statim secutus adjunxit,
dicens: <emph>24</emph>   Super hoc enim respexit Dei praescientia,
protulitque sententiam.   Nempe satis atque
evidenter his dictis ostendit, quia Deus peccata
hominum praescientia vidit, quibus sententiam praedestinatione
dictavit. Quid enim aliud accipere debemus,
in hac prolatione sententiae Dei, nisi paratum
supplicium peccatori? Juste autem est ad punitionem
divina aequitate praedestinatus, qui peccator est
divina cognitione praescitus; ut pote, qui iniquitatem,
ad quam a Deo non est praedestinatus, propria
esset voluntate facturus. Ut in quo praescientia Dei
videbat futurum opus injustum, huic per praedestinationis
sententiam pararet supplicium justum.</p>
</div2>

<div2>
          <head>CAPUT XXVIII. <hi>Confirmatur ex S. Augustino nullius humanae culpae causam in Deum esse referendam.</hi> </head>

<pb n="0176C"/>
<p>Quamvis igitur tu ipse, caeterique tui similes studio
legendi, vel velocitate intelligendi, ex hoc loco
dictorum sancti Augustini, quae in tua epistola posuisti,
facillime cognoscatis, quid catholicus habeat
intellectus de his quos ad interitum praedestinatos
audimus, tamen ne tardiores quique hunc tantum
locum minus sibi putent in hac quaestione sufficere,
de aliis quoque sancti Augustini libris quaedam inserui,
quibus docuit humanae iniquitatis causam solam
esse superbiam, nec ad peccandum homines, sed
ad damnationem praedestinatos a Deo, qui ut non
adjuventur a Deo, in ipsis causa est, non in Deo. In
libro itaque secundo de Baptismo parvulorum ad
<pb n="0176D"/>
Marcellinum scribens, inter alia sic dicit <note>(Cap. 17)</note>:
  Ignorantia igitur et infirmitas vitia sunt, quae impediunt
voluntatem, ne moveatur ad faciendum opus
bonum, vel ab opere malo abstinendum. Ut autem
innotescat quod latebat, et suave fiat quod non delectabat,
gratiae Dei est, quae <note>( <hi>al.</hi> qua)</note> hominum adjuvat
voluntates, qua <note>( <hi>al.</hi> quia)</note> ut non adjuventur,
in ipsis itidem causa est, non in Deo, sive damnandi
praedestinati sint propter iniquitatem superbiae, sive
contra ipsam superbiam judicandi et erudiendi, si
filii sint misericordiae.   Hic statim sanctus Augustinus
testimonium prophetae subjunxit, dicens:   Unde
Jeremias, cum dixisset, <hi>Scio, Domine, quoniam non
est in homine via ejus, nec viri est ut ambulet, et dirigat
gressus suos <note>(Jerem. X, 23)</note>
            </hi>, continuo subjunxit,
<pb n="0177A"/> <hi>Corripe me, Domine, verumtamen in judicio, et non in
furore tuo.</hi> 
 Tanquam diceret: Scio ad correptionem
meam pertinere, quod minus abs te adjuvor, ut perfecte
dirigantur gressus mei. Verumtamen ob hoc
ipsum noli sic mecum agere, tanquam in furore quo
iniquos damnare statuisti, sed tanquam in judicio quo
doces tuos non superbire. Unde alibi dicitur: <hi>Et
judicia tua adjuvabunt me <note>(Psal. CXVIII,175)</note>
            </hi>.   Supradictum
itaque Marcellinum tali doctrina sanctus Augustinus
informans, sequitur et dicit:   Nullius proinde
culpae humanae in Deum referas causam, vitiorum
namque omnium humanorum causa superbia est.  
In istis sancti Augustini dictis attende, quaeso, mi carissime.
Primum quia ut non homines adjuventur a
Deo, in ipsis causa esse dicitur, non in Deo. Deinde, quia
<pb n="0177B"/>
propter iniquitatem superbiae praedestinati dicuntur
damnandi, quod pertinet ad judicium, non depravandi,
quod pertinet ad peccatum. Tertio etiam considera,
quia nullius culpae humanae in Deum referendam
admonet causam, qua <note>( <hi>al.</hi> quia)</note> si aliqua peccatoris
iniquitas a Deo praedestinata creditur, ipsius iniquitatis
causa in praedestinatione divina ponetur <note>( <hi>al.</hi> 
constituatur)</note>. Quod <emph>25</emph> quam sit impium, quamque
fidei Christianae contrarium, nullum puto fugere
Christianum. Alio quoque ejusdem libri loco <note>(Cap.
19)</note> memoratus S. Augustinus sic dicit:   Extolli
quippe in superbiam propriae voluntatis est hominum.
non operis Dei. Neque enim ad hoc eos compellit
aut adjuvat Deus.  </p>
</div2>

<div2>
          <head>CAPUT XXIX. <hi>Praedestinatio sine Dei praescientia esse non potest, sed bene e converso. In peccatis, non Dei opus est, sed judicium.</hi> </head>

<pb n="0177C"/>
<p>Et ut manifestiore dictorum ejus indicio nostra
fulciatur assertio, aliquid nobis ponendum est de
libro quem scripsit de praedestinatione sanctorum,
quo manifestius ostendit, sine praedestinatione praescientiam
Dei esse posse, praedestinationem vero sine
praescientia esse non posse; et quia Deus praescivit
etiam quae ipse non facit, hoc est, peccata. In supra
memorato igitur libro, haec est ejusdem beati Augustini
sententia <note>(Lib.I, cap.10)</note>:   Praedestinatio
est, quae sine praescientia non potest esse, potest autem
esse sine praedestinatione praescientia. Praedestinatione
quippe Deus ea praescivit, quae fuerat ipse
facturus, unde dictum est: <hi>Fecit quae futura sunt.</hi> 
Praescire autem potens est etiam quae ipse non facit,
<pb n="0177D"/>
sicut quaecunque peccata. Quia etsi sunt quaedam
quae ita peccata sunt, ut poenae sint etiam peccatorum,
unde dictum est: <hi>Tradidit illos Deus in reprobam
mentem, ut faciant quae non conveniunt <note>(Rom. I,
24)</note>
            </hi>, non ibi peccatum Dei est, sed judicium.   Puto
in his dictis beati Augustini evidenter ostensum,
bona opera sua Deum praescisse et praedestinasse,
hoc est, sive quae ad misericordiam, seu quae ad justitiam
pertinent; mala vero opera, hoc est peccata,
praescisse tantum, non etiam praedestinasse; quia ibi
non opus Dei esse dicitur, sed judicium. Ideo in peccato
opus Dei non est, quia ut peccatum fieret, praedestinatum
ab eo non est. Ideo autem judicium est,
<pb n="0178A"/>
quia inultum non relinquitur, quod sine operante
Deo malus operatur.</p>
</div2>

<div2>
          <head>CAPUT XXX. <hi>Responsio Prosperi ad quartamdecimam objectionem. Responsio ad quintamdecimam. Conclusio de praedestinatione.</hi> </head>
<p>Non autem ignoras etiam praeterito tempore illi
luculentissimo sancti Augustini operi, quod scripsit
de praedestinatione sanctorum, a quibusdam Gallis
objectum, quod beatus Augustinus in assertione praedestinationis
divinae, peccatores, non ad solum praedestinatos
diceret judicium, sed etiam ad peccatum;
cujus dicta, quia ipse celeri praeventus est obitu,
Prosper vir, eruditus et sanctus, recta defendit fide
et <note>( <hi>al.</hi> recte defendit fideli, et)</note> copioso sermone.
Ex quibus Gallorum capitulis, ut non multa nunc ponamus,
ne libellum istum, quem prolixum facere
<pb n="0178B"/>
disputandi necessitas cogit, prolixiorem voluntas
facere videatur, duarum responsionum loca duximus
inserenda. Quartadecima quippe Gallorum objectio
sic habet:   Quod qui evangelicae praedicationi non
credunt, ex Dei praedestinatione non credant. Et
quod Deus ita definierit, ut quicunque non credunt,
ex ipsius constitutione non credant.   Huic itaque
pravitati quae beati Augustini dictis, non ex veritate,
sed ex livore objiciebatur, tali Prosper sermone
respondit:   Infidelitas non credentium Evangelio,
nequaquam ex Dei praedestinatione generatur. Bonorum
enim Deus auctor est, non malorum. <emph>26</emph> Praedestinatio
igitur Dei semper in bono est, aut ad retributionem
justitiae, aut ad donationem pertinens gratiae, <hi>Universae enim viae Domini misericordia et veritas 
 (Psal.
<pb n="0178C"/>
XXIV, 10)</hi>. Proinde infidelitas non credentium, non
ad constitutionem Dei, sed ad praescientiam referenda
est. Quae non ideo necessitatem non credendi intulit,
quia falli de ea, quae futura erat, infidelitate non potuit.  
Quintadecima etiam objectio his verbis inserta
est, quod idem sit praescientia quod praedestinatio.
Cui Prosper sic respondit:   Qui praescientiam Dei
in nullo ab ipsius praedestinatione discernit. Quod
tribuendum est Deo de bonis, hoc ei etiam de malis
conatur ascribere. Sed cum bona ad largitorem cooperatoremque
eorum Deum, mala autem ad voluntariam
rationalis creaturae nequitiam referenda sint,
dubium non est, sine ulla temporali differentia Deum
et praescisse simul, et praedestinasse, quae ipso erant
auctore facienda, vel quae malis meritis justo erant
<pb n="0178D"/>
judicio retribuenda: praescisse autem tantummodo,
non etiam praedestinasse, quae non ex ipso erant causam
operationis habitura.   Nos itaque, carissime,
haec interim pauca de libris sancti Augustini, et de
responsionibus Prosperi, ob hoc maluimus huic libello
inserere, ut cuncti noverint quid debeant de praedestinatione
sanctorum impiorumque sentire; simulque,
ut appareat ejusdem beati Augustini dictis tenorem
nostrae sententiae convenire. Proinde quia
sufficienter (ut arbitror) iniquos non ad peccatum,
sed ad supplicium praedestinatos ostendimus, huic
volumini jam terminum debemus, ut ad aliarum quaestionum
disputationem attentius recensendam, lectoris
renovet studium temperies distincta librorum.</p>
</div2>
      </div1>

<div1>
        <head>LIBER SECUNDUS. TRES QUAESTIONES COMPLECTENS: UNAM DE SACRIFICII OBLATIONE, ALTERAM DE SPIRITUS SANCTI MISSIONE, TERTIAM DE SUPEREROGATIONE B. PAULI.</head>
<div2>
          <head>CAPUT PRIMUM. <hi>Epilogus compendiosus de praedestinatione justorum et iniquorum.</hi> </head>
<pb n="0179A"/>
<p> <emph>27</emph> Satis, ut arbitror, Monime carissime, quaestionem
de diversitate praedestinationis justorum scilicet
et iniquorum, hoc est eorum quos gratuita misericordia
Dei praeveniens justificando convertit, glorificatura
conversos; et eorum quos justa Dei severitas in peccatis
derelinquit punitura damnatos; superior sermo
(in quantum Dominus pusillitatem nostram dignatus
est adjuvare) et pertractatam continet et solutam,
ita ut plerique, licet in ea soleant non leviter permoveri,
facile possint, et divinorum librorum testimoniis
instrui et sancti Augustini libris, et Prosperi
eruditissimi viri responsionibus informari, quibus
agnoscant praedestinationem Dei nihil aliud esse, nisi
praeparationem operum ejus, quae in aeterna sua dispositione,
<pb n="0179B"/>
aut misericorditer se facturum praescivit,
aut juste; et quia in peccatis nec misericordia invenitur
nec justitia, ideoque omnem iniquorum malam
voluntatem, qua peccant, praescitam, non tamen esse
a Deo praedestinatam, cum ipsam voluntatem malam
non aliter essent habituri, nisi in eo quo fuissent
a Domino recessuri. Nec Deum praedestinasse discessionem
hominis a se, cum causa ipsius discessionis
sola voluntaria esset aversio peccatoris. Quae quia
Deum futura non latuit, in aeterna praescientia ejus
praeparatam sibi poenam justae retributionis invenit.</p>
</div2>

<div2>
          <head>CAPUT II. <hi>Secunda quaestio Monimi de sacrificio corporis et sanguinis Christi. Haeretici sua malitia excaecati, Trinitatem, et substantia, et Patris veneratione dissipant. Praemittenda quaestio de fide Abrahae.</hi> </head>
<p>
            <pb n="0179C"/>Nunc itaque ad residuas quaestiones, duce Domino,
indagandas nostrae disputationis dirigatur intentio.
Dicis a nonnullis te interrogatum de sacrificio corporis
et sanguinis Christi, quod plerique soli Patri existimant
immolari. Hanc etiam asseris haereticorum
esse quasi palmarem interrogationem. Sed novum
non est, ut haeretici, privati lumine veritatis, <emph>28</emph> illis
se propositionibus veritatem superaturos arbitrentur,
quibus facillime superantur: <hi>Gloria namque in
confusionem ipsorum est qui terrena sapiunt <note>(Philip.
III, 19)</note>
            </hi>. Hoc ergo sectantes haeretici, ea sibi, quasi
palmaria et invicta, videntur proponere, unde sibi
confusionem non vident imminere. Sed cum a veritate
superantur, hoc in illis utique impletur, ut unde
gloriantur inde confundantur. Non est igitur mirum,
<pb n="0179D"/>
si illi, quos malitia sua (sicut scriptum est) excaecatos,
veritas ipsa (quae lux est vera) deseruit, quorumque
squalentem perversi cordis obtutum tetri
erroris obscuritas circumsepsit, inseparabilem Trinitatem,
quam substantiali diversitate disparem praedicare
non dubitant, consequenter honorificentiae quoque
imparis <note>( <hi>al.</hi> impari)</note> officio impie dissipare contendant.
<pb n="0180A"/>
Et quoniam in ipsam sapientiam <note>( <hi>al.</hi> ipsa
sapientia)</note> peccare convincuntur, ipsius sapientiae in
eis sermo completur, ut dum in ipsam peccant, in
animas suas peccatum impietatis admittant; sic namque
dicit ipsa Sapientia: <hi>Qui autem in me peccant,
impie faciunt in animas suas: et qui me oderunt diligunt
mortem <note>(Prov. VIII, 36)</note>
            </hi>. Quomodo enim Dei
Filium non oderunt, quem unigenitum quidem verbis
negare non possunt, sed eum a natura Patris, inconsiderata
perversitate, discernunt? aut quomodo in animas
suas impie non faciunt, qui Dei unigenitum Filium,
Deum scilicet verum, nec glorificare cum Patre
consentiunt, nec uno eodemque sacrificio pariter honorari
permittunt? Quibus, cum Dei adjutorio (in
quantum series praesentis operis capit), breviter respondentes
<pb n="0180B"/>
hanc interrogationem praemittimus, ut
dicant: Utrum eam fidem Deus suae donarit Ecclesiae,
qua pater noster Abraham Deo credens placuit, et
in qua cunctas gentes terrae in suo semine benedicendas
accepit: an aliam sibi religionis normam divinitus
profiteantur traditam, ut patriarcharum et prophetarum
fidem aestiment abdicandam? Et licet ab
hac fide (sicut demonstratura est veritas) omnimodis
habeantur extranei, ipsam tamen Ecclesiae datam
dicunt, ipsamque apud se inviolatam manere contendunt.</p>
</div2>

<div2>
          <head>CAPUT III. <hi>Quaestio sacrificii ex patrum fide determinatur. Promissiones factae Abrahae et semini ejus. Abraham construxit altare non soli Patri, sed et Filio sacrificaturus. Idem est invocare in nomine Domini quod invocare nomen Domini. Abraham illi Deo construxit altare qui ei visus est. Invictum contra haereticos argumentum ex sacrificio et fide Abrahae.</hi> </head>

<pb n="0180C"/>
<p>Dum ergo inter nos et illos sacrificii vertitur quaestio,
ad illos nobis recurrendum est patres, quos
Deus, velut luminaria in mundo, ad instructionem
nostram verae fidei clarificavit indicio, quorum fidem
ita dignatus est a se inspiratam ostendere, ut eorum
se Deum inveniatur evidentissime nominare, dicens: <hi>Ego sum Deus Abraham, et Deus Isaac, et Deus Jacob:
hoc mihi nomen est sempiternum et memoriale
in generationem et generationem 
 <note>(Exod.III, 15)</note>
            </hi>. Cum
itaque nos dicimus sacrificium non soli Patri, sed
simul unum Patri Filioque offerri, illi autem Patri
soli existimant immolari, in sacrificio patriarcharum,
verae ac Deo placitae quaeramus immolationis indicium.
<pb n="0180D"/>
Ab illo itaque nobis est documentorum series inchoanda,
in cujus invenitur semine futura cunctarum
gentium benedictio repromissa, dicente Paulo: <hi>Abrahae
dictae sunt promissiones et semini ejus. Non dicit,
et seminibus, quasi in multis, sed quasi in uno: Et semini
tuo, quod est Christus <note>(Gal.III, 16)</note>
            </hi>. Et iterum: <hi>Ut in gentibus benedictio Abrahae fieret, in Christo
<pb n="0181A"/>
Jesu ut pollicitationem Spiritus accipiamus per fidem <note>(Ibid.,14)</note>
            </hi>.
Sit igitur omnino compertum, illos esse
benedictionis divinae compotes et spiritalis gratiae
participes, <emph>29</emph> quos constat fidei Abrahae in sacrificio
reperiri sequaces. In libro Genesis legimus <hi>Visus est Dominus Deus Abrahae, et dixit ei: Semini
tuo dabo terram istam. Et aedificavit ibi Abraham altare
Domino, qui visus est ei, et recessit inde in montem
contra orientem Bethel, et aedificavit ibi altare Domino
Deo, et invocavit in nomine Domini Dei, qui visus
est 
 <note>(Gen. XII, 7)</note>
            </hi>. Eligant nunc haeretici quod volunt,
ut aut Patrem fateantur Abrahae visum, aut certe
consentiant ab Abraham Filio altare constructum;
altare vero non ob aliud aedificari, nisi ad offerendum
sacrificium Deo, Veteris Testamenti lectio frequenter
<pb n="0181B"/>
insinuat. Moyses quippe de Noe justo sic loquitur: <hi>Et aedificavit Noe altare Deo,</hi> 
 et tanquam interrogaretur,
cujus rei gratia vir justus illud altare construxerit,
secutus adjunxit: <hi>Et accepit ab omnibus pecoribus
mundis, et ab omnibus volatilibus mundis, et obtulit
hostiam super altare Deo <note>(Gen. VIII, 20)</note>
            </hi>. Claret
igitur sanctum quoque Abraham, amicum Dei fidelem,
et gentium fidelium patrem, ob hoc Deo qui ei
visus est aedificasse altare, ut ei posset sacrificium
congruae immolationis offerre. Ne autem, cum in nomine
Domini Dei dicitur invocasse, quisquam existimet
alterum Deum in nomine Dei alterius invocatum,
cum non aliud sit, invocasse in nomine Domini Dei,
quam invocasse nomen Domini Dei, subsequenter
evidenti manifestatione hoc quoque Scriptura curavit
divina monstrare; paulo post enim sic dicitur: <hi>Abraham
<pb n="0181C"/>
autem erat onustus valde pecoribus, et argento, et
auro, et abiit illo</hi> <note>( <hi>al.</hi> illuc)</note>, <hi>unde venerat, in desertum
usque Bethel, ad locum ubi fuerat tabernaculum ejus
prius, inter Bethel et inter Agge, in locum ubi altare
fecerat initio, et invocaverat ibi Abraham nomen Dei <note>(Gen. XIII, 4)</note>
            </hi>.
Cognoscitur itaque hoc fuisse invocare
in nomine Domini Dei, quod est invocare nomen Domini
Dei. Quocirca dicant haeretici, utrum Patri an
Filio Abraham existiment construxisse altare? quia,
cui altare construxit, ipsius utique nomen invocavit.
Ipse autem non nisi Deo, qui ei visus est, altare
construxit, quem haeretici Filium dicere consuerunt:
nitentes quippe Patris et Filii diversam docere substantiam,
omnes corporearum rerum conspicabiles
formas (quas ad insinuandam se hominibus omnipotentissima
<pb n="0181D"/>
deitas, creaturae totius domina, sicut voluit,
et congruere temporalibus <note>( <hi>al.</hi> temporibus)</note> locis
ac personis noverat, coaptavit) Filio tantummodo
existimant deputandas: inde asserentes inaequalem
Patri atque imparem Filium, quod ejus natura capax
mutabilium potuerit esse formarum. Et tanquam eo
naturaliter ejus divinitas visibilis fuerit, quo se ad
infirmas <note>( <hi>al.</hi> informandas)</note> hominum mentes visibilibus
rebus demonstrare non sprevit. De qua re non
est nobis hoc opere disputandum, cum praesentis
quaestionis hoc tantum deposcat intentio: ut quia
sanctus Abraham illi Deo sacrificasse cognoscitur,
quem ei visum fuisse divina Scriptura testatur, aut
Patrem visum Abrahae dicant, aut Filio Abraham sacrificasse
<pb n="0182A"/>
consentiant. Utroque enim tanquam bis
acuto gladio, nefariae diversitatis obtruncatur assertio;
quia, si Deum Patrem Abrahae visum dicunt, ut
ei soli sacrificium asserant immolatum, in eo quod
visus asseritur, non erit tanquam invisibilis Pater invisibili
Filio praeponendus: si autem Filius visus est,
et ei sacrificium sanctus patriarcha obtulit, non est
Patri Filius in aliquo praeponendus; neque enim illi
Abraham sacrificium offerret, si potiorem illo quemquam
alium credidisset. Ac sic isti, qui fidem nostram
hujus impulsu quaestionis <emph>30</emph> existimant quatiendam,
utrobique necesse est mendacium suae credulitatis
<note>( <hi>al.</hi> incredulitatis)</note> agnoscant. Et utinam
cognoscentes abjiciant, et ad veram fidem (quam
inaniter rebelles impugnant) salubriter humiles pacatique
<pb n="0182B"/>
jam redeant! Abraham enim qui non alteri
Deo, sed ei qui sibi visus est altare construxit, ut secundum
id quod sentiunt haeretici convincantur, aut
Patrem vidit, aut Filio sacrificavit.</p>
</div2>

<div2>
          <head>CAPUT IV. <hi>Isaac quoque Deo qui ei visus est construxit altare. Jacob item eidem Deo altare jussus construxit. Patriarcharum sacrificia nostris congruunt, quae fiunt toti Trinitati.</hi> </head>
<p>Hunc Deum qui visus est Abrahae, cuique Abraham,
non utique ad aliud, quam ad offerendum sacrificium,
aedificavit altare; Isaac quoque vidit, et ei,
paternae fidei tenax, altare construxit. Scriptum est
enim de Isaac (hoc liber Geneseos continet): <hi>Ascendit
autem inde ad puteum juramenti, et visus est ei Dominus
in illa nocte, et dixit ei: Ego sum Deus Abraham
patris tui; ne timeas, tecum enim sum, et benedicam
<pb n="0182C"/>
te, et multiplicabo semen tuum propter Abraham
patrem tuum. Et aedificavit ibi Isaac altare, et invocavit
in nomine Domini <note>(Gen. XX, 23)</note>
            </hi>. Procul dubio ejus
Domini, qui ei visus praesentiae suae auxilium, et benedictionis
donum, et multiplicandi seminis promisit
augmentum. Jacob quoque non alteri Deo, sed illi
qui visus est ei, altare fecisse cognoscitur. Et quod
amplius est, non hoc sponte arripuit, sed divinis
obediens praeceptis implevit. Quod his verbis sancta
Scriptura testatur: <hi>Dixit autem Deus ad Jacob: Surgens
ascende in locum Bethel, et inhabita ibi, et fac ibi
altare Deo, qui visus est tibi, cum fugeres a facie Esau
fratris tui <note>(Gen. XXXV, 1)</note>
            </hi>. Et subsequenter dicitur: <hi>Venit autem Jacob in Lusa, quae est in terra Chanaan,
quae est Bethel, ipse et omnis plebs quae erat cum eo, et
<pb n="0182D"/>
aedificavit ibi altare, et vocavit nomen loci illius Domus
Dei; ibi enim apparuit ei Deus, cum fugeret a facie fratris
sui Esau 
 <note>(Ibid., 6)</note>
            </hi>. Ecce in ore duorum et trium
testium verbum fidei nostrae consistit; ecce amicorum
Dei sacrificio prorsus Ecclesiae catholicae concordat
oblatio, quae sic sacrificat Patri, ut simul omni
sacrificet Trinitati; quoniam et sancti patriarchae,
sacrificium quod Filio jubebantur offerre, sciebant
se Patri simul et Filio placitis obsequiis exhibere.
Idcirco autem eis divinitus jubebatur, ut Filio altare
construerent, non quia sacrificandum non esset Patri,
sed ut quod immolabatur a sanctis, simul Filio immolaretur
et Patri, neque ut praeponendus esset Patri
Filius, sed ne putaretur genitori genitus in aliquo
<pb n="0183A"/>
postponendus. Proinde licet nulli dubium sit patriarchalis
sacrificii testimonio rectitudinem nostrae
fidei communiri, cui quandiu obdurato corde quilibet
obnitendum existimat, a fide consortioque sanctorum
alienus exerrat; possemus et de prophetis testimonia
non imparis firmitatis ac roboris innectere, nisi
totius reddendi memores debiti, ad residuarum etiam
quaestionum solutionem mallemus quantocius festinare.</p>
</div2>

<div2>
          <head>CAPUT V. <hi>Aliud testimonium ex prophetis, ut Filio quoque offeratur sacrificium. Obduratio haereticorum qui Filio non sacrificant. Catholici toti offerunt Trinitati, etiamsi solius Patris nomen exprimant.</hi> </head>
<p>Verumtamen, ne sub nomine abundantiae quisquam
nos penuriam defensionis existimet obcelasse <note>( <hi>al.</hi> obvelasse)</note>,
unum de prophetis testimonium proferemus,
<pb n="0183B"/>
quo possit evidenter ostendi prophetas sanctos divinitus
inspiratos, <emph>31</emph> certo fidelissimoque vaticinio praedixisse,
Novi quoque tempore Testamenti spiritales hostias
non Patri tantum, sed etiam Filio a fidelibus offerendas.
 Sophonias quippe dicit: <hi>Sustine me, dicit Dominus,
in diem resurrectionis meae in testimonium: quoniam
judicium meum in congregationem gentium erit, ut
recipiam reges et effundam super eos iram furoris mei:
quoniam in igne aemulationis meae consummabitur omnis
terra, quia tunc transferam super populos linguam
in progenies ejus, ut invocent omnes nomen Domini, et
serviant ei sub jugo uno, a transflumine Aethiopiae suscipiam
observantes me, qui dispersi sunt, afferent hostias
mihi in illo die <note>(Sophon. III, 8)</note>
            </hi>. Quid hac, rogo,
vaticinatione lucidius? vel quod hic tenebrosae obstinationis
<pb n="0183C"/>
latibulum haeretica potest infidelitas reperire,
quo possit lumen tantae manifestationis effugere?
Cum sic in sole tabernaculum suum posuerit Dominus <note>(Psal. XVIII, 6)</note>,
ut non sit qui se abscondat a calore
ejus. Quoniam ( <hi>forte</hi> A quo jam) si quis se glaciali
frigore infidelitatis stupefactus abscondat, sibi
propitiationis potest auxilium subtrahere, se autem
non potest celare vindictae. Ecce ille qui se exspectandum
in die resurrectionis suae praecipit, ipse sibi
hostias ab omnibus gentibus offerendas ostendit: ut
agnosceretur sacrificium illud esse acceptabile Deo,
quod communiter Patri et Filio supplex offert fidelium
puraque devotio. His atque hujusmodi testimoniis
haeretici commoniti, utinam non surdis auribus audiant,
sed veritatem fidei, concessa sibi divinitus illuminatione
<pb n="0183D"/>
cognoscant, ut recepto salutari lumine,
desinant deinceps in tenebris mortiferae infidelitatis
errare. Qui cum Filio sacrificium non offerunt, et a
fide patriarcharum ac prophetarum miserabili obduratione
desciscunt, impie delinquentes, seipsos a semetipsis
damnatos ostendunt. Apostolica quippe omnem
haereticum tali cognoscitur pronuntiatione condemnasse
sententia. Quod et haereticus post primam
et secundam correptionem sit omnimodis evitandus <note>(Tit. III, 10)</note>,
eo quod ejusmodi non solum sit subversus,
verum etiam suo sit judicio condemnatus. Si
qui vero catholici fideles, hujus sacramenti nunc usque
<pb n="0184A"/>
videbantur ignari, deinceps scire debent omne
cujuslibet honorificentiae et sacrificii salutaris obsequium,
et Patri et Filio et Spiritui sancto, hoc est
sanctae Trinitati, ab Ecclesia catholica pariter exhiberi.
In cujus utique uno nomine manifestum est sanctum
quoque baptisma celebrari. Neque enim praejudicium
Filio vel sancto Spiritui comparatur, dum ad
Patris personam precatio ab offerente dirigitur. Cujus
consummatio, dum Filii et Spiritus sancti complectitur
nomen, ostendit nullum esse in Trinitate
discrimen. Quia dum ad solius Patris personam honoris
sermo dirigitur, bene credentis fide tota Trinitas
honoratur: et cum ad Patrem litantis destinatur
intentio, sacrificii munus omni Trinitati, uno eodemque
offertur litantis officio. Nos itaque dum Trinitati,
quae unus et verus est Deus, unum sacrificium offerimus,
<pb n="0184B"/>
vanis haereticorum non moveamur objectis, cum
ad hoc sequendum, ac robustissime retinendum, et
divinitus promulgatis instruamur oraculis, et praecedentium
sanctorum firmemur exemplis.</p>
</div2>

<div2>
          <head>CAPUT VI. <hi>Tertia quaestio Monimi, cur in sacrificiis solius Spiritus missio postuletur. Non ideo minor est Spiritus sanctus quod missus est a Patre et Filio, quia et Filius missus est. Missio Filii et Spiritus sancti non est localiter facta. Scriptura docet immensitatem non solum Patris, sed et Filii et Spiritus sancti.</hi> </head>
<p> <emph>32</emph> Jam nunc etiam illa nobis est de Spiritus sancti
missione quaestio revolvenda: Cur scilicet si omni
Trinitati sacrificium offertur, ad sanctificandum <note>( <hi>al.</hi> 
sacrificandum)</note> oblationis nostrae munus, sancti Spiritus
<pb n="0184C"/>
tantum missio postuletur: quasi vero (ut ita
dicam) ipse Pater Deus, a quo Spiritus sanctus procedit,
sacrificium sibi oblatum sanctificare non possit;
aut ipse Filius sanctificare nequeat sacrificium
corporis sui, quod offerimus nos, cum corpus suum
ipse sanctificaverit, quod obtulit, ut redimeret nos;
aut ita Spiritus sanctus ad consecrandum Ecclesiae
sacrificium mittendus sit, tanquam Pater aut Filius
sacrificantibus desit. Primo itaque meminisse nos
convenit, in hujus vocabulo missionis nec inferiorem
accipi debere sanctum Spiritum, nec minorem; quia
si minor, utique inferior, et si inferior, utique minor.
Hoc autem praemonuimus, scientes ab haereticis quam
maxime fidei nostrae frequenter objectum, ideo Spiritum
sanctum minorem credendum Patre et Filio,
quia et a Patre missus est, et a Filio. Porro autem
<pb n="0184D"/>
si misso mittens potior est credendus, cognoscant
in hoc suam convinci perfidiam, quia sicut a Patre
et Filio missus legitur Spiritus sanctus, sic a Patre
et Spiritu missus invenitur et Filius. Quod ipse Filius
et per prophetam, multo antequam mitteretur,
dixit, et postquam missus est, propria testificatione
firmavit. Nam veniens in Nazareth, et synagogam ingressus,
cum tradito sibi ad legendum libro Isaiae
prophetae, illum locum revolveret ubi scriptum est: <hi>Spiritus Domini super me, propter quod unxit me,
evangelizare pauperibus misit me 
 <note>(Luc. IV, 18)</note>
            </hi>: reddito
<pb n="0185A"/>
volumine, veritatem prophetiae illius praesenti testatus
est effectu completam dicens: <hi>Hodie impleta est
haec scriptura in auribus vestris <note>(Luc. IV, 21)</note>
            </hi>. Sed et alio
ejusdem prophetae loco a Domino atque ab ejus Spiritu
se missum his verbis ostendit: <hi>Et nunc Dominus
misit me, et Spiritus ejus <note>(Isai. XLVIII, 16)</note>
            </hi>. A se quoque
sanctum Spiritum mitti discipulis, ante passionem
suam hoc modo pronuntiat: <hi>Cum autem venerit Paracletus,
quem ego mittam vobis a Patre Spiritum veritatis,
qui a Patre procedit, ille testimonium perhibebit
de me <note>(Joan. XV, 26)</note>
            </hi>. Superius autem eumdem Spiritum
etiam a Patre mitti docuerat: <hi>Paracletus autem,</hi> 
inquiens, <hi>Spiritus sanctus, quem mittet Pater in
nomine meo, ille vos docebit omnia <note>(Joan. XIV, 26)</note>
            </hi>. A
Patre ergo et a Spiritu missus est Filius, et a Patre
<pb n="0185B"/>
et Filio missus est Spiritus. Verumtamen, nec Filii
nec Spiritus sancti missionem localiter factam quisquam
debet Christianus accipere, sed illo missionis
nomine, opus intelligamus manifestationis indultae.
Sic enim non localiter missus est Filius, nec localiter
mittitur Spiritus sanctus, sicut nec ipsius Patris est
quoquam <note>( <hi>al.</hi> quoque)</note> localis adventus. Cum tamen
Filius dilectoribus suis non tantum suum, sed et Patris
promittat adventum; ait enim: <hi>Si quis diligit me,
sermonem meum servabit, et Pater meus diliget eum,
et ad eum veniemus et mansionem apud eum faciemus <note>(Ibid., 23)</note>
            </hi>.
Sicut ergo Pater et Filius nusquam quidem
desunt, et tamen ad quem volunt, veniunt (per
gratiam enim veniunt, qui per potentiam nusquam
desunt), sic etiam in missione vel adventu Spiritus
<pb n="0185C"/>
sancti nullus localis illius accipiendus est motus, sed
nostrae credendus est sanctificationis effectus. Nam
si localiter secundum Deitatem missus est Filius, aut
localiter mitti <emph>33</emph> putatur Spiritus sanctus, ergo etiam
Deus Pater loco (quod absit) credetur inclusus. Et
ubi est, quod immensitatem suam Deus ipse taliter
nobis insinuat dicens: <hi>Coelum et terram ego impleo <note>(Jer. XXIII, 24)</note>
            </hi>,
Filii quoque immensitatem propheticus
nobis sermo commendat. De quo sanctus Jeremias
sic loquitur: <hi>Magnus est et non habet finem: excelsus
et immensus <note>(Baruch. III, 25)</note>
            </hi>. Et quia ipse est
virtus et sapientia Dei, de ipso utique dicitur: <hi>Attingit
a fine usque ad finem fortiter, et disponit omnia
suaviter <note>(Sap. VIII, 1)</note>
            </hi>. Apostolica quoque tenemus
praedicatione compertum, <hi>quia in Christo condita sunt
<pb n="0185D"/>
universa in coelis et in terra, visibilia et invisibilia, sive
throni, sive dominationes, sive principatus, sive potestates.
Omnia per ipsum et in ipso creata sunt, et ipse
est ante omnes, et omnia in ipso constant <note>(Coloss. I,
16)</note>
            </hi>. Quid ergo est quod implere sua praesentia nequeat,
in quo Apostolus universa in coelis et in terra,
visibilia et invisibilia constare pronuntiat? Sancti quoque
Spiritus immensitatem Scriptura sic loquitur: <hi>Spiritus Domini replevit orbem terrarum 
 <note>(Sap. I, 7)</note>
            </hi>.
Propter quod et David sanctae Trinitatis unam substantialiter
immensitatem non solum corde credens
ad justitiam, quin etiam ore confitens ad salutem,
sic cecinit: <hi>Quo ibo a spiritu tuo, et a facie tua quo
fugiam? Si ascendero in coelum, tu illic es, et si descendero
<pb n="0186A"/>
in infernum, ades. Et si assumpsero pennas meas
ante lucem, et habitavero in novissimo maris, etenim
illuc manus tua deducet me, et tenebit me dextera tua <note>(Psal. CXXXVIII, 7)</note>
            </hi>.</p>
</div2>

<div2>
          <head>CAPUT VII. <hi>Tota Trinitas ubique est. Nomine Spiritus quandoque spiritalia dona gratiae significantur.</hi> </head>
<p>Cum ergo, sicut diximus, tota Trinitas unitate deitatis
suae naturaliter immensa infinitaque permaneat,
et sic localiter nusquam sit ut tamen nusquam desit,
atque ita sit ubique tota, ut nec per partes creaturae
totius particulariter dividi, nec universitate totius
possit creaturae concludi, quoties Spiritus sanctus ad
consecrandum sacrificium a poscitur, prima
est fidei ratio, prima est cunctis Christianis salubriter
retentanda cautela, ut sancti Spiritus nullatenus localis
<pb n="0186B"/>
cogitetur aut existimetur adventus. Fidelibus
quippe dicit Apostolus: <hi>Nescitis quia templum Dei
estis, et Spiritus Dei habitat in vobis <note>(I Cor. III, 16)</note>
            </hi>. Et
alio loco: <hi>Orantes omni tempore in spiritu, et in ipso
vigilantes <note>(Ephes. VI, 18)</note>
            </hi>. Et ipse Salvator discipulis
suis dicit: <hi>Si diligitis me, mandata mea servate, et ego
rogabo Patrem, et alium Paracletum dabit vobis, ut
maneat vobiscum in aeternum, Spiritum veritatis, quem
mundus non potest accipere, quia non videt eum, nec
scit eum: vos autem cognoscetis eum, quia apud vos
manebit et in vobis erit <note>(Joan. XIV, 15)</note>
            </hi>. Unde et Paulus
eumdem nos Spiritum adoptionis accepisse sic
praedicat: <hi>Non enim accepistis spiritum servitutis iterum
in timore, sed accepistis Spiritum adoptionis filiorum,
in quo clamamus, Abba Pater <note>(Rom. VIII, 15)</note>
            </hi>.
<pb n="0186C"/>
Fidelibus itaque, qui templum Dei sunt, et in quibus
Spiritus Dei inhabitat, imo qui templum sunt Spiritus
sancti, sicut Apostolus dicit: <hi>Nescitis quia membra
vestra templum est Spiritus sancti, qui in vobis est,
quem habetis a Deo <note>(I Cor. III, 16)</note>
            </hi>? quibus etiam
idem apostolus mandat ut in ipso orent atque in
ipso vigilent, quomodo Spiritus sanctus, tanquam
ante absens mitti creditur? cum nec orare condigne
ac vigilare aliquis possit, nisi se illi Spiritus sanctus
infuderit. Quocirca, sicut dicit Apostolus, <hi>Spiritalibus
spiritalia comparantes <note>(I Cor. II, 13)</note>
            </hi>, et in Spiritu,
qui utique naturaliter <emph>34</emph> Deus est, nihil corporale,
nihil temporale, nihil locale, nihil mutabile cogitantes,
considerare debemus nomine Spiritus sancti
nonnunquam dona spiritalis gratiae nuncupari. Nam
legimus in libro Regum: Cum esset Elias divino munere
<pb n="0186D"/>
transferendus, et discipulo, priusquam tolleretur,
dedisset fiduciam postulandi quod vellet, ille spiritum,
quem Elias acceperat duplicem, sibi postulavit
attribui. Ubi utique intelligimus spiritus nomine
donum spiritalis gratiae designari. Neque enim substantia
Spiritus sancti potest vel augeri vel minui, qui
sicut est sine initio et sine termino sempiternus, sic
est sine augmento detrimentoque perfectus.</p>
</div2>

<div2>
          <head>CAPUT VIII. <hi>Dona Spiritus sancti in nobis augeri vel minui possunt, non ipse Spiritus. Sicut idem sol plus minusque diversa illuminat, ita et idem Spiritus a diversis diversimode recipitur.</hi> </head>
<p>Cujus tamen dona, secundum ipsius imperscrutabilem
atque irreprehensibilem voluntatem, sicut in
<pb n="0187A"/>
hominibus posse augeri credimus, sic in eis posse
minui non negamus. Nam cum dona sunt Spiritus
sancti, <hi>caritas, gaudium, pax, longanimitas, bonitas,
benignitas, fides, modestia, continentia <note>(Gal. V, 22)</note>
            </hi>;
et cum <hi>alii detur per Spiritum sermo sapientiae, alii
autem sermo scientiae secundum eumdem Spiritum,
alteri fides in eodem Spiritu <note>(I Cor. XII, 8)</note>
            </hi>; haec tamen
omnia possunt in hominibus et augeri et minui.
Unde est illud quod ipsi apostoli augmentum fidei
sibi a Domino postulant condonari, dicentes: <hi>Domine,
adauge nobis fidem <note>(Luc. XVII, 5)</note>
            </hi>. In caritate quoque nos
crescere, ipse beatus demonstrat Apostolus, qui ait: <hi>Veritatem autem facientes, in caritate crescamus, in
illo per omnia 
 <note>(Ephes. IV, 15)</note>
            </hi>. Quomodo autem in
caritate crescimus, nisi cum dono gratiae spiritalis
<pb n="0187B"/>
crementum accipimus caritatis? <hi>Caritas enim Dei diffusa
est in cordibus nostris per Spiritum sanctum, qui
datus est nobis <note>(Rom. V)</note>
            </hi>. Hoc sentitur et de caeteris
spiritalibus donis, quae pro uniuscujusque captu, vel
augeri vel minui dicuntur in nobis. Quoniam talium
crementa detrimentaque charismatum, secundum id
dicuntur, quod quibusdam seu plus seu minus insunt,
non quod in se vel augeri vel minui possunt. Nam et
sol tantus est cum videtur ab oculis sanis, quantus
cum videtur a sauciis, nec ipse minuitur, cum minus
ab oculis turbatis percipitur, nec augetur, cum amplius
oculis sanis infunditur. Quia diversitas illa visionis
non ex diversitate solis evenit, sed in diversitate
sanitatis infirmitatisque consistit. Et quamvis
unum minus, alterum magis illuminet, ipse tamen
<pb n="0187C"/>
unum atque idem in se lumen habet, quod unus minus,
alter amplius videt. Sic etiam Spiritu sancto, in
se sine augmento ac detrimento immutabiliter permanente,
duplicem sibi Eliseus spiritum poposcit,
in eo quod augmentum spiritalis gratiae postulavit.</p>
</div2>

<div2>
          <head>CAPUT IX. <hi>Qui dicuntur locuti linguis angelorum. Qui legem docent, et non faciunt. Ubi caritas, ibi Spiritus sanctus.</hi> </head>
<p>Cum ergo sancti Spiritus ad sanctificandum totius
Ecclesiae sacrificium postulatur adventus, nihil aliud
postulari mihi videtur nisi ut per gratiam spiritalem
in corpore Christi (quod est Ecclesia) caritatis unitas
jugiter indisrupta servetur. Haec est enim principale
Spiritus sancti donum, sine qua quisquis <hi>linguis hominum
angelorumque loquitur, velut aes sonans, aut cymbalum
<pb n="0187D"/>
tinniens,</hi> sonum dare potest, vitam habere non <emph>35</emph> 
 potest. <hi>Etsi</hi> habeat <hi>omnem prophetiam,</hi> et noverit <hi>mysteria omnia et omnem scientiam, etsi</hi> 
 habeat <hi>omnem
fidem, ita ut montes</hi> transferat, <hi>caritatem autem
non</hi> habeat, <hi>nihil est. Etsi</hi> distribuerit <hi>in cibos pauperum
omnes facultates</hi> suas, <hi>et</hi> tradiderit <hi>corpus</hi> suum <hi>ut ardeat, caritatem autem non</hi> 
 habeat, <hi>nihil ei prodest <note>(I Cor. XIII, 1, 2, 3)</note>
            </hi>.
Nam quia legem dicit Apostolus, <hi>ordinatam per angelos in manu mediatoris 
 <note>(Gal. III, 19)</note>
            </hi>,
linguis locuti sunt angelorum, qui in ore, quae legis
sunt <note>( <hi>al.</hi> legebant)</note>, docebant, et adversus legem pravis
operibus militabant. De quibus ipse Salvator dicit: <hi>Quae dicunt, facite, quae autem faciunt, facere nolite:
dicunt enim et non faciunt 
 <note>(Matth. XXIII, 3)</note>
            </hi>.</p>
<p>
            <pb n="0188A"/>Saul quoque prophetiam habuit, et Simon Magus
credidit, et baptismi sacramentum accepit, nam et
daemones, dum credunt et contremiscunt, videntur
habere fidem, sed nihil eis prodest, quia non habent
caritatem. Multi etiam facultates suas pauperibus
erogantes, quia non curaverunt acquirendae caritatis
studium impendere, res quidem suas donaverunt,
quod ideo nihil eis profuit, quia seipsos perdiderunt,
non acquirendo caritatem, quam acquirere debuerunt.
His igitur demonstratur indiciis ibi esse Spiritum
sanctum ubi est finis praecepti, hoc est, <hi>caritas
de puro corde, et conscientia bona, et fide non ficta <note>(I Tim. I, 5)</note>
            </hi>.
Ubi autem cum fide caritas non est,
quaecunque dona Spiritus sancti esse posse, ipsum
vero Spiritum sanctum esse non posse; ac per hoc,
<pb n="0188B"/>
nihil prodesse illorum donorum largitatem, ubi sic
aliquod donum Spiritus habetur, ut ipse Spiritus non
habeatur. Proinde tales, etsi videntur quorumlibet
paternorum donorum participes, non tamen sunt haereditatis
paternae consortes, quoniam <hi>Spiritus sanctus
est pignus haereditatis nostrae <note>(Ephes. I, 14)</note>
            </hi>. Et in hoc <hi>nos Deus et pater Domini nostri Jesu Christi benedixit
in omni benedictione spiritali, in coelestibus in Christo,
sicut elegit nos in ipso, ante mundi constitutionem, ut
essemus sancti et immaculati in conspectu ipsius in
caritate.</hi> 
</p>
        </div2>

<div2>
          <head>CAPUT X. <hi>Recte igitur in sacrificio poscit Ecclesia adventum Spiritus sancti. Christi incarnatione nobis pax et unitas cum Deo est. Per Spiritum sanctum et Christus natus est et Ecclesia renata. Christus et Ecclesia. Per Spiritum sanctum unitas est Christi et Ecclesiae. Per Spiritum sanctum nos aedificamur in Christo templum sanctum in Domino.</hi> </head>

<pb n="0188C"/>
<p>Dum itaque Ecclesia Spiritum sanctum sibi coelitus
postulat mitti, donum sibi caritatis et unanimitatis
postulat a Deo conferri. Quando autem congruentius
quam ad consecrandum sacrificium corporis Christi
sancta Ecclesia (quae corpus est Christi) Spiritus sancti
deposcat adventum? quae ipsum caput suum secundum
carnem de Spiritu sancto noverit natum.
Sic enim angelico Maria informatur eloquio: <hi>Spiritus
sanctus superveniet in te, et virtus Altissimi obumbrabit
tibi. Ideoque quod nascetur ex te sanctum vocabitur
Filius Dei <note>(Luc. I, 35)</note>
            </hi>. Evangelista quoque
Matthaeus eodem Spiritu sancto repletus affirmat, <hi>quia cum desponsata esset mater ejus Maria Joseph,
priusquam convenirent, inventa est in utero habens de
<pb n="0188D"/>
Spiritu sancto 
 <note>(Matth. I, 18)</note>
            </hi>. Et ad Joseph sic memorat
angelum in somnis dixisse: <hi>Joseph, fili David,
noli timere accipere Mariam conjugem tuam: quod
enim in ea natum est, de Spiritu sancto est.</hi> 
Quid vero est illius incarnationis dominicae mysterio
factum, nisi ut divisa unirentur, et discordantia
pacarentur? Testis est enim Paulus de Christo: <hi>Quia ipse est pax nostra qui fecit utraque unum
et medium parietem maceriae, solvens inimicitias in
carne sua: legem mandatorum decretis evacuans, ut
duos condat in semetipso </hi><note>(al. 
 semetipsum)</note> <hi>in unum
novum hominem,</hi> <emph>36</emph> <hi>faciens pacem, ut reconciliet ambos
in uno corpore Deo; per crucem interficiens inimicitias
in semetipso: et veniens evangelizavit pacem,
<pb n="0189A"/>
his qui longe, et pacem his qui prope, quia in ipso habemus
ambo accessum in uno Spiritu ad Patrem <note>(Ephes.
II, 14)</note>
            </hi>. Hoc ergo factum est caritate divina, ut ex
ipso Spiritu corpus illius capitis esset renatum, de
quo ipsum caput est natum. Et ob hoc necessarium
nobis est, ut sicut ex Spiritu sancto natus est Christus,
quando Deus unigenitus in utero Virginis, unitus
homini <hi>tanquam sponsus processit de thalamo
suo:</hi> sic Ecclesia dono Spiritus sancti adhaereat Christo,
tanquam mulier viro suo, et tanquam corpus
capiti suo. Dicit enim Apostolus: <hi>Quia Christus caput
est Ecclesiae, ipse salvator corporis.</hi> Et iterum: <hi>Quia
membra sumus corporis ejus, de carne ejus et de ossibus
ejus, propter hoc relinquet homo patrem et matrem
suam, et adhaerebit uxori suae, et erunt duo in carne
una </hi><note>(al. carnem unam)</note> <note>(Ephes. V, 29)</note>. Quod exponens
<pb n="0189B"/>
adjecit: <hi>sacramentum hoc magnum est: ego autem
dico in Christo et in Ecclesia.</hi> Hoc testimonium Veteris
Testamenti, cum Dominus adversus Pharisaeorum
tentamenta proferret, secutus adjunxit: <hi>Igitur
jam non sunt duo, sed una caro. Quod ergo Deus conjunxit,
homo non separet <note>(Matth. XIX, 6)</note>
            </hi>. Ut ergo in illo
sancto connubio, quod factum est in thalamo uteri virginalis,
jam non essent duo, sed una caro, spiritali gratia
factum est. Hoc etiam ut indisruptum jugiter teneatur,
spiritalis gratia operatur; quia ut capiti suo inhaereat
haec unitas corporis, et ut sciens quia <hi>omnes
qui se elongant ab ipso peribunt, et quia perdet omnes
qui fornicantur ab eo,</hi> possit ipsa caste ac suaviter
dicere: <hi>Mihi autem adhaerere Deo bonum est <note>(Psal.
LXXII, 27)</note>
            </hi>. Et rursus: <hi>Adhaesit anima mea post te</hi> 
<pb n="0189C"/> <note>(Psal. LXII, 9)</note>.
Illa caritas Dei facit, <hi>quae diffusa est
in cordibus nostris per Spiritum sanctum, qui datus est
nobis <note>(Rom. V, 5)</note>
            </hi>. Per hunc Spiritum sanctum tanta
est unitas Christi et Ecclesiae, ut cum electionis Vas
dicat: <hi>Quia Christus caput est corporis Ecclesiae <note>(Coloss.
I, 18)</note>
            </hi>, ipsum tamen corpus Christi non dubitet
Christum veraciter appellare. Denique sic ait ad Corinthios
scribens: <hi>Sicut enim corpus unum est, et
membra habet multa, omnia autem membra corporis
cum sint multa, unum est corpus, ita et Christus <note>(I Cor.
XII, 12)</note>
            </hi>. Et ut ostenderet quia hoc corpus quod sic
est Christi, ut Christus sit, cum multa membra habeat,
non nisi gratia sancti Spiritus unum permaneat
atque consistat, sequitur statim dicens: <hi>Etenim in
uno spiritu omnes nos in unum corpus baptizati sumus,
<pb n="0189D"/>
sive Judaei, sive gentiles, sive servi, sive liberi: et omnes
unum spiritum potavimus. <note>(Ib., 13)</note>
            </hi> Ipsa ergo grati aspiritalis
per unitatem pacis et caritatem corpus Christi
per dies singulos aedificare non desinit, quae in utero
Mariae virginis donum sapientiae, quod est caput hujus
corporis, fabricavit. Unde nos quoque in ipso aedificari
beatus Apostolus his verbis ostendit: <hi>Ergo jam
non estis hospites et advenae, sed estis cives sanctorum
et domestici Dei, superaedificati supra fundamentum
apostolorum et prophetarum, ipso summo angulari lapide
Christo Jesu; in quo omnis aedificatio constructa
crescit in templum sanctum in Domino, in quo et vos
coaedificamini in habitaculum Dei, in spiritu <note>(Ephes.
II, 19)</note>
            </hi>. Hanc aedificationem, qua in spiritu aedificamur,
<pb n="0190A"/>
alio loco non ad aliud fieri testatur Apostolus,
nisi ad consummationem sanctorum in opus ministerii,
in aedificationem corporis Christi. Ubi unitatem
ejusdem aedificationis spiritalis, quae in caritate constat,
insinuans ait: <hi>Donec occurramus omnes in unitatem
fidei et agnitionis Filii Dei, in virum perfectum,</hi> <emph>37</emph> 
 <hi>in mensuram aetatis plenitudinis Christi, ut jam non
simus parvuli fluctuantes, et circumferamur omni vente
doctrinae, in nequitia hominum, in astutia ad circumventionem
erroris. Veritatem autem facientes in caritate
crescamus in illo per omnia, qui est caput Christus,
ex quo totum corpus compactum et connexum
per omnem juncturam subministrationis secundum operationem
in mensuram uniuscujusque membri augmentum
corporis facit in aedificationem sui in caritate <note>(Ephes. IV, 13)</note>
            </hi>.</p>
</div2>

<div2>
          <head>CAPUT XI. <hi>Haec aedificatio spiritalis rectissime petitur quando panis et calix consecratur. Sanctificatio tamen nostra a tota fit Trinitate. Qui ab unitate Ecclesiae recedunt, Spiritum sanctum amittunt.</hi> </head>

<pb n="0190B"/>
<p>Haec itaque spiritalis aedificatio corporis Christi,
quae fit in caritate (cum scilicet secundum beati Petri
sermonem, <hi>lapides vivi aedificantur in domum spiritalem,
in sacerdotium sanctum offerentes spiritales
hostias, acceptabiles Deo per Jesum Christum</hi> <note>I Petr.
II, 5</note>), haec, inquam, aedificatio spiritalis, nunquam
opportunius petitur quam cum ab ipso Christi corpore
(quod est Ecclesia) in sacramento panis et calicis ipsum
Christi corpus et sanguis offertur: <hi>Calix enim
quem bibimus, communicatio sanguinis Christi est, et
panis quem frangimus, participatio corporis Domini
<pb n="0190C"/>
est: quoniam unus panis, unum corpus multi sumus,
omnesque de uno pane participamus <note>(I Cor. X, 16)</note>
            </hi>. Et
propterea petimus ut scilicet ea gratia qua factum
est ut Ecclesia Christi corpus fieret, eadem gratia
fiat ut omnia membra caritatis, manente compage,
in unitate corporis perseverent. Hoc autem digne petimus
illius in nobis dono Spiritus fieri, qui est unus
Spiritus et Patris et Filii: quia sancta naturalis unitas
et aequalitas et caritas Trinitatis, quae unus solus
et verus est Deus, unanimitate sanctificat, quos adoptat.
In illa quippe una substantia Trinitatis, unitas
est in origine, aequalitas in prole, in caritate autem
unitatis aequalitatisque communio; nulla est divisio
illius unitatis, nulla diversitas illius aequalitatis, nullum
fastidium illius caritatis: ibi enim nihil discrepat,
<pb n="0190D"/>
quia aequalitas cara et una, et unitas aequalis et
cara, et caritas aequalis atque una, naturaliter et incommutabiliter
perseverat. Quia igitur ex ipsa (si
dicendum est) communione. Spiritus sancti, caritas
una demonstratur Patris et Filii, quam communionem
beatus Apostolus tali sermone commendat: <hi>Gratia
Domini Jesu Christi, et caritas Dei, et communicatio
Spiritus sancti sit cum omnibus vobis <note>(II Cor. ult.,
13)</note>
            </hi>; et alio loco: <hi>Si quod solatium caritatis, si qua
communicatio Spiritus <note>(Philip. II, 1)</note>
            </hi>, propter hoc
dicitur: <hi>Quia caritas Dei diffusa est in cordibus nostris,
per Spiritum sanctum, qui datus est nobis <note>(Rom.
V, 5)</note>
            </hi>. Spiritus quippe sanctus, qui unus est Patris
et Filii, hoc operatur in his quibus gratiam tribuit
<pb n="0191A"/>
adoptionis divinae, quod operatus est etiam in illis
qui in libro Actuum apostolorum inveniuntur eumdem
Spiritum accepisse. De quibus dicitur: <hi>Multitudinis
autem credentium erat cor et anima una <note>(Act. IV, 32)</note>
            </hi>:
unum enim cor et animam fecerat multitudinis credentium
in Deo qui Patris et Filii unus est Spiritus,
et cum Patre ac Filio unus est Deus. Unde et Apostolus
hanc spiritalem unitatem in vinculo pacis sollicite
dicit esse servandam, sic Ephesios monens: <hi>Obsecro itaque vos ego vinctus in Domino, ut digne
ambuletis vocatione qua vocati estis, cum omni humilitate
et mansuetudine, cum patientia, supportantes
invicem in caritate, solliciti servare unitatem Spiritus
in vinculo pacis, unum corpus et unus spiritus 
 <note>(Ephes.
IV, 1)</note>
            </hi>. Hunc Spiritum discedendo amittunt, si qui
<pb n="0191B"/>
aut perfidia depravati, <emph>38</emph> aut superbia inflati, ab
unitate corporis Ecclesiae segregantur. Quos Judas
apostolus sine hoc Spiritu esse evidenter ostendit,
dicens: <hi>Hi sunt qui segregant semetipsos, animales,
Spiritum non habentes <note>(Jud. 19)</note>
            </hi>. Hi enim quia animales
sunt, ideo Spiritum non habent. Propter quod
Paulus apostolus dicit: <hi>Animalis homo non percipit
quae sunt Spiritus Dei <note>(I Cor. II, 14)</note>
            </hi>. Tales itaque faciles
sunt ad divisionem, quia Spiritum non habent,
in quo uno membra Christi caram servant spiritaliter
unitatem. Unde manifestum est apud omnes haereticos
Spiritus sancti gratiam non esse, nec eorum
sacrificia, quandiu haeretici sunt, posse Deo placere,
neque spiritalis gratiae santificationem sacrificiis eorum
tribui qui offerunt ab ecclesiastici corporis unitate
disjuncti: solius enim Ecclesiae Deus delectatur
<pb n="0191C"/>
sacrificiis, quae sacrificia <note>( <hi>al.</hi> quam sacrificium)</note> Deo
facit unitas spiritalis: unde (ubi) et fidei veritas nullam
credit in Trinitate distantiam, et pacis tenacitas fraternam
servat in caritate concordiam.</p>
</div2>

<div2>
          <head>CAPUT XII. <hi>Caritas Dei diffusa est in cordibus nostris per Spiritum sanctum. Qui ad unitatem Ecclesiae redeunt, exhibent se hostiam vivam Deo placentem.</hi> </head>
<p>Ne quis autem nos putet, dum Ecclesia in sacrificii
prece Spiritus sancti deposcit adventum, incongrue
sancti Spiritus vocabulo caritatem intelligere, quae
diffusa est in cordibus nostris per Spiritum sanctum,
qui datus est nobis, commodum duximus paternis
definitionem nostram praemunire sententiis. Sanctus
enim Augustinus in libris de Baptismo <note>(lib. III, cap.
16)</note>, cum quaestionem de haereticorum receptione sine
<pb n="0191D"/>
baptismatis iteratione versaret, in tertio ejusdem
operis libro, inter alia sic dicit:   Spiritus autem
sanctus, quod in sola catholica Ecclesia, per manus
impositionem dari dicitur, nimirum hoc intelligi majores
nostri voluerunt, quod Apostolus ait: <hi>Quoniam
caritas Dei diffusa est in cordibus nostris, per Spiritum
sanctum, qui datus est nobis <note>(Rom. V, 5)</note>
            </hi>. Ipsa
est enim caritas, quam non habent qui ab Ecclesiae
catholicae communione praecisi sunt.   Attende, quaeso,
beatissimum Augustinum in sanctis Scripturis divinitus
eruditum, quomodo uno in loco non solum sancti
apostoli Pauli, sed etiam sancti Judae apostoli sensum,
in sancti Spiritus nomine, mirabiliter aperuit.
Ait enim superius:   Spiritus autem sanctus, quod
<pb n="0192A"/>
in sola catholica Ecclesia per manus impositionem
dari dicitur, nimirum hoc intelligi majores nostri
voluerunt quod Apostolus ait: <hi>Quoniam caritas Dei
diffusa est in cordibus nostris, per Spiritum sanctum
qui datus est nobis.</hi>   Subsequenter autem etiam,
quod Judas apostolus in Epistola sua posuit, remoto
dubitationis ambiguo, sanctus Augustinus exposuit.
Judas enim apostolus dicit: <hi>Hi sunt qui segregant semetipsos,
animales, Spiritum non habentes.</hi> Et beatus
Augustinus de caritate Dei, quae diffusa est in cordibus
nostris per Spiritum sanctum, qui datus est nobis,
dicit:   Ipsa est enim caritas quam non habent
qui ab Ecclesiae catholicae communione praecisi sunt.  
An quisquam dicturus est, aliud esse Spiritum sanctum
per manus impositionem redeuntibus haereticis
<pb n="0192B"/>
dari, quam spiritali sacrificio divinitus tribui? Hoc
autem qui sentit, aut dicit, profecto nondum intelligit,
qualiter semetipsos exhibeant hostiam vivam
sanctam, Deo placentem, si qui schismaticorum et
haereticorum, mortiferum relinquentes errorem, ad
catholicae veritatis redeunt unitatem, ubi offerentes
sacrificium Deo spiritum contribulatum ipsi sunt hostia
viva, sancta, placens <emph>39</emph> Deo. Quia per contritionem
humiliati cordis in unitatem membrorum redeunt
illius sacerdotis qui dilexit nos, sicut dicit
Apostolus: <hi>Et obtulit semetipsum pro nobis oblationem
et hostiam Deo in odorem suavitatis <note>(Ephes. V, 2)</note>
            </hi>.
Ut autem redeant et spiritale sacrificium fiant, caritas
Dei facit quae diffusa est in cordibus nostris, per Spiritum
sanctum qui datus est nobis. Solius itaque catholicae
veritatis et communionis sacrificium Deus
<pb n="0192C"/>
libenter accipit: quia dum caritatem suam per Spiritum
sanctum diffusam in ea custodit, ipsam Ecclesiam
sibi gratum sacrificium facit, quae ipsum semper
poscit gratiam spiritalis caritatis accipere per quam
se poscit hostiam vivam, sanctam, Deo placentem
jugiter exhibere.</p>
</div2>

<div2>
          <head>CAPUT XIII. <hi>Quarta quaestio Monimi de supererogatione Apostoli. Expositio beati Ambrosii, libro</hi> VII <hi>in</hi> IV <hi>Luc. Expositio B. Optati ante medium libri sexti.</hi> </head>
<p>Scribis praeterea de illo Apostoli loco, ubi ait: <hi>De virginibus autem praeceptum Domini non habeo,
consilium autem do.</hi> 
 Quod consilium in epistola
quam ad te nuper scripsi ad illud pertinere memoravi
quod, duobus denariis a Domino acceptis, fidelis
stabularius supererogavit <note>(Luc. X, 35)</note>. Cujus loci
<pb n="0192D"/>
sensum, licet non ita a sancto Augustino positum
asseras, alios tamen illustres viros taliter hoc posuisse
confirmas. Est quidem verum: quia sanctus
Augustinus hoc dixit ab Apostolo supererogatum,
quod cum secundum praeceptum posset, si vellet, de
Evangelio vivere, maluit tamen non solum sibi, sed
et his qui cum illo erant, propriis manibus laborare,
sicut Ephesiis veraciter dixit: <hi>Ipsi scitis, quoniam</hi> 
<note>(al. quomodo)</note><hi> ad ea quae mihi opus erant, et his qui
mecum sunt, ministraverunt manus istae. Et omnia
ostendi vobis, quoniam sic laborantes oportet suscipere
infirmos <note>(Act. XX, 34)</note>
            </hi>. Nam et Thessalonicensibus
scribens, <hi>Memores enim estis,</hi> inquit, <hi>fratres, laboris</hi> 
<note>(al, <hi>laborem,</hi> etc.)</note> <hi>nostri et fatigationis, nocte et die
<pb n="0193A"/>
operantes, ne quem vestrum gravaremus <note>(I Thess. III, 8)</note>
            </hi>,
nam et ad Corinthios <hi>hanc dicit mercedem suam, ut
Evangelium praedicans, sine sumptu ponat Evangelium
ut non abutatur potestate sua in Evangelio <note>(I Cor. IX,
18)</note>
            </hi>. Cum ergo hoc sanctus Augustinus competenter
et congrue posuisset, non tamen incompetens videri
aut incongruum debet, quod sanctus Ambrosius beati
Pauli supererogationem vel in sermonibus atque
epistolis ejus, vel in nimio labore mentis et corporis
collocavit. Sanctus autem Optatus Milevitanus, in
sexto adversus Parmenianum libro, consilium de
Virginibus Paulum supererogasse testatur his verbis:
Virginitas enim voluntatis res est, non necessitatis.
Denique stabularius ille apostolus Paulus, cui confossus
peccatorum vulneribus populus commendatus
<pb n="0193B"/>
est, duos denarios quos erogasset <note>( <hi>al.</hi> erogaret)</note> acceperat,
duo scilicet Testamenta. Haec per doctrinam,
quasi sumptus impendit. Docuit quomodo conjugales
Christiani debeant vivere, de <note>( <hi>al.</hi> a)</note> quo cum quaereretur
quid de virginibus praeciperet, respondit, <hi>sibi de virginibus nihil esse mandatum 
 <note>(I Cor. VII, 25)</note>
            </hi>.
Confessus est, se duo Testamenta, hoc est duos denarios
erogasse. Expliciti erant quodammodo sumptus,
sed qui saucium commendaverat, promiserat se
redditurum quidquid in cura amplius erogasset post
impensos duos denarios. Non praecepta, sed consilium
erogat Paulus ad virginitatem. Nec impedimento
est volentibus, nec nolentes impellit aut
cogit.</p>
</div2>

<div2>
          <head>CAPUT XIV. <hi>Ecce unus locus Apostoli a tribus sanctis tripliciter est expositus. Quin etiam idem locus ab uno doctore diversimode reperitur expositus. Varia Augustini expositio de arca Noe. Utile est diversos circa unum sensus allegare, sed non diversa fide.</hi> </head>

<pb n="0193C"/>
<p> <emph>40</emph> Cum itaque hic beati Apostoli locus tripartito
sit modo a tribus quos nominavimus viris sanctis expositus,
quisquis unum modum ex his tribus posuerit,
a veritate utique non dissentit, neque enim necesse
est ut quod multipliciter intelligitur, in omnibus
scriptis multipliciter inseratur. Nam et ipsi sancti,
quorum ministerio Deus Scripturarum suarum dignatus
est aperire secreta, dixerunt pleraque non uno
modo tantum, sed multipliciter, sine offensione duntaxat
verae fidei non indecenter intelligi. Sicut ipse
beatus Augustinus in mysterio arcae Noe fecisse cognoscitur
adversus Faustum: namque Manichaeo asserente,
<pb n="0193D"/>
in libris Veteris Testamenti nihil de Christi
in carne vera futuro adventu prophetice contineri,
ostendens idem beatissimus Augustinus nostram veterem
Scripturam propheticis de Christo significationibus
plenam, et ob hoc divinitus inspiratam, sic inter
caetera illud exponit, quod memoratam arcam
bicameratam et tricameratam Deus imperat construendam,
ut in libro de Civitate Dei quintodecimo,
duobus aliis modis ejusdem loci mysticam explanationem,
non doctis humanae sapientiae verbis, sed
vere (sicut Apostolus dicit) in doctrina spiritus, non
minus dulciter quam mirabiliter explicarit. Quod ut
facilius agnoscatur, utriusque operis, sicut ab eo posita
sunt, verba subnectam. Igitur adversus Faustum
<pb n="0194A"/>
posuit haec:   Quod inferiora arcae bicamerata et
tricamerata construuntur, sicut ex omnibus gentibus
vel bipartitam multitudinem congregat Ecclesia,
propter circumcisionem et praeputium, vel tripartitam
propter tres filios Noe, quorum progenie repletus
est orbis.   In quintodecimo autem libro de Civitate
Dei, memoratae arcae pro loci opportunitate aggressus
exponere sacramentum, post aliqua, in hoc
quod dicitur bicameratam et tricameratam arcam
Noe debere construi, illius expositionis quae in libris
adversus Faustum Manichaeum continetur, indidit
mentionem, haec subsequenter adjiciens:   Et fieri
quidem potest, ut et nobis quispiam et alius alio exponat
haec aptius. Dum tamen ea quae dicuntur ad
hanc, de qua loquimur, Dei civitatem in hoc saeculo
<pb n="0194B"/>
maligno, tanquam in diluvio peregrinantem, omnia
referantur, si ab ejus sensu qui ista conscripsit, non
vult longe aberrare qui exponit: exempli gratia,
velut si quispiam quod hic scriptum est, inferiora
bicameratam et tricameratam <note>( <hi>al.</hi> bicamerata et tricamerata)</note>
facies eam, non quod ego in illo opere
dixi velit intelligi, quia ex omnibus gentibus Ecclesia
congregatur, bicameratam dictam, propter duo
genera hominum, circumcisionem scilicet et praeputium,
quos Apostolus et alio modo dicit, <hi>Judaeos et
Graecos <note>(Galat. III)</note>
            </hi>; tricameratam vero, eo quod
omnes gentes de tribus filiis Noe post diluvium reparatae
sunt. Sed aliud dicat aliquis, quod a fidei regula
non sit alienum. Nam quoniam non solas <note>( <hi>al.</hi> 
solum)</note> in inferioribus mansiones habere arcam voluit,
<pb n="0194C"/>
verum etiam in superioribus, et haec dixit bicamerata,
et in superioribus superiorum, et haec appellavit
tricamerata, ut ab imo sursum versus tertia consurgeret
habitatio, possunt hic intelligi et tria illa
quae commendat Apostolus, <hi>fides, spes, caritas <note>(I Cor.
XIII, 13)</note>
            </hi>. Possunt etiam multo convenientius tres
illae ubertates evangelicae, tricena, sexagena, centena,
ut in infimo habitet <emph>41</emph> pudicitia conjugalis, supra
vidualis, atque hac superior virginalis, et si quid
aliud secundum fidem civitatis hujus intelligi et dici
potest. Hoc etiam de caeteris quae hic exponenda
sunt dixerim, quia etsi non uno disseruntur modo,
ad unam tamen catholicae fidei concordiam revocanda
sunt.  </p>
<p>Rursus idem beatus Augustinus in libro primo
<pb n="0194D"/> <note>(Cap. 3)</note> 
 de Trinitate asserit utile esse plures libros
a pluribus fieri diverso stylo, non diversa fide, etiam
de quaestionibus eisdem, ut ad plurimos res ipsa perveniat,
ad alios sic, ad alios autem sic. Si ergo illa,
quae de arca Noe beatus Augustinus uno loco duobus
posuit modis, a duobus hominibus singula assumpta
singulis ponantur in locis, nonne uterque digne tenax
pronuntiabitur veritatis; si tamen sic uterque
unum horum suis inditum dictis videatur astruere,
ut illud quod aliter in suis dictis aeque veritati congruum
ponit, magis pacatus approbet quam contentiosus
impugnet.
</p>
        </div2>

<div2>
          <head>CAPUT XV. <hi>Responsio ad quaestionem Monimi de supererogatione Pauli.</hi> </head>
<p>Quocirca, carissime, licet ille sensus, qui a me po
<pb n="0195A"/>
situs est, forsitan in sancti Augustini dictis non inveniatur,
in sancti Optati tamen libris (sicut ipse mecum
nosti) apertissime positus invenitur. Nec tuam
prudentiam latet eorum quae a sanctis Patribus, qui
fidei catholicae rectam in doctrina sancti Spiritus
regulam defenderunt diversis modis, vel in expositionibus,
vel in defensionibus suis, inveniuntur posita,
quidquid a nobis ponatur, ita nos illius loci astruere
veritati congruum sensum, ut aliis Patrum sententiis
aeque veritati congruis non denegemus assensum.
Neque enim a veritate receditur, si in hac supererogatione
<pb n="0196A"/>
Apostoli, sive quod sanctus Ambrosius, seu
quod sanctus Augustinus, sive quod sanctus Optatus
senserunt, a nobis quoque salva veritate fidei sentiatur.
Quoniam si digne creditur, duobus denariis acceptis,
aliquid supererogasse Paulum, in eo quod
proprii laboris sumptu Evangelium praedicans, stipendium
sibi debitum a fidelibus non exegit; digne
etiam supererogasse aliquid creditur, in eo quod de
Virginibus praeceptum Domini non habuit, sed consilium
dedit. Utrumque sine dubio illo habens largiente,
a quo nisi accepisset, supererogare non posset.</p>
</div2>
      </div1>

<div1>
        <head>LIBER TERTIUS. DE VERA EXPOSITIONE ILLIUS DICTI EVANGELICI: ET VERBUM ERAT APUD DEUM.</head>
<div2>
          <head>CAPUT PRIMUM. <hi>Laus caritatis. Argumentum tertii libri contra Arianos, super illo dicto:</hi> Et Verbum erat apud Deum. <hi>Ariani putant aliud esse,</hi> apud Deum <hi>quam</hi> in Deo.</head>
<pb n="0195B"/>
<p> <emph>42</emph> Quoties, dilectissime Monime, a Christi famulis
virtus consideratur ac perpenditur caritatis, non minus
invenitur mirabilis quam suavis. Quis enim eam non
miretur, aut quis ea non admodum delectetur, cujus sarcina
cum portatur, non fatigatione animum debilitat, sed
alacritate confortat? Ipsa enim cum onerat, sublevat,
et miro modo, quem onerat, non permittit comprimi,
quem sublevat, non sinit extolli. Haec me tibi praeteritum
debitum, cum Domini adjutorio, persolventem,
rursus efficit debitorem. Jam enim de quatuor quaestionibus
quas mihi miseras pertractandas, illo adjuvante
qui sapientiam praestat parvulis, duos libros
<pb n="0195C"/>
absolveram cupiens tibi reddere quod debebam. Sic
repente cujusdam assertionis Arianae meas aures
perstrinxit opinio, quae tanto magis inutili est adinventione
genita, quanto magis reperitur ab omni intellectu,
non solum divinarum Scripturarum, sed
etiam ipsius humanitatis externa. Comperi quippe
quamdam eos de initio Evangelii secundum Joannem,
insolitam nunc serere <note>( <hi>al.</hi> inserere, <hi>al.</hi> quaerere)</note>
quaestionem; ut illud quod dictum est, <hi>In principio
erat Verbum, et Verbum erat apud Deum, et Deus erat
Verbum <note>(Joan. I, 1)</note>
            </hi>, ita intelligendum atque exponendum
putent, ut id ipsum Verbum apud Patrem
esse, non in Patre esse, sed extra Patrem esse accipiendum
existiment: ita ut quidam eorum (quantum
auditu comperi) dum de his duabus praepositionibus,
<pb n="0195D"/>
hoc est <hi>in</hi> et <hi>apud,</hi> inter eos oriretur quodam die
conflictus, accepto cujusdam birro, et in manibus
retento, interrogasset an in illo esset cum apud illum
esset birrus ille, quem ipse retineret. Atque
hunc (hinc) suam quasi sententiam firmaturum hac
sermonem suum definitione clausisse, <hi>cum aliquid in
nobis esse dicitur, intra nos intelligendum, dum vero
apud nos esse dicitur, extra nos accipiendum.</hi> Et quia
birrus ille, quem ipse retinebat, sic apud illum esset,
ut in illo non esset, ac per hoc, ex eo quod apud illum
esset, non tamen in illo esset, extra illum, <emph>43</emph> 
non intra illum esset: eodem modo Verbum quoque
<pb n="0196B"/>
Dei (quod Deus est) credendum quidem apud Patrem
esse, non in Patre esse, et ob hoc nec unius esse
cum Patre substantiae: quoniam quidquid sic apud
aliquem est, ut in illo non sit, profecto sic apud illum
est, ut unius cum eo substantiae esse non possit.
Haec est eorum ratiocinatio, rationi contraria. Haec
legalis disputatio legi Dei intolerabiliter inimica.</p>
</div2>

<div2>
          <head>CAPUT II. <hi>Absurdum est de Deo secundum corporalia disputare. Aptius fuisset exemplum de flatu narium, quam de birro in manibus.</hi> </head>
<p>Hinc donante Christo aliquid scribere, meus excitatus
est animus, ne virulentis sermonibus parvulorum
perturbetur auditus, pertinet enim ad nostrae
servitutis officium, adversus nascentem pestilentiam
cujuslibet opinionis mortiferae salubria divinorum
eloquiorum remedia praeparare. Itaque cum sanctus
<pb n="0196C"/>
Apostolus sollicite fideles praemoneat, dicens: <hi>Videte
ne quis vos decipiat per philosophiam et inanem
fallaciam, secundum traditionem hominum, secundum
elementa mundi, et non secundum Christum: quia in
ipso inhabitat omnis plenitudo divinitatis corporaliter <note>(Coloss. II, 8)</note>
            </hi>,
isti e contrario, non solum praeterito
tempore philosophiae mundialis sectantes errorem
secundum elementa mundi, de Deo existimaverunt
disputandum, sed ita sunt totius tunc religionis
obliti, ut cum de Deo disputant, nec ipsa elementa
mundi istius corporalis attendant: ac sic, dum oculos
intelligentiae etiam contra ea quae videntur pertinaciter
claudunt, nunquam <hi>invisibilia Dei per ea
quae facta sunt, intellecta conspiciunt.</hi> Quid enim potest
absurdius dici quam ut cum de Deo quis disputat,
<pb n="0196D"/>
non nisi de crassioribus tantum corporibus
documenta disputationis assumat? Magnum enim
quiddam sibi ille visus est invenire, cum accepto
birro et manibus retento interrogasset utrum, sicut
apud illum esset, ita in illo esset. Exinde docere volens
quemadmodum birrum apud hominem, sic esse
Filium apud Patrem, ut quia birrus apud hominem
esse possit, in homine autem esse non possit, ita
Filius sit quidem apud Patrem, sed non sit in Patre.
Rogo si de corporibus istis contrectabilibus aliquid
in exemplum disputans delectabatur assumere, licet
illi adversus veritatem disputanti, elementa quae a
<pb n="0197A"/>
veritate facta sunt, non possent ullatenus suffragari,
tamen ut tolerabile aliquid dicere videretur, ut de
caeteris taceam, cur birrum, quem manibus tenebat,
ostendit, et non saltem flatum, quem naribus carpebat,
attendit? Quia si birrus ille posset dici apud
illum esse, et non in illo esse, flatus iste tamen, quem
ex aere carpimus, cum eum spirando percipimus, et
apud nos est, et in nobis est: et quidquid ejus respirando
reddimus, cum reddiderimus, nec apud nos,
nec in nobis habemus. An forte dicturus est, aeris
istius elementum, cum spirando accipimus, in nobis
tantum esse, non etiam apud nos esse? Dicat ergo,
quando apud nos possit esse, an cum eum reddimus,
et eum in nobis non habemus? Sed hoc puto, quia
nec de birro illo dicere audebit, si tamen eum illi a
quo acceperat reddidit. Videt enim quia eum tunc
<pb n="0197B"/>
apud se habuit, cum accepit; postquam autem reddidit,
apud se habere jam destitit. Sicut enim acceptione
factum est, ut quod non habuit, apud se
haberet, ita redditione factum est, ut quod apud se
habuit, non haberet. Proinde si birrum dixit, non in
se esse, sed apud se esse, hunc tamen flatum, quem
de circumfuso aere vicissim sumimus et <emph>44</emph> reddimus,
mihi videtur quia non dicet, non esse apud hominem,
cum est in homine, quia tunc eum homo apud se et
in se habet, cum eum accipit spirando. Cum vero respirando
reddit, sic eum apud se non habet, sicut nec
in se habet.</p>
</div2>

<div2>
          <head>CAPUT III. <hi>Falsum est igitur, Verbum quod apud Deum est, extra Deum esse, non in Deo. Summa absurditas nos esse interius Deo, Verbum autem exterius. Alia absurditas ut factura proponatur factori. Major item absurditas sequitur ut creatura unius sit naturae cum creatore.</hi> </head>

<pb n="0197C"/>
<p>Frustra igitur in illa disputatione, de hoc quod dictum
est: <hi>Verbum erat apud Deum,</hi> asserere voluit
quod <hi>in aliquo</hi> est esse semper interius, quod <hi>apud
aliquem</hi> est esse semper exterius, cum flatus receptus
in corpus, sic in homine sit, ut apud hominem
sit. Et rursus e corpore redditus, ita non sit apud
hominem, quemadmodum non est in homine. Minus
enim attendit in hoc, quod absurdo nitebatur asserere
documento, quam gravior eum subsequenter
absurditas teneret innexum. Etenim cum dicitur: <hi>In principio erat Verbum, et Verbum erat apud Deum,
et Deus erat Verbum.</hi> 
 Si exterius est omne quod apud
Deum est, et interius est omne quod in Deo est;
<pb n="0197D"/>
quid illi disputatori peritissimo restat, nisi ut nos potiores
Filio Dei esse contendat? Dicit quippe Apostolus
de Deo: <hi>Quia in ipso vivimus, et movemur, et
sumus <note>(Act. XVII, 28)</note>
            </hi>. Et alio loco: <hi>Unus Deus Pater,
ex quo omnia, et nos in ipso <note>(I Cor. VIII, 6)</note>
            </hi>. Nunc jam
quisquis ille est qui sub Christiano nomine non metuit
adversus Christum tam temere disputare, cum
audit <hi>Verbum esse apud Deum, et nos esse in Deo,</hi> si
audet, dicat Verbum esse exterius, et nos interius.
Quod si dicendum existimat, ipse de suis dictis judicium
ferat; neque enim in tali sermone judex
quaerendus est alius, quando ipse qui hoc dicit a
seipso sit profecto culpandus. Quid iterum respondebit
adversus illam ejusdem beati Pauli sententiam,
<pb n="0198A"/>
qua dicit de Deo: <hi>Quoniam ex ipso, et per ipsum, et
in ipso sant omnia, ipsi gloria in saecula, amen <note>(Rom.
XI, 13)</note>
            </hi>? Ecce omnia Paulus ex Deo, et per Deum, et
in Deo esse testatur, <hi>Verbum vero apud Deum esse,</hi> 
Joannis evangelistae praedicatione dignoscitur; si autem
secundum Arianorum sensum, omne quod in
Deo est, interius est, et omne quod apud Deum est,
exterius est, quoniam Arianus <hi>Verbum, quod apud
Deum est,</hi> non in Deo esse, sed exterius esse credit.
Hoc reliquum est ut omnibus quae in Deo sunt, illud
quod apud Deum est, inferius praedicetur: hoc autem
recepto (quia de Verbo scriptum est: <hi>Omnia per ipsum
facta sunt</hi> ), ipsa erit secundum Arianos rectitudo
fidei, ut praeponenda sit factura factori. Quis jam
non cernit in quod praecipitium improvidi homines
cadunt, qui verae fidei resistentes, perfidiam defensare
<pb n="0198B"/>
contendunt? Quid enim aliud talibus verbis agitur,
nisi ut hujus defensione sententiae, conditionis
suae ac redemptionis oblita, semetipsam Filio Dei,
non solum aequare, sed et praeferre audeat creatura?
Miror autem, quomodo non considerant, a quibus
illud asseritur, quam deterior ex eo fructus nefandae
blasphemiae nascatur. Aiunt enim:   Quod in Deo
est, interius esse credendum, quod autem apud Deum
est, exterius aestimandum. Quocirca si illud quod
apud Deum est, et exterius est, non est credendum
unius cum Deo naturae, consequens est ut illud
quod in Deo est, et interius est, unius credatur cum
Deo substantiae.   Ad hanc igitur conclusionem ratiocinatio
ista perducitur, ut sicut Verbum, pro eo
quod apud Deum est, ab ejus natura separatur: ita
<pb n="0198C"/>
creatura, pro <emph>45</emph> eo quod est in Deo, unius credatur
naturae cum Deo. Unde convincuntur illa sentire,
quibus nos et Filio audeant praeferre, et Patri conentur
aequare. Sic totum confundunt, qui a veritate
dissentiunt. Ecce quibus sententiis error infidelis asseritur.
Ecce quibus adinventionibus fidei veritas impugnatur.</p>
</div2>

<div2>
          <head>CAPUT IV. <hi>Dixerunt apud se cogitantes non recte. Apud se dicere, est idem quod intra se dicere. Similiter idem est dicere intra se, et cogitare apud se. Idem denique est apud se cogitare et cogitare in corde suo.</hi> </head>
<p>Sed quibuslibet arietibus Ecclesiam sanctam haeretici
quatere nitantur, certi sumus de Domino Deo
nostro, quoniam civitatem supra montem constitutam
subvertere non valebunt. Imo seipsos prorsus
<pb n="0198D"/>
subvertunt et exterminant, qui Deum verum Dei unicum
Filium contumeliosis assertionibus exacerbant.
Nec ab injuria temperant etiam Patris, dum ingratificentiam
reddunt gratiae Salvatoris. Quapropter congruum
videtur ut ex aliis Scripturarum locis verbi
hujus intelligentia requiratur, ut appareat, utrum
quidquid apud aliquem esse dicitur, debeamus, secundum
illorum sententiam, semper exterius aestimare.
In libro Sapientiae legimus dictum de quibusdam: <hi>Dixerunt apud se cogitantes non recte 
 <note>(Sap. II, 1)</note>
            </hi>;
hujus loci ab Arianis exigimus rationem, utrum qui
apud se cogitat, intra se an extra se cogitet? cum
hominis cogitatio non solum extra corpus hominis
non sit, sed nec corporis actio sit. Enim vero quia id
<pb n="0199A"/>
ipsum quod cogitatio dicitur non solum non extra
hominem, sed nec in ipso corpore hominis invenitur,
quis non videat cogitationem solius esse animae,
cui per rationalem virtutem divinitus datum est cogitare?
In homine quippe cogitando dominatur animus,
operando autem servitium exhibet corpus. Ibi
est enim homini data cogitatio, ubi est inserta boni
malique discretio. Interior igitur homo cogitationis
officium gerit, qui etiam intelligendi virtutem ad
imaginem Dei creatus accepit. Cum ergo apud se
homo cogitat, non extra se, sed intra se cogitat, qui
non extra se cogitaret, etiamsi ad exteriorem hominem
cogitatio pertineret. Quanto magis ergo intra
se cogitat, quandoquidem non exterior homo, sed
interior cogitat. Qui tamen secundum Scripturae testimonium
apud se cogitare dicitur, quod utique non
<pb n="0199B"/>
in exterioris, sed interioris hominis officio reperitur.
Ait enim Scriptura, sicut supra jam positum est: <hi>Dixerunt apud se cogitantes non recte.</hi> 
 Quid est autem
apud se dicere, nisi in corde suo dicere? Propter
quod alibi dicitur: <hi>Quae dicitis in cordibus vestris, et in
cubilibus vestris compungimini <note>(Psal. IV, 5)</note>
            </hi>.</p>
<p>Hoc est ergo apud se dicere, quod est intra se dicere.
Unde et Pharisaeus ille qui Dominum poposcerat
ad vescendum, cum ingressa mulier peccatrix
lacrymis rigaret, et capillis pedes tergeret Salvatoris,
qui intra se cogitabat, intra se utique dicebat quod
cogitando dicebat. Ait enim evangelista: <hi>Videns
autem Pharisaeus, qui vocaverat eum, ait intra se dicens <note>(Luc. VII, 39)</note>
            </hi>.
Quid est enim, <hi>ait intra se,</hi> nisi
cogitavit intra se? Verumtamen Scriptura docente
<pb n="0199C"/>
cognoscimus quia qui cogitat intra se, cogitat apud
se. Ideo utique dicitur: <hi>Dixerunt apud se cogitantes
non recte.</hi> Attamen ne hoc quod dictum est apud
se, non praecedenti sermoni, sed subsequenti velint
Ariani conjungere, ut non dicatur, dixerunt apud se,
sed dicatur, dixerunt, et postmodum inferatur,
apud se cogitantes; audiant etiam hinc divinarum <emph>46</emph> 
 testimonia Scripturarum, et cognoscant officium
cogitationis humanae, non ad exteriorem, sed ad interiorem
hominem pertinere. Evangelista dicit; quia
cum Domino paralyticus offerretur, <hi>Videns Dominus
fidem illorum,</hi> qui eum per tegulas submiserant, <hi>dixit:
Confide, fili, remittuntur peccata tua; et ecce quidam
de scribis dixerunt intra se: Hic blasphemat. Et
cum vidisset Jesus cogitationes eorum dixit: Utquid
<pb n="0199D"/>
cogitatis mala in cordibus vestris <note>(Matth. IX, 2, 3;
Marc. II, 4, 5; Luc. V, 18, 19)</note>
            </hi>? Quos dixit evangelista
intra se dixisse, ipsos Dominus dicit in cordibus
mala cogitasse. Quid est autem <hi>mala in cordibus
cogitare,</hi> nisi cogitare <hi>apud se</hi> non recte? Quomodolibet
ergo hujus loci sensum Ariani distinguant, ibi
necesse est, confusionem suae pravitatis inveniant.
Et utinam sic de errore confundantur, ut ad veritatem
convertantur. Si enim dixerint, sic istum Scripturae
versiculum dividendum, quod scriptum est, <hi>Dixerunt apud se, cogitantes non recte,</hi> 
 ut ipsum <hi>apud
se,</hi> praecedenti sermoni jungentes, sic distinguant: <hi>Dixerunt apud se,</hi> 
 ut postea inferant, <hi>cogitantes non
recte.</hi> Davidico statim convincuntur eloquio, non
<pb n="0200A"/>
aliud esse, apud se dicere, nisi in corde dicere. Ait
enim: <hi>Quae dicitis in cordibus vestris <note>(Psal. IV, 5)</note>
            </hi>.
Quod si aliter distinguere voluerint, ut ipsum apud
se, non praecedenti sermoni, sed subsequenti conjungant,
ut praemittentes dixerunt, interjecto silentio,
postmodum inferant illud quod dictum est, <hi>Apud se
cogitantes non recte <note>(Sap. II, 1)</note>
            </hi>, etiam hinc increpationem
Salvatoris audiant, et cordis esse cogitationes
agnoscant; ait enim: <hi>Quid cogitatis mala in cordibus
vestris <note>(Luc. V, 22)</note>
            </hi>? Alio quoque loco idem Dominus
docet: <hi>Quia de corde exeunt cogitationes malae <note>(Matth.
XV, 19)</note>
            </hi>. Et denuo dicit: <hi>Quia bonus homo de bono
thesauro cordis sui profert bona: et malus homo de
malo thesauro cordis sui profert mala <note>(Matth. XII, 35)</note>
            </hi>.
Jamne cognoscunt in quanto errore versentur qui
Verbum apud Deum, non interius, sed exterius asserere
<pb n="0200B"/>
moliuntur?
</p>
        </div2>

<div2>
          <head>CAPUT V. <hi>Apud Deum nota est et apud homines memoria ejus. Introibo ad eum, et ad eum veniemus et mansionem apud eum faciemus. Sic Verbum et apud Deum et in Deo est. Sic idem est in Deo, et apud Deum non est iniquitas. Unus et idem spiritus in Moyse, David et Paulo.</hi> </head>
<p>Rursus in eodem libro scriptum de sapientia legimus: <hi>Immortalis enim est memoria illius, quoniam et
apud Deum nota est, et apud homines 
 <note>(Sap. IV, 1)</note>
            </hi>.
Quomodo autem apud homines nota est, si non intra
homines, sed extra homines est? Cum nisi in animam
hominis intraverit, nota homini esse non possit. De
ipsa quippe sic dicitur, <hi>et permanens in se omnia innovat,
et per nationes in animas sanctas se transfert <note>(Sap. VII, 27)</note>
            </hi>.
Et ut non aliud agnoscatur, in animas
<pb n="0200C"/>
se transferre, quam in animas intrare: rursus
de illa textus Scripturae sanctae sic memorat: <hi>Haec
populum justum et semen sine querela liberavit a nationibus
quae illum comprimebant. Intravit in animam
servi Domini, et stetit contra reges horrendos in portentis
et signis <note>(Sap. X, 15)</note>
            </hi>. Hunc introitum suum,
quo in animas intrat, etiam in Apocalypsi Joannis
insinuat, dicens: <hi>Ecce sto ad januam et pulso: si quis
audierit vocem meam et aperuerit januam, introibo ad
eum, et coenabo cum illo, et ipse mecum <note>(Apoc. III, 20)</note>
            </hi>.
Hoc introitu Pater et Filius ad dilectorem suum veniunt,
et mansionem apud eum faciunt: sicut ipse Filius
loquitur: <hi>Si quis diligit me, sermonem meum servabit,
et Pater meus diliget eum, et ad eum veniemus, et mansionem
apud eum faciemus <note>(Joan. XIV, 23)</note>
            </hi>. Quod si venientes
<pb n="0200D"/>
Pater et Filius ad eum, apud quem mansionem
faciunt, non interius, sed exterius sunt, dicatur nobis,
ubi ad eum veniant et mansionem apud eum faciant? <emph>47</emph> 
 Interim quod interius in suis fidelibus inhabitet
Christus, Paulo praedicante cognovimus, qui ait: <hi>In
interiore homine habitare Christum per fidem in cordibus
vestris <note>(Ephes. III, 17)</note>
            </hi>. An forsitan dicturi sunt,
aliter in interiore homine nostro habitare Christum
per fidem, et aliter eum cum Patre venientem apud
dilectorem suum facere mansionem, ut Christus interim
solus in interiore homine nostro inhabitare
possit, Pater autem exterius remanens, apud quem
mansionem facit, non solum ipse interius manere
nequeat, sed etiam Filium communione adventus sui
<pb n="0201A"/>
ne in interiore homine habitare possit impediat. Spiritum
quoque sanctum sic Filius Dei promisit fidelibus
suis, ut apud eos maneat, et in ipsis sit. Dicit
enim: <hi>Si diligitis me, mandata mea servate, et ego rogabo
Patrem, et alium Paracletum dabit vobis, ut maneat
vobiscum in aeternum, Spiritum veritatis, quem
mundus non potest accipere, quia non vidit eum, nec
scit eum; vos autem cognoscetis eum, quia apud vos
manebit, et in vobis erit <note>(Joan. XIV, 15)</note>
            </hi>. Ecce apud
quos manet, in eis est Spiritus sanctus. Dicatur ergo
quae hic potest esse diversitas in eo quod <hi>apud eos
manet,</hi> et <hi>in eis est?</hi> Etenim in uno loco utraque praepositio
ponitur, et Spiritui sancto utriusque rei possibilitas
assignatur, ut <hi>apud quos manet, in eis sit.</hi> 
Itane vero Spiritus sanctus sic apud fideles manet ut
<pb n="0201B"/>
in ipsis fidelibus esse possit: Verbum autem Deus
sic apud Deum est, ut in Deo esse non possit? Quid
dicam his qui de Scripturis sic disputare desiderant,
ut intelligentiae spiritalis viam nullatenus quaerant, et
avertentes oculos a vero lumine, jugiter in tenebris
delectentur errare? Hoc idem quippe esse apud
Deum, quod est esse in Deo, sancta Scriptura aliis
quoque locis ostendit. Dicit enim Moyses: <hi>Deus fidelis,
in quo non est iniquitas, justus et sanctus Dominus <note>(Deut. XXXII, 4)</note>
            </hi>.
David etiam canit: <hi>Quoniam justus
Dominus Deus noster, et non est iniquitas in eo <note>(Psal.
XCI, 16)</note>
            </hi>. Paulus autem apostolus apud Deum non
esse iniquitatem dicit. Sic enim ait: <hi>Nunquid iniquitas
apud Deum? absit <note>(Rom. IX, 14)</note>
            </hi>. Eligant in hoc
loco quod voluerint Ariani, et, ut suam sapientiam
<pb n="0201C"/>
evidenter ostendant, de legalibus et propheticis atque
apostolicis dictis judicium ferant. Moyses dicit: <hi>Deus
fidelis, in quo non est iniquitas.</hi> David quoque dicit: <hi>Justus Dominus Deus noster, et non est iniquitas in eo.</hi> 
Paulus vero dicit: <hi>Nunquid iniquitas apud Deum?
absit.</hi> Aut igitur fateantur apostolicum sensum legali
propheticoque sensui convenire, aut dicant apostolum
Paulum a legali et prophetica intelligentia discrepare.
Paulus equidem apostolus eumdem se spiritum
fidei habere dicit, quem David beatus habuit, quem
etiam Moyses sanctus accepit, sicut ipse testatur, dicens: <hi>Habentes autem eumdem spiritum fidei, sicut
scriptum est: Credidi, propter quod locutus sum: et
nos credimus, propter quod loquimur 
 <note>(II Cor. IV, 13)</note>
            </hi>.
Quomodo autem unum spiritum fidei habuerunt, si
<pb n="0201D"/>
de fideli Deo diversa senserunt? Magna est autem
sentiendi diversitas, si diversum est quod dicit Paulus, <hi>Non esse iniquitatem apud Deum,</hi> 
 ab eo quod
Moyses et David dicunt, <hi>Non esse iniquitatem in Deo.</hi> 
Et si dicente Paulo, eumdem se habere spiritum
fidei, quem et prophetae habuerunt, in eorum fide diversus
est sensus, mendax (quod absit) Apostolus
pronuntietur, qui in se Christum loqui testatur? <hi>An
experimentum, inquiens, quaeritis ejus qui in me loquitur
Christi <note>(II Cor. XIII, 3)</note>
            </hi>? Sed quoniam vere Christus
in Paulo locutus est, Paulus utique mendax non
est. Et quia cum eumdem spiritum fidei se habere
dicit, non mentitur; uterque <emph>48</emph> sensus consonans
invenitur: ut quod Moyses et David dixerunt iniquitatem
in Deo non esse, hoc sit, quod etiam Paulus
<pb n="0202A"/>
dicit: <hi>Iniquitatem apud Deum non esse.</hi> Quod si eis
forsitan videtur ut ex adverso aliud dicant, hoc eis
reliquum est, ut aut prophetis aut Apostolo contradicant.</p>
</div2>

<div2>
          <head>CAPUT VI. <hi>Apud quem non est transmutatio. Multa exempla, ubi</hi> apud <hi>pro</hi> in <hi>ponitur.</hi> </head>
<p>Et licet tot tantisque testimoniis confutata haereticorum
sententia cognoscatur nulla veritate subnixa,
respondeant tamen quid de illo apostoli Jacobi loco
sentiunt, ubi dicit: <hi>Omne datum optimum et omne
donum perfectum desursum est descendens a Patre
luminum, apud quem non est transmutatio, nec vicissitudinis
obumbratio <note>(Jacob. I, 17)</note>
            </hi>. Apud quem autem
transmutatio non est, profecto mutabilitas non est:
et apud quem mutabilitas non est, immutabilitas
est. Haec igitur immutabilitas, quae apud Deum est,
<pb n="0202B"/>
dicant, utrum exterius an interius est; si enim interius
est, ecce hoc est in Deo esse, quod apud Deum
esse. Desinant igitur perversa sentire, et festinent
catholicae rectitudini consentire. Si autem haec immutabilitas,
quae apud Deum est, non interius esse,
sed exterius creditur, profecto in Deo esse non creditur.
Et si in Deo immutabilitas esse non creditur,
consequenter Deus ipse mutabilis praedicatur. Et ne
hoc in Filio assignare audeant <note>(al. velint)</note>, audiant
in eodem loco Patrem luminum nominatum. Proinde
cum audimus quia apud Deum non est transmutatio,
hoc sentiamus secundum catholicae fidei veritatem,
quia nulla est in Deo mutatio. Et cum dicitur, <hi>Verbum
erat apud Deum,</hi> non aliud sentiamus quam <hi>Verbum erat in Deo;</hi> 
 et cum Sapientia in Proverbiis
<pb n="0202C"/>
dicit: <hi>Eram apud illum componens <note>(Prov. VIII,
30)</note>
            </hi>, non aliud sentiamus quam eram in illo componens.
Et cum Deo dicitur: <hi>Apud te est fons vitae <note>(Psal. III, 5)</note>
            </hi>,
non aliud intelligamus quam <hi>in te est
fons vitae.</hi> Et cum Joannes dicit: <hi>Annuntiamus vobis
vitam aeternam, quae erat apud Patrem, et palam facta
est nobis <note>(I Joan. I, 2)</note>
            </hi>: non aliud intelligamus quam
vitam aeternam quae erat in Patre: vere enim apud
Deum est Deus Verbum, quia in Deo est Deus Verbum.
Et vere apud Deum sapientem est sapientia,
quia in sapiente Deo est sapientia. Et vere apud Deum
vivum est vita, quia in Deo vivo est Deus vita. Et
vere apud Deum verum est Deus veritas, quia in Deo
vero est Deus veritas. Et vere apud Deum fortem est
<pb n="0202D"/>
Deus virtus, quia in Deo forti est Deus virtus. Sed
quid mirum, si hoc est Filio esse apud Patrem, quod
est illi esse in Patre, quia scilicet naturaliter natus
de Patre permanet semper in patre: cum etiam de
hominibus legamus (quantum ad substantiam attinet,
qua naturaliter homines sunt) non aliud esse, cum
dicitur aliquid apud illos esse, quam in illis esse?
Unde testimonia manifestissima proferemus. In libro
Isaiae continetur Ezechiae regis oratio, quam post adjectos
sibi ad vitam annos quindecim, ad Deum effudit,
ubi inter caetera sic dicit: <hi>Spiritus meus apud me
factus est, sicut lanifica proximans demere telam <note>(Isai.
XXXVIII, 12)</note>
            </hi>. Quid autem hic aliud intelligitur: Spiritus
meus apud me, nisi, Spiritus meus in me? An et hic
dicetur spiritum hominis apud hominem esse, in homine
<pb n="0203A"/>
autem non esse? Cum evidenter Apostolus dicat: <hi>Quis enim scit hominum quae sunt hominis, nisi
spiritus hominis qui in ipso est 
 <note>(I Cor. II, 11)</note>
            </hi>? Sed et
illud quod supra posuimus scriptum: <hi>Dixerunt apud
se, cogitantes non recte <note>(Sap. II, 1)</note>
            </hi>, <emph>49</emph> quid est
aliud quam, dixerunt intra se? Rursus in libro Sapientiae
dicitur: <hi>Haec cogitans apud me, et commemorans
in corde meo, quoniam immortalitas est in cogitatione
sapientiae <note>(Sap. VIII, 17)</note>
            </hi>. Quod apud se cogitat, hoc
in corde suo commemorat, quod utrumque dum dicit,
illam utique cogitationem et illam commemorationem,
non exterius, sed interius sibi inesse monstravit.
Dicitur etiam in Proverbiis: <hi>Fili, non te comprehendat
cogitatio mala, quae derelinquit doctrinam adolescentiae,
et testamenti divini oblita est; posuit enim
<pb n="0203B"/>
apud mortem domum suam, et apud inferos cum terrigenis
axes suos <note>(Prov. II, 16)</note>
            </hi>. Si ergo cogitatio mala,
quae apud mortem posuit domum suam, extra mortem
est, non in morte, profecto vivit. Et si apud inferos
posita non est in inferno, superest ut illa quae
nec in morte est, nec in inferno, vitam habere dicatur
in coelo. Ideo enim Deo dicitur: <hi>Quia eripuisti
animam meam de morte <note>(Psal. CXIV, 8)</note>
            </hi>, quia animae
per fidem vitam donavit dicens: <hi>Justus autem meus
ex fide vivit <note>(Rom. I, 17)</note>
            </hi>. Et rursus idcirco ipsi dicitur: <hi>Eripuisti animam meam ex inferno inferiori <note>(Psal. LXXXV, 13)</note>
            </hi>,
quia idcirco animae ab inferno
gratia Dei eripiuntur, ut in coelis conversentur. Unde
dicit Apostolus: <hi>Nostra autem conversatio in coelis est <note>(Philip. III, 20)</note>
            </hi>.
Porro anima, quae per cogitationem
<pb n="0203C"/>
malam apud mortem fuit, quomodo de morte liberata
est, si in morte non fuit? et quomodo ex inferno
erepta est, si apud inferos constituta, in inferno non
fuit? Cum utique si in morte non esset, mortua non
fuisset. Per malam autem voluntatem, hoc est, per
peccatum, quis nesciat animam mori? cum Deus dicat: <hi>Anima quae peccaverit, ipsa morietur 
 <note>(Ezech.
XVIII, 20)</note>
            </hi>. Certum est igitur, animam male cogitantem,
cum apud mortem est, in morte esse, et cum
apud inferos est, in inferno esse. Quid quod etiam
Salvator dicit: <hi>Quae impossibilia sunt apud homines,
possibilia sunt apud Deum <note>(Matth. XIX, 26; Luc.
XVIII, 27)</note>
            </hi>? Ergone sic dicemus, omnia Deo possibilia
esse, ut hoc ipsum quidem possibile esse, sic dicamus
apud Deum esse, ut dicamus in Deo non esse?
Quid autem posse apud se Deus habet, si ipsum posse
<pb n="0203D"/>
in se non habet?</p>
</div2>

<div2>
          <head>CAPUT VII. <hi>Non credis quia ego in Patre, et Pater in me est. Verbum est apud Deum, sicut in mente verbum.</hi> </head>
<p>His atque hujusmodi testimoniis claret, cum dicitur, <hi>Verbum erat apud Deum,</hi> 
 non aliud intelligi debere
quam Verbum erat in Deo. Nam et ipse Filius,
qui est Verbum Deus, non solum Patrem in se, sed
etiam se in Patre esse testatur, dicens: <hi>Non credis
quia ego in Patre, et pater in me est <note>(Joan. XIV, 10)</note>
            </hi>.
Hoc autem Filii esse apud Patrem, et esse in Patre,
non videatur tale quale si quis homo sit apud aliquem
hominem, sive jure hospitali <note>(al. hospitalitatis)</note>, sive
caritatis affectu. Nam et apostolus Paulus dicit, <hi>se
<pb n="0204A"/>
apud Apostolum Petrum quindecim diebus mansisse <note>(Gal. I, 18)</note>
            </hi>,
jure scilicet hospitalitatis, et puritate
dilectionis, quorum licet per unitatem fidei et caritatis
fuerit anima una, et cor unum, non tamen sic
mansit Paulus apud Petrum, sicut Verbum manet
apud Deum, quia nec sic potest esse homo apud hominem,
sicut Verbum Deus est apud Deum Patrem:
homo enim apud hominem sic est, ut non solum apud
eum non esse possit, sed etiam, cum apud eum est,
in ipso substantialiter esse non possit. Vere enim
qui sic apud alium est, extra illum est, quia cum est
apud illum, sinceritate dilectionis, loco discernitur,
quantolibet affectu invicem sibi uterque jungatur.
Sed sic est Verbum <emph>50</emph> apud Deum, sicut est in
mente verbum, sicut in corde consilium: cum enim
<pb n="0204B"/>
mens apud se verbum habet, utique cogitando habet,
quia nihil aliud est apud se dicere quam apud se cogitare.
Cum ergo mens cogitat, et cogitando verbum
intra se generat, de sua substantia generat verbum,
et sic illud verbum generat de se, ut genitum habeat
apud se. Nec minus aliquid habet verbum quod ex
mente nascitur, quam est mens de qua nascitur, quia
quanta est mens quae generat verbum, tantum est
etiam ipsum verbum. Sicut enim de tota mente nascitur
verbum, sic intra totam permanet natum. Et
quia cogitante mente, non est ejus aliquid, ubi in
ea verbum non sit, ideo verbum tantum est, quanta
est mens ipsa de qua est, et cum apud illam est, in
illa est et quod ipsa mens est, hoc est verbum quod
de illa et in illa est; et quanta illa est, tantum etiam
<pb n="0204C"/>
verbum est, quia de tota et in tota est. Tantumque
est ipsum verbum, quanta simul est et mens ipsa
cum verbo, neque enim sic de illa verbum nascitur,
ut ab ea localiter secernatur. Nativitas quippe illa,
quae ostendit quid sit et de qua sit, ipsa ostendit quod
extra eam de qua natum est esse non possit, nec
in aliquo minus sit, sed sic de ipsa sit, ut apud ipsam
et in ipsa sit, tantumque sit de illa, quantum in illa,
et tantum in illa, quantum cum illa.</p>
</div2>

<div2>
          <head>CAPUT VIII. <hi>Non sumus nos in Deo sicut in Deo est Verbum Deus. Aliter nos Deus genuit, aliter Verbum. Blasphemiae haereticorum in Filium Dei.</hi> </head>
<p>Et quidem et nos quodammodo dicit Scriptura, et in
Deo esse et apud Deum esse, sed non quomodo apud
Deum est et in Deo est Verbum Deus, qui est unigenitus
Filius: dicitur enim de nobis, quia <hi>in Deo vivimus et
<pb n="0204D"/>
movemur, et sumus.</hi> Et dicitur ipsi Deo, <hi>si non peccaverimus,
scimus quia apud te sumus deputati.</hi> Verumtamen
cum hoc de nobis dicitur, non naturalis
unitas nostra cum Deo ostenditur, sed aut potentia
creatoris intelligitur, aut pietas redemptoris. Sic
enim qui credimus, in Deo et apud Deum sumus,
sicut de Deo geniti, filii Dei sumus. Scriptum est
enim: <hi>Carissimi, nunc filii Dei sumus <note>(I Joan. III, 2)</note>
            </hi>.
Et iterum: <hi>Voluntarie genuit nos Verbo veritatis <note>(Jac.
I, 18)</note>
            </hi>. Nos ergo Deus Verbo veritatis genuit, illud
autem Verbum veritatem genuit. Nobis potestatem
dedit filios Dei fieri; ille autem non ex potestate Filius
Dei factus, sed de Deo naturaliter est Dei Filius natus.
Nos Deus voluntarie genuit, quia voluntas generationem
<pb n="0205A"/>
praecessit; in Unigeniti autem generatione,
nulla generantis praecessit voluntas, ubi sine initio
naturali <note>( <hi>al.</hi> naturalis)</note> permanet aeterna nativitas.
Sicut ergo geniti sumus, sed non sicut unigenitus
Deus; et filii Dei sumus, sed non sicut unicus et verus
Filius; et dii sumus, sed non sicut Verbum, qui
verus est Deus: ita in Deo sumus, et apud Deum
sumus, sed non sicut apud Deum est et in Deo est
Verbum Deus, qui de Deo naturaliter natus est:
quamvis enim ille Filius dicatur et nos filii dicamur,
et ille Deus et nos dii, et ille genitus et nos geniti,
multum tamen distat in re quod unum sonare videtur
in nomine, quoniam ille, quod Deus, quod Filius,
quod Unigenitus est, naturaliter est, quia de natura
Patris natus est; nos autem, quod dii, quod filii,
quod geniti sumus, non natura, sed gratia sumus,
<pb n="0205B"/>
quia cum in natura non haberemus ut hoc esse possemus,
gratis nobis datum est ut hoc facti essemus.
Hanc discretionem si haeretici, misericorditer Deo
donante, <emph>51</emph> percipiant, lumen verum videbunt et
<pb n="0206A"/>
ab unigeniti Filii contumeliis temperabunt: cui non
solum in eo quod apud Deum est detrahunt, sed
etiam et animam humanam in illo negare contendunt.
Quos ipse Filius Dei uno psalmi versiculo designavit,
dicens: <hi>Hoc opus eorum qui detrahunt mihi apud
Deum, et qui loquuntur mala adversus animam meam <note>(Psal. CVIII, 20)</note>
            </hi>.
Quis enim deterius Christo apud
Deum detrahit quam qui audiens Verbum Deum apud
Deum esse, dicit idem Verbum in Deo non esse? Aut
quis amplius mala adversus Christi animam loquitur,
quam qui in Christo humanam animam diffitetur?
cum illud Verbum, quod Deus est, sic apud Deum
sit, de quo est, ut per unitatem naturae in Deo sit,
et per eamdem unitatem naturae unus cum illo Deus
sit, et illa anima simul cum carne suscepta fuerit
ab unigenito Deo, ut simul in Christo et anima nostra
<pb n="0206B"/>
salvaretur et caro. A quo procul dubio ille sempiternam
consequetur salutem, qui in eo divinae humanaeque
naturae plenam cognoverit veritatem.
</p>
</div2>
      </div1>
</body>
  </text>
</TEI>
