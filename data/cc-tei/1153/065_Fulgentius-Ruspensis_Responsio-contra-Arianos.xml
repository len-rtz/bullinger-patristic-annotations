<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Responsio contra Arianos</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.ReCoAr</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Responsio contra Arianos</head>

<p>Dictum est Patrem de seipso, hoc est de hoc quod
ipse est, ineffabiliter Filium genuisse. Adauctum est
quod non extrinsecus, sed ex Deo natum esse. Haec
<pb n="0205C"/>
responsione non indigent, quia fidei nostrae concordant.</p>
<p> <hi>Objectio prima.</hi> Quid ad hoc dicitur. Si ex Deo
natus est, est de intra Deum, sed si non est de intra,
nec ex ipso est; si modo vocabula diversa ponuntur,
quid prodest, si ipsa veritas non profiteatur?</p>
<p> <hi>Responsio.</hi> Equidem dum nominantur Pater et
Filius, in his duobus nominibus vocabulorum diversitas
agnoscitur; quin potius per haec duo diversa vocabula
significatur una utriusque natura: quoniam
istorum nominum diversitas non naturas dividit,
sed veritatem generationis ostendit, ut ex uno vero
Patre unum verum agnoscamus Filium exstitisse;
ac sic, dum vera Patris generatio et vera Filii nativitas
<pb n="0205D"/>
praedicatur, in uno genitore <emph>52</emph> et uno genito
non solum unitas substantiae, verum etiam in
uno quoque proprietas possit agnosci personae, ne
aut ipse putetur natus esse qui genuit, aut aliud putetur
esse qui natus est quam est ille qui genuit.
Non enim ipse est Pater qui Filius, quoniam in
utroque personarum proprietas reservatur. Sed quod
Pater est, hoc est et Filius, quia de Deo Deus, de
perfecto perfectus, de immenso immensus, de omnipotente
omnipotens, de aeterno Patre natus est Filius
coaeternus, eadem veritate dicente: <hi>Omnia quae
habet Pater, mea sunt <note>(Joan. XVII, 10)</note>
          </hi>. Pater ergo et
filius relativa sunt nomina, quae naturam gignentis genitique
non separant, sed unam sine dubitatione
<pb n="0206B"/>
significant. Relativum vero illud dicimus, quod ad
alium agnoscendum referimus, ut dum unum nominamus,
alium demonstremus: sicut inter homines
<pb n="0206C"/>
haec relativa saepius nominantur pater et filius, filius
et pater, socer et gener, gener et socer; nam ideo
pater dicitur, ut filium genuisse noscatur, et filius
ideo dicitur, ut de patre genitus demonstretur. Nec
in hac diversitate nominum invenitur diversitas naturarum,
quoniam uterque similiter homo dicitur,
quamvis unus pater et alius filius nuncupetur. Non
ergo patris et filii posset una cognosci natura, si
haec non essent diversa vocabula, quoniam si ambo
vocarentur patres, essent profecto natura dissimiles:
unusquisque enim ex semetipso constaret et communem
substantiam cum altero non haberet, nec
deitas una esset, quibus una natura non esset; consequens
autem fuit ut duo patres duos filios gignerent,
<pb n="0206D"/>
quoniam nisi vera de singulis proles existeret,
paterni nominis in nullo veritas appareret. Jam vero
in duobus filiis de diversis patribus natis, licet posset
non esse diversitas relativi nominis, attendatur, si
posset esse natura communis. Quis non videat, in
utroque filii nomen unum esse, sed utriusque naturam
unam non esse? Magis autem unumquemque filium
non cum altero filio, cum quo unum relationis
habuit nomen, sed cum patre, de quo exstiterat,
naturam habere communem. Sed quid ulterius de
duobus patribus, duobusque filiis disputetur? cum
istius assertionis veritas personarum diversitate non
egeat, sed ad documentum sui facilius possit unius
hominis consideratione fulciri, qua cognoscatur, relativa
nomina diversitate sui non naturarum diversitatem
<pb n="0207A"/>
ostendere, sed ad personarum significationem
maxime pertinere, ut scilicet dum unus ostenditur,
alterius quoque persona noscatur; illud autem nomen
patri semper esse filioque commune, non quo
relatio personalis ostenditur, sed quo substantialis
proprietas demonstratur: nempe Seth de Adam patre
natus, et de non genito genitus, Adam patris
dictus est filius? Iste ergo donec ad virilem perveniret
aetatem, ut filium gigneret, pater dici non potuit;
et priusquam generaret, filius tantum fuit: quando
autem genuit, etiam pater esse jam coepit. Accedente
igitur diversitate paterni nominis, nulla in eo facta
est diversitas naturalis; et cum unus homo haec duo
coepisset habere vocabula, non est in eo mutata, aut
divisa, vel duplicata natura: fuit enim filius, quia de
patre exstitit; fuit pater, quia filium genuit; nec
<pb n="0207B"/>
tamen ita naturam filii, in qua natus est, habuit, ut
in ea permanens pater esse non posset; nec aliam
cum nomine patris essentiam acquisivit, ut filii substantiam,
in qua natus fuerat, perdidisset; sed quod
verum est, sicut homo fuit, quando filius exstitit
nascendo, sic permansit homo, quando pater factus
est generando; <emph>53</emph> nec aliud fuit quam homo, quod
erat Adam, de quo ipse est natus, et quod erat Enos,
qui de ipso est genitus. In Patre ergo Deo et Filio
Deo, personarum proprietate servata impossibile non
dicatur, quod documento etiam cujuslibet hominis
comprobatur, sed discernamus quid ad relationem,
quid ad substantiam pertinere noscatur. Relationis
enim sunt nomina, Pater et Filius; substantiae vero
nomen unum est, quod dicitur Deus. Relationis ergo
<pb n="0207C"/>
nomina singula retinent; substantiae vero nomen
unum communiter possident, quia licet unus dicatur
Pater, et alter Filius, sic tamen est Filius Deus, sicut
Pater est Deus: illis namque duobus nominibus
generatio vera cognoscitur, isto autem uno communi
nomine substantialis unitas demonstratur.</p>
<p> <hi>Objectio</hi> 2. Ista nunquam nos legisse recolimus,
quae superius proposita sunt, quia scriptum est de
eo: <hi>Generationem ejus quis enarrabit <note>(Isai. LIII)</note>
          </hi>?
Et quam <note>( <hi>al.</hi> quasi)</note> nemo, dixit Scriptura, qui enarret?
Advertendi sunt hi homines, ut dicant se posse
nosse, quia inenarrabilis est generatio ejus, non autem
ignorabilis.</p>
<p> <hi>Responsio.</hi> Scriptum est: <hi>Credidi propter quod locutus
sum: et nos credimus, propter quod loquimur</hi> 
<pb n="0207D"/> <note>(II Cor. IV, 13)</note>,
et fiducialiter profitemur, quia Filii
generatio inenarrabilis est, ignorabilis non est; neque
enim consequens est ut quod non potest enarrari
non possit sciri, cum ipsum Deum nullus valeat
enarrare, nec impune tamen alicui liceat ignorare.
Intantum vero cognoscibilis Deus est, cum sit
inenarrabilis, ut quosdam ob hoc inexcusabiles pronuntiet
beatus Apostolus, quia <hi>cum cognovissent
Deum, non sicut Deum glorificaverunt aut gratias egerunt <note>(Rom. I, 21)</note>
          </hi>.
Nam si a nobis Dominus nollet
agnosci, non dixisset: <hi>Si cognovissetis me, et Patrem
meum utique cognovissetis <note>(Joan. XIV, 17)</note>
          </hi>. Nec Philippum
dicentem: <hi>Domine, ostende nobis Patrem, et
sufficit nobis,</hi> hac increpatione corriperet, dicens:
<pb n="0208A"/> <hi>Tanto tempore vobiscum sum, et non cognovistis me:
Philippe, qui me vidit, vidit et Patrem;</hi> 
 hoc enim
verbo Dominus voluit demonstrare totum in se inveniri
quod quaerebatur; nec enim fieri potest ut
sempiterno et immenso Patre minus aliquid Filius
habeat, <hi>in quo corporaliter omnis plenitudo divinitatis
inhabitat <note>(Coloss. II, 9)</note>
          </hi>. Non est ergo ignorabilis
Deus, cum sit inenarrabilis; sed a fidelibus cognoscitur,
ut ametur, quamvis nec humanis linguis, nec
angelicis, enarretur. Nam ignorationem Dei non aliud
esse quam daemonum servitutem Paulus demonstrat
apostolus, dicens: <hi>Sed tunc quidem ignorantes Deum
his qui natura non sunt dii, serviebatis <note>(Gal. IV, 9)</note>
          </hi>.
Sicut ergo Christi divinitatem ignorare non debemus,
licet enarrare non possimus, ita nativitatis ejus quamvis
<pb n="0208B"/>
nulli suppetat enarratio, non est tamen fidelibus
adempta cognitio. Quis enim natum praedicet, cujus
nativitatem ignoraret? Quis Filium dicat, et genitum
nesciat? Quis Patrem valeat credere quem non consideret
genuisse? Genuit vere Pater, et vere natus
est Filius. Veram ergo Filii nativitatem datum nobis
est agnoscere, licet datum non sit qualiter natus
fuerit enarrare. Quoniam et propheta non dixit: <hi>Generationem autem ejus</hi> 
 quis agnovit, sed <hi>quis enarravit <note>(Isai. LIII, 8)</note>
          </hi>?
Quocirca divinam generationem,
quantum homini fas est, in eo digne cognoscimus,
cum et veram generationem dicimus, et ipsam generationem,
quae vera est, inenarrabilem praedicamus.
Filius ergo vere de Patris substantia natus agnoscitur,
dum nativitas <emph>54</emph> ejus, quae de inenarrabili Deo
est, inenarrabilis praedicatur: inenarrabilis enim
<pb n="0208C"/>
procul dubio est Filii nativitas vera, quia una est
illi cum inenarrabili genitore substantia.</p>
<p> <hi>Objectio</hi> 3. Generationem ejus ita est recte profiteri,
ut dicit ipse Dominus per Scripturas: <hi>Dominus
creavit me initium viarum suarum, ante saecula fundavit
me <note>(Prov. VIII, 22)</note>
          </hi>. Et sequitur: <hi>Et ante omnes
colles genuit me.</hi> Et iterum: <hi>Ego a Patre prodii et
veni in hunc mundum <note>(Joan. XVI, 29)</note>
          </hi>. Et iterum: <hi>Dominus dixit ad me, Filius meus es tu, ego hodie
genui te 
 <note>(Psal. II, 7)</note>
          </hi>. Et postquam cognitus est in
carne, profitetur de eo evangelista dicens: <hi>Et vidimus
gloriam ejus, gloriam tanquam Unigeniti a Patre
plenum gratia et veritate <note>(Joan. I, 14)</note>
          </hi>. Et Apostolus
ait: <hi>Qui est Primogenitus totius creaturae <note>(Coloss. I, 15)</note>
          </hi>.
Ecce creatum, fundatum et genitum
<pb n="0208D"/>
profitemur, sine aliqua ambiguitate irrationabili.</p>
<p> <hi>Responsio.</hi> In utraque Christi nativitate non fallitur,
qui in Christo Dei, et hominis Filio, et plenam
ex Patre divinitatem, et plenum ex matre hominem
profitetur: atque ita in illo utramque substantiam
veram esse cognoscit, dum quid aeternitati, vel quid
temporalitati congruat, fideli pietate distinxerit. Neque
enim ignorare debemus, ipsum in saeculo, secundum
carnem creatum ex homine, qui sine initio
secundum divinitatem creator, est generatus ex Patre:
in illa namque nativitate, quae initium non habet,
sempiternae divinitatis majestas agnoscitur; in
hac vero sempiternae divinitatis pietas invenitur:
qui enim non creatus, sed creator de creatore progenitus,
<pb n="0209A"/>
bonitate sua creaverat hominem, ipse postmodum
est pietate sua creatus ex homine. Nec suum
opus ipse dedignatus est fieri, quo posset per eum
status sui operis reparari. Hujus igitur creationis volens
sapientia praenuntiare mysterium, ut Incarnationis
suae futurum ostenderet sacramentum, prophetico
more, quo solent sub enuntiatione praeteriti
temporis futura narrari, dixit: <hi>Dominus creavit me
initium viarum suarum in opera sua <note>(Prov. VIII, 22)</note>
          </hi>.
Causam creationis ostendit dum se initium viarum
Dei, in opera ejus creatum esse non tacuit: nam ut
ostenderet, non illius aeternae nativitatis esse, quod
creata dicitur, sed hujus temporis, quo carnem
suscepisse Dei Filius invenitur, quid praemiserit attendatur: <hi>Si nuntiavero</hi> 
 (inquit) <hi>vobis, quae quotidie
<pb n="0209B"/>
fiunt; commemorabo, quae a saeculo sunt, enuntiare <note>(Ibid. 21)</note>
          </hi>.
Ergo cum quotidie ista fierent, a saeculo
facta praemonet nuntiari, ostendit quae dictura est
nobis, non aeternitatis esse, sed temporis. Ob hoc
statim addidit: <hi>Dominus creavit me initium viarum
suarum in opera sua.</hi> Quod ergo sapientia creata est,
non ante saecula, sed a saeculo est; quod autem initium
viarum Domini creatus est Filius, quid aliud
est nisi quod ipse via nobis est factus, ut eo duce atque
rectore per adoptionis quam accepimus gratiam
divino munere ad virtutum nobis profectum
pateret ingressus? Quod ut evidentius appareat, debemus
attendere ad hoc Filium creaturae initium
factum, non ut novam rursus creaturam conderet,
sed ut vetustate <note>( <hi>al.</hi> vetustatem; <hi>al.</hi> vetustam)</note> jam
pridem perditam renovaret. Invenitur enim apostolos
<pb n="0209C"/>
quoque hujus fecisse creationis initium, quorum
officio reparavit quod fuerat ante collapsum, beato
Jacobo dicente de Deo Patre: <hi>Voluntarie genuit nos
Verbo veritatis, ut simus initium aliquod creaturae ejus <note>(Jacob. I, 18)</note>
          </hi>.
Evidentissimis igitur demonstratur indiciis,
hoc <emph>55</emph> loco creationem, non ad conditionem
omnium creaturarum, sed ad reparationem hominum
referendam: sicut et David sanctus oravit, dum
gemini fuisset criminis recordatione perterritus, non
solum temerati connubii, sed mariti etiam insontis
occisi. Dum igitur tanti facinoris naevum lacrymarum
flumine meditaretur abluere, hoc inter gemitus, quos
testes habuit doloris, effudit: <hi>Cor mundum crea in me,
Deus, et spiritum rectum innova in visceribus meis <note>(Psal. L, 12)</note>
          </hi>.
Hoc esse significans cor mundum in se
<pb n="0209D"/>
creari, quod erat spiritum rectum in ejus visceribus
innovari. Ad hoc ergo Christus voluit creari, et hujus
creationis apostolos suos initium fieri, ut per eum
posset homo, qui vetustate perierat, innovari. Ante
saeculum autem sapientia fundatam se dixit, ut nativitatem
suam, qua de Patre nata est, immutabilem
demonstraret: quod enim fundatum dicitur, nulla
ratione convellitur, quod autem non convellitur, non
mutatur. Ut autem nativitas divinitatis ejus sine initio
cognoscatur, debet attendi quod sequitur: <hi>Priusquam
terram faceret, priusquam abyssos constitueret, priusquam
procederent fontes aquarum, priusquam montes
stabilirentur, ante omnes autem colles genuit me <note>(Prov.
VIII, 23-26.)</note>
          </hi> Istud <hi>ante,</hi> cum dicitur, omne prorsus
<pb n="0210A"/>
initium praevenitur. Quod considerandum est, quia
ubicunque illa divina et aeterna demonstratur Filii
nativitas, non dicitur quando natus sit, sed ante
semper ponitur, ut quidquid homo infinitatis aeternitatisque
cogitare voluerit, ante omne quod cogitatione
concipitur, Filii semper nativitas cogitetur: ac
sic, nativitas Filii Dei sine initio cognoscatur, in qua
non aliud quam <hi>ante</hi> positum jugiter invenitur. Vellemus
autem nobis responderi, utrum hoc sit genitum,
quod creatum? quod si unum putatur utrumque,
dicatur ergo a Deo genitus mundus, a quo generari
non potest, et creatus. Dicantur etiam increduli
homines filii Dei, qui de potestate tenebrarum
non fuerint liberati: dicantur haeredes futurae beatitudinis,
qui fidem non recipiunt Salvatoris. Si autem,
<pb n="0210B"/>
quod verum est, aliud est creari, aliud generari, discernatur,
in qua Christus substantia creatus a Deo
dicatur, et in qua ex Patre genitus praedicetur: nam
et ipse Scripturae locus perfacile quaerentibus monstrat,
in qua creatus natura dicendus est Christus.
In ea scilicet in qua Dominum nominat, ut veritatem
in se formae servilis ostendat, sicut et in psalmo loquitur,
dicens: <hi>O Domine, ego servus tuus; ego servus
tuus et filius ancillae tuae <note>(Psal. CXV, 16)</note>
          </hi>. Ex ancilla
ergo natus est servus, qui ex Patre generatus est Dominus.
Propter formam igitur servi dixit: <hi>Dominus
creavit me,</hi> non se a Patre dicit creatum, sed a Domino.
Nam ubi secundum divinitatem genitus dicitur,
Pater continuo nominatur, sicut vere ipse dixit: <hi>Ego a Patre prodii, et veni 
 <note>(Joan. VIII, 42)</note>
          </hi>; et B. evangelista
<pb n="0210C"/>
de eo: <hi>Et vidimus gloriam ejus, gloriam quasi
Unigeniti a Patre <note>(Joan. I, 14)</note>
          </hi>. Vides, quia non dixit
hic, a Domino, sed a Patre. Quod autem eum <hi>Primogenitum
totius creaturae <note>(Coloss. I, 15)</note>
          </hi> dicit Apostolus,
creatura utique intelligitur reparata, non condita:
creatura filiorum Dei, qua ex servis ejus facti sunt
fratres ejus qui nos, secundum Apostoli dictum, <hi>non
confunditur fratres vocare, dicens: Narrabo nomen
tuum fratribus meis, in medio Ecclesiae laudabo te. Et
iterum: Ego ero fidens in eum. Et iterum: Ecce ego
et pueri, quos mihi dedit Deus: quoniam ergo et pueri
communicaverunt sanguini et carni, similiter et ipse
participavit iisdem; ut per mortem destrueret eum qui
habebat mortis imperium,</hi> <emph>56</emph> <hi>id est diabolum; ut liberaret
eos qui timore mortis per totam vitam obnoxii
erant servituti. Nusquam enim angelos apprehendit,
<pb n="0210D"/>
sed semen Abrahae apprehendit. Unde debuit per omnia
fratribus assimilari, ut misericors fieret, et fidelis pontifex
ad Deum, ut repropitiaret delicta populi. In eo
enim, quod passus est ipse et tentatus, potens est his
qui tentantur auxiliari <note>(Hebr. II, 11-18)</note>
          </hi>. Audimus
Christum habentem fratres, audimus semen Abrahae;
audimus per mortem eum qui habebat mortis imperium
destruentem; audimus tentatum; audimus passum,
et dubitamus Christum Primogenitum totius
creaturae secundum Incarnationis profiteri mysterium?
Cum denuo beatus Apostolus, in quo eum Primogenitum
debemus accipere testimonio suae praedicationis
ostendat: <hi>Scimus,</hi> inquiens, <hi>quoniam diligentibus
Deum omnia cooperantur in bonum, his qui
<pb n="0211A"/>
secundum propositum vocati sunt sancti. Nam quos
praescivit et praedestinavit conformes fieri imaginis
Filii ejus, ut sit ipse Primogenitus in multis fratribus <note>(Rom. VIII, 28, 29)</note>
          </hi>.
Qui ergo secundum deitatem
semper Unigenitus fuit sine fratribus, factus est secundum
hominem Primogenitus in multis fratribus.
Quod evidentius illo rursus Apostoli testimonio perdocetur:
ubi <hi>Primogenitus ex mortuis nominatur <note>(Coloss.
I, 18)</note>
          </hi>. Quid enim est Primogenitus ex mortuis,
nisi primus ex peccatoribus hominibus homo Christus
Jesus in Dei Filium exaltatus? Natus autem est, non
sic ex peccatoribus peccator, sicut ex hominibus
homo, sed natus est homo, susceptus a Deo sine ullo
peccato, ut peccatores homines reconciliaret Deo,
liberatos ab omni peccato. Talem quippe hominem
<pb n="0211B"/>
oportuit a Deo suscipi, per quem possent homines
Deo gratuita justificatione conjungi. <hi>Primogenitus igitur
est totius creaturae <note>(Coloss. I, 15)</note>
          </hi>, illius profecto
de qua beatum apostolum Jacobum audivimus
paulo ante dixisse: <hi>Voluntarie genuit nos verbo veritatis,
ut simus initium aliquod creaturae ejus <note>(Jac. I,
18)</note>
          </hi>. De hac creatura dicit etiam Paulus apostolus: <hi>Si qua ergo in Christo nova creatura 
 <note>(II Cor. V, 17)</note>
          </hi>.
De qua etiam David praedixerat: <hi>Emitte Spiritum
tuum et creabuntur, et renovabis faciem terrae <note>(Psal.
CIII, 30)</note>
          </hi>. Alioquin, si secundum divinam nativitatem
Christus Primogenitus creaturae totius accipitur, quibus
testimoniis ante omnem creaturam Primogenitus
ex mortuis ostenditur? cum dici non possent
mortui, qui necdum fuerant vel creati. Unigenitum
<pb n="0211C"/>
ergo Christum cognoscimus ex Patre, Primogenitum
profiteamur <note>(al. profitemur)</note> ex virgine: in illa quippe
nativitate vere est Unigenitus, in qua sine initio de
solo Deo solus natus est Deus: in hac autem nativitate <hi>Primogenitus est totius creaturae 
 <note>(Coloss. I, 16)</note>
          </hi>,
id est eorum quos in fratres sibi per fidem dignatus
est adoptare. <hi>Quotquot autem receperunt eum, dedit
eis potestatem filios Dei fieri, his qui credunt in nomine
ejus <note>(Joan. I, 12)</note>
          </hi>. Haec generatio in secundo
quoque psalmo cognoscitur praedicata, ubi Christus
ex persona suscepti hominis dicit: <hi>Dominus dixit ad
me, Filius meus es tu, ego hodie genui te <note>(Psal. II, 7)</note>
          </hi>.
Quod ut secundum Incarnationis futurae mysterium,
dictum esse monstraret, adjunxit: <hi>Postula a me, et
dabo tibi gentes haereditatem tuam et possessionem tuam
<pb n="0211D"/>
terminos terrae.</hi> Quomodo enim secundum formam
Dei terminos terrae possidendos peteret, cum regnum
coelorum, quod majus est, suis fidelibus promittat et
donet? Ille ergo qui permanens in forma Dei pro salute
servorum factus est servus, secundum servilem
formam, ut acciperet gentes haereditatem et possessionem,
terrae terminos postulavit, qui secundum divinam
naturam sicut universa, quae in <emph>57</emph> coelo sunt
et in terra, visibilia et invisibilia cum Patre fecit,
ita cum Patre semper universa possedit. Hanc generationem
quam psalmus secundus insinuat ad Incarnationis
mysterium pertinere, liber Actuum apostolorum
Paulo in synagoga loquente, testatur; cujus
vox ad Judaeos hujuscemodi reperitur: <hi>Et nos vobis
annuntiamus eam quae ad patres nostros repromissio
<pb n="0212A"/>
facta est, quoniam hanc Deus adimplevit filiis nostris,
resuscitans Jesum; sicut et in psalmo secundo scriptum
est: Filius meus es tu, ego hodie genui te <note>(Act. XIII, 32)</note>
          </hi>.
Hoc igitur quod psalmus dixit, secundum id Apostolus
ostendit ad Filium dictum, secundum quod a
mortuis praedicat suscitatum. Attendatur ergo quae a
mortuis in Christo natura surrexit, et intelligetur secundum
quid Christus hodie genitus terminos terrae
possidendos accepit. Agnoscatur itaque in Christo
proprietas utriusque naturae, ut sine errore possit
intelligi, et creatus, et fundatus, et genitus: genitus
quippe est et fundatus secundum quod de Domino
inenarrabiliter natus est Dominus; creatus autem
secundum humanam generationem qua de ancilla natus
est servus, ut quem ante omnia solum Pater genuit
<pb n="0212B"/>
ex natura, pro nostra salute generaret ex gratia.
Quocirca utramque debemus in Christo Domino naturam
agnoscere, ut nec adversus creatorem videamur
superbi, nec beneficii nostri Salvatoris existamus
<note>( <hi>al.</hi> existimemur)</note> ingrati, ne apud Salvatorem ipse
sibi deneget quam quaerit salutem, qui Creatoris de
Deo Patre veram denegat deitatem.</p>
<p> <hi>Objectio</hi> 4. Sed qui praesumunt irrationabiliter dicere
de Patris substantia natum esse Filium, doceant
per Scripturas tamen quomodo non sit erroris
falsa professio, qui cum dicit inenarrabilem esse generationem
ejus, asserat eum de Patris esse natum
substantia.</p>
<p> <hi>Responsio.</hi> Assertionis defectus agnoscitur, quando
quis ita fidei alterius destruere nititur regulam, ut
<pb n="0212C"/>
credulitatis suae firmam nolit proferre sententiam.
Nos idcirco Filium Dei de Patris substantia natum,
hoc est, de eo quod Pater est, credimus et fatemur.
Quoniam quidquid substantia Dei non est, non possumus
ut Deum vel adorare, vel colere, praeceptum
legis sollicitius observantes quo dicitur: <hi>Audi, Israel,
Dominus Deus tuus Dominus unus est.</hi> Et, <hi>Dominum
Deum tuum adorabis, et illi soli servies <note>(Deut. VI, 4, 13)</note>
          </hi>.
Quem Deum, non Patrem solum credimus, sed Patrem,
et Filium, et Spiritum sanctum. Fides enim
nostra, qua unum Deum colimus, et timemus, nec
unione personali contrahitur, nec substantiali diversitate
disjungitur: ne aut deos gentiliter colamus diversas
colendo substantias, aut Filium et Spiritum
cum Sabellio denegemus, non servantes in Trinitate
<pb n="0212D"/>
personas. Hujus fidei rectam credulitatem, non solum
prophetica, sed et apostolica nobis insinuat in
veritate doctrina. Nam Isaiae <note>( <hi>al.</hi> Isaias)</note>, cum Dei
visione dignus efficitur, hujus fidei credulitas intimatur,
duobus seraphin tertio clamantibus: <hi>Sanctus,
sanctus, sanctus <note>(Isai. VI, 3)</note>
          </hi>; et semel inferentibus: <hi>Dominus Deus Sabaoth.</hi> 
 Quid est quod tertio <hi>Sanctus</hi> 
dicitur, si non trina est in Divinitate persona? Cur
semel <hi>Dominus Deus</hi> dicitur, si non una est in Divinitate
substantia? Dominus quoque per Moysen volens
benedicere populum, hoc benedicendum tenore
mandavit: <hi>Sic</hi> (inquiens) <hi>benedices populum meum,
et ego benedicam eos. Benedicat te Dominus, et custodiat
te; illuminet</hi> <emph>58</emph> <hi>Dominus faciem suam super te,
et misereatur tui. Attollat Dominus faciem suam super
<pb n="0213A"/>
te, et det tibi pacem <note>(Num. VI, 23-26)</note>
          </hi>. Ter <hi>Dominus</hi> 
dicitur, et unus semper Dominus nominatur, ut in
Trinitate, quae verus est Deus, nec confundatur proprietas
personarum, nec substantialis unitas denegetur.
David quoque Deo per omnia placitus, sub hac
credulitate populo fideli divinae benedictionis gratiam
his verbis exoptat infundi: <hi>Benedicat nos Deus,
Deus noster, benedicat nos Deus, et metuant eum omnes
fines terrae <note>(Psal. LXVI, 8)</note>
          </hi>. Cui sententiae beatus
concordat Apostolus, qui cum quodam loco dixisset: <hi>Unus Deus Pater, ex quo omnia, et nos in ipso; et
unus Dominus Jesus Christus, per quem omnia, et nos
per ipsum 
 <note>(I Cor. VIII, 6)</note>
          </hi>, de Spiritu sancto quoque
diceret: <hi>Nolite contristare Spiritum sanctum Dei, in
quo signati estis in diem redemptionis <note>(Ephes. IV, 30)</note>
          </hi>.
<pb n="0213B"/>
Cum se dixisse meminisset ex Patre per Filium in
Spiritu sancto, ut hanc Trinitatem unum Deum esse
monstraret, alio loco ait: <hi>Quoniam ex ipso, et per
ipsum, et in ipso sunt omnia.</hi> Et quod singulariter intulit: <hi>ipsi gloria in saecula saeculorum 
 <note>(Rom. XI, 36)</note>
          </hi>.
Ex substantia Patris natum Filium, et fides Christiana
recte praedicat, et sancta Scriptura commemorat.
Paulus apostolus de Filio Dei dicit, <hi>Qui cum sit splendor
gloriae, et figura substantiae ejus <note>(Hebr. I, 3)</note>
          </hi>. Dominus
denuo dicit ad Jeremiam: <hi>Super montes accipe
planctum, et homines non audierunt vocem substantiae
meae, a volatilibus coeli usque ad pecora <note>(Jerem. IX, 10)</note>
          </hi>.
Filium autem Patris esse substantiam, Sapientiae liber
evidenter ostendit, dicens: <hi>Esca angelorum nutristi
populum tuum, praeparatum panem de coelo praestitisti
<pb n="0213C"/>
eis, sine labore, omne delectamentum in se habentem,
et omnem suavitatis saporem: substantiam enim tuam
et dulcedinem tuam, quam in filios habes, ostendebas <note>(Sap. XVI, 20, 21)</note>
          </hi>.
Panem de coelo datum substantiam
et dulcedinem Dei esse Scriptura testatur: panem vero
de coelo datum Filium Dei esse, ipsius Filii verbis
ostenditur, qui ait: <hi>Ego sum panis vivus, qui de coelo
descendi <note>(Joan. VI, 41)</note>
          </hi>. De quo David ait: <hi>Panem
angelorum manducavit homo <note>(Psal. LXXVII, 25)</note>
          </hi>. Ecce
de substantia Patris exstitisse Filium, non solum rationabiliter
credimus, verum etiam testimoniis approbamus,
Scriptura dicente: <hi>Qui diligit genitorem, diligit
eum qui natus est ex eo <note>(I Joan. V, 1)</note>
          </hi>; quoniam
fides vera quod credit, non nescit, etiamsi nondum
potest videre quod sperat et credit. Hi vero qui Filium
de Patris substantia natum denegant, debent
<pb n="0213D"/>
utique dicere, unde arbitrentur Dei Filium exstitisse:
utrum de nihilo, an ex aliquo? Si de nihilo exstitit,
creatura dicendus est, non creator. Si autem de aliquo
dicatur, sic etiam id ipsum Deus fecit, unde
Filium genuit. An forte coaeternum dicitur aliquid
habuisse unde posset Filium generare? Si coaeternum
aliquid aestimatur unde genitus Filius creditur,
Manichaeorum error hac assertione firmatur. Si autem
non fuit aliquid unde generaretur Filius, nec tamen
de substantia Patris dicitur natus, hoc superest, ut
evidenter ex nihilo Dei Filium exstitisse fateantur
qui eum in divinitate minorem praedicare contendunt.
<pb n="0214A"/>
Sed forsitan dicitur ex voluntate Patris natum esse
Filium: dicatur ergo utrum ex se an aliunde Pater
Filium genuit? Si enim ex se ipso genuit, non potuit
voluntas <emph>59</emph> generationem praecedere, quia nefas est
credere in Deum aliquid quod non semper fuit noviter
accidisse. Unde cognoscitur quoniam Deus omnem
quidem creaturam de nihilo condidit voluntate
sua, Filium vero substantia genuit vel natura. Si autem
aliunde Filius dicitur natus, aut ex nihilo ejus
origo asseritur, aut (sicut superius dictum est) excepto
Deo, semper aliquid fuisse contra regulam
verae fidei praedicatur. Beatus quippe Apostolus
sciens Filium ex Patris essentia verum Deum genitum,
et ob hoc cum Patre unum Dominum Deum,
nec immemor praecepti dominici, quo prohibemur
<pb n="0214B"/>
duobus dominis deservire, Domino Christo sicut
vero Deo praecepit serviendum, quem aequaliter cum
Patre noverat honorandum, ipso Domino dicente: <hi>Ut
omnes honorificent Filium, sicut honorificant Patrem <note>(Joan. V, 23)</note>
          </hi>.
Quem verum Deum Joannes apostolus,
ipso in se Domino loquente, testatur dicens: <hi>Ut simus
in vero Filio ejus Jesu Christo; hic est verus Deus
et vita aeterna <note>(I Joan. V, 20)</note>
          </hi>. Quocirca verae fidei
tenenda est regula, qua Dei Filius de Patris substantia,
hoc est, de eo quod ipse est, ineffabiliter sine
initio natus creditur, et verus Deus cum Patre colitur,
et tenetur <note>( <hi>al.</hi> timetur)</note>. Quia nec Christianis
licitum est, ei qui natura non est Deus, sicut vero
Deo servire; nec cuiquam fas est, Christo unigenito
Dei Filio, non sicut vero Deo servire. Nam eum qui
<pb n="0214C"/>
servit Christo, placere Deo beatus Paulus, qui <hi>diis</hi> 
<note>( <hi>al.</hi> his)</note>, <hi>qui natura non sunt dii,</hi> serviendum interdixerat,
evidentissime manifestat, dicens: <hi>Non est
Dei regnum esca, et potus, sed justitia et pax, et gaudium
in Spiritu sancto: Qui enim in hoc servit Christo,
placet Deo <note>(Rom. XIV, 17)</note>
          </hi>. Quocirca cognoscentes
Christum verum Deum esse, non audeamus eum ab
aequalitate paternae substantiae separare: verus enim
Deus est qui natura Deus est; natura autem Deus est
qui deitatem ex aeternitate verae nativitatis habuit,
non ex gratia donationis possedit. Quod enim nascitur,
connexum est genere; quod vero adoptatur, sola
provehitur largitate.</p>
<p> <hi>Objectio</hi> 5. Perturbationes mentium, quae sine ratione
dicuntur, cum hortantur adverti, veritas non
videtur ab eis comprehendi, nec profiteri; ob hoc
<pb n="0214D"/>
quod absurdum sit dicere vel credere Patrem et
Filium ingenitos esse. Qui sibi suadet ista excogitare,
ipse se vult fraude decipere, quae quidem exigit illis
hoc dici qui Patrem et Filium aequales asserunt esse.</p>
<p> <hi>Responsio.</hi> Perturbant quidem mentes, aut ignavas,
aut inscias, qui voluerint Patrem et Filium ingenitos
dicere; sed non hoc faciunt qui cognoscuntur aequales
Patrem et Filium praedicare. In duobus enim ingenitis
diversa Divinitas invenitur. In uno autem genito
<note>( <hi>al.</hi> unigenito)</note>, ex uno ingenito, naturalis unitas
demonstratur. Duo quippe ingeniti non possunt unam
habere naturam, ubi nec unus in uno veram ex se
<pb n="0215A"/>
generationem invenit, nec unus ex uno vere in se
substantiam nativitatis agnoscit. Nos autem Patrem
et Filium, nec duos ingenitos dicimus, nec duos genitos
appellamus, nec personaliter confundimus, nec
substantialiter separamus. Et ideo aequales sine ambiguitate
dicimus, quia diversos a se nullatenus invenimus:
unus unum genuit, unus de uno natus <emph>60</emph> 
 est. Et quia de incommutabili Patre incommutabilis
Filius exstitit, et Pater aeternus et perfectus
coaeternum perfectumque Filium genuit, propterea
Filius veram quam habet ex vero Patre substantiam,
nec minorem habere potuit, nec diversam. Contumelia
est quippe divinae naturae, si Pater Filium generans
non potuit esse in Filio quantus permanet in
seipso, et genitori (quod nefas est) potentia naturalis
<pb n="0215B"/>
adimitur, si Filio paternae substantiae aequalitas abnegetur,
cum hanc apostolica doctrina non taceat,
evangelista Joanne dicente: <hi>Propterea volebant eum
Judaei interficere, quia non solum solvebat sabbatum,
sed et Patrem suum dicebat Deum, aequalem se faciens
Deo <note>(Joan. V, 18)</note>
          </hi>. Quam aequalitatem non malevola
Judaeorum adversitas (sicut quibusdam videtur) objecit,
sed evangelistae veridica prorsus auctoritas declaravit.
Qui sicut vere dixit Jesum solvisse sabbatum,
vere etiam Patrem suum dixisse Deum, ita vere
dixit per professionem paterni nominis aequalem se
fecisse divinitati et omnipotentiae genitoris. Hanc
aequalitatem in se ipse verus Filius praedicans et demonstrans
ait: <hi>Ego et Pater unum sumus <note>(Joan. X,
30)</note>
          </hi>. Et alio loco, <hi>Omnia quae Pater facit, eadem et
<pb n="0215C"/>
Filius facit similiter <note>(Joan. V, 19)</note>
          </hi>. Idem ipse dicit: <hi>Pater, clarifica Filium tuum, ut et Filius clarificet te <note>(Joan. XVII, 1)</note>
          </hi>.
Et alio loco: <hi>Ut omnes honorificent
Filium, sicut honorificant Patrem <note>(Joan. V, 23)</note>
          </hi>. Et
alia multa, quae prolixitatem vitantes omisimus.
Aequalem se itaque Deo per professionem paterni
nominis facere, unum cum Patre esse, <hi>omnia quae
Pater facit, eadem similiter</hi> facere, clarificatus, et ipse
clarificare, aequalitatem sibi paterni honoris exigere,
sicut minori non competunt, sic aequalem, remoto
scrupulo dubitationis, ostendunt.</p>
<p> <hi>Objectio</hi> 6. Interea dum de lumine dicitur, non intelligunt
quod scriptum est, quia alius est Pater luminis,
et alius est qui lumen est appellatus, et lucet
in tenebris, et tenebrae eum non comprehenderunt.
<pb n="0215D"/>
Idcirco debet adverti quid lex mandat vel instruit
mentes hominum, quia inter illum auctorem luminis
et istud lumen in tenebris lucens, quod illuminat
omnem hominem venientem in hunc mundum, per
quod vita factus est Filius, et lux est ostensus hominum,
illo quod ostenditur factus, non est Pater, et
aequalis esse non potest.</p>
<p> <hi>Responsio.</hi> Hoc semper Patris et Filii demonstrat
aequalitas, ut quidquid fuerit derogationis vel honorificentiae
simul sit utrique commune. Quo fit ut,
dum contra fidei normam Filius a Patris aequalitate
discernitur, magis Patri quam Filio detrahatur. Quod
hujus loci manifestius demonstrat assertio, qua dum
<pb n="0216A"/>
Filius solus lumen appellari creditur, ipsi Patri, qui
lumen genuit, nomen luminis abnegatur. Qui autem
non substantialiter possidet nomen luminis, non potest
habere substantialiter vocabulum Deitatis. Beatus
quippe Joannes apostolus dicit: <hi>Quoniam Deus lux
est <note>(I Joan. I, 5)</note>
          </hi>. Si ergo qui Deus est lux est, qui
lux non est Deus non est; quare lumen ex lumine
credendus est Filius, quia de Deo natus est Deus, ne
dum Filius lumen dicitur, Deus Pater intolerabiliter
blasphemetur. Ac ne putemus Patrem conjectura
magis quam veritate lucem dicere, necesse habemus
hoc quoque testimoniis approbare. In sanctis eloquiis
de Sapientia dicitur: <hi>Omnium mobilitantium</hi> <note>(al. <hi>omnibus
mobilibus,</hi> vel omnium mobilitatum)</note><hi> mobilior
est Sapientia: attingit autem ubique propter suam
<pb n="0216B"/>
munditiam; vapor est</hi> <emph>61</emph> <hi>autem virtutis Dei, et manatio
quaedam claritatis omnipotentis Dei sincera. Et
ideo nihil inquinamenti in illam incurrit, candor est
enim lucis aeternae, et speculum sine macula Dei majestatis,
et imago bonitatis illius.</hi> Candor lucis aeternae
Sapientia dicitur, quam lucem aeternam Patrem esse
universa Christianitas profitetur. Quod si forte aliqui
putant istam lucem aeternam, cujus Sapientia candor
est, Patrem accipi non debere, necesse est ut, dum
Deum Patrem lucem aeternam denegant, aliam lucem
aeternam quaerant, cujus esse candorem Sapientiam
evidenter ostendant. Sed ipsi noverint quomodo possint,
aut lucem quae Deus non sit, aut alteram lucem,
praeter Sapientiam, quae Deo coaeterna sit, invenire.
Cognoscatur ergo lux esse Pater luminis, ut saltem
<pb n="0216C"/>
sic Filius Patri non dubitetur vel negetur aequalis.
Uno jam testimonio Deum Patrem lucem esse docuimus,
melius est si id ipsum apostolica quoque praedicatione
monstremus. Beatus Paulus filios Dei nos
testatur, dicens: <hi>Quicunque Spiritu Dei aguntur, hi
filii sunt Dei: non enim accepistis spiritum servitutis
iterum in timore, sed accepistis spiritum adoptionis filiorum,
in quo clamamus, Abba, Pater. Ipse Spiritus
testimonium reddit spiritui nostro quod simus filii Dei <note>(Rom. VIII, 14, 15, 16)</note>
          </hi>.
Joannes etiam evangelista
dicit: <hi>Quotquot autem crediderunt in eum, dedit eis
potestatem filios Dei fieri <note>(Joan. I, 12)</note>
          </hi>. Ut igitur Paulus
Deum, cujus filii sumus, lucem esse monstraret,
eosdem filios lucis quoque filios appellavit, ita dicens: <hi>Vos autem fratres non estis in tenebris, ut vos dies ille,
<pb n="0216D"/>
tanquam fur, comprehendat; omnes enim vos filii lucis
estis, et filii diei 
 <note>(I Thess. V, 45)</note>
          </hi>. Et Filius ad discipulos: <hi>Ut sitis filii Patris vestri, qui in coelis est <note>(Matth. V, 45)</note>
          </hi>.
Ipsum vero Filium lucem esse nullus
poterit abnegare, de quo evangelista dicit: <hi>Erat lux
vera quae illuminat omnem hominem venientem in hunc
mundum <note>(Joan. I, 9)</note>
          </hi>. Et rursus: <hi>Et vita erat lux hominum,
et lux in tenebris lucet, et tenebrae eam non
comprehenderunt <note>(Ibid., 5)</note>
          </hi>. Ipse quoque Filius lucem
se esse propria voce testatur: <hi>Ego sum</hi> (inquiens) <hi>lux mundi 
 <note>(Joan. VIII, 12)</note>
          </hi>. Ut autem agnoscatur Pater
in Filio, lumen in lumine esse, in Joannis testimonio
perdocetur, qui ait: <hi>Deus lux est, et tenebrae in eo
<pb n="0217A"/>
non sunt ullae:</hi> atque subjunxit: <hi>Si in lumine ambulemus,
sicut et ipse est in lumine, societatem habemus
ad invicem <note>(I Joan. I, 5, 7)</note>
          </hi>. Quod ut se de Patre
dixisse monstraret, adjunxit: <hi>Et sanguis Jesu Filii
ejus mundat nos ab omni peccaro <note>(Ibid., 7)</note>
          </hi>. Patrem,
quem lucem dixit, in lumine esse asseruit: Quod
ergo istud est lumen, nisi lumen verum, <hi>quod illuminat
omnem hominem venientem in hunc mundum <note>(Joan. I, 9)</note>
          </hi>?
Ostensum est igitur Patrem esse lumen,
sicut est Filius lumen; demonstratur etiam Filius
dies sicut et Pater est dies, propheta dicente: <hi>Evangelizate
de die in diem salutare ejus <note>(Psal. XCV, 2)</note>
          </hi>.
Quapropter agnoscatur Pater esse in Filio lumine, et
Filius in Patre lumine, ipso de se lumine protestante: <hi>Ego in Patre, et Pater in me 
 <note>(Joan. XIV, 12)</note>
          </hi>; tanquam
diceret: Ego in lumine, et lumen in me. Et
<pb n="0217B"/>
ubi non invenitur diversitas luminis, non negetur
aequalitas deitatis: ne dum Deus lux esse apostolica
praedicatione dicitur, ille qui lumen esse non
dicitur Deus etiam esse (quod nefas est) abnegetur.</p>
<p> <hi>Objectio</hi> 7. Omisimus <note>( <hi>al.</hi> Admisimus, <hi>vel</hi> amisimus)</note>
superfluas rationes, quae fastidium non facerent <emph>62</emph> 
 auditoribus, et ad hoc responsum est, ad quod
sententia inquirebat expositionem. Et quia inter Patrem
et Filium distantia est, et quod dicitur non
est, eo quod inter illos differentia non sit, ipse Salvator
dicit, qui credendus est: <hi>Alius est qui testimonium
perhibet de me <note>(Joan. V, 32)</note>
          </hi>. Item ipse Filius
dicit de Spiritu sancto: <hi>Et alium Paracletum mittam
<pb n="0217C"/>
vobis <note>(Joan. XIV, 16)</note>
          </hi>. Alium dixit Patrem, et alium
dixit esse Paracletum, et cum non advertuntur divina
jura et sacramenta, efficiuntur homines paganitatis
professores, cum asserunt Patrem et Filium et
Spiritum sanctum unum esse Deum.</p>
<p> <hi>Responsio.</hi> Vera fides nunquam superfluas, sed
rectas semper habet et habuit rationes, nec ex his
aliquod fastidium nascitur, si modo absque contentionis
studio veritas audiatur, quae ob hoc alium dixit
Patrem, ut personas discerneret, non ut substantialem
distantiam demonstraret: nam cum <hi>alium</hi> dixit,
ostendit se propriam habere personam; Patrem vero
nominans, demonstravit se unam cum eo habere
substantiam, hoc modo: si enim Pater, qui testimonium
<pb n="0217D"/>
perhibet Filio vere alius est, ut utriusque persona
discernatur, vere et Pater est, ut substantialis
unitas demonstretur. Quod si vera est paternitas Patris,
vera est etiam nativitas prolis; et si est Filii
vera nativitas, inter Patrem Filiumque substantialis
non potest esse diversitas. Vera enim et aeterna subtantia,
de qua vera nativitas exstitit, sicut generando
minui dividique non potuit, ita in se tota permanens
totam se coaeternae veritati nativitatis indulsit,
ut scilicet gignentis genitique non solum aequalitas
absque diversitate consisteret, sed etiam sine confusione
detrimentoque naturalis unitas permaneret. Divinae
quippe nativitatis, et nomen, et veritas sicut
<pb n="0218A"/>
discretam monstrat gignentis genitique personam,
sic diversam non sinit putari substantiam. Alius ergo
propterea dictus est Pater, ut generationis veritas
monstraretur, non ut putaretur aut prior aut potior:
nam si potiorem accipere debemus quem audimus
alium dici, compellimur etiam Paracletum Spiritum,
pro eo quod alius dictus est, potiorem Filio confiteri:
sicut enim Patrem alium Filius dixit, ita Paracletum
alium nuncupavit. Si placet igitur, et hoc fidei
veritas exigit, ut melior putetur qui alius dicitur,
quoniam Pater alius est dictus, et alius Paracletus,
ex hoc jam Filius subjiciatur ambobus, ut saltem sic
Paracletus coaequetur Patri, qui pro eo quod alius
nuncupatus est, Filio dicitur anteponi; ut hujus
communione pronominis, in Patre et Paracleto demonstretur
<pb n="0218B"/>
communio deitatis; si autem Paracletus,
licet alius dicatur, tamen Filio non praefertur, nec
Pater ideo praeferendus est Filio, quia alius dicitur:
hoc enim pronomine, personarum ostenditur discretio,
non naturae. Denique ne fidei ambiguitate veritatis
regulam deserentes, per devios circumferamur
errores, ipse Dominus nobis, et unam se cum Patre
retinere substantiam, et alteram se demonstravit habere
personam, dicens in Evangelio: <hi>Ego et Pater unum
sumus <note>(Joan. X, 30)</note>
          </hi>. Quod dictum, hi qui divinae
unitatis in Patre et Filio significationem tenuare contendunt,
non ad substantialem unitatem, sed ad voluntatis
student referre concordiam. Quod si sic Dominus
vellet intelligi, posset dicere: Ego et Pater
unum volumus; non, <hi>Ego et Pater unum sumus.</hi> Sed
<pb n="0218C"/>
nunc eligat quisque quod velit; utrum in Deo <emph>63</emph> 
aliud putet esse et aliud velle; an hoc credat esse
quod velle, ut ei possit hujus dicti dominici manifestius
veritas apparere. Si enim aliam dixerit in Deo
voluntatem, quae velle dicitur, et aliam essentiam,
quae esse cognoscitur, ad voluntatem referri non potest,
quod secundum essentiam dictum est: <hi>Ego et
Pater unum sumus.</hi> Esse enim ab essentia dicitur; si
autem hoc in Deo (sicut certum est) putatur esse
quod velle, dum voluntatis unitas asseritur, substantialis
etiam unitas non negetur, ut et in eo quod
dixit <hi>unum</hi> agnoscatur non aliud esse quam Pater
est, et in eo quod dixit <hi>sumus</hi> agnoscatur non ipse
Filius esse qui Pater est. Hanc Patres nostri per omnia
Christi sectati doctrinam, unius esse substantiae
<pb n="0218D"/>
Patrem Filiumque dixerunt. Quod Graece Homousion
dictum est, illa scilicet ratione quoniam in Graecia
nova tunc emerserat haeresis, quae unigenitum separare
nitebatur a substantia genitoris; ad hoc ut
quisquis illam doctrinam reciperet, non creatoris
cultor, sed creaturae potius appareret. Mirum autem
est quod in hoc nomine sonus tantum a quibusdam
attenditur, nec dicti intelligentia investigatur, cum
pleraque non sint antiquitus dicta, et pro temporum
causarumque opportunitatibus professioni fidei reperiantur
inserta. Sicut <hi>ingenitus</hi> Pater, nusquam in
Scripturis canonicis legitur, et tamen secundum fidei
veritatem ingenitus praedicatur: adversus Sabellium
scilicet qui Patrem Filiumque non communione substantiae
unum intelligit, sed personali singularitate
<pb n="0219A"/>
confundit. Quod si sonus, non sensus consideratur in
verbis, non censeatur Ecclesia nomine catholico,
quod nec in Veteri nec in Novo reperitur positum
Testamento. Si vero haec omnia, cum in nullo sint
canonico volumine, digne tamen tenentur in fide,
cur nobis in Homousion putetur prohibendum, non
sonum dicti considerare, sed sensum; nec attendere
novitatem verbi, sed virtutem intelligere sacramenti?
Mirum est autem eos qui pro unius substantiae
credulitate volunt nos homousianos dici, quomodo
se nolunt Triusianos pro tribus et diversis substantiis
appellari; quamvis etsi tali nomine censeri fugiant,
hoc eos tamen esse qualitas suae credulitatis
ostendat. Digne itaque Patrem et Filium, et Spiritum
sanctum, personarum proprietate servata, unum colimus
<pb n="0219B"/>
Deum; quoniam fides vera, nec tres deos recipit,
quod faciunt pagani multicolae, nec Deum
suum creatum asserit, quod cultores praedicant creaturae.</p>
<p> <hi>Objectio</hi> 8. Scelus et valde esse blasphemum advertant
homines, qui salutaria praecepta cupiunt sectari:
nam falsitas professionis nunquam prodesse eis
poterit, qui quaerunt injuriando Deum per blasphemiam
colere vel venerari. Si ab hominibus non toleratur
injuria, ab ipso Domino auctore qualiter poterit
tolerari? Ostendit enim circa infideles suam objurgationem,
dicendo: <hi>Populus hic labiis me honorat,
cor autem eorum longe est a me <note>(Isai. XXIX, 13)</note>
          </hi>.</p>
<p> <hi>Responsio.</hi> Apostolica fides Deum non injuriat, sed
honorat, quae divinam substantiam nec minorari potuisse
<pb n="0219C"/>
asserit nec mutari; et ideo Filium aequalem
Patri praedicat, quoniam una utriusque substantia <emph>64</emph> 
perfectionis suae plenitudinem in utroque conservat.
Tunc ergo Deo infertur injuria, quando per diversitatem
divinitatis cum creatore colitur creatura; cum
creationis nomen in eo sit tantum accipiendum in
Filio, quod pro redemptione hominum ex hominibus
factus est homo. Spiritum quoque sanctum, si creaturam
Dominus vellet intelligi, nunquam praeciperet
sibi et Patri in sacramento baptismatis copulari, dicens: <hi>Ite, docete omnes gentes, baptizantes</hi> 
 <note>(al. baptizate)</note><hi>
eos in nomine Patris et Filii, et Spiritus sancti <note>(Matth. XXVIII, 19)</note>
          </hi>.</p>
<p> <hi>Objectio</hi> 9. De generatione autem ejus quod dictum
est: <hi>Ex utero ante luciferum genui te <note>(Psal. CIX, 3)</note>
          </hi>,
<pb n="0219D"/>
quis dubitet de carnali nativitate fuisse dictum? cum
ipsa ante scriptio ostendat tibi ad intelligendum quod
dicit propheta, quod <hi>in splendoribus sanctorum ante
luciferum</hi> genitus sit. Et <hi>splendor sanctorum <note>(Ibid.)</note>
          </hi> 
praeconium ostenditur esse prophetarum, et eorum
vaticinatio de eo fuisse adimpleta ut manifestaret
ipsam esse et propheta dicendo: <hi>Ex utero ante luciferum
genui te,</hi> et splendidum contigit, quod per
virginem nasci eum os propheticum ante dixit. Quis
dubitet hanc nativitatem ita contigisse ut Scriptura
memorat?</p>
<p> <hi>Responsio.</hi> Multum fallitur qui hujus Scripturae locum
divinae nativitati non credit convenire, et audiens
<pb n="0220A"/>
Deum dixisse: <hi>Ex utero ante luciferum genui te,</hi> quia
in Deo carnalis uterus non potest credi, aestimet hujus
loci sensum ei tantummodo generationi quae secundum
carnem est coaptandum, cum praecedens
versus divinae magis intellectum generationis insinuet,
quo Pater dicit ad Filium: <hi>Tecum principium <note>(Ibid.)</note>
          </hi>,
ut agnoscatur Patrem et Filium unum esse
principium. Nomen vero <hi>uteri</hi> translato vocabulo
dictum est, quo ipsa divina significaretur natura; sicut
corporalibus nominibus incorporalis substantia
Dei assolet nominari, ut sensus hominum consuetis
naturae suae vocabulis ad intelligentiam divinitatis
possit adduci. Dicuntur enim oculi Dei omnia videre,
sicut scriptum est, <hi>In omni loco oculi Dei speculantur
bonos et malos <note>(Prov. XV, 3)</note>
          </hi>. Quis autem
<pb n="0220B"/>
dubitet ita Deum per naturam suam totum videre, sicut
eum per naturae infinitatem omnia fatemur implere?
Sed et diversa corporalium membrorum vocabula
ob hoc in Deo invenimus (ut dictum est) nominari,
ut per harum rerum efficientias substantiae ipsius
incorporalis proprietas possit intelligi. Sic ergo
et hic se dixit <hi>ex utero</hi> Filium genuisse, ut quem audimus
ex utero genitum, a natura Patris nullus aestimet
alienum. Quod autem <hi>ante luciferum</hi> dixit, ostendit
Filii nativitatem perpetuam initio temporali
non esse subjectam: Lucifer enim stellae vocabulum
est, et in initio mundi, cum Deus luminaria et sidera
condidisset, jussit ea esse <hi>in dies, et menses, et tempora,
et annos <note>(Gen. I, 14)</note>
          </hi>, quibus nominum circulis
tempus omne revolvitur. <hi>In splendoribus</hi> autem <hi>sanctorum,</hi> 
<pb n="0220C"/>
non recte intellecta sunt vaticinia prophetarum:
splendor enim sanctorum non in officio praedicationis,
sed in resurrectionis claritate consistit;
de quo splendore Dominus dicit: <hi>Tunc justi fulgebunt
sicut sol in regno Patris sui <note>(Matth. XIII, 43)</note>
          </hi>.
Hunc splendorem futurae resurrectionis his verbis
etiam Daniel propheta commemorat: <hi>Et multi dormientium
in terrae fossura, in opertione exsurgent, hi in
vitam aeternam,</hi> <emph>65</emph> <hi>et hi in opprobrium et confusionem
perpetuam: et intelligentes splendebunt, ut splendor
firmamenti, et ex justis multi, sicut stellae in saecula <note>(Dan. XII, 2)</note>
          </hi>;
hic autem splendor tunc sanctis
a Domino tribuetur, quando secundum Apostoli dictum, <hi>reformabit corpus humilitatis nostrae, conforme
corpori claritatis suae 
 <note>(Philip. III, 21)</note>
          </hi>. In hoc ergo
<pb n="0220D"/>
splendore tunc integre sancti intelligent Patrem et
Filium unum principium esse; nec a se invicem, vel
substantia, vel majestate distare. Licet ergo confiteamur
Filium secundum carnem ex utero Virginis procreatum,
non tamen ambigimus de utero Patris, id
est de Patris substantia genitum, imo sic confitemur
Filium de utero Dei verum Deum natum esse, sicut
de Virginis utero verum non dubitamus hominem
processisse, ne (quod absit) si de matris substantia
verus homo natus credatur, et verus Deus de Patris
substantia denegetur, potior aestimetur humana natura
quae id quod est procreare potuit quam divina
substantia, quae verum Deum generare non valuit.</p>
<p>
          <pb n="0221A"/> <hi>Objectio</hi> 10. Non est minimum <note>( <hi>al.</hi> nimium)</note> dedecus,
ut fraudibus propriis decipiatur male intelligens
animus, ut aliquando duo dicantur esse unus, aliquando
tres unus. Nunquid non occurrit beneficii
munus, quando unus non est cum duobus designatus?
Ludibrium est credere ex tribus partibus Deum
unum constare, cum adhuc (quod pejus est) dicitur
de eis quod sic credendus est unus Deus, cum non
sit ipse Pater qui Filius, non ipse Filius qui Spiritus
sanctus; de quibus profitentur differentias inter se
habere, honorem vero unusquisque suum non posse
habere, nisi malignum pectus eos in uno Deo inveniatur
copulare.</p>
<p> <hi>Responsio.</hi> Nullis fraudibus, aut propriis aut alienis,
decipitur qui Deum unum sic colit, ut in Trinitate
<pb n="0221B"/>
noverit, nec personas confundere, nec substantiam
separare. Et illam unam naturam unum Deum
intelligit, in qua aeternitatem verae divinitatis agnoscit;
dicitur enim nobis: <hi>Audi, Israel, Dominus Deus
tuus, Dominus unus est <note>(Deut. VI, 4)</note>
          </hi>. Item: <hi>Dominum
Deum tuum adorabis, et illi soli servies <note>(Ibid., 13)</note>
          </hi>.
Quod si Dominum Deum solum Patrem accipere debemus,
Filio ergo nec ut Deo serviamus, nec eum
adoremus, quidquid enim ad naturam Domini Dei
solius non pertinet ut Deus a nobis adorari non debet.
Quid autem dicturi sumus de Filio, quem in coelis
angeli omnesque virtutes adorant semper et laudant,
intantum ut etiam in forma servi positum, et
propter passionem mortis paulo minus ab angelis
minoratum, adorare angeli jubeantur, Moyse dicente:
<pb n="0221C"/> <hi>Laetamini, coeli, simul cum eo, et adorent eum omnes
angeli Dei 
 <note>(Psal. XCVI, 8)</note>
          </hi>. Homines quoque huic
adorationi David divinitus inspiratus, adjungens, ait: <hi>Adorabunt eum omnes reges terrae, omnes gentes serviunt</hi> 
<note>(al. servient)</note><hi> ei <note>(Psal. LXXI, 11)</note>
          </hi>. Quomodo
ergo et ab hominibus et ab angelis adoratur, si
ab unius Dei substantia separatur? Quomodo illi servitutem
quae Deo tantum debetur audemus exhibere,
si una non est illi natura cum Patre? Nam quia
unus est Deus, ita nobis <emph>66</emph> dicitur per prophetam: <hi>Ego Deus, et non est alius praeter me: justus et salvans,
et non est alius praeter me: convertimini ad me,
et salvi eritis, quia ab extremo terrae ego sum Deus, et
non est alius. Per memetipsum juro, quoniam exibit</hi> 
<note>(al. exivit)</note><hi> ex ore meo justitia, et verba mea non avertentur:
<pb n="0221D"/>
mihi enim inclinabit</hi> <note>(al. inclinavit)</note><hi> universitas
genu, et jurabit</hi> <note>(al. juravit)</note><hi> omnis lingua per
Deum <note>(Isai. XLV, 21, et seq.)</note>
          </hi>. Ecce Deus, qui in hoc
loco se tantum dicens Deum, praeter se alium non
esse testatur. Quod si quisquam omnem hic noluerit
Trinitatem accipere, cogetur hanc vocem soli Filio
deputare. Quis enim Deus praeter quem alius non
est nisi ille cui Isaias dicit: <hi>Laboravit Aegyptus, et
mercatus Aethiopum et Sabaim</hi> <note>(al. Saba)</note><hi> viri excelsi
ad te transibunt, tui erunt servi, et post te sequentur
alligati vinculis, et adorabunt te, et in te deprecabuntur,
quoniam in te est Deus, et non est Deus praeter te;
tu enim es Deus, et nesciebamus, Deus Israel Salvator.
<pb n="0222A"/>
Erubescent et pudebunt omnes qui adversantur ei,
et ibunt cum confusione <note>(Ibid., 14, et seq.)</note>
          </hi>. Ecce in
ipso est Deus, et praeter ipsum non est Deus, et ipse
est Deus Israel Salvator. Superius autem is qui
dixit: <hi>Ego Deus, et non est alius praeter me,</hi> adjunxit: <hi>Justus et salvans, non est alius praeter me.</hi> 
 Quis autem
justus est, nisi cui David dicit: <hi>Dilexisti justitiam, et
odisti iniquitatem <note>(Psal. XLIV, 8)</note>
          </hi>? Quis vero est salvans,
nisi de quo angelus in somnis ad Joseph locutus
est, dicens: <hi>Joseph Fili David, noli timere accipere
Mariam conjugem tuam, quod enim in ea natum
est, de Spiritu sancto est: pariet autem filium, et vocabis
nomen ejus Jesum, ipse enim salvum faciet populum
suum a peccatis eorum <note>(Matth. I, 20)</note>
          </hi>? Cui vero
convenit dicere: <hi>Convertimini ad me, et salvi eritis,
<pb n="0222B"/>
quia ab extremo terrae ego sum Deus, et non est alius <note>(Isai. XLV, 22)</note>
          </hi>,
nisi Filio? de quo David dicit, <hi>Reminiscentur
et convertentur ad Dominum universi fines
terrae, et adorabunt in conspectu ejus omnes patriae
gentium <note>(Psal. XXI, 38)</note>
          </hi>. Quod ergo sequitur: <hi>Per
memetipsum</hi> <note>(al. meipsum)</note><hi> juro,</hi> quis hoc credendus
est dicere, nisi qui hoc modo invenitur Abrahae ante
jurasse? Hunc autem non Patrem, sed Filium asserunt,
qui Filium a Patre secundum divinam naturam,
minorem praedicare contendunt. Iste autem Deus,
qui per semetipsum jurat, utrum majorem se habeat,
Paulus nobis beatus ostendit, qui ad Haebraeos
scribens, ait: <hi>Abrahae namque promittens Deus, quoniam
neminem habuit per quem juraret majorem, juravit
per semetipsum, dicens: Nisi benedicens benedicam
<pb n="0222C"/>
te, et multiplicans multiplicabo te <note>(Hebr. VI, 13)</note>
          </hi>.
Iste ergo Deus, qui per semetipsum jurat quoniam
neminem habet per quem juraret majorem: quid
sequitur videamus: <hi>Quoniam exibit,</hi> inquit, <hi>ex ore
meo justitia, et verba mea non avertentur: mihi enim
inclinabit</hi> <note>(al. inclinavit)</note><hi> universitas genu, et jurabit</hi> 
<note>(al. juravit)</note><hi> omnis lingua per Deum <note>(Isai. XLV, 23)</note>
          </hi>.
De cujus ore ergo exiit justitia, nisi ejus de quo
dixit Isaias: <hi>Egredietur virga de radice Jesse, et flos
de radice ejus ascendet, et requiescet super eum spiritus
Domini <note>(Isai. XI, 1)</note>
          </hi>. Et post paululum: <hi>Judicabit
in justitia pauperes, et arguet in aequitate pro mansuetis
terram</hi> <note>(al. <hi>terrae</hi> )</note> <note>(Ibid., 4)</note>. Sequitur deinde: <hi>Iste Deus, praeter quem non est alius,</hi> 
 et dicit: <hi>Verba
mea non avertentur.</hi> Cujus autem haec <emph>67</emph> vox est,
<pb n="0222D"/>
nisi illius qui in Evangelio dicit, <hi>Coelum et terra transibunt,
verba autem mea non transibunt <note>(Matth. XXIV,
35)</note>
          </hi>? Item adjungit, Deus iste praeter quem non est
alius, et dicit: <hi>Mihi enim inclinabit</hi> <note>(al. inelinavit)</note><hi>
universitas genu, et jurabit</hi> <note>(al. juravit)</note><hi> omnis lingua
per Deum.</hi> Hoc autem de quo intelligi debeat, Paulus
nobis, magisterio Christi doctus, ostendit, qui
scribens ad Romanos sic ait: <hi>Nemo enim nostrum
sibi vivit, et nemo sibi moritur. Sive enim vivimus,
Domino vivimus: sive morimur, Domino morimur.
Sive ergo vivimus, sive morimur, Domini sumus <note>(Rom.
XIV, 7, 8)</note>
          </hi>. Et, ut se de Christo dixisse monstraret,
adjunxit: <hi>In hoc enim Christus, et mortuus est, et resurrexit,
<pb n="0223A"/>
ut mortuorum et vivorum dominetur. Tu
autem quid judicas fratrem tuum? aut tu quare spernis
fratrem tuum? Omnes enim stabimus ante tribunal Dei <note>(Rom. XIV, 9, 10)</note>
          </hi>?
Statimque hoc propheticum subjicit
testimonium, dicens: <hi>Scriptum est enim: Vivo ego,
licit Dominus, quoniam mihi flectetur omne genu, et
omnis lingua confitebitur Deo <note>(Isai. XLV, 24)</note>
          </hi>. Ante
tribunal vero Christi nos astaturos <note>( <hi>al.</hi> astituros)</note> ipse
denuo testatur, dicens: <hi>Omnes enim nos manifestari
oportet ante tribunal Christi, ut recipiat unusquisque
propria corporis, prout gessit, sive bonum, sive malum <note>(II Cor. V, 10)</note>
          </hi>.
Ipsi quoque omne genu flectendum
idem docet apostolus, dicens: <hi>Ut in nomine Jesu
omne genu flectatur, coelestium, terrestrium, et infernorum:
et omnis lingua confiteatur quia Dominus
<pb n="0223B"/>
Jesus Christus in gloria est Dei Patris <note>(Philip. II, 10,
11)</note>
          </hi>. Jam nunc omnia quae superius dicta sunt denuo
consideremus. Dicit Deus: <hi>Ego Deus, et non est alius
praeter me.</hi> Et in persona Filii dicit Isaias: <hi>Quoniam
in te est Deus, et praeter te non est Deus; tu enim es
Deus, et nesciebamus. Deus Israel Salvator <note>(Isai.
XLV, 15)</note>
          </hi>. <hi>Deus autem Israel Deus unus est.</hi> Sequuntur
autem caetera quae testimoniis supradictis ad Filium
ostendimus pertinere: ipse enim per semetipsum
jurat, neminem habens majorem; ipse populum
suum salvat; ipse juste judicat; ipsi flectitur omne
genu, coelestium, terrestrium, et infernorum; ipsi
omnis lingua confitetur, a quo est retributio reddenda
factorum. Ipse ergo, de quo haec omnia dicuntur,
per prophetam dicit: <hi>Ego Deus, et non est alius praeter
<pb n="0223C"/>
me.</hi> Nunquidnam Deum istum, praeter quem alius
non est, ita solum Filium accipimus, ut ab eo Patrem
et Spiritum sanctum separemus? Absit: hoc
enim impossibile est. Nam praeter Deum Patrem Deus
Filius non est, quia de Patre est, et in Patre est.
Praeter Patrem et Filium Spiritus sanctus non est,
quia Patris et Filii Spiritus est, et in Patre et in Filio
est. Unde cognoscitur quoniam ista Trinitas unus
Dominus Deus est, de quo dicitur: <hi>Audi, Israel, Dominus
Deus tuus, Dominus</hi> <note>(al. Deus)</note><hi> unus est <note>(Deut.
VI, 4)</note>
          </hi>. Et: <hi>Dominum Deum tuum adorabis, et illi soli
<pb n="0224A"/>
servies.</hi> Huic Domino etiam Isaias propheta dicit: <hi>Domine, praeter te alium non novimus, nomen tuum
nominamus.</hi> 
 Hoc autem nomen Salvator noster ostendit,
dicens discipulis suis: <hi>Ite, docete omnes gentes,
baptizantes eos in nomine Patris et Filii et Spiritus
sancti <note>(Matth. XXVIII, 19)</note>
          </hi>. Istud est nomen Domini,
praeter quem alium non novimus, et cujus nomine
nominato, a morte liberamur, de potestate tenebrarum <emph>68</emph> 
 eruimur, ut in regnum Filii transferamur.
In Patre ergo et Filio et Spiritu sancto unitatem substantiae
accipimus, personas confundere non audemus.
Beatus enim Joannes apostolus testatur, dicens: <hi>Tres
sunt qui testimonium perhibent in coelo, Pater, Verbum,
et Spiritus; et tres unum sunt <note>(I Joan. V, 7)</note>
          </hi>.
Quod etiam beatissimus martyr Cyprianus, in epistola
<pb n="0224B"/>
de Unitate Ecclesiae confitetur, dicens: <hi>Qui pacem
Christi et concordiam rumpit, adversus Christum facit;
qui alibi praeter Ecclesiam colligit, Christi Ecclesiam
spargit.</hi> Atque ut unam Ecclesiam unius Dei esse
monstraret, haec confestim testimonia de Scripturis
inseruit. <hi>Dicit Dominus: Ego et Pater unum sumus.</hi> 
Et iterum: <hi>De Patre et Filio et Spiritu sancto scriptum
est: Et tres unum sunt.</hi> Nam et in libro de Oratione
dominica, ut ostenderet Trinitatem unius deitatis,
esse nec inter se aliquam diversitatem habere,
Danielem et tres pueros, ternarum horarum circulis
revolutis, orationem fundere solitos memoravit. Ubi
et in trium horarum curriculo, et in unius orationis
officio, unum Deum esse Trinitatem evidenter ostendit.
Non ergo ex tribus partibus unum colimus Deum,
<pb n="0224C"/>
sed apostolicae fidei regulam retinentes, perfectum
et consempiternum Filium, de perfecto et sempiterno
Patre, sine initio genitum, et potestate non imparem,
et natura fatemur aequalem. Sanctum quoque
Spiritum non aliud fatemur esse quam Deum, nec a
Filio nec a Patre diversum, nec in Filio nec in Patre
confusum. Unus est enim atque idem Patris et Filii
Spiritus, totus de Patre procedens, totus in utroque
consistens, nec est divisus in singulis, quia inseparabiliter
est utrisque communis.
</p>
</div1>
</body>
  </text>
</TEI>