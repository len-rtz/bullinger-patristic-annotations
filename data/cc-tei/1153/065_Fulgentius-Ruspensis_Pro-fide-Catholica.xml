<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Pro fide Catholica</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.PrFiCa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Pro fide Catholica</head>
<p>
          <pb n="0707D"/> <emph>534</emph> 1. Catholicae fidei fidissimum fundamentum
post Christum apostolos esse, certa fidei testatur integritas:
quam rationem, ipsa forsitan praedicatione cessante,
occulta nescio quae operatio Spiritus sancti in
mentibus fidelium seminata atque concreta insinuat.
Quis tamen bene credentium ignorat quia haereses
omnes de Catholica exierunt, tanquam sarmenta inutilia
de vite projecta? Ipsa autem manet in radice
sua, in vite sua, in caritate sua, et portae inferorum
non praevalebunt adversus eam <note>(Matth. XVI, 18)</note>. Ecclesia
una, Ecclesia vera, Ecclesia catholica, contra
omnes haereses pugnans, pugnare potest, expugnari
non potest: de qua Salomon in Canticis canticorum,
ex persona Christi suam sponsam, quam Ecclesiam
<pb n="0708D"/>
credimus, laudantis, dicit: <hi>Ecce proxima mea tanquam
lilium in medio spinarum <note>(Cant. II, 2)</note>
          </hi>: quia diversarum
haeresum dogmatibus ejus integritas tanquam
spinis quotidie pungitur, ut contra hostes suos vigilans
exerceatur, donec eminens tanquam lilium in
capite sponsi sui candore ipso decoretur.</p>
<div3>
          <head>2.</head>
          <p>
 Verum quia quidam, proprio spiritu actus, ejus
fidei cultores Homousianos vel Unisubstantianos vocandos
esse praesumpsit, ejus imperitiae respondendum.
Tantus enim ac talis est omnipotens Deus, ut
per malos pronuntiet bona; sicut per pontificem malum <note>(Joan. XI, 49)</note>,
nostrae redemptionis praedicere
dignatus est sacramentum. Is namque qui ipsum condidit
libellum saeva mente conceptum, congeriem
<pb n="0709A"/>
divinorum testimoniorum tam Novi quam Veteris
Testamenti contra homousion opponendam putavit.
De talibus olim praenuntiavit Apostolus, dicens: <hi>Nescientes
de quibus loquantur, neque de quibus affirment <note>(I Tim. I, 7)</note>
          </hi>.
Si enim sciret quid homousion ex
Graeco in Latino exprimitur, laudare potius quam
exprobrare contenderet. Patres enim nostri trecenti
decem <emph>535</emph> et octo, qui ad Arii venena excludenda
antidotum hujus vocabuli confecerunt, non extraneis
vocibus ab Evangelio usi sunt, sed verbum e verbo
ad ritum facilius, rectae fidei rationem nondum intelligentibus
insinuare curarunt. Homos namque unus,
usia substantia Graeco sermone appellatur. Consule
Evangelii dictum, et invenies hoc esse ore divino
prolatum, <hi>Ego et Pater unum sumus <note>(Joan. X, 30)</note>
          </hi>.
<pb n="0709B"/>
Discute pluralem, et redi ad singularem substantiae
veritatem. Nam quod dixit, <hi>Ego et Pater unum sumus,</hi> 
Patris suamque personam, contra Sabellium,
quem praevidebat futurum haereticum, dicendo <hi>sumus,</hi> 
sententiam promulgavit, ut discerneret suam
Patrisque personam. <hi>Unum</hi> quod dixit, aeque Arium
praevidebat, qui substantiam deitatis intersecare non
dubitat. Quia et Sabellius male conjunxit, et Arius
sceleratius separavit. Oportebat namque Sabellium
Patris Filiique personam secernere, et Arium deitatis
substantiam in nullo penitus separare. Magnum
sane crimen fidei putant applicari Catholicae, cum
ejus alumnos Homousianos vel Unisubstantianos appellant:
quasi homousion vel substantiam deitatis
vel alicujus hominis vocabulum contineat; sicut diversarum
<pb n="0709C"/>
haeresum auctores sui nominis sectam discipulis
praedicandam esse senserunt. Sicut Simoniani
a Simone, Menandriani a Menandro, Marcionistae a
Marcione, Valentinianistae a Valente, Manichaei a
Mane, Nepotiani a Nepote; et ut antiquas et pene
jam deficientes haereses praetermittam, novellas interim
nominabo: ut sunt Sabelliani a Sabellio, Ariani
ab Ario, Eunomiani ab Eunomio, Macedoniani a
Macedonio, Apollinaristae ab Apollinare, Nestoriani
a Nestorio, Donatistae a Donato, Maximianistae a Maximiano,
Rogatistae a Rogato; et si qui sunt alii qui
nomine tenus tantum, non opere dicuntur Christiani,
qui derelicto Deo, auctorum suorum nomina venerantur.
Doceat is qui homousion in catholicos
accusandum putavit, alicujus esse hominis nomen
<pb n="0709D"/>
homousion. Videretur namque mihi, nisi Evangelii
clarissimum culmen omnibus gentibus luce clarius
innotuisset, ut haeresim suam quomodo fovendam
arbitrarentur Ariani, possent ipsa Domini verba de
Evangelio eradicare; id est, <hi>Ego et Pater unum sumus:</hi> 
quod (ut dictum est) verbum e verbo translatum,
homousion Patres statuerunt.</p>
        </div3>
<div3>
          <head>3.</head>
          <p>
 Quod autem apud imperitos astruunt, multis
debere credi, an paucis; eo quod Nicaenum concilium
in trecentis decem et octo Patribus celebratum est,
Ariminense vero in octingentis triginta jactitant
congregatum, ubi homousion callidi homines apud
imperitos interpolare conati sunt, compendio referam.
<pb n="0710A"/>
Ecce homousion in paucis obtinuit, ut caeteris
episcopis per totius orbis spatia constitutis sic innotuisset,
ut ejus se confessione gaudeant decorari.
Quod si posterior Ariminensis ( <hi>Videtur deesse</hi> conventus)
in tanta multitudine, ut asserunt, congregatus
est, ejus sectae episcopi per orbem multiplicarentur,
populi crescerent, talis fides etiam ipsa imperia
occuparet. Sed ubi <emph>536</emph> fraudis illius calliditas
per prudentes et probatissimos viros est agnita,
ita homousion confirmatum est, ut vix Ariminensis
reliquias ad probandos catholicos remansisse cernamus.
Ipsam urbem Ariminum, ubi hoc fraudis negotium
gestum est, vel potius concinnatum, si complacet,
consulamus. Utrum ipsius sectae habeat episcopum
nescio: nam de Mediolano liberius astruam,
<pb n="0710B"/>
ubi Auxentius sectae suae venena ut callidus artifex
fudit: cujus posterior Ambrosius dogma ita destruxit,
Spiritu sancto repletus, ut nomen ejus post mortem
in ipsa urbe a memoria viventium raderetur; et velut
quoddam contagium ejus vocabulum habeatur. Per
quem Ambrosium et Augusti tunc Gratiani fides firmata
est, et crementa in episcopis et populis magis
magisque creverunt. Non enim omnipotens Deus;
qui per omnes Scripturas Ecclesiae suae crementa
promisit, deserere suam pollicitationem, et dimittere
posset crescere falsitatem. Hoc de omnibus haeresibus
dictum sit.</p>
        </div3>
<div3>
          <head>4.</head>
          <p>
 Caeterum in consequentibus, adjuvante Deo, qui
et cor instruit, et linguam regit, et de uno Deo, et
de potentia, et invisibilitate, vel aequalitate Filii cum
<pb n="0710C"/>
Patre, et Spiritus sancti deitate, quae Trinitas, ipsis
nolentibus, unus tamen est Deus, talia testimonia
ponentur, ut si contentionis tenebras non amaverint,
lucem necesse sit videant veritatis. Et ne quempiam
moveat quod diximus, Ecclesiae crementa per omnes
Scripturas fuisse promissa, et si vindicant per hanc
oppressionem fuisse concessa, noverint esse scriptum
in Jeremia: <hi>Clamabit perdix, congregabit quos non
peperit, faciet divitias suas non cum judicio <note>(Jer. XVII,
11)</note>
          </hi>. Et hoc certissimum documentum est quia catholica
fides nunquam nisi tribulationibus et persecutionibus
crevit: ut impleatur quod dictum est, <hi>Quia per multas tribulationes et angustias oportet nos
videre regnum Dei 
 <note>(Act. XIV, 21)</note>
          </hi>. Illius autem fidei
crementa testantur exsilia innocentium, et proscriptiones
<pb n="0710D"/>
miserorum, et tormenta et oppressio captivorum.
Sed video quosdam contradictores parturientes,
et Donatistarum nobis objicere persecutiones,
quorum furor legibus violentiam fecit, et legibus
ista perpessi sunt. Nam si quos ex eis catholica mater
pio sinu suscepit, sine ulla baptismi injuria, sine
ulla oneris jactura, sine ulla Spiritus sancti contumelia:
ut qui voluntate conversi sunt, dolerent quia
diu eos latuit caritas.
</p>
          <p>
            <emph> <hi>Catholica testimonia de uno Deo.</hi> </emph>
          </p>
</div3>
<div3>
          <head>5.</head>
          <p>
 Prima vox Dei, <hi>Audi, Israel, Dominus Deus
tuus, Deus unus est <note>(Deut. VI, 4)</note>
          </hi>. In Deuteronomio, <hi>Dominus solus deducebat eos, et non fuit cum illis
<pb n="0711A"/>
Deus alienus 
 <note>(Deut. XXXII, 12)</note>
          </hi>. Item ibi, <hi>Videte, videte
quia ego sum Deus, et non est alius praeter me <note>(Ibid.,
39)</note>
          </hi>. In Exodo item, <hi>Non erunt tibi dii alii absque
me <note>(Exod. XX, 3)</note>
          </hi>. Item, <hi>Sacrificans diis aliis absque
me, eradicabitur <note>(Ibid., 5.)</note>
          </hi> Item, <hi>Dominum Deum
tuum adorabis, et illi soli servies <note>(Deut. VI, 13)</note>
          </hi>. Item, <hi>Neque enim est alius Deus vel in coelo vel in terra,
qui potest facere opera</hi> 
 <emph>537</emph> <hi>tua, aut comparari magnitudini
tuae <note>(Deut. III, 24)</note>
          </hi>. In Osee propheta, <hi>Dominum
praeter me non noveris, et salvans non erit
praeter me <note>(Ose. XIII, 4)</note>
          </hi>. In Isaia, <hi>Ego Deus, et non
est praeter me salvans: annuntiavi, et salvavi, et non
erit in vobis alienus <note>(Isa. XLIII, 11)</note>
          </hi>. Qui supra, <hi>Haec
dicit Dominus, qui fecit coelum; hic Deus qui extendit
terram, et fecit eam: non in vanum fecit eam, sed
<pb n="0711B"/>
ut inhabitaretur. Ego sum, ego sum, et non est alius
quis. Ego sum Deus, et non est alius <note>(Isa. XLV, 18)</note>
          </hi>. <hi>Per meipsum juro, nisi prodierit de ore meo justitia,
verba mea non revertentur: quoniam mihi flectetur
omne genu, et jurabit omnis lingua Deum 
 <note>(Ibid.,
22, 23 et 24)</note>
          </hi>. Qui supra, <hi>A saeculo non audivimus,
neque oculi nostri viderunt Deum praeter te <note>(Isa. LXIV,
4)</note>
          </hi>; et, <hi>Ante me non fuit Deus, et praeter me non erit
alius quis <note>(Isa. XLIII, 10)</note>
          </hi>. <hi>Ego Deus primus, et ego in
ea quae superveniunt <note>(Isa. XLIV, 6)</note>
          </hi>. In corpore Psalmorum, <hi>Quis Deus praeter Dominum nostrum 
 <note>(Psal.
XVII, 32)</note>
          </hi>? Item, <hi>Quis Deus magnus sicut Deus noster?
Tu es Deus qui facis mirabilia solus <note>(Psal. LXXVI, 15)</note>
          </hi>.
Item, <hi>Sciant gentes quoniam nomen tibi Dominus: tu
solus altissimus super omnem terram <note>(Psal. LXXXII, 16)</note>
          </hi>.
<pb n="0711C"/>
Hoc magis Filio competit. In Regnorum, Ezechias
adversus Sennacherib, <hi>Domine Deus Israel, tu es
Deus solus regum omnium terrae <note>(IV Reg. XIX, 15)</note>
          </hi>.
Qui supra, <hi>Dominus Deus noster, salvos nos fac de
manu eorum: ut sciant omnia regna terrae quia tu es
Dominus solus <note>(Ibid., 19)</note>
          </hi>. Salomon in oratione expandit
manus suas in coelum, et ait: <hi>Domine Deus
Israel, non est similis tibi Deus nec in coelo sursum,
neque in terra deorsum <note>(III Reg. VIII, 23)</note>
          </hi>. Et quamvis
de uno Deo duo vel tria testimonia sufficerent,
audiant tamen ii qui nobis duos deos introducunt.
Confitentur enim Deum Patrem, et Deum Filium:
hoc sane verum est; sed qui non honorificat Filium
sicut honorificat Patrem, hic impius est. Si enim
debetur sacrificium vel honorificentia Patri, hoc debetur
<pb n="0711D"/>
et Filio. At cum majorem asseris Patrem, minorem
Filium, duos deos introducis: in utroque sacrilegus,
et non audiendo, <hi>Dominus Deus tuus, Deus
unus est <note>(Deut. VI, 4)</note>
          </hi>, et non honorificando Filium
sicut honorificas Patrem. Nullos gradus interposuit
Filius. Interroga Patris quae honorificentia. Tu
conaris ad utrorumque contumeliam, et Patris, quia
ejus Filius non auditur, de quo Pater dicit, <hi>Ipsum
audite <note>(Matth. XVII, 5)</note>
          </hi>, et Filii, quem in suo praecepto
audes contemnere. Sed jam alia testimonia de
aequalitate Patris et Filii proponantur.
</p>
          <p>
            <emph> <hi>Testimonia de aequalitate Patris et Filii.</hi> </emph>

<pb n="0712A"/>
          </p>
        </div3>
<div3>
          <head>6.</head>
          <p>
 In Apocalypsi, <hi>Et habebat in vestimento, vel in
femore suo scriptum, Rex regum, et Dominus dominantium <note>(Apoc. XIX, 16; I Tim. VI, 15)</note>
          </hi>.
Si de Patre
hoc Apostolus dicit, hic manifeste de Filio dicitur.
Ubi supra, <hi>Beatus et sanctus qui habet partem in resurrectione
prima. In eis secunda mors non habet potestatem:
sed erunt sacerdotes Dei et Christi ejus, et
regnabunt cum eo <note>(Apoc. XX, 6)</note>
          </hi>. Ubi supra, <hi>Ego sum</hi> <foreign xml:lang="greek">α</foreign>
 et <foreign xml:lang="greek">ω,</foreign> <hi>initium et finis. Ego sitienti dabo fontem
aquae vitae gratis. Qui vicerit,</hi> <emph>538</emph> <hi>possidebit haec, et
ero illi Deus, et ipse erit mihi filius <note>(Apoc. XXI, 6)</note>
          </hi>.
Ubi supra, <hi>Et templum non vidi in ea. Dominus enim
Deus omnipotens est templum ejus, et Agnus <note>(Ibid.,
22)</note>
          </hi>. Nulla differentia. Ubi supra, <hi>Et ostendit mihi
<pb n="0712B"/>
fluvium aquae vitae splendidum, procedentem de sede
Dei et Agni <note>(Apoc. XXII, 1)</note>
          </hi>. Una sedes, non duae.
Ubi supra, <hi>Sedes Dei et Agni in illa erunt, et servient
ei <note>(Ibid., 3)</note>
          </hi>. In Epistola Joannis, <hi>Omnis qui non manet
in doctrina Christi, Deum non habet. Qui permanet
in doctrina, et Filium et Patrem habet <note>(II Joan.,
9)</note>
          </hi>. Filius prius. In Epistola Judae, <hi>Dominatorem et
Deum nostrum Jesum Christum negantes <note>(Jud., 4)</note>
          </hi>. Et
Deus, et Dominus. In Apocalypsi, <hi>Dicunt montibus et
petris, Abscondite nos a facie sedentis in throno, et ab
ira Agni: quoniam venit dies magnus irae ipsorum, et
quis poterit stare <note>(Apoc. VI, 16)</note>
          </hi>? Unum, vel aequale
judicium. Ubi supra, <hi>Salus Deo nostro et Agno <note>(Apoc.
VII, 10)</note>
          </hi>. Ubi supra, <hi>Factum est regnum hujus mundi,
Domini Dei nostri, et Christi ejus, et regnabit in saecula
<pb n="0712C"/>
saeculorum <note>(Apoc. XI, 15)</note>
          </hi>. Regnabit, non Regnabunt.
Ubi supra, <hi>Et audivi vocem magnam in coelo
dicentem, Facta est salus, et virtus, et regnum Dei
nostri, et potestas Christi ejus <note>(Apoc. XII, 10)</note>
          </hi>. Nulla
divisio. Ubi supra, <hi>Et vidi, et ecce Agnus stabat super
montem Sion, et cum illo centum quadraginta quatuor
millia, habentes nomen ejus, et nomen Patris ejus
scriptum in frontibus suis <note>(Apoc. XIV, 1)</note>
          </hi>. Nunquid
praejudicat, quia Filius prior nominatus est, ubi una
potestas est? Ubi supra, <hi>Hi empti sunt ex hominibus,
primitiae Deo et Agno <note>(Ibid., 4)</note>
          </hi>. Ubi supra, <hi>Hi cum
Agno pugnabunt, et Agnus vincet eos: quia Dominus
dominorum est, et Rex regum <note>(Apoc. XVII, 14)</note>
          </hi>. Quid
amplius habet Pater? Dicatur. Ad Hebraeos, <hi>Abrahae
namque promittens Deus, quia neminem habuit per
<pb n="0712D"/>
quem juraret majorem, juravit per semetipsum dicens <note>(Hebr. VI, 13)</note>
          </hi>.
Si de Patre accipitur, visibilis erit;
si de Filio, major illo non erit. Pater in Evangelio, <hi>Ut omnes honorificent Filium, sicut honorificant Patrem <note>(Joan. V, 23)</note>
          </hi>.
Et quia habet qui eum misit, haec
missio non de loco in locum. Nam et sol mittit radios,
et non a se separatur. Item, <hi>Sicut Pater vivificat
mortuos, ita et Filius quos vult vivificat <note>(Ibid.,
21)</note>
          </hi>. Ecce Filius, quos vult; ecce Spiritus, ubi vult.
Filius dicit Philippo: <hi>Qui me videt, videt et Patrem <note>(Joan. XIV, 9)</note>
          </hi>.
Et iterum: <hi>Non credis quia ego in
<pb n="0713A"/>
Patre, et Pater in me est <note>(Joan. XIV, 11)</note>
          </hi>? Ecce aequalitas
Patris et Filii. Item, <hi>Pater, clarifica Filium tuum,
ut et Filius tuus clarificet te <note>(Joan. XVII, 1)</note>
          </hi>. Par potestas.
Sed sufficiunt ista de aequalitate Filii cum
Patre.
</p>
          <p>
            <emph> <hi>Testimonia de Filii deitate.</hi> </emph>
          </p>
</div3>
<div3>
          <head>7.</head>
          <p>
 In Job: <hi>Qui extendit coelum solus, et ambulat
super mare tanquam super terram <note>(Job IX, 8)</note>
          </hi>. In Jeremia: <hi>Hic Deus noster, et non deputabitur alius
absque eo; qui invenit omnem viam prudentiae, et dedit
eam Jacob puero suo, et Israel dilecto suo. Post
haec in terris visus est, et cum hominibus conversatus
est 
 <note>(Baruch III, 36, 37, 38)</note>
          </hi>. Nunquid quia hic
persona Filii expressa est, dicendo, <hi>Quia non deputabitur
alius absque eo,</hi> Patrem a deitate separamus?
<pb n="0713B"/>
In Isaia: <hi>Fatigata est Aegyptus, et negotiatio Aethiopiae.
Multi ad te venient, et tui erunt servi; et ambulabunt
post te, alligati compedibus; et adorabunt te,
et te deprecabuntur: quoniam in te est Deus, et tu
es Deus solus, et nesciebamus: Deus Israel,</hi> <emph>539</emph> <hi>Salvator noster 
 <note>(Isa. XLV, 14, 15)</note>
          </hi>. In hoc clarissimo
testimonio, non solum deitas Filii, sed et summa
cum Patre ostenditur aequalitas. Nam quod ait, <hi>In
te est Deus, et tu es Deus,</hi> hoc in Evangelio dictum
est, <hi>Ego in Patre, et Pater in me est <note>(Joan. XIV, 11)</note>
          </hi>.
Ad Romanos: <hi>Quorum patres, et ex quibus Christus,
qui est super omnia Deus benedictus in saecula <note>(Rom.
IX, 5)</note>
          </hi>. Propria deitas Filii. Ad Corinthios secunda: <hi>Qui est imago invisibilis Dei 
 <note>(II Cor. IV, 4)</note>
          </hi>. Si imago,
veritas. Ubi supra: <hi>Deus erat in Christo, mundum
reconcilians sibi <note>(II Cor. V, 19)</note>
          </hi>. Si Deus totus, non
<pb n="0713C"/>
ex parte. Ad Ephesios: <hi>Evangelizare incomprehensibiles
divitias Christi <note>(Ephes. III, 8)</note>
          </hi>. Nunquid Christi
solius, et non Patris? Ad Colossenses: <hi>Quia in ipso
complacuit habitare omnem plenitudinem divinitatis
corporaliter <note>(Coloss. II, 9)</note>
          </hi>. Hic adverte quia et omnem
plenitudinem et divinitatem: ubi nihil est quod addatur.
Ubi supra: <hi>Ut ostenderet Deus divitias sacramenti
sui inter gentes: quod est Christus <note>(Coloss. I,
27)</note>
          </hi>. Ecce, divitiae Dei Christus est. Ubi supra: <hi>Ut in
agnitione sacramenti Dei, quod est Christus: in quo
sunt omnes thesauri sapientiae et scientiae absconditi <note>(Coloss. II, 3)</note>
          </hi>.
Integra plenitudo. Ad Philippenses: <hi>Qui cum in forma Dei esset constitutus 
 <note>(Philip. II, 6)</note>
          </hi>.
Audis formam, et negas aequalem? Ubi supra: <hi>Ipse
autem Deus Pater, et Dominus noster Jesus Christus
<pb n="0713D"/>
dirigat viam nostram ad vos <note>(I Thess. III, 11)</note>
          </hi>. Ecce
ambo dirigunt: par potestas. Ad Timotheum prima: <hi>Ut serves mandatum irreprehensibile, usque ad adventum
Domini nostri Jesu Christi, quem suis temporibus
ostendet beatus, et solus potens 
 <note>(I Tim. VI, 14)</note>
          </hi>, etc.
Nunquid quia dixit, <hi>Solus potens,</hi> excluditur Pater a
potentia? Ad Titum: <hi>Illuxit autem omnibus hominibus
gratia Dei, et Salvatoris nostri Jesu Christi <note>(Tit.
II, 11)</note>
          </hi>. Ubi supra <note>( <hi>v.</hi> 13)</note>: <hi>Exspectantes beatam spem
et adventum gloriae magni Dei et Salvatoris nostri
Jesu Christi.</hi> Si magnus Deus Filius, nihil habet minus.
Ubi supra: <hi>Cum autem benignitas et humanitas
illuxit Salvatoris nostri Jesu Christi <note>(Tit. III, 4)</note>
          </hi>.
Hic nec humanitatem tacuit, nec divinitatem. Joannes
<pb n="0714A"/>
ad Parthos: <hi>Ut credamus in vero Filio ejus Jesu
Christo. Hic est verus Deus, et vita aeterna <note>(I Joan. V,
20)</note>
          </hi>. In hoc testimonio qui negat Filio perfectionem
Dei, Antichristus est. Petri secunda: <hi>Sic enim abundanter
ministrabitur vobis introitus in aeternum regnum
Domini nostri et Salvatoris Jesu Christi <note>(II Pet.
I, 11)</note>
          </hi>. Et quamvis haec pauca testimonia de deitate
Filii, quasi de magno mari ipsarum Scripturarum
stilla elevata sit: cum omnis Scriptura tam ejus
deitati quam etiam ejus pro assumpta carne humanitati
perhibeat testimonium, sicut ipse in Evangelio
secundum Joannem ait: <hi>Scrutamini Scripturas,
quia vos putatis in ipsis vitam aeternam habere:
et illae sunt quae testimonium perhibent de me <note>(Joan.
V, 39)</note>
          </hi>. Non ait, De nobis, ne duos introduceret
<pb n="0714B"/>
deos. In Luca dixit ad eos Jesus: <hi>Haec sunt verba
quae locutus sum vobis, cum adhuc essem vobiscum:
quoniam necesse est impleri omnia quae scripta sunt in
lege Moysi, et prophetis, et Psalmis, de me <note>(Luc.
XXIV, 44)</note>
          </hi>. Nunquid excludit Patrem a testimonio
Scripturarum, quia et hic ait, <hi>De me?</hi> De omnipotentia
Filii in Salomone: <hi>Omnipotens sermo tuus, Domine;
de coelis a regalibus sedibus venit <note>(Sap. XVIII,
15)</note>
          </hi>. In Zacharia: <hi>O, fugite de terra aquilonis, dicit
Dominus: eo quod ex quatuor ventis coeli colligam
vos. Dicit Dominus: In Sion</hi> <emph>540</emph> <hi>salvamini qui habitatis
in filia Babylonis. Propter quod haec dicit Dominus
omnipotens: Post gloriam misit me ad gentes
quae vos exspoliaverunt. Propter quod qui tangit vos,
tanquam qui tangit pupillam oculi ejus. Propter quod
<pb n="0714C"/>
inducam manum meam super eos, et erunt praeda praedantibus
eos; et scietis quia Dominus omnipotens misit
me <note>(Zach. II, 2 et seq.)</note>
          </hi>. Sursum omnipotens dicit,
deorsum omnipotens mittit: nunquid duo omnipotentes?
Amos propheta: <hi>Dominus qui tangit terram
et movet eam, et lugebunt omnes commorantes in ea;
et ascendet sicut fluvius Aegypti, qui aedificat super
coelum ascensionem suam, et remissionem suam super
terram confirmat: qui vocat aquas maris, et effundit
eas super faciem terrae: Dominus omnipotens est nomen
ejus <note>(Amos IX, 5)</note>
          </hi>. Nonne haec omnia Filio intelliguntur
convenire? qui descendens terram tetigit,
passione commovit, et de terris ascendit in coelum,
et super terram descendit e coelo, sicut ipse promisit
in Apocalypsi <note>(Cap. III, 14)</note>: <hi>Haec dicit qui est
<pb n="0714D"/>
testis fidelis, initium creaturae Dei: Qui est, et qui
erat, et qui venturus est, Dominus omnipotens <note>(Apoc.
I, 8)</note>
          </hi>. Movet, quia dixit, <hi>Initium creaturae Dei;</hi> moveat,
quia dictum est, <hi>Dominus omnipotens:</hi> ut hoc,
de deitate; illud, quod natus est, de Maria Virgine.
</p>
          <p>
            <emph> <hi>Testimonia de Trinitate.</hi> </emph>
          </p>
</div3>
<div3>
          <head>8.</head>
          <p>
 In Evangelio: <hi>Ite, baptizate gentes in nomine
Patris, et Filii, et Spiritus sancti <note>(Matth. XXVIII, 19)</note>
          </hi>. <hi>In nomine,</hi> 
 non In nominibus. Item: <hi>Simile est regnum
coelorum mulieri quae abscondit fermentum in
farinae satis tribus, donec fermentaretur totum <note>(Matth.
XIII, 33)</note>
          </hi>. Hic mulier ponitur Ecclesia, quae aequis
ponderibus fidem Patris, et Filii, et Spiritus sancti in
corda credentium abscondit. In Apocalypsi: <hi>Sanctus,
<pb n="0715A"/>
sanctus, sanctus Dominus Deus Sabaoth <note>(Apoc. IV,
8)</note>
          </hi>. Tertio audio <hi>sanctus,</hi> et unum Dominum Deum.
Ubi supra: <hi>Et dixit mihi angelus: Haec verba vera
Dei sunt. Et cecidi ante pedes ejus ut adorarem eum;
et dixit mihi: Vide ne feceris; conservus tuus sum, et
fratrum tuorum habentium testimonium Jesu, et spiritus
prophetiae <note>(Apoc. XIX, 9, 10)</note>
          </hi>. Quid tam luce clarius
ad ostendendam Trinitatem, nisi verba vera Patris,
testimonium Filii, donum prophetiae Spiritus
sancti? In Psalmis: <hi>Apud te est fons vitae, et in lumine
tuo videbimus lumen <note>(Psal. XXXV, 10)</note>
          </hi>. Apud
Deum Patrem fons vitae Christus; et quia lumen est
in ipso, illuminator videtur Spiritus sanctus: quia
qui Spiritum Christi non habet, hic non est ejus <note>(Rom. VIII, 9)</note>.
In psalmo LXVI, 8: <hi>Benedicat nos
<pb n="0715B"/>
Deus, Deus noster, benedicat nos Deus, et metuant
eum omnes fines terrae.</hi> Ter audio Deum, et unum
praedicat metuendum. In Epistola Joannis: <hi>Tres sunt
in coelo qui testimonium reddunt, Pater, Verbum, et
Spiritus: et tres unum sunt <note>(I Joan. V, 7)</note>
          </hi>. Quid dicam
de patriarcha Abraham? qui cum trium speciem
virorum videret, unum in eis Deum cognovit, cum
dicit: <hi>Dominator Domine <note>(Gen. XVIII, 3)</note>
          </hi>. Corporali
ministerio tribus exhibet humanitatis officium; ab
uno tamen prolis suscepit beneficium, dum dicitur
ei: <hi>Ad hoc tempus veniam, et erit Sarae filius</hi> <note>( <hi>vers.</hi> 
10)</note>. Non dixit veniemus, sed <hi>veniam:</hi> ne plebem
deorum introducere videretur. Nam ut noveris Trinitatem
simul habitare, <emph>541</emph> simul immunditiam
declinare, audi quid in Evangelio Dominus dicat: <hi>Qui me diligit diligetur a Patre meo, et ego diligam
<pb n="0715C"/>
eum 
 <note>(Joan. XIV, 21)</note>
          </hi>; et, <hi>Veniemus,</hi> ego et Pater
meus, <hi>et mansionem apud illum faciemus</hi> <note>( <hi>v.</hi> 23)</note>.
Ecce, Pater et Filius unam habitant mansionem.
Quid Spiritus sanctus? Audi Apostolum dicentem: <hi>Templum Dei estis, et Spiritus Dei habitat in vobis <note>(I Cor. III, 16)</note>
          </hi>.
Ostensus est Pater, et Filius, et Spiritus
sanctus simul habitare; ostendatur ipsa Trinitas
simul immunditiam declinare. Apud Salomonem
habes: <hi>Perversae autem cogitationes separant a Deo:</hi> 
hoc de Patre. <hi>Quoniam in malivolam animam non introibit
Sapientia:</hi> hoc de Filio. <hi>Spiritus enim sanctus
disciplinae effugiet fictum, et auferet se a cogitationibus
quae sunt sine intellectu <note>(Sap. I, 3, 4, 5)</note>
          </hi>: hoc
de Spiritu sancto. Sed ut compendio intellectus,
Scripturae sensum de natura Trinitatis uniter dicentem
<pb n="0715D"/>
colligas, in Exodo item habes: <hi>Ego sum Deus
Abraham, et Deus Isaac, et Deus Jacob <note>(Exod. III, 6)</note>
          </hi>.
In psalmo: <hi>Vivit Dominus, et benedictus Deus meus,
et exaltetur Deus salutis meae <note>(Psal. XVII, 47)</note>
          </hi>. Paulus: <hi>Idem Spiritus, idem Dominus, idem Deus 
 <note>(I Cor. XII,
4, 5, 6)</note>
          </hi>. Nunquid offendit catholicum sensum quia
Spiritus prius nominatus est? Item si Dominum
quaeras ipsam Trinitatem dictam, audi: <hi>Afferte Domino
gloriam et honorem, afferte Domino gloriam nomini
ejus <note>(Psal. XXVIII, 2)</note>
          </hi>. Quia Rex ipsa Trinitas: <hi>Auferte portas, principes, vestras, et elevamini, portae
aeternales, et introibit Rex gloriae. Quis est iste Rex
gloriae? Dominus virtutum ipse est Rex gloriae 
 <note>(Psal.
XXIII, 9)</note>
          </hi>. Testimonium datum, Deum tertio repetitum,
<pb n="0716A"/>
Dominum tertio appellatum Regem. Nec dii,
nec domini, nec reges distincti sunt, quia in trina
nomina et personas discernuntur: nam una deitas,
unum dominium, unum regale imperium. Qui huic
veritati studio male vincendi contradicit, non dico
damnabitur, sed jam damnatus est.
</p>
          <p>
            <emph> <hi>Testimonia de Spiritu sancto, quia Deus est.</hi> </emph>
          </p>
</div3>
<div3>
          <head>9.</head>
          <p>
 In principio libri Genesis: <hi>Et Spiritus Dei ferebatur
super aquas <note>(Genes. I, 2)</note>
          </hi>: qui in figura baptismi
aquas sanctificaret, non qui lassando pausaret.
In Job: <hi>Spiritus divinus est qui fecit me, et Spiritus
Omnipotentis qui docet me <note>(Job XXXIII, 4)</note>
          </hi>. In divinitate
perfectio. In Evangelio: <hi>Spiritus est Deus, et
qui adorant eum, in spiritu et veritate oportet adorare</hi> 
<pb n="0716B"/> <note>(Joan. IV, 24)</note>.
Item: <hi>Non enim ad mensuram dat
Deus Spiritum <note>(Joan. III, 31)</note>
          </hi>. Ecce Spiritus immensus
est. Ad Nicodemum: <hi>Spiritus enim ubi vult spirat,
et vocem ejus audis, et nescis unde veniat vel quo vadat <note>(Ibid., 8)</note>
          </hi>.
Quando audis, <hi>Ubi vult,</hi> propria potestas
est. In seipso Christus: <hi>Spiritus Domini super
me <note>(Luc. IV, 18)</note>
          </hi>. Nisi pius revocet has voces intellectus,
major erit Spiritus Filio. Item: <hi>Jesus repletus
Spiritu sancto, reversus est ab Jordane <note>(Ibid., 1)</note>
          </hi>. Similis
intellectus. Item: <hi>Si ergo videritis Filium hominis
ascendentem ubi erat prius. Spiritus est qui vivificat:
nam caro non prodest quidquam <note>(Joan. VI,
63)</note>
          </hi>. Nihil minus habet deitatis qui vivificat. Item: <hi>Cum venerit Paracletus, Spiritus veritatis, quem Pater
mittet in nomine meo, ipse introducet vos in omnem
veritatem, et docebit vos 
 <note>(Joan. XVI, 13)</note>
          </hi>. Deus
<pb n="0716C"/>
est qui introducet in omnem veritatem. In Actibus
apostolorum, Petrus Cornelio: <emph>542</emph> <hi>Jesum a Nazareth,
quem unxit Deus Spiritu sancto <note>(Act. X, 38)</note>
          </hi>.
Homo unctus est, non Deus. Item Ananiae: <hi>Quare
tentavit Satanas cor tuum, mentiri te Spiritui sancto <note>(Act. V, 3)</note>
          </hi>?
Et infert: <hi>Non es mentitus hominibus,
sed Deo</hi> <note>( <hi>vers.</hi> 4)</note>. Item: <hi>Haec dicit Spiritus
sanctus: Segregate mihi Saulum et Barnabam, in ministerio
quo vocari eos <note>(Act. XIII, 2)</note>
          </hi>. Hic nec Patris
nec Filii inducit personam, quos tamen sanus intellectus
non separat a jussione. Item Apostolus gentibus
per Epistolam: <hi>Placuit,</hi> inquit, <hi>Spiritui sancto,
et nobis, non imponere vobis amplius quam ut abstineatis
ab idolis, a fornicatione, et sanguine <note>(Act. XV,
28)</note>
          </hi>. Nunquid haec jussio sine Patre et Filio facta est?
<pb n="0716D"/>
Item ibi: <hi>Dixit autem Spiritus Petro: Exsurgens vade
cum illis, quia ego eos misi ad te <note>(Act. X, 19)</note>
          </hi>.
Nunquid nisi creator imperat creaturae? Item ibi: <hi>A Mileto autem Paulus mittens Ephesum, convocavit
presbyteros et majores natu 
 <note>(Act. XX, 17)</note>
          </hi>; et post
multam exhortationem intulit: <hi>Attendite gregem
Christi, in quo vos Spiritus sanctus constituit episcopos <note>(Ibid., 28)</note>
          </hi>.
Nunquid ab hac constitutione sacerdotis
separatur Pater aut Filius? Paulus ad Romanos: <hi>Spiritus autem vita aeterna, et pax 
 <note>(Rom. VIII,
6)</note>
          </hi>. Hoc Pater, hoc Filius, hoc Spiritus sanctus; sed
una vita, non tres. Ubi supra: <hi>Spiritus vita est propter
justitiam <note>(Ibid., 10)</note>
          </hi>. Hoc Pater, hoc Filius. Ubi
supra: <hi>Si autem Spiritus ejus, qui suscitavit Christum
<pb n="0717A"/>
a mortuis, habitat in vobis</hi> <note>( <hi>v.</hi> 11)</note>. Qualis hic est
Deus qui carnem Creatoris a mortuis suscitavit?
Ubi supra: <hi>Non enim accepimus spiritum servitutis</hi> 
<note>( <hi>v.</hi> 15)</note>. Nullus liber nisi Deus, quod est Spiritus
sanctus. Ubi supra: <hi>Deus autem spei repleat vos
omni gaudio et pace in credendo: in abundantia spei
et virtute Spiritus sancti <note>(Rom. XV, 13)</note>
          </hi>. Sicut Christus
virtus Dei ita Spiritus sanctus. Ubi supra: <hi>Ut
fiat oblatio gentium sanctificata in Spiritu sancto <note>(Ibid., 16)</note>
          </hi>.
Spiritus sicut vivificat, ita et sanctificat.
Ubi supra: <hi>Non enim audeo aliquid loqui eorum quae
per me non efficit Christus in obedientiam gentium,
verbo et factis; per potentiam signorum et prodigiorum,
in virtute Spiritus sancti <note>(Ibid., 18, 19)</note>
          </hi>. Virtus Filius,
virtus Spiritus, virtus Pater; sed una, non tres. Ad
<pb n="0717B"/>
Corinthios prima: <hi>Spiritus autem omnia scrutatur.
Nemo novit quae sunt Dei, nisi Spiritus ejus <note>(I Cor.
II, 10, 11)</note>
          </hi>. Ubi supra: <hi>Templum Dei estis, et Spiritus
Dei habitat in vobis <note>(I Cor. III, 16)</note>
          </hi>. Deus est qui
habitat in templo suo. Ubi supra: <hi>Abluti et sanctificati
estis in nomine Domini nostri Jesu Christi, et Spiritu
Dei nostri <note>(I Cor. VI, 11)</note>
          </hi>. Ecce simul mundant,
simul sanctificant Filius et Spiritus sanctus. Ubi supra: <hi>Omnia operatur unus atque idem Spiritus, dividens
unicuique prout vult 
 <note>(I Cor. XII, 11)</note>
          </hi>. Qui libere
quod vult facit, nulli est subditus. Ad Corinthios secunda: <hi>Epistola scripta, non atramento, sed Spiritu
Dei vivi 
 <note>(II Cor. III, 3)</note>
          </hi>. Spiritus hominis non est minor
homine; quanto magis Spiritus Dei! Ubi supra: <hi>Littera occidit, Spiritus autem vivificat 
 <note>(Ibid., 6)</note>
          </hi>.
<pb n="0717C"/>
Qui vivificat Deus est: quia <hi>Dominus mortificat et
vivificat <note>(I Reg. II, 6)</note>
          </hi>. Ad Galatas: <hi>Ut benedictionem
Spiritus accipiamus per fidem <note>(Gal. III, 14)</note>
          </hi>. Deus
est qui benedicit. Ubi supra: <hi>Spiritu vivimus, Spiritu
et ambulemus <note>(Gal. V, 25)</note>
          </hi>. Qui rursum benedicit,
ipse vivificat ut Deus. Ubi supra: <hi>Qui seminaverit
in Spiritu, de Spiritu metet vitam aeternam <note>(Gal. VI,
8)</note>
          </hi>. In his tribus testimoniis ad Galatas, Spiritus et
benedicit, et vivificat, et dat vitam aeternam. Ad
Ephesios: <hi>In quo credentes signati estis in Spiritu</hi> <emph>543</emph> 
 <hi>sancto <note>(Ephes. I, 13)</note>
          </hi>. Signamur in nomine
Patris, et Filii, et Spiritus sancti. Ubi supra: <hi>In quo
vos aedificamini in habitaculum Dei in Spiritu <note>(Ephes.
II, 22)</note>
          </hi>. Item: <hi>Revelatum est sanctis ejus apostolis in
Spiritu, esse gentes cohaeredes <note>(Ephes. III, 5)</note>
          </hi>. Omnia
<pb n="0717D"/>
operatur unus atque idem Spiritus: haeredes facit.
Ubi supra: <hi>Ut det vobis secundum divitias claritatis
suae, virtutem corroborari per Spiritum suum <note>(Ibid.,
16)</note>
          </hi>. Non corroborat nisi Deus. Ubi supra: <hi>Solliciti
servare unitatem Spiritus in vinculo pacis <note>(Ephes. IV,
3)</note>
          </hi>. Pax Christus. Nunquid duae paces? Ubi supra: <hi>Et gladium Spiritus, qui est sermo Dei 
 <note>(Ephes. VI, 17)</note>
          </hi>.
Sermo Dei Christus; Spiritus sanctus sermo Dei.
Nunquid duo sermones? Ad Philippenses: <hi>Sive absens
audiam de vobis, quia statis in uno Spiritu <note>(Philip. I, 27)</note>
          </hi>,
hoc est in Deo. Ad Thessalonicenses: <hi>Assumpsit vos Deus ab initio ad salutem in sanctificatione
Spiritus 
 <note>(II Thess. II, 12)</note>
          </hi>. Ad Timotheum
<pb n="0718A"/>
prima: <hi>Magnum est pietatis sacramentum, quod manifestatum
est in carne, justificatum est in Spiritu <note>(I Tim. III, 16)</note>
          </hi>.
Ecce etiam Christi incarnationem
Spiritus sanctus sanctificat. Ad Timotheum secunda: <hi>Bonum fidei commissum custodi, per Spiritum sanctum
qui habitat in nobis 
 <note>(II Tim. I, 11)</note>
          </hi> Si Deus non esset
Spiritus, non auderet Apostolus per ipsum discipulum
adjurare. Insuper, <hi>qui habitat in nobis.</hi> Ad Titum: <hi>Salvos nos fecit per lavacrum regenerationis,
per Spiritum sanctum 
 <note>(Tit. III, 5)</note>
          </hi>. Petri ad gentes: <hi>Nuntiata vobis sunt per eos qui evangelizaverunt vobis,
Spiritu sancto misso de coelis: in quo concupiscunt
angeli prospicere 
 <note>(I Petr. I, 12)</note>
          </hi>. Deus est quem cupiunt
angeli prospicere. Ubi supra: <hi>Christus pro
peccatis nostris mortuus est, justus pro injustis: ut nos
<pb n="0718B"/>
offerret Deo, mortificatos quidem carne, vivificatos
autem Spiritu <note>(I Petr. III, 18)</note>
          </hi>. Ubi supra: <hi>Ut judicentur
quidem secundum hominem in carne, vivant
autem secundum Deum in Spiritu <note>(I Petr. IV, 6)</note>
          </hi>.
Ubi supra: <hi>Si exprobramini in Christo, quoniam gloriae
Domini Spiritus in vobis requiescit <note>(Ibid., 14)</note>
          </hi>.
Gloria Patris Christus est, gloria Spiritus sanctus.
Nunquid duae gloriae? Petri secunda: <hi>Haec primum
intelligentes, quod omnis prophetia Scripturae propria
interpretatione non fit. Non enim voluntate humana
allata est aliquando prophetia, sed Spiritu sancto acti
locuti sunt homines Dei <note>(II Petr. I, 0, 21)</note>
          </hi>. Nullus
inspirat prophetiae donum nisi Deus. Joannis ad
Parthos: <hi>In hoc scimus quia manet in nobis, de Spiritu
sancto quem dedit nobis <note>(I Joan. III, 24)</note>
          </hi>. Ubi supra:
<pb n="0718C"/> <hi>Quoniam in eo manemus, et ipse in nobis; quia
de Spiritu suo dedit nobis 
 <note>(I Joan. IV, 13)</note>
          </hi>. <hi>Dedit,</hi> 
quod audis, operatio est virtutis, non separatio deitatis.
In Apocalypsi: <hi>Et post dies tres et dimidium,
Spiritus vitae a Deo intravit in eos; et steterunt super
pedes suos <note>(Apoc. XI, 11)</note>
          </hi>. Quod a Deo procedit,
Deus est. Ubi supra: <hi>Scribe, Beati mortui qui in Domino
moriuntur. Amodo jam dicit Spiritus ut requiescant
a laboribus suis <note>(Apoc. XIV, 13)</note>
          </hi>. Non dixit Pater,
non dixit Filius, sed Spiritus, qui per hanc jussionem
ostenditur Deus. Ad Hebraeos: <hi>Si enim sanguis
taurorum et hircorum, et cinis vitulae aspersus, inquinatos
sanctificat ad emundationem carnis, quanto
magis sanguis Christi, qui per Spiritum sanctum seipsum
obtulit immaculatum Deo <note>(Hebr. IX, 13, 14)</note>
          </hi>! Hoc
<pb n="0718D"/>
testimonium docet cujus potestatis sit Spiritus sanctus,
per quem caro Christi exhibetur immaculata.
Ubi supra: <hi>Irritam quis faciens legem Moysi, sine ulla
miseratione, duobus</hi> <emph>544</emph> <hi>vel tribus testibus moritur:
quanto magis putatis deteriora mereri supplicia
qui Filium Dei conculcaverit, et sanguinem Testamenti
pollutum duxerit, et Spiritui gratiae contumeliam fecerit <note>(Hebr. X, 28, 29)</note>
          </hi>!
Ecce qualis ultio pro injuria
Filii et Spiritus sancti. Ubi supra: <hi>Judicem omnium
Deum, et Spiritus justorum perfectorum, et Testamenti
Novi mediatorem Jesum Christum <note>(Hebr. XII, 23)</note>
          </hi>.
Hoc testimonium convenit Trinitati, quia et Pater,
et Filius, et Spiritus sanctus hic nominatus est. Quia
<pb n="0719A"/>
omnipotens est Spiritus sanctus, in Salomone: <hi>Spiritus
sanctus, multiplex, subtilis, disertus, securus,
incontaminatus, omnem habens virtutem <note>(Sap. VII, 22)</note>
          </hi>.
Et negas omnipotentem? Quia judex est Spiritus
sanctus, dicit Dominus: <hi>Si abiero, mittam eum ad
vos; et cum venerit, ipse arguet mundum de peccato,
de justitia et de judicio <note>(Joan. XVI, 7, 8)</note>
          </hi>. Vides judicem,
qui etiam ipsum, si dicendum est, vindicat
Salvatorem: et audet ei quisquam subtrahere deitatem?
Et quid dicam amplius de deitate Spiritus sancti?
quem pertimescit David dicens: <hi>Quo ibo, Domine,
a Spiritu tuo, aut a facie tua quo fugiam <note>(Psal.
CXXXVIII, 7)</note>
          </hi>? Et ut concludam, tantus ac talis est
Spiritus sanctus, in quo si quis blasphemaverit, inveniet
eum non sibi relaxantem, neque in isto saeculo,
neque in futuro.
</p>
          <p>
            <emph> <hi>Fides catholica.</hi> </emph>

<pb n="0719B"/>
          </p>
        </div3>
<div3>
          <head>10.</head>
          <p>
 Ineffabilem illam Divinitatis substantiam vel naturam
humanis verbis exprimere impossibile est: inconvertibilem,
immutabilem, impassibilem, simplicem, incompositam,
indivisibilem, inaccessam lucem, inexplicabilem
virtutem, sine fine magnitudinem, gloriam
inconspicabilem, bonitatem concupiscibilem, inexquisitum
decorem, qui mentis quidem purae contingat et
moveat affectum, indicari autem atque explicari non
possit. Ubi est Pater, et Filius, et Spiritus sanctus, sola
natura quae creata non est, dominationis potestas, bonitas
naturalis. Pater initium omnium, causa cunctorum,
radix viventium: a quo procedit fons vitae, virtus
et imago indemutata invisibilis Dei, qui est Filius a
<pb n="0719C"/>
Patre genitus. Verbum, sive ratio vivens; qui erat
semper, et erat apud Deum, et Deus erat, non factus
ex Patre ante saecula, non assumptus postmodum
vel adoptatus in filium, non possessione vel factura,
sed creator et factor omnium: qui est omnia quae
Pater est; cui Pater omnia quae habet gignendo dedit.
Et ubi ergo qui dedit, gignendo dedit; et qui
accepit, nascendo accepit; non inopi subventum est,
sed ipsa copia nata est. Non enim ille qui accepit,
illi qui dedit potest esse inaequalis, quia et hoc nascendo
accepit ut esset aequalis. Nihil enim Patre minus
habet ille qui dixit: <hi>Omnia quae habet Pater mea
sunt <note>(Joan. XVI, 15)</note>
          </hi>. Et quia semetipsum exinanivit,
<pb n="0720A"/>
formam servi accipiens, non formam Dei perdens,
in eadem forma servi factus est obediens usque ad
mortem, mortem autem crucis; in qua paulo minus
minoratus est ab angelis, ut in forma Dei maneret
aequalis; quia non est forma illa mutabilis. Qui in
coelo spiritibus mundis intellectualibus in forma Dei
et Deo aequalis, ut Deus <emph>545</emph> praebet exemplum; ut
se idem exemplum redeunti etiam lapso praeberet
homini, qui propter immunditiam peccatorum poenamque
mortalitatis Deum videre non poterat: semetipsum
exinanivit non amittendo divinitatem suam,
sed assumendo humanitatem nostram: et formam
servi accipiens, venit ad nos in hunc mundum, qui
in hoc mundo erat, quia mundus per ipsum factus
est <note>(Joan. I, 10)</note>, ut exemplum sursum videntibus
<pb n="0720B"/>
Deum, exemplum deorsum mirantibus hominem:
exemplum sanis ad permanendum, exemplum infirmis
ad convalescendum; exemplum morituris ad
non timendum, exemplum mortuis ad resurgendum
fieret: ipse in omnibus primatum tenens: ut quia
homo ad beatitudinem sequi non debebat nisi Deum,
et sentire non poterat Deum; sequendo Deum hominem
factum, simul sequeretur et quem sentire
poterat, et quem sequi debebat. Amemus ergo eum,
et inhaereamus illi, caritate diffusa in cordibus nostris
per Spiritum sanctum qui datus est nobis. Hic
Spiritus et vita est, et vivificans lux, et illuminans;
bonus, et bonitas; Spiritus rectus, Spiritus principalis,
qui est Dominus omnium; mittens apostolos,
separans sibi ministros, templa sibi ipse constituens,
<pb n="0720C"/>
inspirans ubi vult, dividens donationes Spiritus prout
vult. Spiritus adoptionis, Spiritus veritatis, Spiritus
sapientiae et intellectus, scientiae, consilii, virtutis,
et timoris Dei: per quem Pater agnoscitur, et Filius
glorificatur. Neque enim dignum est, aut Filium aliquando
defuisse Patri, aut Spiritum Filio: esset
enim in maximis defraudata divinitas, et velut inglorium
atque indignum duceretur, si velut ex poenitentia
et praepostero consilio Deus ad perfectionis plenitudinem
pervenisset. <hi>Qui potest capere capiat <note>(Matth. XIX, 12)</note>
          </hi>:
qui nondum potest, oret ut capiat,
credat ut capiat: quia scriptum est: <hi>Nisi credideritis,
non intelligetis <note>(Isa. VII, 9, secundum LXX)</note>
          </hi>.

</p>
        </div3>
      </div1>
</body>
  </text>
</TEI>