<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Libri ad Trasimundum</title>
              <author ref="http://viaf.org/viaf/102324857">Fulgentius Ruspensis<date>462-527</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 65</title>
           <idno>FulRus.LiAdTr</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS. DE MYSTERIO MEDIATORIS CHRISTI DUAS NATURAS IN UNA PERSONA RETINENTIS.</head>

<div2>
          <head>CAPUT PRIMUM. <hi>Liber a rege destinatus Fulgentio. Responsio Fulgentii ex jussu regis. Fidem nolle asserere, est fidem negare. Respondendi necessitas est ex praecepto divino.</hi> </head>

<pb n="0223D"/>
<p> <emph>69</emph> Triumphalibus tuis sensibus, piissime rex,
nequaquam crediderim oblivione <note>( <hi>al.</hi> oblivioni)</note> subtractum,
<pb n="0224D"/>
quod nuper mihi quoddam volumen, bajulo
Felice, praeceperis destinari, jubens me illico respondere.
Cujus, quia tanta fuit prolixitas, ut egeret aliquanto
diutius recenseri, et diurni finis aderat, nocte
propinquante, curriculi, vix ejusdem voluminis principia
<pb n="0225A"/>
citatae delibans lectionis excursu, poposceram,
ut ad cuncta plenae recensionis <note>( <hi>al.</hi> recensitionis)</note> ordine
perlegenda noctis unius nobis spatium fuisset
indultum; quod vestrae mansuetudinis voluntas omnino
statuit abnegandum, ita ut nec saltem ad residua
perlegenda Scripturae nobis praecepisses attribui.
Ego vero, cum spatio quorumdam dierum ordinationem
tui culminis praestolarer, ac deinceps, interrogationis
illius tenore subtracto, sola fuisset a nobis
flagitata responsio, pauca, quibus, Domino adjuvante,
nostri parvitas sufficit ingenii, de eadem interrogatione,
quam ex principio tenuiter cognovi, vestrae
recensendam mansuetudini destinavi, ne forsitan aut
fastidio putarer tumidus, aut taciturnitatis culpa judicarer
obstrictus, quem vestra celsitudo suspicaretur,
<pb n="0225B"/>
aut superbia responsionem non reddere, aut
verae fidei diffidentia tacuisse. Nam studio vestro,
clementissime rex, compertum esse non ambigo apud
eos qui Christianae gratiae participatione redempti
sunt, pene id esse, fidem nolle asserere, quod negare.
Quippe cum ipse unigenitus Deus humani generis
conditor et redemptor, sicut se confessurum confitentem,
ita se negaturum negantem, certa prorsus denuntiatione
testatur, dicens: <hi>Qui me confitebitur coram
hominibus, confitebor et ego eum coram Patre
meo, qui est in coelis: qui autem negaverit me coram
hominibus, negabo et ego eum coram Patre meo, qui
est in coelis <note>(Matth. X, 32, 33)</note>
            </hi>. Ita denuo erubescentem
se suosque sermones ipse <emph>70</emph> quoque in sua
majestate veniens erubescet. Cujus dicti normam tali
<pb n="0225C"/>
Lucas sententia cognoscitur posuisse, ubi hujus confusionis
sic exitiale firmat tacituro silentium, ut erubescentem
perditioni non sileat mancipandum; inter
alia Dominum haec dixisse commemorans: <hi>Quid enim
proficit homini</hi> <note>(al. homo)</note><hi>, si lucretur universum
mundum, se autem ipsum perdat et detrimentum sui
faciat <note>(Luc. IX, 21)</note>
            </hi>? Causamque hujus perditionis
insinuans adjecit: <hi>Nam qui me erubuerit</hi> <note>(al. erubescit)</note><hi>,
et meos sermones, hunc Filius hominis erubescet,
cum venerit in majestate sua, et Patris, et sanctorum
angelorum.</hi> Nec immerito talis servus et abjicitur et
punitur, quoniam uno eodemque silentio firmat errorem,
qui, terrore seu torpore <note>( <hi>al.</hi> tepore)</note> possessus,
silendo non astruit veritatem. Dominicam quoque
gloriam qui non firmarit, evacuat, et divinam contumeliam
<pb n="0225D"/>
qui non refutarit, accumulat. Plerumque
miles ignavus regia castra, somnolento torpore depressus,
oppugnantibus tradit, dum competentibus
excubiis non defendit. Haec idcirco curavi quam
maxime praemittenda, ne superbae responsionis aliquatenus
notare tua pietas velit, cui ipsa respondendi
necessitas officium liberae responsionis imponit:
nam cum de Deo res agitur, non levis reatus est, si
quod ad salutem pertinet taceatur. Ita namque nos
oportet <hi>corde ad justitiam</hi> credere, ut <hi>oris confessio</hi> 
fiat pariter <hi>ad salutem <note>(Rom. X, 10)</note>
            </hi>; quoniam <hi>verbum
Dei non est vinctum <note>(II Tim. II, 9)</note>
            </hi>. Huc accedit quod
illud divinae praeceptionis oraculum omnis ecclesiastici
praedicatoris personam, non tantum fidei, sed
<pb n="0226A"/>
etiam servitii quadam communione perstringit <note>( <hi>al.</hi> 
pertingit)</note>, dicente Domino: <hi>Clama, ne cesses, quasi
tuba exalta vocem tuam <note>(Isai. LVIII, 1)</note>
            </hi>. Quod Isaiae
cum dicitur in uno, pluribus imperatur; ipso unigenito
Deo discipulis loquente: <hi>Quod uni vestrum dico,
omnibus dico <note>(Marc. XIII, 37)</note>
            </hi>. Propterea nos etiam
beatus Petrus ad respondendum paratos esse debere
paternae jubet dilectionis instinctu: <hi>Parati,</hi> inquiens, <hi>semper ad respondendum omni poscenti vos rationem
de fide et spe quae in vobis est 
 <note>(I Petr. III, 15)</note>
            </hi>. Cum
omni poscenti rationem fidei speique nostrae praecipimur
reddere, cessat prorsus universae tam dignitatis
exceptio quam personae. Cui enim veritatis insinuatio
deneganda putabitur, cum se locutum sine
confusione coram regibus propheta testatur, dicens:
<pb n="0226B"/> <hi>Loquebar in testimoniis tuis in conspectu regum, et non
confundebar 
 <note>(Psal. CXVIII, 46)</note>
            </hi>?</p>
</div2>

<div2>
          <head>CAPUT II. <hi>In respondendo habenda est ratio regiae dignitatis. Deus plus timendus et honorandus quam rex temporalis. Laus barbari regis propter studium sapientiae.</hi> </head>
<p>Quocirca, cum pro nostra fide, in quantum facultatem
divinitus accepimus, libere respondemus, nulla
contumaciae seu contumeliae debemus suspicione notari,
cum nec nostrae humilitatis, nec regiae simus
dignitatis immemores, sciamusque Deo timorem,
honorem regibus exhibendum, apostolica ita nos
praemonente doctrina: <hi>Reddite omnibus debita,</hi> et
paulo post: <hi>Cui timorem, timorem; cui honorem, honorem <note>(Rom. XIII, 7)</note>
            </hi>.
Hujus timoris honorisque manifesta
nobis beatus Petrus aperuit discretione notitiam,
<pb n="0226C"/>
dicens: <hi>Sicut servi Dei omnes honorate, fraternitatem
diligite, Deum timete, regem autem honorificate <note>(I Petr. II, 17)</note>
            </hi>.
Non autem parum clementiae
tuae dilectionis exhibet <emph>71</emph> et honoris, quisquis interroganti
tibi hoc respondet quod ad fidem pertinet
veritatis. Competens igitur mansuetudini tuae deferimus
honoris obsequium, cui regalis apicem culminis
divina cernimus largitate collatum. Nec tamen quemquam
sapientem fugit quanto sempiternus ille Rex
regum et Dominus dominantium timore debeat suspici,
qui temporales etiam reges praecipit honorari.
Hunc si quis parum metuit, valde contemnit; hujus
qui minorat <note>( <hi>al.</hi> non memorat)</note> honorificentiam, auget
injuriam; nec ingrati refugit culpam, qui creatoris
immensitatem perpetuam et perpetuitatem immensam
<pb n="0226D"/>
creaturarum <note>( <hi>al.</hi> creaturae)</note> putaverit qualitatibus
aestimandam. Hoc benigna mansuetudo tua
procul dubio perspicit, hoc ingenii studiique tui sagacitas
recognoscit; quam vere mirandam quisquis
novit considerare pronuntiat, non quod insolitum
sit hominem Scripturarum studiis insistere, sed quod
rarum hactenus habeatur barbari regis animum numerosis
regni curis jugiter occupatum tam ferventi
cognoscendae sapientiae delectatione flammari, cum
hujuscemodi <note>( <hi>al.</hi> hujusmodi)</note> semper infatigabiles nisus
non nisi vel otiosus quis habere soleat, vel Romanus.
Per te, clementissime rex, per te, inquam,
disciplinae studia moliuntur jura barbaricae gentis invadere,
quae sibi velut vernacula proprietate sole
<pb n="0227A"/>
inscitiam vindicare. Inventus es qui te ipso potior
exstitisses, dum sic Africano praesides moderando
regimini, ut magis desideres animae spatia dilatare
quam regni. Nosti, venerabilis rex, et (ut non ambigo)
firma tenes sententia comprobatum quanto
melioribus inhaereat commodis qui veritatem desiderat
nosse, quam qui, subactis gentibus, temporalis
fines regni cupit latius propagare.</p>
</div2>

<div2>
          <head>CAPUT III. <hi>Studium regis erroneum in Ariana perfidia.</hi> </head>
<p>Magnum bonum confert inquisitio veritatis, quae
tamen tunc desiderato non frustratur effectu, si rectis
ad veri cognitionem lineis animus innitatur. Tunc
etiam veloci proderit ingenio cucurrisse, si tendentis
ad veritatem gressus nullo pravitatis teneatur ( <hi>al.</hi> 
<pb n="0227B"/>
teneantur) errore. Qualiter autem salubris est credulitas
aestimanda, quae putat in eo cultum religionis
divinae consistere, ut vel naturali veritate sit privanda
divinitas, dum negatur in ea <note>( <hi>al.</hi> in re)</note> quod non
negatur in homine <note>( <hi>al.</hi> in nomine)</note>, vel cum redemptionis
nostrae pervertitur <note>( <hi>al.</hi> praevenitur)</note> incerta
confusione mysterium, ut Dominum Christum, Dei et
hominis Filium, vel Deum de Patre naturaliter verum,
vel hominem quis audeat negare perfectum;
aut si subjacuisse divinitas aestimetur passionibus
hominis, vel non totus homo fuisse credatur in virtutibus
deitatis? Ac sic non dissimili veritas evacuatur
errore, si, vel in una persona veri Dei verique
hominis Christi quod diversum substantialiter constat
esse confunditur, vel in divinitate Patris et Filii
<pb n="0227C"/>
et Spiritus sancti, substantiali diversitate credita,
quod unum atque indivisibile Trinitatis est separatur:
cum nec divina simplicitas particularem sibi diversitatem
ascribi permittat, <emph>72</emph> unde non immerito
compositioni subjaceat; nec rationalis intelligentia
cultu diversitatis ullatenus egeat, quae unius tantum
simplicis sempiternaeque naturae fidem ad salutis suae
plenitudinem sat esse cognoscat, ut pote quae non
ignoret ipsum Deum sibi coelestibus oraculis intonare: <hi>Audi, Israel, Dominus Deus tuus, Dominus</hi> 
 <note>(al. Deus)</note><hi>
unus est <note>(Deut. VI, 4)</note>
            </hi>. Et <hi>Dominum Deum tuum adorabis,
et illi soli servies.</hi> Et <hi>Non erunt tibi dii absque
me.</hi> Sed nec illud est humanis mentibus ignorandum,
quanto salutis mulctetur <note>( <hi>al.</hi> mutetur)</note> aeternae dispendio,
quisquis veri Dei proprio unigenitoque Filio,
<pb n="0227D"/>
quantum ad divinitatis attinet immensam sempiternamque
substantiam, vel localis motionis, vel cujusquam
mutabilitatis non metuat impiis mortiferisque
contumeliam cogitationibus vel sermonibus irrogare;
unde non immerito Davidici carminis illo sit condemnandus
eloquio: <hi>Dixit insipiens in corde suo, Non est
Deus <note>(Psalm. XIII, 1)</note>
            </hi>. Quia revera, si localis, non
immensus; si mutabilis, non est Deus.</p>
</div2>

<div2>
          <head>CAPUT IV. <hi>Errores haereticorum ex malo intellectu circa mysterium Incarnationis. Inde etiam caecitas Judaeorum.</hi> </head>
<p>Certum est autem pene omnes <note>( <hi>al.</hi> omnis)</note> haereticae
<pb n="0228A"/>
pravitatis errores hinc quibusdam multipliciter
subrepsisse, dum <hi>magnum pietatis sacramentum, quod
manifestatum est in carne, justificatum est in spiritu,
apparuit angelis, praedicatum est gentibus, creditum est
in hoc mundo, assumptum est in gloria <note>(I Tim. III, 16)</note>
            </hi>,
nonnulli, aut non sicut est credunt, aut omnino
non credunt; et ille lapis, qui ab aedificantibus reprobatus
in caput factus est anguli, quibusdam pravae
credulitatis caecitate possessis, <hi>lapis offensionis et
petra scandali <note>(I Petr. II, 8)</note>
            </hi> efficitur. Unde non immerito,
cum Simeon infantem Christum templi Dominum,
ad templum suum praecepto suae legis allatum
<note>( <hi>al.</hi> illatum)</note>, gaudens ulnis meruisset gestare
senilibus <note>(Luc. II, 28)</note>, et figuram gerens praesentis
aevi, carnali senio jam defessi, novum vetulus hominem
<pb n="0228B"/>
sumeret, eum scilicet qui solus posset ex peccatoribus
<note>(longaevo dicenti: <hi>Tu es Deus salvator
meus, et te exspectavi tota</hi> (al. toto)</note><hi> die [Psal. XXIV,
5]</hi> ) non solum inolitam vetustatem demere, quin etiam
juventutem, <hi>sicut aquilae,</hi> renovare <note>(ut pote cui
etiam apostolica tuba foret veraciter canitura: <hi>Sicut
est veritas in Jesu deponere vos secundum</hi> (al. sicut)</note><hi>
pristinam conversationem veterem hominem, qui corrumpitur
secundum desideria erroris; renovamini autem
spiritu mentis vestrae, et induite novum hominem,
eum</hi> <note>(al. novum eum)</note><hi> qui secundum Deum creatus est
in justitia et sanctitate veritatis <note>(Ephes. IV, 22)</note>
            </hi>; ille
igitur Simeon, mundanae cernens adesse salvationis
ac renovationis effectum ( <hi>non enim misit Deus Filium
suum ut judicet mundum, sed ut salvetur mundus per
<pb n="0228C"/>
ipsum [Joan. III, 17]</hi> ), cum primum se vitae praesentis
angoribus precaretur absolvi, dicens: <hi>Nunc dimittis
servum tuum, Domine, secundum verbum tuum
in pace: quia viderunt oculi mei salutare tuum, quod reparasti 
 ante faciem omnium populorum; lumen ad
velationem gentium, et gloriam plebis tuae Israel <note>(Luc.
II, 29-34)</note>
            </hi>; paulo post hoc de ipso testatur: <hi>Ecce
positus</hi> <emph>73</emph> <hi>est hic in ruinam et resurrectionem multorum <note>(Ibid., 34)</note>
            </hi>.
Ibi ergo male credentibus ruinam
perfidia generat, ubi recta credulitas fideles exaltat.
In uno eodemque Christo, vero Dei veroque hominis
filio, minus perspicientium tenebratur hactenus
lippitudo, in quo illuminatis veri luminis claret manifesta
cognitio. Inde est quod Judaeus hominem
Christum caecus vidit, et cecidit, cui jam pridem
<pb n="0228D"/>
Isaias non destitit praedicare: <hi>Aure audietis, et non
intelligetis, et videntes videbitis, et non videbitis <note>(Isai.
IX, 6)</note>
            </hi>. Quid vero essent non visuri videntes, subsecutus
ostendit, dum Deum ex Virgine nasciturum
evidenti vaticinatione testatur: <hi>Ecce,</hi> inquiens, <hi>virgo in utero concipiet, et pariet filium, et vocabitur
nomen ejus Emmanuel 
 <note>(Isai. VII, 14)</note>
            </hi>, quod interpretatur
evangelista, dicens: <hi>Nobiscum Deus <note>(Matth. I,
25)</note>
            </hi>. Audiens ergo Judaeus, remansit surdus, et videns,
magis factus est caecus; a quo nec veri Patris
sempiternus atque unigenitus Filius creditur, et incorruptae
virginitatis fecunditas abnegatur.</p>
</div2>

<div2>
          <head>CAPUT V. <hi>Error Manicnaei circa carnem Christi. Ex libro Sapientiae refutatur. Convincitur ex epistola Joannis.</hi> </head>

<pb n="0229A"/>
<p>Hinc etiam Manichaeus in Deo vero veram carnem
formidat credere, cum humanam carnem non vitio
culpae, sed naturali credens proprietate pollutam,
 naturae mali, quam sibi mendaciter fingit, tantam virtutem
caecus attribuit, ut, si crediderit verum Deum
veram carnis assumpsisse naturam, divinitatem (quam
fallaci professione dicit incoinquinabilem) carnis
non credat pollutionis expertem; et ideo in Christo
carnis phantasiam credere maluit quam naturam, et
dum infirmitatem humanam ab illa <note>( <hi>al.</hi> ab illo)</note> susceptam
medicinali virtute non vidit, semetipsum miser
a remedio salutis exclusit. Sed haec impurae dementia
falsitatis, sancti Spiritus praescientia resistente,
<pb n="0229B"/>
prius est exstincta quam genita, incoinquinabilem
sapientiae statum his verbis Instrumenti Veteris
serie commendante: <hi>Omnium mobilitatum mobilior
est sapientia: attingit autem ubique propter suam munditiam.
Vapor est enim virtutis Dei, et emanatio quaedam
claritatis omnipotentis Dei sincera; et ideo nihil
inquinamenti in illam incurrit. Splendor est enim lucis
aeternae, et speculum sine macula Dei majestatis, et
imago bonitatis illius. Et cum sit una, omnia potest;
et permanens in se, omnia innovat <note>(Sap. VII, 24, 27)</note>
            </hi>.
De qua sapientiae incoinquinabilitate atque incarnationis
veritate securus ille qui de pectore ipsius sapientiae
mysteriorum coelestium meruit intelligentiam
illuminatus haurire, fiducialiter dicit: <hi>Omnis spiritus
qui confitetur Jesum Christum in carne venisse, ex Deo
<pb n="0229C"/>
est. Omnis spiritus qui non confitetur Jesum Christum
in carne venisse, ex Deo non est, et hic est Antichristus <note>(I Joan. IV, 2, 3)</note>
            </hi>:
fetulentae quippe carnis inquinamenta
non sensit, qui ad suscipiendam veram substantiam
carnis et eamdem mundandam carnis fetulentiam
venit. Quoniam ideo carnem immaculatam
dignatus est sumere, ut carnem salvans omnem posset
carnis maculam submovere, memorato rursus Joanne
testante: <hi>Scimus quia ille apparuit, ut peccata tolleret,
et peccatum in eo non est <note>(I Joan. III, 5)</note>
            </hi>. Iterum: <hi>In hoc apparuit Filius Dei, ut solvat opera diaboli <note>(Ibid., 8)</note>
            </hi>.
 <emph>74</emph> Nam quia Dei opus vinculo tenebatur
diabolici operis, apparuit Filius Dei ut illud solveret,
hoc salvaret.</p>
</div2>

<div2>
          <head>CAPUT VI. <hi>Photini haeresis. Ex initio Joannis multi confutantur errores.</hi> Deus erat Verbum <hi>naturaliter, non nuncupative solum.</hi> </head>

<pb n="0229D"/>
<p>Ignorat etiam Photinus <hi>magnum pietatis,</hi> quod
Apostolus memorat, <hi>sacramentum <note>(I Tim. III, 16)</note>
            </hi>,
qui Christi ex Virgine fatetur exordium: ignorans in
uno Christi sic esse credendam veritatem carnis ex
tempore, ut neganda non sit naturalis veritas sempiternae
divinitatis ex Patre. Et propterea non credit
sine initio substantialiter Deum natum ex Deo Patre,
in quo carnis veritatem confitetur ex Virgine, non
<pb n="0230A"/>
intelligens de Patre Deo substantialiter natum illud
Verbum quod, in plenitudine temporum caro factum,
habitat <note>( <hi>al.</hi> habitavit)</note> in nobis, quod secundum divinam
quam habet ex Patre substantiam <hi>in principio
erat, et apud Deum erat, et Deus erat <note>(Joan. I, 1)</note>
            </hi>.
Quibus tribus evangelistae sententiis, et sempiterna
Verbi nativitas, et personalis inconfusa proprietas,
et indiscreta substantialis unitas Patris Filiique monstratur,
ut in Verbo caro <note>( <hi>al.</hi> carne)</note> facto, et habitante
in nobis, quod <hi>in principio erat</hi> sempiternitatis
agnitio suspicionem coeptae nativitatis auferret;
quod <hi>apud Deum erat</hi> personae utriusque inconfusa
proprietas unionem Sabelliani erroris excluderet;
quod autem <hi>Deus erat</hi> essentialis nominis veritas
unitatem substantiae genitoris genitique monstraret.
<pb n="0230B"/>
Non enim dixit Joannes, Deus dictus est Verbum, sed <hi>Deus erat Verbum:</hi> 
 ut dum in Deo Verbo essentiae
divinae veritas naturalis agnoscitur, consequenter non
nuncupativi, sed naturalis nominis veritas probaretur.
Veritas enim naturae nunquam privatur nominis veritate.
Ac sic illa <note>( <hi>al.</hi> illius)</note> Verbi, non prolativi, sed
substantialis vera <note>( <hi>al.</hi> verissima)</note> incarnatio tunc salubriter
creditur, si aeternum Verbum, quod carnem
<note>( <hi>al.</hi> nostram)</note> suscepit ex tempore, non initio existendi
subditum, non persona cum Patre confusum, non
aliud <note>( <hi>al.</hi> alium)</note> natura credamus esse quam Deum.</p>
</div2>

<div2>
          <head>CAPUT VII. <hi>Error alius negantium veram in Christo deitatem simul et humanitatem. Error alius eorum qui humanitatis opera in deitatem referunt.</hi> </head>
<p>Sunt etiam quidam in eo quamplurimum gratiae
Salvatoris ingrati, quod in Christo, Deo scilicet
<pb n="0230C"/>
 vero homineque perfecto, sic se asserunt accipere
Dei hominisque naturam, ut unam falsam, alteram
semiplenam non dubitent in Dei Filio praedicare
substantiam. Nam veram Christi deitatem nolunt
credere, cujus ex Deo Patre veram nativitatem negant
substantialiter exstitisse, volentes Deo Filio naturam
veri nominis adimere, cui nequeunt nomen
naturalis veritatis auferre. Dicunt enim in unigeniti
Dei nomine non naturalem ex Patris generatione
substantiam, sed nuncupationem solius esse vocabuli
donatione concessam. Humanam quoque naturam
sic in Christo credunt, ut quod est melius hominis
adimant; quod est inferius, hoc relinquant: et minus
considerantes <hi>magnum pietatis,</hi> quod Apostolus memorat, <hi>sacramentum,</hi> 
 ab illa Mediatoris mirabili susceptione
<pb n="0230D"/>
rationalem nituntur animam separare, quam
in Mediatore Dei et hominum penitus asserunt <emph>75</emph> 
non fuisse. Aliud quoque ab istis adjicitur memorato
errori piaculum, quo confusionis admittunt teterrimae
cauponatum. Nam in unitate personae (in qua Deus
et homo unus Christus, inconfusibilem atque inseparabilem
utriusque veritatem naturae commendans,
verum se Deum divinis operibus verumque hominem
humanis passionibus demonstravit, impassibile habens
per quod homo creatus est sanus, passibile suscipiens
<pb n="0231A"/>
per quod sanaretur infirmus) sic isti nescio
qua deceptione falluntur, ut quidquid Dominus, veram
formae servilis susceptionem monstrans, humiliter
gessit aut dixit, totum ad contumeliam divinitatis
derivare non metuant, quam passioni mutabilitatis
<note>( <hi>al.</hi> mutabilitatique)</note> subjiciunt, dum utriusque naturae
veritatem tam dictorum quam operum manifestatione
clarissima resplendentem nulla consideratione
distinguunt: non attendentes ubi demonstretur
infirmitas ab invicta et impassibili virtute suscepta,
ubi per infirmitatem resplendeant invictae virtutis
insignia: atque ita divini mysterii frustrare conantur
effectum, quia revera homo salvari non potuit, si
vel susceptor hominis naturaliter verus Deus non fuit,
vel in Dei veri susceptione aliquid hominis defuit.</p>
</div2>

<div2>
          <head>CAPUT VIII. <hi>Mediatoris duplex natura ex Scripturis demonstranda. Ex verbis Isaiae tria in Christo probantur, caro, anima, et divinitas.</hi> </head>

<pb n="0231B"/>
<p>Et ut omne submoveatur dubitationis ambiguum,
in una Mediatoris Dei et hominum hominis Christi
persona perfectio divinae humanaeque substantiae
propheticis est apostolicisque testimoniis demonstranda.
Isaias, sicut supra memoravimus, dicit: <hi>Ecce
Virgo in utero concipiet, et pariet filium, et vocabitur</hi> 
<note>(al. <hi>vocabitis</hi> vel vocabis)</note><hi> nomen ejus Emmanuel.
Butyrum et mel manducabit, priusquam sciat aut proferat
maligna, mutabit bonum; quoniam priusquam
sciat puer bonum aut malum, non credit malitiae, ut
eligat quod bonum est, et relinquetur terra desolata;
quoniam priusquam sciat puer vocare patrem aut matrem,
accipiet virtutem Damasci, et spolia Samariae</hi> 
<pb n="0231C"/> <note>(Isai. VII, 14-16)</note>.
In hoc testimonio tota continetur
salutaris mysterii plenitudo: nam veritas carnis in
virginali conceptu cognoscitur, et in electione boni
anima intellectualis ostenditur, et in Emmanuel nomine
vera deitatis natura monstratur; ac sic in vero
Deo, nec falsa fuit hominis, nec semiplena susceptio.
Dignum etenim fuit ut in sacramento redemptionis
humanae, nec veritas defuisset perfectioni, nec perfectio
veritati. Nam si vera caro in Christo non fuit,
quid in utero Virgo concepit? et si anima vel intellectus
naturae in Christo defuisse credatur humanae,
quid in infante bonum malumque dicitur ignorasse?
An illam divinam Filii Dei naturam ignorantiae boni
malique subjicimus, ut humanam in Christo animam
denegemus? Itane credendus est homo susceptus a
<pb n="0231D"/>
Deo quae Dei sunt aliquatenus potuisse sapere, in
quo ipsa sapientia cognitione boni malique dicitur
caruisse? Anima igitur humana, quae rationis capax
naturaliter facta est, bonum malumque in infante
Christo nescisse dicitur, quae secundum evangelicam
veritatem in puero Jesu sapientia et gratia profecisse
narratur: sicut Lucas ponit et dicit: <hi>Puer autem
crescebat, et confortabatur, plenus sapientiae, et gratia
Dei erat in illo <note>(Luc. II, 40)</note>
            </hi>. Et paulo post: <hi>Jesus
proficiebat</hi> <emph>76</emph> <hi>sapientia, aetate, et gratia apud Deum
et homines <note>(Ibid., 52)</note>
            </hi>. Nam sicut carnis est aetate
proficere, sic est animae sapientia et gratia profecisse,
<pb n="0232A"/>
quae tamen in sapientia nullatenus proficeret, si naturalem
intelligentiam (quae hominibus rationis causa
concessa est) non haberet, non quia hoc susceptor
Deus eguit, sed quia hoc pro remedio nostrae salutis
effectus piae susceptionis exegit, ut dum caro et
anima rationalis a Deo suscipitur, utraque pariter
salvaretur: nam nec caro ipsa fuit a Dei Filio suscipienda,
nisi divina fuisset susceptione salvanda. Quod
si Deus carne non eguit, sed ut eam salvaret accepit,
ita nec anima rationali Deus eguit, sed eam salvandam
cum carne suscepit: cujus animae humanae susceptionem
prophetico more David sanctus intimat
dicens: <hi>Ecce enim Deus adjuvat me, et Dominus susceptor
est animae meae <note>(Psal. LIII, 6)</note>
            </hi>. Adjuvit utique
quam suscepit, quam procul dubio, nisi susciperet,
non juvisset.</p>
</div2>

<div2>
          <head>CAPUT IX. <hi>Ovis errans peccator est a Deo aberrans. Viae Domini fides, justitia, misericordia, et veritas.</hi> </head>

<pb n="0232B"/>
<p>Necessarium autem reor perfectam hominis in
Christo susceptionem evangelicae quoque parabolae
recensione monstrandam, ovis scilicet erraticae, quam
propriis humeris subvectam Dominus reportavit ad
domum; cujus quaerendae David jam pridem flagitabat
lacrymabili postulatione subsidium, dicens: <hi>Erravi
sicut ovis quae perierat, require servum tuum <note>(Psal. CXVIII, 176)</note>
            </hi>.
Cum ergo murmurarent Pharisaei
et Scribae dicentes: <hi>Quia hic peccatores recipit, et
manducat cum illis <note>(Luc. XV, 2)</note>
            </hi>, refert evangelista
quod hanc eis Dominus parabolam dixerit: <hi>Quis ex
vobis homo qui habet centum oves, et si perdiderit unam
<pb n="0232C"/>
ex illis, nonne dimittit</hi> <note>(al. dimittet)</note><hi> nonaginta novem
in deserto, et vadit ad illam quae perierat, donec inveniat
illam? Et cum invenerit eam, imponit</hi> <note>(al. imponet)</note><hi>
in humeros suos gaudens; et veniens domum,
convocat amicos et vicinos, dicens illis: Congratulamini
mihi, quia inveni ovem meam quae perierat <note>(Ibid.,
40 seq.)</note>
            </hi>. Hanc ovem, in qua peccatoris hominis natura
signatur, quali errore dicemus errasse? cordis
an corporis? errore pedum an errore morum? Non
opinor quemquam sic humanae cogitationis exsortem,
qui putet hominem quomodolibet <note>( <hi>al.</hi> quemlibet)</note> a
Deo longinquitate habitationis et non perversitate
cogitationis errare. In via Dei non gressu corporis,
sed mentis ambulatur incessu. Via Dei fides est recta,
quae in tantum via prorsus ostenditur, ut in ea nos
<pb n="0232D"/>
Apostolus ambulare testetur: <hi>Per fidem</hi> (inquiens) <hi>ambulamus, non per speciem 
 <note>(II Cor. V, 7)</note>
            </hi>. Via Domini
justitia est, per quam se beatus David deductum
esse commemorat, dicens: <hi>Super aquam refectionis
educavit me, animam meam convertit: deduxit me super
semitas justitiae propter nomen suum <note>(Psal. XXII,
2)</note>
            </hi>. <hi>Viae</hi> etiam <hi>Domini misericordia et veritas <note>(Psal.
XXIV, 10)</note>
            </hi>, per quas utique non corporis gressu, sed
animae magis ambulatur affectu. Hanc nobis ambulandi
doctrinam beatus Joannes intimat dicens: <hi>Qui
dicit se in Christo manere, debet quemadmodum ille
ambulavit, et ipse ambulare <note>(I Joan. II, 6)</note>
            </hi>. Qua via
<pb n="0233A"/>
se praecipit Christus ipse sequendum, dicens: <hi>Si vis
perfectus esse, vade, vende omnia quae</hi> <emph>77</emph> <hi>habes, et da
pauperibus; et habebis thesaurum in coelo; et veni, sequere
me <note>(Matth. XIX, 21)</note>
            </hi>. Non ergo corporali gressu
solo quisquam sequitur Christum, aut errat a Christo.
 Equidem erroris hujus qualitatem Dominus
ipse Salvatorque noster, dum Sadducaeos increparet,
ostendit, dicens: <hi>Erratis, nescientes Scripturas, neque
virtutem Dei <note>(Matth. XXII, 29)</note>
            </hi>. Propterea utique miserabiliter
errabant, quia illum, qui Dei virtus est,
nesciebant. Sicut ergo virtutis Dei scientia tenax est
coelestis itineris, sic est inscitia mater erroris. Quod
etiam beatus David ostendit, dicens de quibusdam: <hi>Nescierunt, neque intellexerunt, in tenebris ambulant <note>(Psal. LXXXIII, 1)</note>
            </hi>.
His atque hujusmodi testimoniis
<pb n="0233B"/>
evidentissime demonstratur ovis illius errorem, non
solum corpori, sed etiam animae deputandum; illa
scilicet ratione, quoniam etsi ab homine corporaliter
videatur aliquod admitti peccatum, ex corde sumit
exordium, nec extrinsecus quidquam perficitur, nisi
hoc intrinsecus cogitationis judicio porrigatur. Cujus
rei veritatem Veritas nobis ipsa monstravit, ita discipulis
loquens: <hi>De corde enim exeunt cogitationes
malae, homicidia, adulteria, fornicationes, furta, falsa
testimonia, blasphemiae. Haec sunt quae coinquinant hominem <note>(Matth. XV, 19)</note>
            </hi>.
In hoc igitur unusquisque errat,
in quo semetipsum malae cogitationis assensione
commaculat.</p>
</div2>

<div2>
          <head>CAPUT X. <hi>Ex parabola ovis reportatae probatur totus homo a Christo susceptus. Christus per animam suam Ecclesiam in conjugium recepit. Christus caput, Ecclesia corpus recte dicitur.</hi> </head>

<pb n="0233C"/>
<p>Quapropter, cum error iste animae simul intelligatur
et corporis, si Dei Filius absque anima rationali
 solam accepit hominis carnem, inferiorem partem
illius ovis domum retulit, meliorem vero (quod absit)
errori perpetuo dereliquit: nam manifestum est
quoniam hoc revocavit, quod propriis humeris reportavit.
Si autem ipse totam se profitetur ovem
propriis humeris impositam reportasse, totus homo
cognoscatur in Christo. Quoniam tunc est hominis
credenda redemptio si in Filio Dei susceptionis humanae,
id est ovis illius reportatae, non defuit plenitudo.
Hoc enim Deus in nobis salvavit, quod pro nobis
accepit; et illam Deus Dei Filius naturam fecit
participem salutis aeternae, quam sibi conjunxit in
<pb n="0233D"/>
unitate personae: illam in coeleste palatium introduxit,
cum qua sponsus de thalamo uteri virginalis
exivit: <hi>ipse</hi> enim, <hi>tanquam sponsus procedens de thalamo
suo, exsultavit ut gigas ad currendam viam <note>(Psal. XVIII, 6, 7)</note>
            </hi>.
Quis autem moliatur dicere Verbi
Dei sponsam carnem fuisse, non animam? cui animae
jam pridem dictum est ab ipso Domino per prophetam: <hi>Et desponsabo te mihi in aeternum; et sponsabo te
mihi ad justitiam</hi> 
 <note>(al. in justitia)</note><hi>, et in judicio, et in
misericordia, et pietate (Oseae II, 19)</hi>. Cujus mysterii
Isaias quoque testis fidelis exstitit, qui ex persona
<pb n="0234A"/>
Christi loquentis haec dicit: <hi>Gaudens gaudebo in Domino,
et exsultabit anima mea in Deo</hi> <note>(al. Deo meo)</note><hi>
qui</hi> <note>(al. quia)</note><hi> induit me vestimentum salutis, et indumentum
justitiae circumdedit me, quasi sponsum decoratum
corona, et quasi sponsam decoratam monilibus
suis <note>(Isai. LXI, 10)</note>
            </hi>. Ecce unus est sponsus, est et
sponsa, qui se etiam animam habere testatur: quam
ut ostenderet non sine intellectu susceptam, cor
(quod proprium est animae humanae) <emph>78</emph> simul cum
carne in Deo exsultasse ex persona hominis suscepti
monstravit dicens: <hi>Cor meum et caro mea exsultaverunt
in Deum vivum <note>(Psal. LXXXIII, 2)</note>
            </hi>. Quia
vero naturae primitias suscipiens Dominus, sicut in
suo corpore cunctorum fidelium corpus, sic in sua
anima universorum fidelium animas per naturae unitatem
<pb n="0234B"/>
et gratiam justificationis accepit: per hanc
omnem Ecclesiam in conjugium sibi perpetuae incorruptibilitatis
ascivit, cujus desponsionis mirabile sacramentum
sic fidelis sponsi servus ipsi sponsae commendat,
ut mentis intelligatur magis esse quam corporis,
dicens: <hi>Despondi enim vos uni viro, virginem
castam exhibere Christo. Timeo autem ne sicut serpens
Evam seduxit astutia sua, ita corrumpantur sensus
vestri, et excidant a simplicitate, quae est in Christo <note>(II Cor. XI, 2, 3)</note>
            </hi>.
Ibi ergo spiritalis adulter corrumpere
quaerit castitatem virginalis matrimonii, ubi
cernit coelesti sponso fidem connubii debere servari.
Inaniter autem animae castitatem custodiri mandat
Apostolus, si hujus primitias conjunctionis in se non
habuit homo a Deo susceptus; praesertim cum caput
<pb n="0234C"/>
et corpus Christum Ecclesiamque doctor idem gentium
praedicare non cesset, dicens: <hi>Secundum operationem
potentiae virtutis ejus quam operatus est in
Christo Jesu, suscitans illum a mortuis, et constituens
ad dexteram suam in coelestibus supra omnem principatum,
et potestatem, et virtutem, et dominationem,
et omne nomen quod nominatur, non solum in hoc saeculo,
sed etiam in futuro: et omnia subjecit sub pedibus
ejus, et ipsum dedit caput supra omnem Ecclesiam,
quae est corpus ipsius, plenitudo ejus, qui
omnia in omnibus adimplet <note>(Ephes. I, 20-22)</note>
            </hi>. Alio
quoque loco dicitur <note>( <hi>al.</hi> dicit)</note>: <hi>Vir caput est mulieris,
sicut Christus caput est Ecclesiae, ipse Salvator
corporis <note>(Ephes. V, 23)</note>
            </hi>. Quomodo ergo anima Ecclesiae
poterit salvari, si defuit anima Salvatori? vel
<pb n="0234D"/>
qualis effectus liberationis credetur <note>( <hi>al.</hi> crederetur)</note>
secuturus in corpore, qui non praecessit in capite?
Nam sicut suis fidelibus dicit: <hi>Si vos Filius liberaverit,
tunc vere liberi eritis <note>(Joan. VIII, 36)</note>
            </hi>, ita de se
quoque pronuntiat: <hi>Quia factus est sicut homo sine
adjutorio inter mortuos liber <note>(Psal. LXXXVII, 5)</note>
            </hi>. Quod
ergo caput liberum fecit in se, hoc etiam liberavit in
corpore, quia intrans in domum fortis, atque alligans
fortem <note>(Matth. XII, 29)</note>, hoc ibi a servitio liberavit,
quod primitus in se pro servo suscepit; nec
aliud est in corpore regnaturum, quam quod in
capite praecessit <note>( <hi>al.</hi> processit)</note> ad coelum. Cujus rei
<pb n="0235A"/>
credulitatem fideliter ac fiducialiter gerens Paulus
exsultat, et dicit: <hi>Nostra autem conversatio in coelis
est <note>(Philip. III, 20)</note>
            </hi>. Ibi itaque <note>( <hi>al.</hi> utique)</note> suam animam
conversari non ambigit, ubi humanam animam
in Christo regnare confidit: propter quod etiam Colossenses
hujuscemodi <note>( <hi>al.</hi> hujusmodi)</note> praedicationis
hortatur eloquio dicens: <hi>Si consurrexistis</hi> <note>(al. consurrexistis)</note><hi>
cum Christo, quae sursum sunt quaerite,
ubi Christus est in dextera Dei sedens.</hi> </p>
</div2>

<div2>
          <head>CAPUT XI. <hi>Alia ratio ex Petro.</hi> </head>
<p>Nec illud est aliquatenus omittendum, quod cum
magno praedicationis miraculo Petrus commendat in
Christo, quia <hi>peccatum non</hi> <emph>79</emph> <hi>fecit, nec inventus est
dolus in ore ejus.</hi> Sic enim dicit: <hi>Christus pro nobis
</hi><note>(al. vobis)</note> <hi>mortuus est, vobis relinquens exemplum, ut
<pb n="0235B"/>
sequamini vestigia ejus; qui peccatum non fecit, nec
inventus est dolus in ore ejus <note>(I Petr. II, 22)</note>
            </hi>. Nam si
Dei Filius animam humanam in carnis susceptione
non habuit, et hoc beatus Petrus de ejus creditur divinitate
dixisse, quid est quod pro magno in laudem
dicitur Christi, quia divinitas ejus immunis esse potuit
a labe peccati, cum Dei sit proprium, non solum
non peccare, sed etiam a peccato salvare: qui propterea
solus potest donare indulgentiam, quia solus
admittere non potest culpam; ideo solus est vulneratorum
medicus, quia divina natura nunquam in se
recipit vulnus? Si autem hoc ad Christi carnem creditur
referendum, quomodo ab animabus nostris servari
justitia poterit, quibus exemplum apostolice
memoratum susceptio Christi non dedit? Sed ut ostenderet
<pb n="0235C"/>
beatus Petrus et in anima simul et in carne
Christi praecessisse justitiam, quam nobis imperat
imitandam, secutus adjunxit: <hi>Qui cum malediceretur,
non remaledicebat</hi> <note>(al. <hi>maledicebat</hi> )</note>; quod proprie ad
animae patientiam pertinet; propter quod et alio loco
dicit: <hi>Non reddentes malum pro malo, vel maledictum
pro maledicto, sed e contrario benedicentes:
quia in hoc vocati estis, ut benedictionem haereditatis
possideatis <note>(I Petr. III, 9)</note>
            </hi>. Cujus benedictionis Salvator
noster ex corde prodire commendat exordium
dicens: <hi>Homo bonus de bono thesauro cordis sui profert
</hi><note>(al. proferet)</note> <hi>bona <note>(Matth. XII, 35)</note>
            </hi>. Constat ergo
in anima benevolentiam esse, unde benedictionem
possimus maledicentibus redhibere. Ut autem beatus
Petrus, et animae nobis, et carnis in Christo demonstraret
<pb n="0235D"/>
exemplum, cum dixisset: <hi>Qui cum malediceretur,
non remaledicebat</hi> <note>(al. <hi>maledicebat</hi> )</note>, secutus
adjunxit: <hi>Cum pateretur, non comminabatur. Commendabat
autem judicanti juste; qui peccata nostra
pertulit in corpore suo super lignum, ut a peccatis nostris
separati, cum justitia vivamus, cujus livore sanati
estis</hi> <note>(al. sumus)</note><hi>. Qui sicut oves errabatis; sed
nunc convertimini ad pastorem, et visitatorem animarum
vestrarum <note>(I Petr. II, 23-25)</note>
            </hi>.</p>
</div2>

<div2>
          <head>CAPUT XII. <hi>Christus recte et pastor, et ovis ac agnus dicitur. Alia ratio ex Levitico, quia Christus cum esset pontifex, integer ut esset homo, ex lege tenebatur.</hi> </head>

<pb n="0236A"/>
<p>Est igitur Dei Filius animarum nostrarum visitator
et pastor, quia fieri dignatus est animae humanae susceptor,
cui ex persona futurae susceptionis humanae
dicitur in psalmo: <hi>Suscipe me secundum verbum
tuum, et vivam <note>(Psal. CXVIII, 116)</note>
            </hi>. Christus ergo pastor
noster est, cujus nos oves esse apostolica testatur
auctoritas; qui tamen, ut plene susceptorem se
nostrae naturae dignaretur ostendere, non solum pastorem,
sed et ovem se non dedignatus est appellare
<note>( <hi>al.</hi> appellari)</note>, ut pote de quo, sancto Spiritu
actus <note>( <hi>al.</hi> tactus)</note>, propheta testatur: <hi>Sicut ovis ad
victimam adductus est, et sicut agnus coram tondente
sine voce, sic non aperuit os suum <note>(Isai. LIII, 7)</note>
            </hi>; et
ipse per <note>( <hi>al.</hi> denuo per)</note> Jeremiam: <hi>Ego sicut agnus
<pb n="0236B"/>
innocens adductus sum ut immolarer, et nescivi: in
me cogitaverunt cogitationem malam dicentes: Venite,
mittamus lignum in panem ejus <note>(Jer. XI, 19)</note>
            </hi>; de quo
etiam Joannes Baptista proclamat: <hi>Ecce Agnus Dei,
ecce qui tollit peccata </hi><note>(al. peccatum)</note> <hi>mundi <note>(Joan. I,
29)</note>
            </hi>. Non dissimilia de Christo <note>( <hi>al.</hi> de quo)</note> Petrus
quoque ponit apostolus dicens: <hi>Scientes quod non
corruptibilibus</hi> <emph>80</emph> <hi>argento, vel auro redempti estis de
vana vestra conversatione paternae traditionis, sed pretioso
sanguine, quasi agni incontaminati et immaculati
Jesu Christi <note>(I Petr. I, 18, 19)</note>
            </hi>. Unus igitur
idemque mediator Dei et hominum, homo Christus
Jesus, ipse pastor et ovis, ipse sponsus et sponsa,
ipse sacerdos et victima, unus idemque et oblator
muneris et munus factus est oblatoris, ut nec oblator
<pb n="0236C"/>
a muneris qualitate descisceret, nec munus ab oblatoris
merito discreparet. Qui si minus aliquid habuit
humanae naturae, nec personam sumere pontificis,
nec offerri potuit pro peccatis: in lege enim
sacerdotio fungi non poterat, si quis homo <note>( <hi>al.</hi> hominum)</note>
minus aliquid habuisset in se, nec vitiosum,
vel imperfectum pecus ad sacrificium cuiquam licebat
offerre: pontificem vero nostrum Jesum Christum
esse quis ambigat, quem sub hac Paulus evidenter
appellatione commendat: <hi>Habentes autem</hi> 
(inquiens) <hi>Pontificem magnum, qui penetravit coelos,
Jesum Filium Dei, teneamus confessionem. Non enim
habemus pontificem qui non possit compati infirmitatibus
nostris; tentatum autem per omnia pro similitudine
absque peccato. Adeamus ergo cum fiducia ad
<pb n="0236D"/>
thronum gratiae, ut misericordiam consequamur, et
gratiam inveniamus in auxilio opportuno <note>(Hebr. IV,
14, 15, 16)</note>
            </hi>. Ut autem humanae naturae hoc pontificatus
officium demonstraret, adjecit: <hi>Omnis namque
pontifex ex hominibus assumptus, pro hominibus constituitur
in his quae sunt ad Deum, ut offerat dona et
sacrificia pro peccatis; qui condolere possit his qui
ignorant et errant, quoniam et ipse circumdatus est
infirmitate. Et propterea debet quemadmodum pro
populo, ita etiam pro semetipso offerre pro peccatis.
Nec quisquam sumit sibi honorem, sed qui vocatur a
<pb n="0237A"/>
Deo, tanquam Aaron. Sic et Christus non semetipsum
clarificavit ut pontifex fieret, sed qui locutus est ad
eum: Filius meus es tu, ego hodie genui te <note>(Hebr. V,
1-5)</note>
            </hi>. Quem tamen pontificem dicit per omnia pro
similitudine absque peccato tentatum. Per quae
autem omnia tentatus fuerit, superius evidenter
ostendit dicens: <hi>Nusquam enim angelos apprehendit,
sed semen Abrahae apprehendit. Unde debuit per omnia
fratribus similari, ut misericors fieret, et fidelis
pontifex ad Deum, ut repropitiaret delicta populi. In
eo enim quo</hi> <note>(al. quod)</note><hi> passus est ipse et tentatus,
potens est his qui tentantur auxiliari <note>(Hebr. II, 16-18)</note>
            </hi>.</p>
</div2>

<div2>
          <head>CAPUT XIII. <hi>Alia ratio ex Paulo, quia Christus et in carne et in anima tentatus est.</hi> </head>
<p>Si ergo in eo quo <note>( <hi>al.</hi> quod)</note> tentatus est tentatis
<pb n="0237B"/>
auxilium donat, profecto in quo tentatus non est
tentatis auxilium non ministrat. Quo conficitur ut
hi qui Christo solam carnem humanam assignant, et
animam denegant, in sola carne quaerant auxilium
Christi, in anima vero remaneant destituti: Filius
Dei namque hoc adjuvat in homine, quod suscepit
pro homine. Quod si et in anima et in carne promereri
Christi delectantur auxilium, fateantur necesse
est (sicut veritas habet) et in anima pariter et
in carne tentatum. Et anima igitur humana, et caro
simul est in Christo tentata. Quod si simul est in
Christo et anima et caro tentata, simul est ab eo
utraque suscepta; et si utramque dignatus <emph>81</emph> est
suscipere, utramque dignatus est sine dubitatione
salvare. Dignum namque fuit, nostraeque saluti conveniens,
<pb n="0237C"/>
ut Deus verus ex vero Patre solus substantialiter
natus veram hominis quam ipse fecit animam
carnemque susciperet, in utraque cum tentatore
pugnaret, in utraque vinceret, ac deinceps in utraque
tentatis subministraret auxilium, cum in utraque
infirmis ac morituris victoriae praeberet exemplum.
Illa quoque sententia sacramentum Mediatoris
manifesto demonstrat indicio, quam ipsa veritas protulit,
dicens: <hi>Venit enim Filius hominis salvum facere
et quaerere quod perierat <note>(Luc. XIX, 10)</note>
            </hi>. Attendamus
igitur quid perierit terreni hominis lapsu, et
agnoscamus quid quaesitum fuerit hominis coelestis
adventu. Consideremus quid in se peccando <note>( <hi>al.</hi> peccato)</note>
vendiderit servus, et apparebit quid suscipiendo
redemerit Dominus. Attendamus quid latro in hominis
<pb n="0237D"/>
seductione vulneraverit, ut clareat quid medicus
in hominis susceptione sanaverit. Nonne ex
carne simul animaque compositus praeceptum Dei
homo primus accepit? Quod si in utraque praeceptum
Dei cognoscitur accepisse, in utraque debuit
obedientiam praecepti servare. Si autem in utraque
fuit parendum praecepto, ab utraque admissa est
transgressio: quoniam sicut est inchoatum animae
cupiditate peccatum, sic est carnali comestione perfectum:
et ideo, quod totus homo reatum transgressionis
admisit, totum sibi diabolus captivavit.
Quod si totus tenebatur captivitatis vinculo, totus
<pb n="0238A"/>
eguit liberatoris auxilio. Si autem totum debuit liberare
pietas, totum debuit suscipere divina majestas.
Totius ergo fuit hominis a Deo suscipienda natura,
quoniam in toto fuit captivitas captivanda, ut tota
simul acquireretur de captivata captivitate victoria:
et <note>( <hi>al.</hi> ut)</note>, secundum praedicationis apostolicae sententiam,
captivam ducens captivitatem <note>(Ephes. IV,
8)</note>, principatus et potestates traduceret confidenter,
palam triumphans illos in semetipso <note>(Coloss. II,
15)</note>.</p>
</div2>

<div2>
          <head>CAPUT XIV. <hi>Alia ratio a divisione per quatuor membra.</hi> </head>
<p>Ad extremum dicatur cur ab illa ineffabili divinitate
non fuerit animae natura suscepta cum carne?
utrum a Deo non fuerit facta? An peccato non fuerit
vitiata? an carne viliorem universalis medicina despexit
<pb n="0238B"/>
<note>( <hi>al.</hi> despexerit)</note>? An peccati vulnere sauciatam
omnipotens curare nequivit <note>( <hi>al.</hi> nequiverit)</note>? Sed
horum primum postremumque qui sentiunt, et adversus
virtutem creatoris, et contra potentiam Salvatoris
rebelles existunt, si vel aliquam creaturam
putant a Deo non factam, vel ad salutem animae conferendam
potestatem dicunt omnipotentis invalidam.
Duobus vero mediis, nec peccatum considerant rationalis
creaturae, nec meritum; non intelligentes
carne sua viliorem esse non posse quae vitam tribuit
carni, et illam gravius vulneratam, quae per intelligentiam
magis potuit resistere tentatori. Illa igitur
omnipotens virtus, et pia sapientia, nec despexit
velut extraneam quam a se noverat factam, nec
sprevit sanandam quam sciebat gravius vulneratam,
<pb n="0238C"/>
nec eam quam carne potiorem fecit a remedio salutis
exclusit: sed sicut totum hominem diabolus
decipiendo percussit, ita Deus totum suscipiendo salvavit: <emph>82</emph> 
 ut agnosceretur idem creaturae totius
conditor et Redemptor, qui potuit et quod non erat
facere, et quod dilapsum fuerat reparare.</p>
</div2>

<div2>
          <head>CAPUT XV. <hi>Alia ratio, ex nomine Mediatoris, ut habeat in se totam naturam.</hi> </head>
<p>Cunctos praeterea qui salutis esse cupiunt aeternae
participes oportet agnoscere pariter et tenere non
incassum hominem Jesum Christum Mediatorem Dei
et hominum nuncupatum, nisi quia idem Deus totam
in se naturam suscepit hominis, et idem homo totam
in se habet substantiam deitatis <note>( <hi>al.</hi> divinitatis)</note>. Nam
quia per peccatum homo fuit separatus a Deo, inter
<pb n="0238D"/>
Deum irascentem hominemque peccantem talis utique
Mediatoris debuit intervenire persona, quae ad
propitiandum Deum homini totum verumque in se
Deum de Deo natum haberet, et ad reconciliandum
hominem Deo totum verumque in se de homine
natum hominem contineret, atque ita ex utroque in
utroque unus Christus esset, ut plenitudo deitatis
susceptum non consumeret, sed proveheret hominem,
et plenitudo humanitatis nec minoraret immensam,
nec mutaret impassibilem deitatem: ac sic
hominis natura, quae mutata fuerat in deterius, per
illum tota redintegraretur, quo nihil est melius.
<pb n="0239A"/>
Propterea se Mediator Dei et hominum plenum
Deum plenumque dignatus est hominem demonstrare.</p>
</div2>

<div2>
          <head>CAPUT XVI. <hi>Aliae quoque rationes ex diversis Scripturae locis.</hi> </head>
<p>Quod si quis ambigit aut omnino non credit, eligat
utrum sibi nomine an opere velit quod asserimus
demonstrari: neque enim Scriptura sancta in uno
eodemque Christo, aut Dei vocabulum praetermisit,
aut hominis, evangelista dicente: <hi>In principio erat
Verbum, et Verbum erat apud Deum, et Deus erat
Verbum: hoc erat in principio apud Deum; omnia per
ipsum facta sunt, et sine ipso factum est nihil <note>(Joan.
I, 1, 2)</note>
            </hi>. Et paulo post: <hi>Verbum caro factum est, et
habitavit in nobis <note>(Ibid., 14)</note>
            </hi>. Illud utique Verbum
carnem factum asserit, quod Deum esse superius
<pb n="0239B"/>
memoravit, ut ostenderet eumdem verum Deum ex
Patre, qui est homo verus ex homine. Ostendit praeterea
in quo naturaliter sempiternum credamus ex
Deo Patre, et in quo temporaliter ex homine factum
hominem debeamus accipere, aliud in exordio, aliud
in subsequentibus monstrans. Aeternitas igitur Filii
Dei asseritur, dum Verbum Deus in principio praedicatur.
Ibi Verbum non dicit factum, quod ex Patre
noverat genitum; ibi non est temporis nomen, ubi
sempiternitas, nec initium potest habere, nec finem.
Cum autem venitur ad carnis vocabulum, tunc Verbum
caro dicitur factum, ut agnoscamus eum qui
factus non erat, sed natus de Patre semper erat, tunc
fieri voluisse, quando quod fecerat, factus opus suum,
dignatus est reparare. In hoc facto beatus quoque
<pb n="0239C"/>
Paulus, sicut veritatem hominis, sic veritatem curavit
temporis profiteri, dicens: <hi>Cum autem venit plenitudo</hi> <emph>83</emph> 
 <hi>temporis, misit Deus Filium suum factum ex muliere,
factum sub lege, ut eos qui sub lege erant redimeret,
ut adoptionem filiorum reciperemus <note>(Gal. IV,
4, 5)</note>
            </hi>. Hoc ipsum, ubique prophetis <note>( <hi>al.</hi> propheticis)</note>
congruens, apostolica servat auctoritas, ut factum
praedicans Christum, et quid factus sit, et unde factus
sit evidenter ostendat: ut agnoscatur rerum omnium
Dominum sic formam suscepisse servilem, ut
non aliunde, sed ex homine veram susceperit carnem.
Dicit igitur David: <hi>Mater Sion dicet: Homo,
et homo factus est in ea, et ipse fundavit eam Altissimus <note>(Psal. LXXXVI, 5)</note>
            </hi>.
Ecce in uno Christo, sicut una
persona indubitanter asseritur, sic veritas Dei atque
<pb n="0239D"/>
hominis inconfusa monstratur: qui enim <hi>homo factus
est in ea, ipse ipse fundavit eam Altissimus.</hi> Huic dicto illud
apostolicum prorsus est comparandum: <hi>Quorum
patres, ex quibus Christus secundum carnem, qui est
super omnia Deus benedictus in saecula <note>(Rom. IX, 5)</note>
            </hi>.
Quod David dicit: <hi>Et homo factus est in ea,</hi> hoc Paulus
firmat dicens: <hi>Quorum patres, ex quibus Christus
secundum carnem;</hi> quod autem David asserit: <hi>Ipse
fundavit eam Altissimus,</hi> hoc Paulus sequitur, dicens: <hi>Qui est super omnia Deus benedictus in saecula.</hi> 
 Testamentum
Vetus concinit Novo; David Joanni concordat
et Paulo. Quem verum hominem dicit David,
<pb n="0240A"/>
quia <hi>Mater Sion dicet: Homo, et homo factus est in ea,</hi> 
eumdem verum Deum credit et praedicat, quia <hi>ipse
fundavit eam Altissimus.</hi> Quem verum hominem novit
Joannes, audiens eum dicentem: <hi>Quaeritis me occidere,
hominem, qui veritatem locutus sum vobis <note>(Joan.
VIII, 40)</note>
            </hi>, eumdem verum Deum monstrat, dicens: <hi>Hic est verus Deus, et vita aeterna.</hi> 
 Verum hominem
Christum recognoscit, quia <hi>Verbum caro factum est,
et habitavit in nobis,</hi> eumdemque verum Deum ostendit,
quia <hi>in principio erat Verbum, et Verbum erat
apud Deum, et Deus erat Verbum.</hi> Quem verum sciebat
hominem Paulus, quia voluntaria pietate factus
est ex muliere Dominus hominis, et factus est sub
lege Dominus legis <note>(Galat. IV, 4)</note> (sicut ipse testatur:
Quia <hi>misit Deus Filium suum, factum ex muliere,
<pb n="0240B"/>
factum sub lege;</hi> et quia <hi>factus est ex semine David
secundum carnem;</hi> et <hi>Quorum patres, ex quibus Christus
secundum carnem</hi> ), eumdem verum Deum confiteri
non cessat, dicens: <hi>Qui est super omnia Deus benedictus
in saecula.</hi> </p>
</div2>

<div2>
          <head>CAPUT XVII. <hi>Objectio, quod Christus est caro factus, ergo anima caruit. Caro pro toto homine. Anima pro toto homine.</hi> </head>
<p>Neque vero illud ex adverso nescimus opponi. Quod
cum <hi>Verbum caro factum</hi> dicitur, et <hi>Factus est ex semine
David secundum carnem,</hi> et <hi>Quorum patres ex
quibus Christus secundum carnem,</hi> in supradictis locis
ita quorumdam carnalis sensus carnis nomine teneatur,
ut, suscepta carne, non credatur Christus etiam
rationalem animam suscepisse. Sed qui sic sentiunt
<pb n="0240C"/>
minus attendunt id esse locutionis humanae, qua nonnunquam
totum significatur a parte. Noverint igitur
in Scripturis sanctis aliquando carnis tantummodo
nomine, nonnunquam animae solius vocabulo, totum
hominem demonstrari; cujus rei veritatem, non solum
ex Vetere Testamento, verum etiam ex Novo <emph>84</emph> 
 facile perdocebo. David carnis nomine totum
significat hominem, dicens: <hi>Exaudi, Deus, orationem
meam, ad te omnis caro veniet <note>(Psal. LXIV, 5)</note>
            </hi>. Quid est
autem omnis caro, nisi omnis homo? Similiter ab
eodem in alio psalmo dicitur: <hi>In Deo sperabo, non
timebo quid faciat mihi caro (Psal: LV, 5)</hi>. Et ut ostenderet
quod carnis nomine totum hominem designaret,
paulo post identidem dicit: <hi>In Deo laudabo verbum,
in Deo</hi> <note>(al. Domino)</note><hi> laudabo sermonem, in Deo
sperabo, non timebo quid faciat mihi homo <note>(Ibid., 11)</note>
            </hi>.
<pb n="0240D"/>
His dictis Isaiae quoque dicta concordant, cum Salvatoris
nostri adventum in carne pronuntians, dicit: <hi>Erunt prava in directa, et aspera in vias planas, et
videbit omnis caro salutare Dei 
 <note>(Isai. XL, 4, 5)</note>
            </hi>. Quid
est autem omnis caro, nisi omnis homo? An forsitan
exanimem sic elevabimus carnem, ut illi non dubitemus
divinam tribuere visionem? In Novo quoque
Testamento ipse humani generis creator et Dominus
carnis nomine totum reperitur hominem nuncupasse,
dum tribulationis extremae praenuntians qualitatem,
haec discipulis loquitur: <hi>Erit enim tunc tribulatio
magna, qualis non fuit ab initio mundi usque modo,
<pb n="0241A"/>
neque fiet: et nisi breviati fuissent dies illi, non fieret
salva omnis caro; sed propter electos breviabuntur dies
illi <note>(Matth. XXIV, 20, 21, 22)</note>
            </hi>. Animae quoque vocabulo
totum significari hominem Veteris ita demonstrat
series Testamenti, cum dicitur: <hi>Erant autem universae
animae de Jacob quinque et septuaginta <note>(Genes.
XLVI, 27)</note>
            </hi>. Rursus in eodem Testamento: <hi>Anima quaecunque
deliquerit ante Dominum nolens, in omnibus praeceptis
Domini quae non oportet facere, et fecerit unum
de his: si quidem princeps sacerdos, qui unctus est,
deliquerit, ne</hi> <note>(al. nec)</note><hi> sic plebs faciat, offerat</hi> <note>(al. offeret)</note><hi>
pro delicto suo, in quo deliquit, vitulum ex bobus
immaculatum Domino <note>(Levit. IV, 2, 3)</note>
            </hi>. Ecce <hi>anima</hi> 
dicitur, et <hi>sacerdos unctus</hi> deinceps nuncupatur, ut
cum animam audimus, totum simul hominem cognoscamus.
Nec in Novo Testamento hujus significationis
<pb n="0241B"/>
potuit deesse locutio: si quidem cum sancti Spiritus
adventu firmati discipuli, rejecta formidine,
publicae praedicationis auspicarentur officium, consummato
Petri sermone, liber Actuum apostolorum,
Luca narrante, sic continet: <hi>Qui ergo receperunt sermonem
ejus, baptizati sunt; et appositae sunt in die
illa animae circiter tria millia <note>(Act. II, 41)</note>
            </hi>. Quisquis
hic animarum nomine significatos homines nititur
denegare, ostendat necesse est qualiter ab apostolis
sine corporibus animae credantur sacramentum baptismatis
accepisse. Simile huic loco quiddam beatus
quoque Petrus sic in sua ponit Epistola: <hi>In diebus
Noe,</hi> inquiens, <hi>cum fabricaretur arca, in qua pauci, id
est octo animae salvae factae sunt per aquam <note>(I Petr.
III, 20)</note>
            </hi>. Cum sit igitur manifestum Scripturarum more
<pb n="0241C"/>
totum hominem, aliquando carnis, aliquando solius
animae vocabulo, designari, profecto monstratur,
cum evangelista dicit: <hi>Verbum caro factum est,</hi> nihil
aliud intelligi debere nisi Verbum homo factum.</p>
</div2>

<div2>
          <head>CAPUT XVIII. <hi>Mediator igitur Christus totum hominem suscepit. Propter duas in Christo naturas et homo Filius Dei et Deus Filius hominis appellatur. In Christo vera caro et vera anima.</hi> </head>
<p> <emph>85</emph> Propterea utique <hi>Mediator Dei et hominum
homo Christus Jesus</hi> ab Apostolo praedicatur; nam
quia <hi>Deus erat Verbum,</hi> in eo quod Deus totum hominem
suscepit pro nobis <hi>Verbum caro factum est, et
habitavit in nobis. Verbum</hi> utique <hi>caro factum est</hi> in
eo quod est una in Christo Dei hominisque persona: <hi>Habitavit autem in nobis,</hi> 
 quia in Christo vera totaque
<pb n="0241D"/>
permanet divina humanaque substantia. Verbum
enim habitans in homine, non est mutatum in hominem.
Ubi autem maxime Verbum potuit habitare,
quam in illa substantia quam ad suam imaginem fecit,
hoc est, in anima illius hominis quem <note>( <hi>al.</hi> quam)</note>
suscepit? Quod prophetice <note>( <hi>al.</hi> prophetica)</note> per Salomonem
spiritali gratia cernimus intimatum, cum dicitur: <hi>Anima justi 
 sedes est sapientiae <note>(Sap. VII, 27)</note>
            </hi>.
Nam, ut ostendatur Christus in animae substantia
specialiter habitare, Paulus nobis porrigat suae attestationis
in veritate subsidium, qui dicit: <hi>Hujus rei
<pb n="0242A"/>
gratia flecto genua mea ad Patrem Domini nostri Jesu
Christi, ex quo omnis paternitas in coelis et in terra
nominatur: ut det vobis secundum divitias gloriae suae,
virtute corroborari per spiritum ejus in interiore homine 
 habitare Christum per fidem in cordibus vestris <note>(Ephes. III, 14, 15)</note>
            </hi>.
Ecce et animam nominat, et cor
appellat, ubi Christum habitare confirmat. Unde liquido
cognoscitur Verbum Deum totum hominem
suscepisse, cum probetur habitationem Filii Dei in
anima magis quam in carne monstrari. Hujus inseparabilis
veritas sacramenti, quo totum hominem suscipere
dignatus est Deus, et totus in Deo monstratur
homo manere susceptus, et id quod de homine
naturaliter est Filium Dei, et id quod de Deo Patre
naturaliter est Filium fecit hominis appellari, dicente
angelo ad Mariam: <hi>Spiritus sanctus superveniet
<pb n="0242B"/>
in te, et virtus Altissimi obumbrabit tibi: ideo quod
nascetur ex te sanctum vocabitur Filius Dei <note>(Luc. I,
35)</note>
            </hi>. Marci quoque non discordat assertio, tale scilicet
Evangelio suo ponentis exordium: <hi>Evangelium
Jesu Christi Filii Dei <note>(Marc. I, 1)</note>
            </hi>. Nathanael quoque
de quo dixerat: <hi>A Nazareth potest aliquid boni
esse <note>(Joan. I, 46)</note>
            </hi>? non cunctatur Dei Filium appellare: <hi>Rabbi,</hi> 
 inquiens, <hi>tu es Filius Dei, tu es Rex
Israel <note>(Ibid., 49)</note>
            </hi>. Ubi Jesus, ut plenum pietatis suae
mysterium demonstraret, non solum id quod de Patre
naturaliter semper est libenter audivit, sed etiam
quod ex muliere misericorditer factus est evidentissime
praedicavit, dicens: <hi>Amen, amen dico vobis, videbitis
coelum apertum, et angelos Dei ascendentes et
descendentes super Filium hominis <note>(Ibid., 51)</note>
            </hi>. Propter
<pb n="0242C"/>
hanc in Christo unitatem personae, et inconfusam veritatem
divinae humanaeque substantiae, unus idemque
Christus, et Puer ab Isaia dicitur, et Filius ac Deus
pariter praedicatur, sicut inquit: <hi>Puer natus est nobis,
filius datus est nobis; cujus principium super humeros
ejus, et vocabitur nomen ejus, Admirabilis, Consiliarius, 
 Deus,</hi> <emph>86</emph> <hi>Fortis <note>(Isai. IX, 6)</note>
            </hi>. In uno Christo
non sunt duae personae, ut alius puer, et alius Deus
fuerit nuncupatus; sed in una persona est Deus plenus,
et homo perfectus, quia substantialiter aliud
puer, et aliud Deus, cum tamen personaliter non sit
alius puer, et alius Deus. Unus enim Filius et puer,
et Deus, quia <hi>puer, qui natus est nobis, et</hi> idem <hi>filius</hi> 
qui <hi>datus est nobis,</hi> vocatur <hi>nomen ejus Admirabilis,
Consiliarius, Deus, Fortis.</hi> Hic tamen puer, sicut veram
<pb n="0242D"/>
carnem, sic et veram habuit animam, ut illa
vera divinitas totam hominis et renovandam susciperet,
et susceptam posset renovare naturam, sicut
superius est, Luca testante, monstratum: <hi>Quia puer,</hi> 
id est Jesus, <hi>proficiebat aetate et sapientia et gratia
apud Deum et homines <note>(Luc. II, 51)</note>
            </hi>. Propterea in se
nec carnis nomen, nec animae, Dominus ipse praetermisit
ostendere, carnem quidem se habere verissimam
monstrans, cum dicit: <hi>Quod nascitur de carne,
caro est <note>(Joan. III, 6)</note>
            </hi>. Cujus plena veritas operum
<pb n="0243A"/>
quoque manifestatione resplenduit, cum infans natus
non solum cunis involvitur et angusto praesepi concluditur,
sed etiam, circumcisionem suscipiens, carnem
veram habere monstratur, Praeterea etiam post
resurrectionem discipulos cunctantes informat, dicens: <hi>Palpate et videte, quia spiritus carnem et ossa
non habet, sicut me videtis habere 
 <note>(Luc. XXIV, 39)</note>
            </hi>. Animam
quoque se suscepisse cum carne, nec nomine
cessavit intimare, nec opere, dum dicit: <hi>Animam
meam pono pro ovibus meis <note>(Joan. X, 15)</note>
            </hi>; et <hi>Anima
mea turbata est <note>(Joan. XII, 27)</note>
            </hi>; et caetera, quae inferius
ostendentur. Hanc animam non sine intellectu
rationali susceptam a Christo per Isaiam sic divinum
demonstrat oraculum: <hi>Ecce intelliget Puer meus et
exaltabitur, et magnificabitur vehementer.</hi> </p>
</div2>

<div2>
          <head>CAPUT XIX. <hi>Ultima ratio ex Actibus apostolorum de vera carne et anima Christi.</hi> </head>

<pb n="0243B"/>
<p>Et quanquam multa supersint quibus nostra firmetur
assertio, tamen, quoniam ad finem libelli series
orationis nostrae festinat, de Actibus quoque apostolorum
evidentissimum hujus sacramenti indicem beati
ponemus apostoli Petri sermonem, quem de illa mirabili
musti spiritalis ebrietate ructavit. Hic <note>( <hi>al.</hi> Hinc)</note>
etenim, cum, ex auctoritate divina Judaeos informans,
 Davidicum posuisset eloquium, quod divinitus edoctus
ex Christi persona cecinerat, dicens: <hi>Providebam
Dominum coram me semper, quoniam a dextris
est mihi, ne commovear. Propterea jocundatum est cor
meum, et exsultavit lingua mea, insuper et caro mea
requiescet</hi> <note>(al. requiescit)</note><hi> in spe. Quoniam non derelinques
<pb n="0243C"/>
animam meam in inferno, nec dabis sanctum
tuum videre corruptionem. Notas mihi fecisti vias vitae,
adimplebis me jocunditate cum facie tua <note>(Psal. XV,
8-10)</note>
            </hi>. Quod testimonium psalmi cum beatus Petrus
commemoraret, ut hoc de Christo manifeste dictum
ostenderet, secutus adjecit: <hi>Viri fratres, liceat audenter
dicere ad vos de patriarcha David, quoniam et
defunctus est, et sepultus est, et sepulcrum ejus est apud
nos usque in hodiernum</hi> <emph>87</emph> <hi>diem. Propheta igitur cum
esset, et sciret quia jurejurando jurasset illi Deus, de
fructu lumbi ejus sedere super sedem ejus, providens
locutus est de resurrectione Christi, quia neque derelicta
est anima ejus in inferno, neque caro ejus vidit
corruptionem <note>(Act. II, 29-31)</note>
            </hi>. Hoc equidem testimonium
propterea praesenti loco duximus inserendum,
<pb n="0243D"/>
ut evidens nominum rerumque dictinctio carnem
simul et animam doceret in Christo. Caeterum opportunior
ei suus exhibebitur locus, cum de mysterio
loquemur dominicae passionis <note>(Infra, lib. III, cap. 22,
23 et 24)</note>; ubi etiam illud quod dixit: <hi>Tristis est
anima mea usque ad mortem;</hi> et <hi>Nunc anima mea
turbata est;</hi> et <hi>Majorem hac dilectionem nemo habet
<pb n="0244A"/>
quam ut animam suam ponat quis pro amicis suis;</hi> speramus
ita, Domino adjuvante, tractanda, ut appareat
veram in Christo carnis animaeque substantiam, non
solum vocabulis, verum etiam manifestis naturalium
officiorum indiciis demonstratam.</p>
</div2>

<div2>
          <head>CAPUT XX. <hi>Epilogus primi libri, de divina et humana natura Mediatoris, in una persona. Argumentum subsequentium duorum librorum.</hi> </head>
<p>Proinde, si veritas nostrae salutis in Salvatore creditur,
consequenter in uno eodemque Mediatore Dei
et hominum homine Christo Jesu divinae humanaeque
substantiae indivisa et inconfusa perfectio non
negetur; quoniam Dei Filius, de Patris substantia
genitus, nec sempiternitatem divinae naturae perdidit,
dum hoc quod erat temporale pro temporalium
aeterna salute suscepit; nec dominio naturalis ac
<pb n="0244B"/>
verae divinitatis caruit, qui veritatem formae servilis
acceptam interminabili et inamissibili dominio sublimavit;
nec vera virtus, cum nostram infirmitatem
susciperet, infirmari potuit, quae vitium infirmitatis
ab infirmo submovit; nec imperfectus esse potuit,
qui perfectionem imperfecto concessit; nec localiter
ad infernum divinitas Christi descendit, quae sine
mole sic ubique tota consistit, ut licet ea carere nullus
locus possit, localiter tamen eam locus ullus continere
non possit. Est enim illa Dei vera infinitaque
substantia ineffabiliter in singulis creaturis tota, et in
omnibus tota; non minoratur in minimis, nec augetur
in magnis; non concluditur tempore, non circumscribitur
quantitate, non initio coepta, non termino
finienda: a qua totus homo, et creatus est ad
<pb n="0244C"/>
justitiam, et sine peccato susceptus est post ruinam.
Nunc igitur, quoniam de sacramento Mediatoris
<note>(quantum ipse, qui Verbum Patris est, gratiae suae
dono ( <hi>al.</hi> dona)</note> concessit) disputationis veritas nihil
dereliquit ambiguum, quo unus idemque Christus totam
naturaliter habere deitatem ex Patre et totam
hominis naturam habere monstraretur in homine,
illud est deinceps providendum, quod nonnullos carnaliter
quae divina sunt cogitantes, eo gravius conceptae
falsitatis error offundit, quod divinitatem
Christi, aut localiter de coelo venisse, aut ad infernum
descendisse localiter fateantur; quique etiam
Christum in carne passum firmare non dubitant,
etiam divinitate compassum. Harum ergo rerum demonstrandae
(quantum sat erit) veritati singulos
<pb n="0244D"/>
 deputavi curare libellos, ut alter immensam Filii Dei <emph>88</emph> 
 divinitatem ostendat; tertius vero mysterium
dominicae passionis manifestissima rerum claritate
contineat. Hunc itaque primum libellum, servata
disputandi temperies claudat, ut ad ea quae sunt
deinceps disputanda Deus nobis ostium sermonis
aperiat.</p>
</div2>
      </div1>

<div1>
        <head>LIBER SECUNDUS. DE IMMENSITATE DIVINITATIS FILII DEI.</head>
<div2>
          <head>CAPUT PRIMUM. <hi>Incomprehensibilitas Trinitatis divinae. Essentia infinita. Homo, cum plene quod in se est non cognoscat, Deum super se multo minus cognoscere potest.</hi> </head>
<pb n="0245A"/>
<p>Quoties humanae conditionis infirmitas semetipsam
protinus cognitura fines molitur aliquatenus suae
parvitatis excedere, atque, coelestis illuminationis
praegnata conceptu, Conditoris sui ac Redemptoris
inquisitionem coeperit parturire, sola <note>( <hi>al.</hi> solo)</note>,,
quantum arbitror, immutabilis illa sempiternitas Trinitatis
reperietur incomprehensibilitas digna miraculo,
quae sic excedit omne quod cogitare vel sapere
possumus, sicut superat omne quod sumus. Hoc nobis
divinorum series voluminum veridica protestatur,
Isaia dicente: <hi>Non enim cogitationes meae cogitationes
vestrae, neque viae meae viae vestrae, dicit Dominus.
<pb n="0245B"/>
Quia sicut exaltantur coeli a terra, sic exaltatae sunt viae
meae a viis vestris, et cogitationes meae a cogitationibus
vestris <note>(Isai. LV, 8, 9)</note>
            </hi>. Quae ergo humanae disciplinae
peritia? quae vivacitas animi? quae cordis sagacitas, illius
essentiae (id est Trinitatis, quae unus verus et solus est
Deus) contingeret arcanum? quae nec coepit esse, nec
desinit; in cujus substantia nihil est quod non fuit,
nihil potest non esse quod fuit; cujus nihil loco concluditur,
quia totum immensum; nihil initio praevenitur,
quia totum est sempiternum; quae se hoc praesertim
indicio sempiternam, increatam, immutabilemque
monstravit, cum ex nihilo, id est ex eo quod
non esset creare potuit quod fuisset; quaeque rationalem
creaturae suae partem hoc prae caeteris gratiae
privilegio sublimavit, ut munere sibi aeternitatis et
<pb n="0245C"/>
rationis indulto, <emph>89</emph> hinc liquido sui creatoris ac reparatoris
essentiam sine initio prorsus esse non ambigeret,
cum se, quamvis non sine initio factam, nunquam
tamen omnimoda consumendam abolitione
deinceps cognovisset. Hinc etiam protinus moneretur
quanto infinitatis atque incomprehensibilitatis
culmine creatrix omnium virtus et sapientia modum
creaturae intellectualis excederet, cum ipsam
rationalem creaturam plena suae comprehensibilitatis
agnitio, creatori quidem comprehensibilis et finita,
sibi tamen incomprehensibilis atque infinita, lassaret:
ut cum naturae suae investigationem, quae extra
se non est, et intimam sibi cerneret et occultam, ita
ut cum supra se non sit, atque in se sit, totam sesicut
est, vestigare non possit, eo magis pavescens
<pb n="0245D"/>
admiransque supernae infinitatis magnitudinem, omnes
intelligentiae terminos excedentem, cujus <hi>pax</hi> 
(sicut Paulus dicit) <hi>superat omnem intellectum <note>(Philip.
IV, 7)</note>
            </hi>, cujus etiam <hi>judicia abyssus multa <note>(Psal.
XXXV, 7)</note>
            </hi>, solo se ad cognitionem Altissimi humilitatis
ascensu respiceret provehi, a quo superbae cogitationis
casu quondam meruit segregari.</p>
</div2>

<div2>
          <head>CAPUT II. <hi>Non potuisset angelica natura hominem reparare, quia et ipsa cecidit.</hi> </head>
<p>Sed hoc nunquam prorsus aggredi posset, si vel
<pb n="0246A"/>
exemplo vel auxilio caruisset. Inquirendus ergo fuit
unus cujus esset reformanda munere, informanda
lumine, confirmanda virtute, ut <note>( <hi>al.</hi> aut)</note> aequalitas
aeterna justificaret impiam, instrueret insciam veritas,
virtus firmaret invalidam. Sed hoc nunquid
posset homo per solum hominem, aut in solo quolibet
homine reperire? Nullo modo. Quis enim homo
posset existere medicus humani vulneris, cum omnes
in radice vitiata communio circumplecteretur vitii
naturalis? vel qualiter posset per se solum medelam
vulneratis afferre, cujus ortus teneretur in vulnere?
quove modo beneficentiae largitor universalis existeret,
quem alienae opis indigum natura monstraret?
Verae igitur salutis exhaustus homo divitiis, et perenni
bonorum possessione privatus, forsitan angelico
<pb n="0246B"/>
fuit juvamine sublevandus; ut ille qui domus
luteae faeculentus ergastulo ad facultatem purioris
vitae nequivisset aliquatenus aspirare, gratia juvaretur
opitulationis angelicae, qua pristinae offensionis
deposuisset illuviem, et amissae dudum puritatis resumeret
dignitatem. Verumtamen nec angelico poterat
hoc reparationis munus adipisci subsidio. Angelica
quippe natura tunc homini reparando aliquatenus
esset idonea, si cadendi mobilitate nunquam
naturaliter fuisset obstricta: cum vero se juvamini
egenam consubstantialis ruinae documento testetur,
profecto cognoscitur multo minus ad humanae posse
redintegrationis efficaciam redundare, quae propriae
nequeat stabilitati sufficere. Suis autem ad custodiam
sibi sat esse viribus non incongrue crederetur,
<pb n="0246C"/>
si nulla pars ejus in deterius laberetur. Unitas
enim naturalis, universitatem circumplexa naturae
angelicae, tota procul dubio maneret impassibilitatis
firmamento subnixa, si passioni non esse posset
obnoxia, nec unquam pateretur in reliquo quod
perpeti non posset in toto. Cum vero quaedam pars
ejus <emph>90</emph> de coelesti beatitudinis culmine in imam
perpetuamque cernitur devoluta miseriam, beato
Petro dicente: quia <hi>Deus angelis peccantibus non
pepercit, sed carceribus caliginis inferni tradidit, in
judicio puniendos reservari <note>(II Petr. II, 4)</note>
            </hi>, profecto
cognoscitur uniformi cunctos opprimi potuisse ruinae
consortio, nisi quos vellet a casu pravitatis virtus
illa defenderet <note>( <hi>al.</hi> defendere)</note>, quae sola naturaliter
mutari depravarive non posset.</p>
</div2>

<div2>
          <head>CAPUT III. <hi>Sola virtus divina et hominem reparavit, et angelum custodivit. Christus virtus et sapientia Patris. Christus est naturaliter Deus, immensus, altissimus, sempiternus. Sic Pater est in Filio sicut Filius in Patre.</hi> </head>

<pb n="0246D"/>
<p>Ipsa igitur etiam homini reparando fuit necessaria,
quia non alia stantem angelum a ruina potuit custodire,
nisi illa quae lapsum hominem post ruinam potuit
reparare. Una est in utroque gratia operata;
in hoc ut surgeret, in illo ne caderet: in illo ne
vulneraretur, in isto ut sanaretur. Ab hoc infirmitatem
<pb n="0247A"/>
repulit, illum infirmari non sivit; illius esca,
istius medicina. Hunc autem quisquis sanum sapit,
Filium Dei esse non ambigit, qui est <hi>virtus et sapientia
Patris:</hi> sapientia quae cuncta disposuit, virtus
quae omnia creavit; sapientia quae illuminat, virtus
quae adjutorium praestat; sapientia, quia immutabilis;
virtus, quia insuperabilis. Qui omni creaturae
suae per infinitam potentiam naturalem semper adest,
et immensus nunquam deest; qui hoc naturaliter
in se habet esse quod Pater est, et ideo potuit
et angelum in superioribus stabilire, et pro reparatione
lapsi hominis ad inferiora descendere, sicut
ipse testatur, dicens: <hi>Descendi de coelis, non ut faciam
voluntatem meam, sed voluntatem ejus qui me
misit Patris <note>(Joan. VI, 38)</note>
            </hi>. Hunc quidam <note>( <hi>al.</hi> quidem)</note>,
<pb n="0247B"/>
cum audiunt descendisse, descensionem ejus
affirmare nituntur localem, quia nesciunt Dei, sicut
oportet, considerare virtutem, nec valent agnoscere
sic pro homine Deum hominem factum, ut accepta
hominis forma maneret immutabilis divina substantia;
nec sic intelligunt temporaliter natum, ut semper
fuisse teneant sempiternum. Hi sunt qui etiam
considerare contemnunt qualiter descenderit, cum
perseveraret immensus, vel qualiter humiliatus sit,
qui maneret altissimus. Si enim ejus natura quaeratur,
est essentialiter Deus, quia <hi>In principio erat
Verbum, et Verbum erat apud Deum, et Deus erat
Verbum.</hi> Est etiam sempiternus, quia <hi>sempiterna
Dei virtus</hi> est, <hi>atque divinitas <note>(Rom. I, 20)</note>
            </hi>. Est immensus,
quia de ipso Jeremias dicit: <hi>Magnus est, et
<pb n="0247C"/>
non habet finem, excelsus et immensus <note>(Bar. III, 25)</note>
            </hi>.
Et paulo post, ut haec de Filio se dixisse demonstraret,
adjecit: <hi>Hic Deus noster, et non aestimabitur
alius ad eum. Adinvenit omnem viam disciplinae, et
dedit eam Jacob puero suo, et Israel dilecto suo. Post
haec in terris visus est, et cum hominibus conversatus
est <note>(Ibid., 36, 37, 38)</note>
            </hi>. Altissimum vero quis audeat
Dei Filium denegare? de quo David dicit: <hi>Mater
Sion dicet: Homo, et homo factus est in ea, et
ipse fundavit eam Altissimus <note>(Psal. LXXXVI, 5)</note>
            </hi>. De quo
etiam Zacharias, nascente Joanne, sic praedicat: <hi>Et
tu, puer, propheta Altissimi vocaberis, praeibis enim
ante faciem Domini, parare vias ejus <note>(Luc. I, 76)</note>
            </hi>. Si
ergo docetur esse naturaliter Deus, si immensus, <emph>91</emph> 
si altissimus, si est etiam sempiternus, dicatur quid
<pb n="0247D"/>
melius Deo, quid majus immenso, quid superius altissimo,
quid anterius sempiterno? Deus igitur non
discrepat a Patre, immensus non caret Patris aequalitate,
nec celsitudine privatur altissimus, nec est
origine posterior sempiternus. Nam quia in Deo Patre
nihil potest esse mutabile, ex Deo natus est Deus;
quia nihil locale, ex immenso processit immensus;
quia in Deo humile aliquid non est, altissimum generavit
altissimus; et quia initiatum nihil in Deo poterit
reperiri, sempiternum protulit sempiternus.
Generatio illa non aliquam <note>( <hi>al.</hi> nullam)</note> separationem
Patris Filiique monstravit, sed errorem confusionis
<pb n="0248A"/>
exclusit, ne eum, quem cum Patre unum audiremus,
natum minime crederemus. De Deo Deus potuit nasci,
sed immensus ab immenso non potuit segregari. Natus
enim exstitit, non abscessit: talis est enim illa divina
inenarrabilisque nativitas, ut quem Pater genuit
ex se, haberet in se. Hanc fidei regulam per Isaiam
nobis unitas ipsius verae divinitatis ostendit, memorato
propheta dicente: <hi>Quoniam in te est Deus, et
non est Deus praeter te. Tu enim es Deus, et nesciebamus,
Deus Israel Salvator. Erubescent et pudebunt
omnes qui adversantur ei, et ibunt cum confusione <note>(Isai. XLV, 16, 17)</note>
            </hi>.
Qui autem Filio Dei adversantur,
nisi qui Patrem in ipso, et ipsum in Patre, per unitatem
naturalem denegant esse, atque Patrem et Filium
per naturalem diversitatem audent perfidae infidelitatis
<pb n="0248B"/>
vitio separare? Sic est enim Pater in Filio
sicut est Filius in Patre; unitas ibi naturalis sic
aequalem demonstrat utrumque, ut immensus immensum
gigneret, et immensus ex immenso genitus
immensitatis paternae nihil minus haberet.</p>
</div2>

<div2>
          <head>CAPUT IV. <hi>Pater per Filium omnia fecit.</hi> </head>
<p>Quaeso, regnator inclyte, ne ista quae de Deo loquimur
corporaliter existimes cogitanda. Superat,
qui fecit, cuncta quae fecit. Cujus est substantialiter
sine initio esse, solius est substantialiter sine initio
genuisse; cujus est per ineffabilem immensitatem
totum implere quod fecit, ejus est per unitatem naturae
totum Filio inesse, et totum Filium in se semper
habere, quem genuit. Si non omnia Filius cum
Patre disposuit, non est sapientia, quae dicit: <hi>Cum
<pb n="0248C"/>
pararet coelum, aderam illi, et cum segregabat sedem
suam super ventos: quando fortes faciebat sursum nubes,
et cum stabiles ponebat fontes sub coelo <note>(Prov.
VIII, 28, 29)</note>
            </hi>; et inferius: <hi>Quando fortia faciebat fundamenta
terrae, eram apud eum disponens.</hi> Quod si
sapientia Patri coaeterna non creditur, necesse est
ut etiam Deus in dispositione coepta mutabilis praedicetur.
Si non cuncta fecit Filius, nec virtus debeat
appellari, nec manus. Et ubi est quod per prophetam
dicitur: <hi>Coelum mihi sedes est, terra autem scabellum
pedum meorum: quam domum aedificabitis
mihi dicit Dominus? aut quis est locus requietionis
meae? Nonne manus mea fecit haec omnia <note>(Isai. LXVI,
1, 2)</note>
            </hi>? Nam et evangelista dicit: <hi>Omnia per ipsum
facta sunt, et sine ipso factum est nihil <note>(Joan. I, 3)</note>
            </hi>.
<pb n="0248D"/>
Si alicubi deest Filius, immensus non est; si non
eum <emph>92</emph> Pater corde ructavit, Verbum non debet
dici; si de utero Patris, hoc est de substantia Patris,
non est genitus, falso (quod absit) nomine verus
Deus dicitur, de quo testatur Joannes quia <hi>hic est
verus Deus, et vita aeterna <note>(I Joan. V, 20)</note>
            </hi>. <hi>In principio</hi> 
quoque <hi>erat Verbum, et Verbum erat apud
Deum, et Deus erat Verbum.</hi> Hic sempiternitas ostenditur,
hic immensitas invenitur, hic essentialis natura
monstratur. Nam quod <hi>in principio erat,</hi> nunquam
non erat, quia semper erat; quod vero <hi>apud
Deum erat,</hi> locale non erat, sed immensum erat,
<pb n="0249A"/>
quia cum Deus localis non sit, Verbum, quod <hi>apud
Deum erat,</hi> in loco non erat; quod autem Verbum
Deus erat in unitate naturae et nominis veritate, hoc
utique erat quod ille Deus erat apud quem <hi>Verbum
Deus erat.</hi> </p>
</div2>

<div2>
          <head>CAPUT V. <hi>Objectio de eo quod dicitur,</hi> In principio, <hi>et non</hi> ante principium erat Verbum. <hi>Christus principium et finis. Vita aeterna Christus. Quomodo veritas catholica Christum principium et finem intelligit.</hi> </head>
<p>An forte, quia <hi>in principio erat</hi> audivimus dictum,
aliquod Filio existendi audebimus <note>( <hi>al.</hi> audemus)</note> assignare
principium, et ideo sine initio natus esse non
creditur, quia Joannes non eum <hi>ante principium,</hi> sed <hi>in principio</hi> 
 fuisse testatur? Absit ut haec insulsa cogitatio
cujusquam mentem sapientis attingat <note>( <hi>al.</hi> contingat)</note>!
<pb n="0249B"/>
absit ut haec in quolibet lethalis perfidiae
contagio puritatem Christianae religionis inficiat!
Quis enim non consideret illud digne principium dici
quod nullo potuit principio praeveniri? Nam quidquid
ante quodlibet principium cogitare volueris, hoc
necesse est verum principium fatearis. Et quoniam
semper cogitando principium, nullus invenit terminum,
propterea illud est dicendum vere principium,
quod est essentialiter sempiternum. Hinc est profecto
quod ipse Filius volens Judaeis immensitatem sempiternitatis
suae certa prorsus manifestatione monstrare,
interrogantibus quis esset respondit: <hi>Principium,
quod et loquor vobis <note>(Joan. VIII, 25)</note>
            </hi>. Sed forsitan eo
quod est <hi>principium</hi> dictus, magis putabitur initio
existendi subjectus. Quod si ex hoc vocabulo quisquam
<pb n="0249C"/>
molitur praejudicium struere veritati, ut quem
principii cognoscit vocari nomine, quoddam principium
nativitatis existimet habuisse, dabit profecto
etiam Patri (quod nefas est) aliquod existendi principium,
quem cum Filio principium cognoscimus nominatum,
sicut ipse dicit: <hi>Tecum principium in die
virtutis tuae in splendoribus sanctorum, ex utero ante
luciferum genui te.</hi> Quid autem respondebit, qui de
 principii nomine asserit Filium nativitatis habere
principium?</p>
<p>Quod si quis, pro eo quod <hi>principium</hi> dicitur, nativitatem
Filii habere credit initium, consequens est
ut ipsum Filium, pro eo quod <hi>finis</hi> dicitur, finem
quoque asserat habiturum: nam ipse Dominus, interrogantibus
Judaeis, <hi>principium</hi> se esse firmavit,
<pb n="0249D"/>
dicens: <hi>Principium, quod et loquor vobis.</hi> Paulus vero
Christum <hi>finem</hi> nominat, dicens: <hi>Finis enim legis
Christus ad justitiam omni credenti <note>(Rom. X, 4)</note>
            </hi>. Ipse
quoque de se Dominus: <hi>Ego sum alpha et omega,
initium et finis <note>(Apoc. I, 8)</note>
            </hi>. Quod si pro eo quod <hi>principium</hi> 
dicitur, asseritur coeptus, etiam pro eo quod <hi>finis</hi> 
 dicitur, putetur etiam finiendus. Et ubi erit
Joannis illa ructatio, quam <emph>93</emph> de pectore vivi fontis
 bibebat? <hi>Scimus quia Filius Dei venit, et dedit
nobis intellectum, ut cognoscamus verum, et simus in
vero Filio ejus Jesu Christo: hic est verus Deus, et vita
aeterna <note>(I Joan. V, 21)</note>
            </hi>. Quam vitam necesse est neget
<pb n="0250A"/>
aeternam, quisquis asserit defuturam. At ipse qui
est verus Deus et vita aeterna, justos dicit ituros in vitam
aeternam. Quomodo ergo justorum vita aeterna erit, si
vita ipsa aeterna quandoque non erit? aut, ut quid hic
labor sanctae conversationis et continui adversus tentamenta
certaminis toleratur, si praemium victoribus
quandoque tolletur? Haeccine est laudabilis in sanctis
totius cursus intentio? propterea corpus suum castigant,
et servituti subjiciunt? ob hoc se non in incertum
praesumunt currere, et pugnantes sciunt se non aerem
verberare <note>(I Cor. IX, 26)</note>? ideo sibi noverunt non
esse colluctationem <hi>adversus carnem et sanguinem,
sed adversus principatus et potestates, adversus mundi
rectores tenebrarum harum, contra spiritalia nequitiae
in coelestibus <note>(Ephes. VI, 12)</note>
            </hi>? Idcirco leoni rugienti,
<pb n="0250B"/>
et indefesso circuitu quaerenti quem devoret <note>(I Petr.
V, 8)</note>, resistunt fortiter in fide; ut postquam hic in
tribulatione patientes vixerint, consumpta quandoque
divinae promissionis seductoria magis retributione
quam vera, aut misere vivant, aut omnino non vivant? <hi>Vita</hi> 
 namque Christus dicitur, sicut ait: <hi>Ego sum
via, veritas et vita <note>(Joan. XIV, 6)</note>
            </hi>. <hi>Initium et finis</hi> 
Christus dicitur, quia similiter ipse dixit: <hi>Ego sum
alpha et omega, initium et finis <note>(Apoc. I, 8)</note>
            </hi>; haec autem
vita, si, eo quod <hi>initium</hi> dicitur, initio nativitatis
putatur subdita, consequens est ut eo quod <hi>finis</hi> dicitur
quandoque putetur finaliter abolenda. Qualiter
vero sine fine victuri sunt quibus vita aeterna dabitur,
si vitae ipsius aeternitas finietur? Quod si haec
omnino absurda sunt, consequenter veritas est catholicae
<pb n="0250C"/>
atque apostolicae fidei retinenda, quae sicut
Christum propterea finem nominat, quia non solum
in illa substantia qua natus est naturaliter sempiternus
ex Patre, sed etiam in ea quam in tempore
sumpsit ex matre credit sine fine perpetuum, sic eum
ideo juste praedicat veraciterque principium, quoniam
in divina quam habet substantia genitori
semper asserit coaeternum. Non autem ambigitur
vero principio nihil anterius, vero fine nihil posterius
inveniri. <hi>Principium</hi> igitur Christus, quia sempiternus
omnia praecedit; <hi>finis</hi> Christus, quia perpetuus
universa concludit; <hi>principium</hi> Christus, quia ipse
inchoavit perficienda; <hi>finis</hi> Christus, quia ipse perficit
inchoata; <hi>principium</hi> Christus, quoniam ab ipso
habent quae non fuerunt ut sint; <hi>finis</hi> Christus,
<pb n="0250D"/>
quoniam ab ipso habent quaedam quae esse coeperunt
ut semper sint.
</p>
        </div2>

<div2>
          <head>CAPUT VI. <hi>Objectio de Melchisedech quod dicitur sine patre et sine matre. Christus rex justitiae et pacis. Christus sine matre, ut Deus; sine patre ut homo. In una Christi persona gemina nativitas.</hi> </head>
<p>Quid autem hinc dubitationis creditur derelictum,
cum in Melchisedec <note>(qua [ <hi>al.</hi> qui <hi>vel</hi> quia] Christi futuri
pontificis typum gessit)</note> unius ejusdemque Dei et
hominis Christi personam significatam demonstraret
Apostolus, ostendens eam, et secundum divinam
substantiam sine initio <emph>94</emph> sempiternam, et secundum
<pb n="0251A"/>
servilem formam, quam in tempore accepit,
sine fine perpetuam. Sic idem igitur gentium doctor
loquitur ad Hebraeos: <hi>Hic etenim Melchisedech, rex
Salem, sacerdos Dei summi, qui obviavit Abrahae regresso
a caede regum, et benedixit ei, cui decimas omnium
divisit Abraham. Primum quidem, qui interpretatur
rex justitiae, deinde autem et rex Salem, quod
est rex pacis, sine patre, sine matre, sine genealogia,
neque initium dierum, neque finem vitae habens, assimilatus
autem Filio Dei, manet sacerdos in perpetuum <note>(Hebr. VII, 1, 2, 3)</note>
            </hi>.
Posset utcunque in hoc
forsitan testimonio quidquam contradictio renitentium,
super hujus Melchisedech persona, tanto lumini
veritatis opponere, si esset credendum quamlibet
creaturam sine initio naturaliter exstitisse. At
<pb n="0251B"/>
cum clareat omnem omnimodis creaturam, ut pote
prorsus ex nihilo factam, initio non carere, cujus
origo sola Creatoris voluntate et potestate, quando
faciendam judicavit, qui mutabilium operum dispositionem
semper immutabilem habuit, substituta cognoscatur
ex nihilo, quae tamen nunquam fuerit
priusquam initio creationis exstiterit, nullatenus
accipitur quod Melchisedech, aut ex patre fuerit matreque
non genitus (quod est hominis primi) aut initio
existendi naturaliter careat, quod solius est Dei.
Ille itaque figurae hujus retinet naturaliter veritatem,
qui in utraque nativitate mirabilis, nec uspiam veritate
naturalis caruit originis, et in utroque mirabiliter
natus est singularis. Quis est enim rex justitiae,
nisi rex noster Christus, qui factus est pro nobis
peccatum, ut nos efficeremur justitia Dei in ipso?
<pb n="0251C"/>
Quis est etiam rex pacis? Nonne ille qui ait: <hi>Pacem
meam do vobis, pacem meam dimitto vobis <note>(Joan.
XIV, 27)</note>
            </hi>? <hi>Ipse est enim pax nostra, qui fecit utraque
unum <note>(Ephes. II, 14)</note>
            </hi>. Ad ipsum propheta clamat: <hi>Domine Deus noster, pacem tuam da nobis. Omnia
enim dedisti nobis, Domine Deus noster, posside nos:
Domine, praeter te alium non novimus, nomen tuum
nominamus 
 <note>(Isai. XXVI, 12)</note>
            </hi>. Matrem quoque non habuit
Christus Dei Filius in Dei substantia, quam
semper habet ex Patre. Rursus idem patrem in hominis
natura non habuit, quam ex sola matre suscepit.
In veritate namque utriusque nativitatis singularitatem
servavit, et parentis, et prolis: ut quamvis
prius de solo Patre, postmodum de sola Virgine
nasceretur, unus tamen idemque fuerit qui et prius
<pb n="0251D"/>
de Patre, et postmodum sit natus ex Virgine: ut in
unius veri Dei verique hominis Christi miro atque
ineffabili sacramento nec naturalis genito defuisset
ex gignente substantia, nec geminaretur in gignente
genitove persona, licet in uno Christo veritatem Dei
et hominis naturae veritas inconfusa servaret,
unam tamen in Christo personam utriusque naturae
indivisa veritas exhiberet, ut nec gemina nativitas
unius Christi videretur geminare personam, nec personae
<pb n="0252A"/>
unitas, aut Dei in nomine, aut hominis in Deo,
veram posset abolere substantiam. Et licet utraque
vera in uno Christo substantia naturalem in se testetur,
et originis nativitatem, et nativitatis originem,
mysterii tamen pietas mirabilis permanens, quamdam
divinae illius et ineffabilis generationis, quae initium
non habet, in hac quoque humana generatione
certam nobis intelligentiae lineam demonstravit: nam
qui semper Deus ex Deo, <emph>95</emph> idem temporaliter ex
homine Deus et homo; et in quo naturalem paternae
substantiae plenitudinem nativitas sempiterna possedit,
in eodem plenam hominis naturam veritas naturalis
exhibuit. Filius enim Dei, ut nostrum ex visibilibus
ad invisibilia proveheret intellectum, veritatem
in se demonstravit humanae naturae, ut consequenter
<pb n="0252B"/>
crederetur ex veri Dei natura Deus verus
naturaliter exstitisse, quem verum hominem naturaliter
natum constaret ex homine.</p>
</div2>

<div2>
          <head>CAPUT VII. <hi>Temporalis Christi nativitas ducit in cognitionem aeternae. Immensa Christi majestas, quia sempiterna nativitas. Non fuit locus ante Filium Dei in quo nasceretur. Nec fuit ullus locus Verbo coaequaevus.</hi> </head>
<p>Initium quoque nativitatis in natura hominis Christus
habuit, in qua sine initio non potuit mater esse quae
genuit; ut agnosceretur, naturae veritate recognita,
nullum divinae nativitatis initium habuisse, ubi sempiterno
Patri, sicut initium existendi nullum fuit, sic
nulla nativitas initiatae generationis accessit. Ita
namque utriusque in se Christus Jesus demonstravit
substantiae veritatem, ut sicut in hominis Christi substantia,
<pb n="0252C"/>
salva praerogativa singularis illius dignitatis,
hoc substantialiter invenitur, quod naturaliter constat
in homine; sic in eodem Deo Christo hoc substantialiter
esse credatur, quod naturaliter subsistit in Patre:
ut cum in homine Christo videtur veritas hominis,
in eodem Deo Christo cognoscatur paternae veritas
deitatis; et cum ista nativitas invenitur initio subdita,
quae ex temporali homine substantialis temporaliter
exstitit, illa quoque sine initio credatur esse
nativitas, quae de sempiterno Deo substantialis ac
sempiterna subsistit. Ipse igitur sine matre in divina
substantia, quae est ex solo Patre naturaliter genitus;
ipse sine Patre, fructus inviolatae Virginis,
quam complexus non contigit maritalis; ipse sine
genealogia, de quo scriptum est: <hi>Generationem ejus
quis enarrabit <note>(Isai. LIII, 8)</note>
            </hi>? ut cum in generatione
<pb n="0252D"/>
vera Filii Dei fides nobis cognitionem praestat,
sermonem vero sempiternitas superat, in eo quod
fidei constantia credulitatis firmamento nutritur
<note>( <hi>al.</hi> nititur)</note>, sermonis vero audacia fideli timore
comprimitur, divinae generationis vera naturalisque
sempiternitas agnoscatur. Nam quia divina utique
naturaliter vera est, quia in Deo vero nihil est falsum;
quia vero nec coepta est, nec creata, sicut omnem
coeptae creataeque naturae superat cogitationis
<pb n="0253A"/>
indaginem, sic omnem supergreditur eloquii facultatem.
An forsitan quod de Dei pace apostolicae
auctoritatis veritate percepimus, de ejus generatione
prorsus accipere dubitamus? cum nobis Paulus beatissimus
dicat: <hi>Pax Dei, quae exsuperat omnem intellectum,
custodiat corda vestra, et intelligentias
vestras in Christo Jesu <note>(Philip. IV, 7)</note>
            </hi>. Cujus ergo pax,
licet omnem superet intellectum, vera tamen, sempiterna
naturalisque creditur; cur ejus generationis,
quae superat omne prorsus eloquium, naturalis veritas
et infinita sempiternitas abnegetur? Ubi ergo
sempiterna pax est, credatur etiam sempiterna nativitas;
et cujus est credenda sempiterna nativitas, <emph>96</emph> 
non negetur immensa majestas, nullo quippe naturali
fine concluditur, quod nativitatis initio non tenetur;
et ideo immensa prorsus agnoscitur illa substantia,
<pb n="0253B"/>
cujus est nativitas non coepta, sed vera. Nam quod
aliquo circumscribitur fine, necesse est ut loco teneatur
aut tempore. Quomodo autem fecisse tempus et
locum creditur, si loco ipse temporive subdatur?
Nam per ipsum omnis factus est locus, quia <hi>omnia
per ipsum facta sunt, et sine ipso factum est nihil <note>(Joan. I, 3)</note>
            </hi>.
Per ipsum quoque factum tempus agnoscitur,
de quo Paulus dicit: <hi>Multifarie multisque modis
olim Deus loquens patribus in prophetis, novissime
diebus istis locutus est nobis in Filio, quem constituit
haeredem universorum, per quem fecit et saecula <note>(Hebr. I, 1, 2)</note>
            </hi>.
Non est ergo localis per quem factus
est locus, nec temporalis per quem factum est tempus:
nam si localis ipse locum fecit, et certum est
omne locale in loco esse; consequenter intelligitur
<pb n="0253C"/>
quod prius in loco fuerit, et sic locum creare potuerit.
Sed hic locus, in quo fuisse Dei Filius dicitur,
quaero utrum Filio anterior, aequaevusve credatur?
 Sed si aliqui anteriorem Filio existimant locum, videant
in quod barathrum nefariae assertionis incurrant,
cum rerum omnium operatori materiam cujuslibet
operis anteponunt. Cumque Joannes <hi>omnia per
ipsum facta</hi> commemoraret, nullam (quod absit) in
se habuisse dicendus est veritatem, si quodlibet opus
praecessit opificem. Quomodo enim locum facere potuit,
ante quem esse, vel sine quo esse, si ita est factus,
ipse non potuit? Tunc deinde sollicita consideratione
perpendant quoniam sempiternitatis infinitatem
loco videntur dare, quam Filio Dei conantur
adimere. Nam si propterea Filium Dei non sine initio
<pb n="0253D"/>
natum asserunt, quia dicit evangelista: <hi>In principio
erat Verbum,</hi> et non dicit, ante principium erat Verbum;
isti qui locum ante Verbum fuisse asserunt,
ante principium quoque fuisse necesse est fateantur;
quoniam id quod fuisse putant ante Verbum, hoc
existimant non habuisse principium. Si autem principium
non habuit locus, ipse est sempiterno Patri
sine dubio coaeternus. Et quoniam sempiternum distare
non potest sempiterno, talis hanc impietatem
profecto consequitur absurditas, ut aut localis putetur
Deus, aut locus hoc credatur esse quod Deus, aut
<pb n="0254A"/>
ipsum locum aliquod existiment esse sine Deo principium,
quod sempiternitate sui naturaliter perseveret
infectum. Sed quoniam haec non sine impietate creduntur,
idcirco non solum Filio anterior, sed nec
aequaevus dicendus est locus. Per quem enim <hi>omnia
facta sunt <note>(Psal. CXLVIII, 5)</note>
            </hi>, huic facta quaelibet anteferri
conferrive non possunt. Quoniam qui omnia in
numero, et pondere, et mensura disposuit, sicut tempore
numerari, sic loco mensurari non potuit. Proinde
psalmus veraciter canit: <hi>Magnus Dominus Deus
noster, et magna virtus ejus, et sapientiae ejus non est
numerus.</hi> Atque ut hujus admirabilis sempiternitatis
infinita monstraretur immensitas, alio loco dicitur: <hi>Magnus Dominus et laudabilis nimis, et magnitudinis
ejus non est finis 
 <note>(Psal. CXLIV, 3)</note>
            </hi>. Quia revera necesse
est ut naturaliter pronuntietur immensum,
<pb n="0254B"/>
quod <emph>97</emph> est naturaliter sempiternum, quia quod
semper est non capitur numero, et quod ubique totum
est non concluditur loco, idcirco denique alio
Scripturae testimonio de Sapientia dicitur: <hi>Attingit
autem ubique propter suam munditiam <note>(Sap. VII, 24)</note>
            </hi>.
Et paulo post: <hi>Attingit autem a fine usque ad finem
fortiter, et disponit omnia suaviter <note>(Ibid., VIII, 1)</note>
            </hi>. Hic
utique cum a fine usque ad finem sapientiam audimus
attingere, intelligendum est quia cum a fine usque ad
finem attingit, utrumque finem immensitate suae infinitatis
excedit. Ille enim omnem potest creaturam attingere,
quem omnis non potest creatura concludere:
nam sicut implens coelum perseverat immensus, sic a
fine usque ad finem attingens permanet infinitus.
Tale namque est: <hi>Attingit a fine usque ad finem fortiter,</hi> 
<pb n="0254C"/>
quale est et illud quod per Jeremiam dicitur: <hi>Ego Deus proximans, et non Deus de longinquo. Si
absconditus fuerit homo in occulto, ego ergo non videbo
eum? Nonne coelum et terram ego impleo 
 <note>(Jerem.
XXIII, 23)</note>
            </hi>? Qui implet omnia, videt omnia. Et in eo
demonstravit quid sit, <hi>videbo eum,</hi> quod adjunxit
dicens: <hi>Coelum et terram ego impleo;</hi> neque enim
more corporali videre credendus est Deus, tanquam
alibi sit ipse cum videt, et alibi quod videt. Quidquid
enim videt, non extra se videt, quia ipse implet universa
quae videt. Nam scriptum est: <hi>Quoniam in
omni loco oculi Dei speculantur bonos et malos <note>(Prov.
XV, 3)</note>
            </hi>. Et alio loco: <hi>Oculi Domini super justos, et
aures ejus ad preces eorum, vultus autem Domini super
facientes mala <note>(Psal. XXXIII, 16)</note>
            </hi>.</p>
</div2>

<div2>
          <head>CAPUT VIII. <hi>Quomodo intelligenda sit divinae naturae ubiquitas.</hi> </head>

<pb n="0254D"/>
<p>Ubi non praetereundae locus nascitur quaestionis, in
eo quod Salomon dicit: <hi>In omni loco oculi Dei speculantur
bonos et malos.</hi> Et rursus propheta dicit ad
Dominum: <hi>Mundus est oculus tuus, ne videat malum <note>(Habac. I, 13)</note>
            </hi>.
Metuendum est enim ne hic qui dicitur
ea videre quae dicitur implere, putetur alicubi
non esse, cum dicitur aliquid non videre; quoniam
non ubique substantialiter est, si vel in malis non
est. Sed in divinis sermonibus, si teneatur humilitas
<pb n="0255A"/>
cordis, nulla reperietur repugnantia veritatis. Quodammodo
ergo videt omnia Deus, et quodammodo
quaedam non videt Deus, sicut quodammodo ubique
totus est, et quodammodo alicubi non est: non quia
substantialiter alicubi deest [de quo scriptum est, <hi>Omnia per ipsum et in ipso creata sunt, et ipse est
ante omnes, et omnia in ipso constant 
 <note>(Coloss. I, 16)</note>
            </hi>;
quique secundum propheticum dictum, <hi>Mensus est
manu aquam, et coelum palmo, et universam terram
clausa manu <note>(Isai. XL, 12)</note>
            </hi> ], sed quia non omnibus
aequaliter adest: ubique enim adest per potentiam,
non ubique per gratiam: per potentiam, qua cuncta
Deus implet et continet, per ipsam videt omnia; per
gratiam vero illud videre dicitur quod ipse largitur, et
quod in suis fidelibus operatur: <hi>Vidit</hi> enim <hi>Deus omnia
quae fecit, et ecce bona valde <note>(Gen. I, 31)</note>
            </hi>. Ac per
<pb n="0255B"/>
hoc, et ubi quaedam non videt, ut tribuat, videt ut
retribuat; sic etiam videt malum, et non videt malum,
quia quod non videt ut probet, videt ut judicet,
et quod non videt per gratiam suam donatum, videt a
peccante per justitiam <emph>98</emph> exigendum: quoniam, et
ubi non adest justificandi largitas, non deest judicandi
severitas, beato Paulo dicente: <hi>Vide ergo bonitatem
et severitatem Dei: in eos quidem qui ceciderunt,
severitatem; in te autem bonitatem, si permanseris
in bonitate <note>(Rom. XI, 22)</note>
            </hi>. Quae cum ita sint, quomodo
potest substantialiter alicubi deesse, cum lux
etiam in tenebris luceat, licet tenebrae eam non comprehendant <note>(Joan. I, 5)</note>?
aut quomodo potest aliquid
substantialiter non videre, de quo beatus Paulus evidentissime
protestatur, dicens: <hi>Vivus est enim Dei
<pb n="0255C"/>
sermo, et efficax, et penetrabilior omni gladio ancipiti;
et pertingens usque ad divisionem animae ac spiritus,
compagum quoque et medullarum, et discretor cogitationum
et intentionum cordis. Et non est ulla creatura
invisibilis in conspectu ejus: omnia autem nuda et
aperta sunt oculis ejus <note>(Hebr. IV, 12)</note>
            </hi>? Nec hic, sicut
superius diximus, ulla debet corporeae visionis subintrare
suspicio, tanquam Dei Filius in coelo sit, et
exinde cuncta videat, ubi non sit; hoc est enim Deo
videre quod esse, et quantam insinuat visionem suam,
tantam vult credi substantiam suam, ut cum audimus
omnia nuda et aperta esse oculis ejus, nullum
terminum putemus substantiae ejus.</p>
</div2>

<div2>
          <head>CAPUT IX. <hi>Quod infinitas Filio aeque ac Patri conveniat.</hi> </head>
<p>
            <pb n="0255D"/>Ut autem unius infinitatis cum Patre Filius monstraretur,
sancta Scriptura curavit de Sapientia dicere: <hi>Splendor est enim lucis aeternae, et speculum sine macula
Dei majestatis, et imago bonitatis illius 
 <note>(Sap.
VII, 26)</note>
            </hi>. In hoc testimonio et naturalis unitas, et personarum
proprietas, et aequalitatis immensitas Patris
Filiique monstratur. Patrem namque lucem, Filium
vero splendorem hoc in loco nullus ambigit appellari.
De quo etiam apostolica dicit auctoritas: <hi>Qui
cum sit splendor gloriae, et figura substantiae ejus, gerens
<pb n="0256A"/>
quoque omnia verbo virtutis suae <note>(Hebr. I, 3)</note>
            </hi>.
Ecce et splendor esse Filius, et omnia gerere perhibetur.
Si quis ergo Patrem putat immensum, Filium
vero quantitate credit aliqua terminatum, demonstret
nobis qualiter lux et splendor diversae possint
esse substantiae, cum nec confundantur nomine, nec
segregentur genere, nec alterum ab altero differat
quantitate. Nam lucis et splendoris non sunt confusa
nomina, sed lucis et splendoris non est discreta natura.
Rursus luci splendor sic individuus unitur, ut
ab ea nullatenus separetur, tantumque lux in se habet
splendorem, quantam in se splendor continet lucem;
nec lux ut luceat, splendore potest privari, nec
splendor ut splendeat, luce potest aliquando destitui;
sed quaecunque lux complet, aequalis in splendore
<pb n="0256B"/>
permanens, eadem et splendor complet, in luce pariter
aequalis existens. Quocirca si etiam lux illa aeterna
nec sine suo potuit splendore esse, nec eodem potest
carere: consequenter aut Patri Filioque unus dabitur
qualitatis quantitatisque terminus, aut aequaliter
uterque necesse est praedicetur immensus: quantus
est enim splendor illius lucis, tantam necesse est
lucem splendoris <emph>99</emph> illius fatearis; quoniam lucem
sic aequat suus in omnibus splendor, ut nec major
ibi possit esse, nec minor.</p>
</div2>

<div2>
          <head>CAPUT X. <hi>Non descendit Filius de coelo localiter. Pater quoque in Scripturis descendere et venire dicitur, sed non localiter.</hi> </head>
<p>Multum vero miramur istos qui in contumeliam
Filii Dei conspirant, aestimantes eum secundum deitatis
<pb n="0256C"/>
substantiam, aut ad locum de loco motu locali
transire, aut non posse simul omnia deitatis suae immensitate
complere; intantum, ut cum eum audiunt
ad terram descendere, credant eum in coelo vel apud
inferos non fuisse, et ad infernum secundum deitatis
substantiam ita descendisse confirment, ut eum coelo
defuisse tunc et terris existiment. Quomodo non
considerant secundum Scripturarum morem, quo
parvulorum intellectui coelestia solent eloquia coaptari,
nonnunquam in persona quoque Patris similia
reperiri? Ut enim illa legalium voluminum loca praeteream,
quibus dicitur: <hi>Et descendit Dominus videre
civitatem et turrim <note>(Genes. XI, 5)</note>
            </hi>, tanquam si non
descenderet, non videret; cum superius demonstraverimus
Scripturam dixisse: <hi>In omni loco oculi Dei
<pb n="0256D"/>
speculantur bonos et malos.</hi> Et ipse Dominus ad prophetam: <hi>Ego sum Dominus Deus universae carnis;
nunquid a me absconditur aliquid?</hi> 
 Sed et illud, quod
paulo post dicitur: <hi>Venite, descendamus, et confundamus
in illis linguas eorum <note>(Ibid., 7)</note>
            </hi>. Ut ergo haec
silentio nunc interim deputentur, quoniam solent
haec aliquanti non totius Trinitatis, sed solius
Filii deputare personae, quid de illo loco Evangelii
dicturi sunt, in quo Filius ipse discipulos, priusquam
pateretur, informans, ait: <hi>Qui habet mandata mea,
<pb n="0257A"/>
et servat ea, ille est qui diligit me; qui autem diligit
me, diligetur a Patre meo, et ego diligam eum, et manifestabo
ei meipsum <note>(Joan. XIV, 21)</note>
            </hi>. Cumque Judas
discipulus (non traditor) respondisset dicens: <hi>Domine,
quid factum est, quia nobis manifestaturus es
teipsum, et non mundo?</hi> ut ostenderet manifestationis
gratiam adventus nomine demonstrari, respondit
Jesus, et dixit ei: <hi>Si quis diligit me, sermonem meum
servabit, et Pater meus diliget</hi> <note>(al. diligit)</note><hi> eum, et ad
eum veniemus, et mansionem apud eum faciemus <note>(Ibid.,
23)</note>
            </hi>. Simul diligunt, simul veniunt, et apud suum dilectorem
simul unam faciunt mansionem, simul se
manifestant, quia uno adventus sui lumine cor dilectoris
illuminant. Et quoniam revelando se manifestant,
non se sine sancto Spiritu revelant, quia non
se sine sancto Spiritu manifestant. Sic enim sine
<pb n="0257B"/>
sancto <note>( <hi>al.</hi> suo)</note> Spiritu cognosci non possunt, sicut
sine suo <note>( <hi>al.</hi> sancto)</note> Spiritu esse non possunt; et ob
hoc, sicut una est manifestatio, sic una est revelatio
Trinitatis, et ubi unum est divinae revelationis munus,
ibi unus est individuae Trinitatis adventus: nam
sicut Pater revelare monstratur, ipso Filio dicente: <hi>Beatus es, Simon Bar-Jona, quia caro et sanguis non
revelavit tibi, sed Pater meus qui est in coelis 
 <note>(Matth.
XVI, 17)</note>
            </hi>; ita Filius Patrem revelare suo sermone
monstratur; dicit enim: <hi>Nemo novit Filium, nisi
Pater, neque Patrem quis novit, nisi</hi> <emph>100</emph> <hi>Filius, et
cui voluerit Filius revelare <note>(Matth. XI, 27)</note>
            </hi>. Non est
etiam sancti Spiritus dissimilis aestimanda revelatio,
in quo est ipsius Dei naturalis agnitio, dicente Apostolo: <hi>Quis enim scit hominum quae sunt hominis,
<pb n="0257C"/>
nisi spiritus hominis, qui in ipso est? ita et quae Dei
sunt nemo cognovit, nisi Spiritus Dei 
 <note>(I Cor. II, 11)</note>
            </hi>.
De ipso dicit idem gentium Doctor: <hi>Nobis enim revelavit
Deus per Spiritum suum <note>(Ibid.)</note>
            </hi>. De hoc denuo
ad Ephesios ita scribit: <hi>Ut Deus Domini nostri Jesu
Christi, Pater gloriae, det vobis spiritum sapientiae et
revelationis <note>(Ephes. I, 17)</note>
            </hi>. Et ut ostenderet agnitionem
Dei in nobis revelationem Spiritus operari, cum
dixisset: <hi>Det vobis Spiritum sapientiae et revelationis,</hi> 
adjecit: <hi>In agnitione ejus.</hi> Sola vero se potest Trinitas
revelare, quia sola se plene potest ipsa Trinitas
nosse, et quantum se dederit agnoscendam, tantum
se condonat revelandam; ibi autem est plena sui cognitio,
ubi non est naturalis ulla discretio: immensus
namque ab immenso plene cognoscitur, et scientiae
<pb n="0257D"/>
infinitas manet ubi substantia finem non habet,
nec scientiae terminus ab aliqua creatura contingitur,
ubi quod immensum est nullatenus terminatur.</p>
</div2>

<div2>
          <head>CAPUT XI. <hi>Deus advenit hominibus, non mobilitate, sed pietate.</hi> </head>
<p>Sola est ergo una Trinitas, quae cum se manifestat,
ineffabiliter venit, et cum se indignis occultat, ineffabiliter
omnino discedit. Veniunt atque abeunt proprio
et incomprehensibili modo Pater et Filius, et
Spiritus sanctus: nec tamen localiter, aut Pater, aut
<pb n="0258A"/>
Filius movetur, aut Spiritus. Noverunt sic venire
atque abire, ut nec ad locum localiter veniant, nec
localiter de loco discedant. Hic adventus Patris, et
Filii, et Spiritus sancti, non mobilitatem, sed pietatem
Dei venientis ostendit: una enim deitas Trinitatis,
quae omnia implet, omnia continet, illi venire
dicitur, cui se manifestare dignatur; et ab illo discedit,
a quo lumen suae dilectionis abscondit, nec tamen
localiter absens efficitur, cum juste relinquit indignum,
nec loco praesens efficitur, cum misericorditer
visitat quem fecerit dignum. Propterea, licet
Deus dicat: <hi>Coelum et terram ego impleo <note>(Jerem. XXIII,
24)</note>
            </hi>, tamen de quodam dicitur: <hi>Non est Deus in
conspectu ejus <note>(Psal. IX, 5)</note>
            </hi>; et licet totum impleat
Pater, dicitur tamen in libro Sapientiae: <hi>Perversae
enim cogitationes separant a Deo <note>(Sap. I, 3)</note>
            </hi>. Et
<pb n="0258B"/>
cum de Filio, id est de sapientia Dei, dicatur: <hi>Attingit
a fine usque ad finem fortiter, et disponit omnia
suaviter <note>(Sap. VIII, 1)</note>
            </hi>, eadem tamen de se dicit: <hi>Quaerunt me mali, et non invenient.</hi> 
 Et rursus dicitur: <hi>In malevolam animam non introibit sapientia, nec inhabitabit</hi> 
<note>(al. inhabitat)</note><hi> in corpore subdito peccatis.</hi> 
Spiritus quoque sanctus, cum immensus omnimodis
praedicetur, quia <hi>Spiritus Domini replevit orbem terrarum,</hi> 
de eodem tamen dicitur: <hi>Sanctus enim Spiritus
effugiet fictum, et auferet se a cogitationibus quae
sunt sine intellectu.</hi> Quantum ergo ad substantiam
et <emph>101</emph> potentiam suam, ubique est Trinitas, unus
Deus totus, totum complens virtute, non mole, totus
in singulis, totus simul in omnibus creaturis.
Quantum vero ad cogitationes attinet nostras, descendere
<pb n="0258C"/>
ad nos Deus dicitur, cum sermonem suum
ita nobis divinitus <note>( <hi>al.</hi> divinitas)</note> temperat, ut, humano
nobiscum more loquens, agnitionem et dilectionem
suam nobis intimare dignetur; ascendit autem
in nobis quando nos ascendimus per caritatem
et scientiam deitatis, ut discamus, nec in immenso
quidquam locale sapere, nec de altissimo humile aliquid
aestimare, nec aliquid in Deo credere mutabile,
nec in sempiterno temporale aliquid cogitare.</p>
</div2>

<div2>
          <head>CAPUT XII. <hi>Requievit et operatus est Deus voluntate, non labore.</hi> </head>
<p>Talis est Patris, et Filii, et Spiritus sancti credendus
adventus; quoniam sicut mundana operatione
primordialiter consummata, requievisse dicitur Deus,
qui tamen non laboravit in opere, quia cuncta sola
<pb n="0258D"/>
operatus est voluntate; huic enim dicitur: <hi>Subest
enim tibi cum voles posse <note>(Sap. XII, 18)</note>
            </hi>, sicut et in
psalmo audimus: <hi>Omnia quaecunque voluit, fecit, in
coelo, et in terra, et in mari, et in omnibus abyssis <note>(Psal. CXXXIV, 6)</note>
            </hi>.
Cujus voluntatis omnipotentiam
evangelicus ille leprosus divina illuminatione cognoscens,
hanc ad suae mundationis sufficere testatur effectum
dicens: <hi>Domine, si vis, potes me mundare <note>(Matth. VIII, 2)</note>
            </hi>;
cum dicit, <hi>si vis, potes,</hi> ostendit divinam
voluntatem ipsam esse plenissimam potestatem.
<pb n="0259A"/>
Denique etiam Dominus hoc misericorditer
effectu curationis ostendit, quod crediderat fideliter
qui poposcit; ait enim: <hi>Volo, mundare; et confestim
mundata est lepra ejus.</hi> Sicut faciens ergo mundum,
non cujusquam sensit laboris incommodum, ut vires
labore operationis exhaustas, quietis posset instaurare
successu; sed cum se requievisse dicit, nos post
bona opera requieturos ostendit: ita cum venisse,
vel descendisse dicitur, divinae revelationis erga nos
gratia commendatur; et cum non descendere, sed
ascendere dicitur, profectus nostrae illuminationis
agnitionisque monstratur.</p>
</div2>

<div2>
          <head>CAPUT XIII. <hi>De sensu dicti:</hi> Noli me tangere, <hi>etc. Dissolutio contrarietatis quae videtur inter Evangelia.</hi> </head>
<p>Talem Dominus Jesus ascensum significavit, quando
tangendi se facultatem Mariae Magdalenae prohibuit.
<pb n="0259B"/>
Post resurrectionem namque cum flenti misericorditer
appareret, Joannes eum dixisse commemorat: <hi>Noli me tangere, nondum enim ascendi ad Patrem
meum 
 <note>(Joan. XX, 17)</note>
            </hi>. Hic tactus, de quo Dominus
loquitur, credulitatis probatur esse, non corporis;
alioquin repugnans evangelistarum reperietur assertio;
nam cum Joannes tangendi Dominum Mariae facultatem
praereptam ipsius Domini testetur imperio,
dicentis: <hi>Noli me tangere, nondum enim ascendi ad
Patrem meum <note>(Act. I, 3)</note>
            </hi>, et Dominum in coelum,
secundum hominem, ascendisse quadragesimo resurrectionis
die Scriptura confirmet (quod non solum
Ecclesiae sanctae catholicae fides intemerata retinet,
sed etiam variarum haeresum, earum duntaxat quae <emph>102</emph> 
 verae carnis in Dei Filio non abnuunt sacramentum,
<pb n="0259C"/>
diversa multiformisque credulitas, univoco
prorsus concelebrat assensu), si priusquam Dominus
ascendisset ad Patrem, noluit corporali accessu Mariae
contingi, quomodo Matthaeus ipso resurrectionis
die, Mariam Magdalenam, et aliam Mariam, pedes
Jesu memorat tenuisse? Quod ut manifestius agnoscatur,
totum ejusdem loci capitulum, sicut Matthaeus
posuit, huic operi duximus inserendum. Ait igitur: <hi>Vespere autem sabbati, quae lucescit in prima sabbati,
venit Maria Magdalene, et altera Maria, videre sepulcrum.
Et ecce terrae motus factus est magnus. Angelus
autem Domini descendit de coelo, et accedens revolvit
lapidem, et sedebat super eum: erat autem
aspectus ejus sicut fulgur, et vestimentum ejus sicut
nix. Prae timore autem ejus exterriti sunt custodes, et
<pb n="0259D"/>
facti sunt velut</hi> 
 <note>(al. sicut)</note><hi> mortui. Respondens autem
angelus dixit mulieribus: Nolite timere vos: scio enim
quod Jesum, qui crucifixus est, quaeritis; non est hic:
surrexit enim, sicut dixit; venite, videte locum ubi positus
erat Dominus. Et cito euntes, dicite discipulis
ejus quia surrexit; et ecce praecedit</hi> <note>(al. praecedet)</note><hi>
vos in Galilaeam: ibi eum videbitis. Ecce dixi vobis.
Et exierunt cito de monumento cum timore et gaudio
magno, currentes nuntiare discipulis ejus. Et ecce Jesus
occurrit illis, dicens: Avete. Illae autem accesserunt
<pb n="0260A"/>
et tenuerunt pedes ejus, et adoraverunt eum <note>(Matth. XXVIII, 1-9)</note>
            </hi>.
Quomodo ergo se, eo quod
nondum ascendisset ad Patrem, a Maria Magdalene
tangi vetuit, a qua sibi eodem die pedes teneri permisit?
An ita quisquam perverso sensu raptatur, ut
momentaneis putet Christi sententias motibus variatas,
tanquam qui postmodum, melius recogitans,
Mariae tribuerit, quod antea denegarit? Sed tali cogitationi
protinus Vas electionis obsistit, qui in Dei
Filio, secundum immutabilitatem divinitatis aeternae,
nulla nos mutabilitatis suspicione permittit errare,
Corinthiis ita scribens: <hi>Dei enim Filius Jesus Christus
qui in vobis per nos praedicatus est, per me, et Silvanum,
et Timotheum, non fuit in illo est et non, sed
est in illo fuit. Quotquot enim promissiones Dei sunt,
<pb n="0260B"/>
in illo sunt est: ideo, et per ipsum dicimus:
Amen Deo ad gloriam vestram <note>(II Cor. I, 19, 20)</note>
            </hi>. Non
ergo hic evangelistarum discrepat intellectus; nec
Christus aut inaniter se tangi, nondum ascendens
ad Patrem, prohibuit, aut incassum sibi pedes teneri
permisit. In uno enim demonstravit veritatem carnis,
in altero insinuavit gloriam deitatis; illic permisit
manum, hic amovit intellectum; ut in homine
Christo resuscitatae carnis tangeretur veritas, et
in eodem Deo Christo paternae divinitatis crederetur
aequalitas. Ideo igitur dicit: <hi>Noli me tangere, quia
nondum ascendi ad Patrem meum,</hi> quia Maria Magdalene
nondum Patri aequalem credebat, quem velut
exstinctum feminea pietate plangebat. Quid est enim: <hi>Noli me tangere, nondum enim ascendi ad Patrem
meum,</hi> 
 nisi, Noli hoc in me tantum credere quod putas,
<pb n="0260C"/>
noli hoc in corde firmare quod aestimas? quia
quandiu in me illa tantum quae sunt carnis attendis,
aequalitatem meam cum Patre non sentis. Et revera
nondum illis Christus <emph>103</emph> ascendit ad Patrem, qui
Patri Filium non confitentur aequalem. Festinandum
itaque est, ut unusquisque perfectionem et veritatem
humanae naturae in Dei Filio credens, tanquam pedes
Christi teneat, ejusdemque Filii de Patre natam
substantiam fateatur, ut illi Christus ad Patrem, per
aequalitatem naturalis divinitatis, ascendat. Quid est
enim: <hi>Nondum ascendi ad Patrem meum,</hi> nisi, infra
Patrem existimas, quem mortuum ploras? Et quid
est: <hi>Noli me tangere,</hi> Nisi, noli in eo fidei tuae motum
statuere? Quotiescunque enim volumus quolibet
membro aliquid tangere, nisi ejusdem membri finierimus
<pb n="0260D"/>
motum, non dicimus tactum: tandiu autem
membrum illud necesse est moveamus, donec ad
rem, quam volumus tangere, veniamus, ulterius
autem motum membri non porrigimus, postquam ad
tactum integrum venerimus. Sic et animi nostri motum
illic statuimus, quod in corde nostro credulitate
firmamus. Proinde, si quae digna et congrua sunt,
credamus de Christo, tunc tangimus Christum.
Quisquis autem Dei Filium, secundum divinam naturam,
aequalem Patri non credit, nondum illi ad Patrem
<pb n="0261A"/>
Christus ascendit; et cui Filius non ascendit ad
Patrem, tangendi Christum non accipit facultatem:
illi autem vere Filius ascendit ad Patrem, qui Filium
Patri aequalem, sempiternitatis et immensitatis parilitate
non ambigit, ut Filium Deum, de Deo Patre
naturaliter genitum, nec posteriorem aestimet, nec
minorem: quia non aequalis, si minor immenso, nec
coaeternus, si posterior sempiterno; uterque autem
sensus a Christi tactu separat, quia non exaequat Patri
Filium, sed minorat. Hujusmodi autem digne audit
a Christo: <hi>Noli me tangere, nondum enim ascendi
ad Patrem meum.</hi> Quisquis enim tangere Christum
non sinitur, ab ejus utique corpore separatur; quod
est autem corpus Christi, nisi Ecclesia Christi? Unde
intelligitur quia, donec aliquis Filium Dei secundum
<pb n="0261B"/>
divinam substantiam aequalem non credit Patri, membris
Christi per tactum fidei non potest copulari;
ille autem dominici corporis tenet profecto compagem,
cui Filius ascendit ad Patrem; illi autem Filius
ascendit ad Patrem, qui deitatem Filii Deo Patri fatetur
aequalem. Manifeste itaque claret per illum ad
Patrem ascensum Filii, nostrae potius profectum
fidei demonstrari, nos enim eum quodammodo in
nostris cordibus exaltamus, quando sic in ejus intelligentia
crescimus, ut de illo, tanquam de Deo vero,
quae divinae celsitudini <note>( <hi>al.</hi> divina celsitudine)</note> digna
sunt cogitemus.</p>
</div2>

<div2>
          <head>CAPUT XIV. <hi>Quid sit Deum exaltare. Quid sit sanctificare.</hi> </head>
<p>Ad hanc nos Dei exaltationem David sanctus hortatur,
<pb n="0261C"/>
dicens: <hi>Exaltate Dominum Deum nostrum, et
adorate scabellum pedum ejus, quoniam sanctum est. <note>(Psal. XCVIII, 5)</note>
            </hi>.
Et paulo post: <hi>Exaltate Dominum
Deum nostrum, et adorate in monte sancto ejus, quoniam
sanctus Dominus Deus noster <note>(Ibid., 9)</note>
            </hi>. Quid
est autem exaltare Dominum, nisi quae altissima sunt,
de altissimo credere? Hoc est utique in monte adorare,
ut cum de Deo cogitamus, nihil de illo humile sapiamus:
sic in nobis vero <emph>104</emph> exaltatur, quando eum exaltamus,
cum sit ipse semper altissimus; sicut in nobis sanctificatur,
quando eum sanctificamus, cum semper ipse
maneat sanctus. Nam beatus Petrus admonet nos,
dicens: <hi>Dominum vero Christum sanctificate in cordibus
vestris <note>(I Petr. III, 15)</note>
            </hi>; quid est autem Christum
sanctificare, nisi de Christo quae sancta sunt cogitare?
<pb n="0261D"/>
Quae cogitatio non illum, sed nos sanctificat, et sanctificando
conservat, sicut Salomon dicit: <hi>Cogitatio
sancta servabit te.</hi> Ipse quoque Dominus jubet ut in
oratione dicamus: <hi>Sanctificetur nomen tuum;</hi> et tamen
hunc orationis locum sic beatus intellexisse
cognoscitur Cyprianus, ut in hac divini nominis sanctificatione,
non Deum diceret sanctificari, sed nobis
donum sanctificationis divinae conferri. In epistola
namque de dominica oratione, quibusdam praemissis,
ita loquitur: <hi>Post hoc</hi> <note>(al. posthaec)</note><hi> dicimus:</hi> Sanctificetur
<pb n="0262A"/>
nomen tuum, <hi>non quod optemus Deo ut sanctificetur
orationibus nostris, sed quod petimus ab eo ut
nomen ejus sanctificetur in nobis. Caeterum a quo Deus
sanctificatur, qui ipse sanctificat? sed quia ipse dixit:</hi> 
Sancti estote, quia et ego sanctus sum <note>(Levit. XI, 44)</note>, <hi>id petimus, et rogamus, ut qui in baptismo sanctificati
sumus, in eo quod esse coepimus, perseveremus, et hoc
quotidie deprecamur. Opus est enim nobis quotidiana
sanctificatione, ut qui quotidie delinquimus, delicta
nostra sanctificatione assidua 
 repurgemus.</hi> Si <note>( <hi>al.</hi> sicut)</note>
ergo sanctificantes Christum, nos sanctificamur,
et nomen Dei sanctificari poscentes, nos donum sanctificationis
accipimus, cur exaltantes Deum, non potius
nos per intelligentiae profectum exaltari credamus?
Quod si Deum exaltantes, nos potius exaltamur ( <hi>al.</hi> 
<pb n="0262B"/>
exaltamus), similiter cum nobis venire dicitur, nostrum
profectum debemus credere, in eo quod se divina
majestas nostris dignatur cordibus revelare.</p>
</div2>

<div2>
          <head>CAPUT XV. <hi>Quomodo a Christo virtus exiit, muliere fimbriam ejus tangente. Quomodo Christus nobis venire dicitur, aut in propria. Spiritus sanctus quoque immensus est. Tota Trinitas immensa.</hi> </head>
<p>Nam si Filius Dei ad nos locali motu descendit,
localiter de illo virtus exivit: cum enim quaedam
mulier, in profluvio sanguinis constituta <note>(Luc. VIII,
43 et seq.)</note>, facultatibus viribusque consumptis, omnia
quae habuit propter infirmitatem finiret, et solam
infirmitatem, quam habere nollet, finire non posset,
 atque a coelesti medico gratis curari desiderans,
occulte fimbriam tangens, fideli raptu sanitatis sibi
<pb n="0262C"/>
furaretur effectum, ille credulitatis conscius et salutis,
ait: <hi>Tetigit me aliquis: nam ego novi virtutem de me
exisse.</hi> Quid igitur haec virtus quae de Domino exivit?
nunquid exeundo discessit? an ad sanandam sic
eniens potuit pervenire, ut a Salvatore localiter non
posset exire? Quod si localiter ab eo, qui virtus dicitur,
virtus exivit, dicatur qualiter virtus a virtute
discessit? Si vero talis credulitas fidei Christianae
videtur incongrua, non alium putemus illum de
Christo virtutis exitum, <emph>105</emph> nisi divinae curationis
effectum: tunc enim ad mulierem virtus Salvatoris
exivit, quando in se virtutem divinae curationis agnovit.
Sic ergo Dei Filius, qui est virtus et sapientia
Dei, locorum creator et temporum, quemadmodum
tempus omne sempiternus praecedit, sic omnem locum
<pb n="0262D"/>
immensus excedit; qui nobis tunc venire dicitur,
cum nos illuminare dignatur. De ipso namque dicit
evangelista: <hi>In mundo erat, et mundus per ipsum</hi> 
<note>(al. eum)</note><hi> factus est, et mundus eum non cognovit: in
propria venit, et sui eum non receperunt.</hi> Quomodo
igitur et in mundo fuisse dicitur, et in mundum venisse
firmatur? an illud est potentiae, istud gratiae
deputandum? Ita plane: secundum divinitatem namque
suam nec coelo unquam defuit, nec inferno, nec
mundo: <hi>Omnia enim per ipsum et in ipso creata
<pb n="0263A"/>
sunt, et ipse est ante omnes, et omnia in ipso constant <note>(Coloss. I, 16, 17)</note>
            </hi>;
secundum gratiam vero tunc in
mundum venit, quando pereunti mundo mira pietate
subvenit, quod etiam ipse testatur, dicens: <hi>Non
enim misit Deus Filium suum ut judicet mundum, sed
ut salvetur mundus per ipsum <note>(Joan. III, 17)</note>
            </hi>. Est igitur
immensus Dei Filius, sicut Pater et Spiritus,
quoniam de ipso dictum est: <hi>Magnus est, et non habet
finem, excelsus et immensus <note>(Baruch III, 25)</note>
            </hi>; de
quo paulo post dicitur: <hi>Post haec in terris visus est,
et cum hominibus conversatus est <note>(Ibid., 38)</note>
            </hi>. Immensus
est etiam Spiritus sanctus: quod sciens propheta,
dicebat ad Deum: <hi>Quo ibo a Spiritu tuo, et a facie
tua quo fugiam <note>(Psal. CXXXVIII, 7)</note>
            </hi>? Quem Spiritum
Dei, ut ipsum sanctum Spiritum propheta memoratus
<pb n="0263B"/>
ostenderet, dicit Deo: <hi>Ne projicias me a facie
tua, et Spiritum sanctum tuum ne auferas a me <note>(Psal.
L, 13)</note>
            </hi>. Quem Spiritum Dei ipsum esse Spiritum sanctum
Apostolus quoque hac attestatione significat: <hi>Nolite contristare Spiritum sanctum Dei, in quo signati
estis in 
 die redemptionis <note>(Ephes. IV, 30)</note>
            </hi>. Et
alio loco: <hi>Qui autem haec spernit, non hominem spernit,
sed Deum, qui etiam dedit Spiritum sanctum suum
in nobis <note>(I Thess. IV, 8)</note>
            </hi>. Hunc Spiritum Dei sanctum
sic immensum David pronuntiat, ut Deo (sicut superius
memoravimus) dicat: <hi>Quo ibo a Spiritu tuo,
et a facie tua quo fugiam? Si ascendero in coelum, tu
illic es; et si descendero in infernum, ades; et si
assumpsero pennas meas in directione,</hi> sive (sicut alia
translatio habet) <hi>ante lucem, et habitavero in novissimo
<pb n="0263C"/>
maris: etenim illuc manus tua deducet me, et
continebit me dextera tua.</hi> Manum Patris Filium nullus
ambigit nominari, de quo ipse Deus dicit: <hi>Nonne
manus mea fecit haec omnia?</hi> Attamen propheta, ut
Trinitatem aequaliter praedicaret immensam, et Patrem
significavit, cui dixit: <hi>Quo ibo a Spiritu tuo?</hi> 
et ipsum Spiritum, a quo se ire vel fugere nullo modo
posse testatur; et Filium demonstravit, ubi se a Dei
manu etiam in novissimo maris praedicat deducendum:
ut agnoscatur Patris et Filii et Spiritus sancti
una esse immensitas, et una praesentia in omnibus
creaturis. Haec est Trinitas unus Deus, qui sicut potuit
solus universa condere, sic potest omnia solus
implere, nec localis in loco, nec temporalis in tempore,
nec terminabilis termino creaturae.</p>
</div2>

<div2>
          <head>CAPUT XVI. <hi>Deus est ubique, imo et in secreto preces audit.</hi> </head>

<pb n="0263D"/>
<p> <emph>106</emph> Nam immensitatem divinitatis Filii Dei manifesta
praedicatione, et eloquiorum divinorum attestatione,
beatus martyr Cyprianus affirmat in epistola
de Oratione Dominica, dicens:   <hi>Denique magisterio
suo Dominus secreto nos orare praecepit, in abditis et
secretis locis, in cubiculis ipsis, quod magis convenit
fidei; ut sciamus Deum ubique esse praesentem, audire
omnes et videre, et majestatis suae plenitudine in abdita
quoque et occulta penetrare, sicut scriptum est:</hi> 
Ego Deus approximans, et non Deus de longinquo.
<pb n="0264A"/>
Si absconditus fuerit homo in absconditis, ego ergo
non videbo eum? nonne coelum et terram ego impleo <note>(Jer. XXIII, 23, 24)</note>?
 <hi>Et iterum:</hi> In omni loco oculi
Dei speculantur bonos et malos <note>(Prov. XV, 3)</note>. <hi>Et
quando in unum cum fratribus convenimus, et sacrificia
divina cum Dei sacerdote celebramus, verecundiae
et disciplinae memores esse debemus: non passim ventilare
preces nostras inconditis vocibus, nec petitionem
commendandam modeste Deo tumultuosa loquacitate
jactare, quia Deus non vocis, sed cordis auditor est,
nec admonendus est clamoribus, qui cogitationes videt,
probante Domino et dicente:</hi> Quid cogitatis nequam
in cordibus vestris <note>(Matth. IX, 4)</note>? <hi>Et alio loco:</hi> Scient
omnes Ecclesiae quia ego sum scrutator renis et
cordis <note>(Apoc. II, 23)</note>.   Beatus certe Cyprianus Deum,
<pb n="0264B"/>
quem dixit ubique esse praesentem, audire omnes et
videre, et majestatis suae plenitudine in abdita quoque
et occulta penetrare, ipsum quoque non vocis,
sed cordis asserit auditorem, nec admonendum clamoribus,
qui cogitationes videt; ipsum quoque ponit
dicentem: <hi>Quid cogitatis nequam in cordibus vestris?</hi> 
Et alio loco: <hi>Scient omnes Ecclesiae quia ego sum scrutator
renis et cordis.</hi> Haec autem quis nesciat a Filio
Dei dicta, sicut Apocalypsis Evangeliumque testatur?
Filius igitur (sicut sanctus asserit Cyprianus) ubique
praesens est, idem omnes audit et videt, et majestatis
suae plenitudine in abdita quoque et occulta penetrat,
nec clamoribus admonendus est qui cogitationes
videt. Huic sensui Joannis evangelistae dicta
concordant, qui dicit de quibusdam: <hi>Quia Jesus non
<pb n="0264C"/>
credebat semetipsum illis, eo quod ipse nosset omnes
et quia opus ei non erat, ut quis testimonium perhibe,
ret de homine, ipse enim sciebat quid esset in homine <note>(Joan. II, 24)</note>
            </hi>.</p>
</div2>

<div2>
          <head>CAPUT XVII. <hi>Christus nunquam suos derelinquit solos, quia eis ubique adest. Deo omnia manifesta.</hi> </head>
<p>Simile quiddam beatus Cyprianus etiam ad Tybaritanos
scribens de Filii Dei immensitate, testatur
his verbis: <hi>Solus non est, cui Christus in fuga comes
est; solus non est, qui templum Dei servans, ubicunque
fuerit, sine Domino non est, et si fugientem in
solitudine ac montibus latro oppresserit, fera invaserit,
fames, aut sitis, aut frigus afflixerit, vel per maria praecipiti
navigatione properantem, tempestas aut procella
submerserit, spectat militem suum Christus ubicunque
<pb n="0264D"/>
pugnantem.</hi> <emph>107</emph> In epistola quoque de Lapsis, quisquis
volet, haec inserta reperiet: <hi>Videt ille corda et
pectora singulorum et judicaturus non tantum de factis,
sed et verbis et cogitationibus nostris, omnium
mentes voluntatesque conceptas intra ipsas adhuc clausi
pectoris latebras intuetur.</hi> Filius ergo Dei, tam auctoritate
divina quam sanctorum Patrum fideli veracique
sententia, secundum divinam naturam infinitus
immensusque probatur, ubique praesens, omnia replens,
testis nunc cogitationum et operum, futurus
judex retributorque cunctorum. Quia vero idem Filius
Dei, verus Deus, natus de Deo Patre, verus homo
<pb n="0265A"/>
factus est pro nobis ex homine <note>( <hi>factus est</hi> enim <hi>ex
semine David secundum carnem [Rom. I, 3]</hi> )</note>, divinae
humanaeque naturae in se continens veritatem, quae
fuerunt verae divinitatis non amisit, et quae sunt
verae humanitatis accepit: unus idemque secundum
carnem de matre temporaliter natus, qui secundum
divinitatem de Patre permanet sempiternus; unus
idemque homo localis ex homine, qui est Deus immensus
ex Patre; unus idemque secundum humanam
substantiam, absens coelo cum esset in terra,
et derelinquens terram cum ascendisset in coelum;
secundum divinam vero immensamque substantiam,
nec coelum dimittens cum de coelo descendit, nec
terram deserens cum ad coelum ascendit. Quod ipsius
Domini certissimo potest cognosci sermone, qui ut
<pb n="0265B"/>
localem ostenderet humanitatem suam, dicit discipulis
suis: <hi>Ascendo ad Patrem meum et ad Patrem vestrum,
Deum meum et Deum vestrum <note>(Joan. XX, 17)</note>
            </hi>. De Lazaro
quoque cum dixisset: <hi>Lazarus mortuus est,</hi> adjunxit
dicens: <hi>Et gaudeo propter vos, ut credatis
quoniam non eram ibi <note>(Joan. XI, 14, 15)</note>
            </hi>. Immensitatem
vero suae divinitatis ostendens discipulis dicit: <hi>Ecce ego vobiscum sum omnibus diebus, usque ad consummationem
saeculi 
 <note>(Matth. XXVIII, 20)</note>
            </hi>. Quomodo
autem ascendit in coelum, nisi quia localis et verus
est homo? Aut quomodo adest fidelibus suis, nisi
quia idem immensus et verus est Deus? De ipso
rursum dicit Scriptura: <hi>Quia vere habitavit Deus cum
hominibus in terra <note>(II Paral. VI, 18)</note>
            </hi>, de quo evangelista
dicit: <hi>Verbum caro factum est, et habitavit in
<pb n="0265C"/>
nobis.</hi> Quod Verbum, ut agnosceretur, etiam cum
caro factum est et habitavit in nobis, nunquam discessisse
de coelo, propterea David dicit: <hi>In aeternum,
Domine, permanet Verbum tuum in coelo <note>(Psal. CXVIII,
93)</note>
            </hi>. De ipso uno eodemque Dei sempiterno Filio, et
futuro tunc hominis Filio, in quo permansisset vera
et immensa divinitas, et a quo suscipienda esset vera
localisque humanitas, propheticae inspirationis agnitione
repletus, dixerat Jeremias: <hi>Hic Deus noster, et
non aestimabitur alius ad eum. Adinvenit omnem viam
disciplinae, et dedit eam Jacob puero suo et Israel dilecto
suo. Post haec in terris visus est, et cum hominibus
conversatus est <note>(Baruch III, 36, 37, 38)</note>
            </hi>. Et quoniam
de ipso superius dixerat: <hi>Magnus est, et non habet
finem, excelsus et immensus,</hi> ne ista Dei in terra visio
<pb n="0265D"/>
et cum hominibus conversatio Deum immensum putaretur
alienasse de coelo, propter hoc ipse Filius, ut
immensitatem divinitatis suae in terra positus demonstraret,
 et non secundum hominem, quem
susceperat in terra positus, sed secundum <emph>108</emph> 
Deum, quod semper erat, praesentem se etiam coelo
doceret, ait: <hi>Nemo ascendit in coelum, nisi qui de coelo
descendit, Filius hominis qui est in coelo <note>(Joan. III,
13)</note>
            </hi>; non quia humana Christi substantia fuisset ubique
diffusa, sed quoniam unus idemque Dei filius
atque hominis filius verus Deus ex Patre, sicut homo
verus ex homine, licet secundum veram humanitatem
<pb n="0266A"/>
suam localiter tunc esset in terra, secundum divinitatem
tamen (quae loco nullatenus continetur) coelum
totus impleret et terram.</p>
</div2>

<div2>
          <head>CAPUT XVIII. <hi>Ex verbis Apostoli Christus et immensus et localis probatur. Corporalis Christi ascensus. Habitat in nobis Christus. Habitat in nobis Deus Pater. Habitat in nobis Spiritus sanctus.</hi> </head>
<p>Istam Christi veram humanitatem, quae localis est,
et veram divinitatem, quae immensa semper est, apostolica
quoque nobis doctrina cernimus intimari. Nam
ut Christi veri hominis corpus localiter contineri
Paulus monstraret apostolus, ait ad Thessalonicenses: <hi>Quomodo conversi estis ad Deum a simulacris,
servire Deo vivo et vero, et exspectare Filium ejus de
coelis, quem suscitavit a mortuis Jesum 
 <note>(I Thess. I,
9, 10)</note>
            </hi>: ipsum utique monstrans corporaliter de coelo
<pb n="0266B"/>
venturum, quem corporaliter a mortuis noverat suscitatum.
Propterea rursus ait: <hi>Nostra autem conversatio
in coelis est. Unde etiam Salvatorem exspectamus
Dominum Jesum Christum, qui reformabit</hi> <note>(al. reformavit)</note><hi>
corpus humilitatis nostrae conforme corpori claritatis
suae, secundum operationem qua potest etiam
subjicere sibi omnia <note>(Philip. III, 20)</note>
            </hi>. Interim quoniam
 loci opportunitas non est praetereunda silentio, attendatur
hic locus in quo Apostolus Filium dicit omnia
sibi posse subjicere, ne <note>( <hi>al.</hi> et ne)</note> Pater existimetur
cuncta tanquam invalido subjecisse, dicit etiam corpus
humilitatis nostrae reformaturum conforme corpori
claritatis suae. Quod si verum est corpus Christi,
loco potest utique contineri. Hanc veritatem corporis
Christi de coelo venturi, Joannes quoque confirmat,
<pb n="0266C"/>
dicens: <hi>Ecce veniet cum nubibus, et videbit eum omnis
oculus, et qui eum compunxerunt <note>(Apoc. I, 7)</note>
            </hi>. In libro
quoque Actuum apostolorum sic ejus corporalis intimatur
ascensus: <hi>Et cum haec dixisset, videntibus illis
elevatus est, et nubes suscepit eum ab oculis eorum.
Cumque intuerentur in coelum euntem illum, ecce duo
viri astiterunt juxta eos in vestibus albis, qui et dixerunt:
Viri Galilaei, quid statis aspicientes in coelum?
Hic Jesus, quem vidistis euntem in coelum, sic veniet
quemadmodum vidistis eum euntem in coelum <note>(Act. I, 9
et seq)</note>
            </hi>. Cum ergo caro Christi localis absque dubitatione
monstretur <note>( <hi>al.</hi> monstraretur)</note>, divinitas tamen
ejus ubique semper esse, Paulo testante, cognoscitur,
qui fidelibus dicit: <hi>An experimentum quaeritis ejus,
qui in me loquitur, Christus</hi> <note>(al. <hi>Christi</hi> )</note> <hi>(II Cor. XIII,
<pb n="0266D"/>
3)</hi>? Quomodo autem in eo loqui potuit, si in illo non
fuit? Vel quomodo corporaliter ascendit in coelum,
et in suis fidelibus esse praedicatur in terra, si non est
in illo divinitatis immensitas quae coelum implere
possit et terram? Nam Corinthiis Paulus dicit: <hi>An
non cognoscitis vos ipsos, quia Jesus Christus in vobis
est <note>(Ibid., 5)</note>
            </hi>? Et ad Ephesios ait: <hi>In interiori homine
habitare Christum per fidem in cordibus vestris <note>(Ephes.
III, 16)</note>
            </hi>. Est itaque Filius in coelo, et habitat in nobis
in terra, scilicet illa suae immensitatis praesentia, qua
in nobis Pater Spiritusque <emph>109</emph> sanctus habitat:
<pb n="0267A"/>
nam Deus Pater suam in nobis habitationem sic,
propheta loquente, monstravit: <hi>Quoniam inhabitabo
in illis, et inambulabo</hi> <note>(al. ambulabo)</note><hi>, et ero illorum
Deus, et ipsi erunt mihi populus. Propter quod exite de
medio eorum, et separamini, dicit Dominus: et immundum
ne tetigeritis, et ego recipiam vos; et ero vobis in
patrem, et vos eritis mihi in filios et filias, dicit Dominus
omnipotens <note>(II Cor. VI, 15-17)</note>
            </hi>. Spiritum quoque
sanctum in nobis pariter habitare Paulus ostendit, ita
Corinthiis scribens: <hi>Nescitis quia templum Dei estis,
et Spiritus Dei habitat in vobis <note>(I Cor. III, 16)</note>
            </hi>. Ac ne
quis eorum qui Spiritum sanctum minorem Patre Filioque
constituunt, hic ubi dictum est, <hi>Spiritus Dei
habitat in vobis,</hi> ad personam sancti Spiritus deneget
pertinere, quid in illo replicaturus est loco ubi
Apostolus Timotheum sollicitudine paterni amoris
<pb n="0267B"/>
informat? <hi>Bonum depositum,</hi> inquiens, <hi>custodi
per Spiritum sanctum, qui habitat in nobis <note>(II Tim.
I, 14)</note>
            </hi>.</p>
</div2>

<div2>
          <head>CAPUT XIX. <hi>Ejusmodi habitatio non localis est, sed immensa. Cor nostrum dilatatur Deo inhabitante.</hi> </head>
<p>Haec utique Patris et Filii et Spiritus sancti in nobis
habitatio non localis est, sed immensa; non comprehensibilis
cogitatione, sed venerabilis fide: inhabitat
enim Trinitas in suis fidelibus, sicut tota in
singulis, sic tota in cunctis, quae nec coeli terraeque
spatio distenditur, nec universae creaturae termino
terminatur, nec per separatos homines vel <note>( <hi>al.</hi> et)</note>
separata loca, particulariter separatur, nec inferno
deest, cum terrae non desit et coelo. Qui enim potuit
omnia facere, solus potest universa replere. Quisquis
<pb n="0267C"/>
autem localem Filii et Spiritus sancti adventum habitationemve
considerat, prius est ut Patrem in nobis
localiter, non solum habitare, verum etiam ambulare
confirmet; quem beatus Paulus dixisse asserit
per prophetam: <hi>Quoniam inhabitabo in illis et inambulabo <note>(II Cor. VI, 15)</note>
            </hi>.
Explicetur ergo qualiter in
nobis Filius vel Spiritus sanctus inhabitet <note>( <hi>al.</hi> inhabitat)</note>.
Nam si haec humano more credimus metienda,
majoris est quantitatis qui habitare tantummodo dicitur,
quam ille qui etiam in nobis ambulare monstratur:
potest enim qui habitat totum implere quod
habitat; qui autem inambulare dicitur, minor utique
spatio in quo ambulat, absque dubitatione monstratur.
Sed hanc cogitationis ineptiam deterior consequetur
absurditas. Procul dubio enim cordis nostri
<pb n="0267D"/>
spatia videbuntur ipsa Trinitate majora, in quibus sit
locus quem Filius atque Spiritus sanctus inhabitando
implere possint, et locus quem inambulando Pater
implere non possit. Quod si haec non conveniunt veritati,
credamus habitationem Trinitatis secundum
<pb n="0268A"/>
immensitatis illius incomprehensibilem majestatem
ineffabiliter designari, et cum Deum in nobis habitare
atque inambulare audimus, ita spiritaliter cognoscamus,
ut non credamus quod Deus localiter
moveatur in corde nostro, sed quod cor nostrum dilatetur
in Deo. De qua cordis latitudine Apostolus
loquebatur, dicens: <hi>Os nostrum patet ad vos, o Corinthii:
cor nostrum dilatatum est. Eamdem autem
habentes remunerationem, tanquam filiis dico, dilatamini
et vos <note>(II Cor. VI, 11)</note>
            </hi>. Ubi paulo post testimonium
prophetae posuit superius memoratum, dicens: <hi>Vos enim estis templum Dei vivi, sicut dicit Deus,
quoniam inhabitabo in illis et inambulabo 
 <note>(Ibid., 15)</note>
            </hi>.</p>
</div2>

<div2>
          <head>CAPUT XX. <hi>Immensitas Trinitatis ex forma baptismi ostenditur. Conclusio secundi libri de immensitate divinitatis Filii Dei.</hi> </head>
<p>
            <pb n="0268B"/> <emph>110</emph> Sed nec illud est aliquatenus omittendum,
quo manifestissima Trinitatis immensitas, et per omnia
non localis, sed divina mirabilisque praesentia
demonstratur, dum <hi>in nomine Patris et Filii et Spiritus
sancti,</hi> secundum ipsius Domini praeceptum credentes,
ubique cognoscimus baptizari. Si enim omnis
Trinitas in baptismate sanctificare creditur, omnis
utique Trinitas adesse monstratur; cum autem
ubique uno tempore per totum orbem baptisma celebratur
<note>( <hi>al.</hi> celebretur)</note> in nomine Trinitatis, si tota
Trinitas adest ad sanctificandum <note>( <hi>al.</hi> significandum)</note>,
ecce ubique mirabiliter exhibet praesentiam majestatis
immensae: quoniam solius est Dei, simul universa
complere. Si autem non tota Trinitas ubique pariter
adest, si Filius aut Spiritus sanctus putatur deesse,
<pb n="0268C"/>
nominandus utique in baptismate non est, qui ad
sanctificandum adesse non potest. Quisquis ergo putat
aequalitatem immensitatis paternae denegandam
Filio vel Spiritui sancto, nomen eorum prius auferat
de baptismatis sacramento. In hoc igitur quam maxime
fidei catholicae veritas agnoscitur, quae recte in
nomine Patris et Filii et Spiritus sancti baptizare
consuevit, quoniam omnem Trinitatem ubique pariter
adesse confidit. Posset adhuc immensitas divinitatis
Filii Dei testimoniis innumerabilibus demonstrari;
sed nos maluimus pauca de pluribus ponere, volentes
etiam secundum librum celerius terminare;
quam maxime prospicientes, ut in his quae vestrae
clementiae destinamus, animum regalibus curis feliciter
occupatum, non lectionis prolixitas oneret,
<pb n="0268D"/>
sed manifestatio veritatis informet. Proinde quae de
immensitate divinitatis Filii Dei disputata sunt,
isto concludamus termino, ut ea quae de sacramento
dicenda sunt dominicae passionis, alio rursus incipiamus
exordio.</p>
</div2>
      </div1>

<div1>
        <head>LIBER TERTIUS. DE SACRAMENTO DOMINICAE PASSIONIS.</head>
<div2>
          <head>CAPUT PRIMUM. <hi>Difficultas tertii libri de Passione Domini. Error Theopaschitarum. Verbum crucis pereuntibus stultitia est.</hi> </head>
<pb n="0267C"/>
<p> <emph>111</emph> Quanquam secundo libro, superni muneris
<pb n="0268D"/>
opitulatione subnixi, divinitatem Filii Dei probaverimus
immensam, nec tempore scilicet, nec loco conclusam,
ut pote quae omnia replet, omnia continet, omnia
<pb n="0269A"/>
sempiternitate praecedit, omnia pariter immensitate
concludit; quod idcirco quam maxime curavimus
demonstrandum, ut si qui nunc usque spiritaliter de
Deo nequeunt cogitare, localis in Dei Filio suspicionis
absolverentur errore: non minor nobis est sollicitudo
residua tertii quoque hujus voluminis absolvendi,
quo de sacramento dominicae passionis, quod
ipse, qui pro nobis passus est, donaverit, sumus utique
tractaturi. Ubi non minimo timore concutimur,
nec levi formidine perurgemur: sumus enim prorsus
(quantum ad nos attinet) explicationi tantae profunditatis
invalidi. Sed ille <hi>qui aperuit os mutorum,
et linguas infantium fecit</hi> <note>(al. facit)</note><hi> disertas <note>(Sap. X,
21)</note>
            </hi>, ipse (sicut confidimus) dabit sermonem directum
et bene sonantem in os nostrum, tantamque huic
operi, quod per nos dignatur misericorditer operari,
<pb n="0269B"/>
demonstrandae veritatis gratiam largietur, ut manifestis
Scripturarum clareat documentis, et rectitudo
catholici dogmatis, et tortuosus error ac multiplex
haereticae pravitatis. Sunt enim quidam qui de sacramento
dominicae passionis aliter quam se pietas habet,
cogitantes, dum salutem quaerunt, dispendium
salutis incurrunt, et dum in Deo id accipiunt, quod in
hominibus cernunt, quadam velut lancea perversae
locutionis latus percutiunt Salvatoris; et cum increduli
milites detrahere ausi non fuerint morienti, quidam
nunc, sub Christiani nominis fuco, non metuunt
derogare regnanti. Hi sunt qui cum in uno Christo
Deo vero homineque perfecto humanam divinamque
forsitan <emph>112</emph> nequeunt, aut certe negligunt, secundum
naturalem veritatem considerare substantiam,
<pb n="0269C"/>
in id erroris incurrunt, ut non humanam in Dei Filio
naturam, manente divinae virtutis immutabilitate,
considerent, sed ut divinam substantiam, divinae infirmitatis
passibilitate dedecorent. Quod utique divino
Spiritu praevidens, dicebat Apostolus: <hi>Verbum enim
crucis, pereuntibus quidem stultitia est, his autem qui
salvi fiunt, virtus Dei est <note>(I Cor. I, 8)</note>
            </hi>. Pereunt in
verbo crucis non solum qui putant Dei Filium quae
humana sunt in carne pati non potuisse, verum etiam
qui credunt divinitatem Filii Dei dolores vel passionem
substantialiter in cruce sensisse. Quomodo autem
verbum crucis virtus est Dei, si in cruce divina substantia
potuit infirmari? vel qualiter nos ad immutabilitatis
atque incorruptionis gratiam perducturus
<note>( <hi>al.</hi> reducturus)</note> est Christus, si ipse secundum divinam
<pb n="0269D"/>
naturam probatur in deterius commutatus, cum
divinae naturae sit proprium, nec defectum capere,
nec profectum?</p>
</div2>

<div2>
          <head>CAPUT II. <hi>Caute de Christo tractandum propter duas naturas in una persona.</hi> </head>
<p>Igitur quid in Christo semper impassibile, quidve
ante mortem carnis passibile fuerit, tractaturi, primitus
libello huic inserenda duximus, quae de uno
Christo Deo homineque credimus et tenemus: ne
quis, cum in uno Christo coeperimus ea quae ad proprietatem
<pb n="0270A"/>
divinae humanaeque naturae pertinent, demonstrare,
aut duos Christos nos existimet credere,
secundum utramque naturam, aut quartam a nobis
inseri putet Trinitati personam. Nos enim fidem retinentes
evangelicae veritatis, sic in Mediatore Dei et
hominum homine Christo Jesu propria uniuscujusque
naturae cognoscimus, ut unitatem personae nullatenus
dividamus, scientes quod sic utriusque in Christo substantiae
manserit unita proprietas, ut in carne patiens
impassibilis Deus, et veram passionem (quia voluit)
in vera carne sentiret, et in divinitate prorsus impassibiliter
permaneret, nec alius in carne passus
fuerit nisi ille qui in vera carnis passione impassibilis
omnino permansit, nec alius semetipsum morti
dignatus sit tradere, quam ille qui sic potuit moriendo
<pb n="0270B"/>
mortem vincere, ut mortem non posset in morte
sentire. Sed haec qualiter in unitate personae, substantiarum
in Christo proprietate servata, dicamus, professionis
nostrae series subjecta monstrabit.</p>
</div2>

<div2>
          <head>CAPUT III. <hi>Recta fides de divinitate Filii Dei. Alia persona Patris, alia Filii in una natura. Christus unigenitus Dei, plenus gratiae et veritatis.</hi> </head>
<p>Credimus igitur Dei Filium, ante omne prorsus initium,
hoc est, sine aliquo suae nativitatis initio, de
Patris substantia genitum, Deum de Deo, Dominum
de Domino; non ex nihilo, quia de Patre; non nuncupativum,
quia nomen habet ex veritate naturae;
non ex alia natura, quia non aliquid fuit coaeternum
Deo, unde origo Filio praestaretur. Nec posteriorem
Filium eo qui genuit, nec minorem, sed <emph>113</emph> 
 (sicut etiam in secundo libello diximus) Patri
<pb n="0270C"/>
prorsus et sempiternitate immensitatis et immensitate
sempiternitatis aequalem, immutabilem mutabilium
conditorem, intemporalem temporalium factorem
et temporum; quem nullus continet locus, quo
nullus caret locus, quia cuncta replet Creator immensus;
qui non propterea non est Deus, quia dicitur
genitus; sed ideo verus digne creditur, quia de Patre
substantialiter genitus praedicatur: quod enim
dicitur genitus, non hoc est nomen divinitatis in Filio,
sed nomen est nativitatis in Deo; ut quem constat
de Patre naturaliter genitum, constet non aliud
esse quam Deum. Hic itaque de Patre sempiternus
existens, unam tenuit cum Deo Patre naturam, sed
propriam sumpsit ex genitore personam, quia divina
nativitas non divisionem naturalis unitatis habuit,
<pb n="0270D"/>
sed personam Filii subsistentis a Patre distinxit; et
ex vocabulo Patris alium qui natus est monstrat, ut
errorem Sabellianae confusionis excludat, sicut ipse
Filius protestatur dicens: <hi>Alius est qui testimonium
perhibet de me, et scio quia verum est testimonium
quod perhibet de me <note>(Joan. V, 32)</note>
            </hi>. Et ut ostenderet
quem alium diceret, post pauca subjecit: <hi>Qui misit
me Pater, ipse testimonium perhibet de me <note>(Ibid., 37)</note>
            </hi>.
Alio loco similiter suam personam Patrisque discernens: <hi>Non sum</hi> 
 (inquit) <hi>solus, quia Pater mecum est</hi> 
<pb n="0271A"/> <note>(Joan. VIII, 16)</note>.
Ad hanc distinctionem geminae personae,
et professionem unius substantiae in Patre et
Filio perdocendam, ipse Filius dicit: <hi>Qui credit in
me, non credit in me, sed in eum qui misit me: et qui
videt me, videt eum qui me misit <note>(Joan. XII, 44)</note>
            </hi>. Unus
est igitur Filius ex Patris natura genitus, qui ideo
Unigenitus dicitur, ut ex proprietate paternae naturae,
unus et genitus demonstretur. Sed hic qui Unigenitus
ex Patre naturaliter dicitur, sicut inseparabilis
est unitate naturae, sic inconfusibilis permanet proprietate
personae. Ob hoc se tantummodo Dei Filius
Unigenitum nominat dicens: <hi>Sic enim dilexit Deus
mundum, ut Filium suum unigenitum daret, ut omnis
qui credit in eum non pereat, sed habeat vitam aeternam <note>(Joan. III, 16)</note>
            </hi>.
Et paulo post: <hi>Qui credit in
<pb n="0271B"/>
eum, non judicabitur; qui autem non credit, jam judicatus
est, quia non credit in nomine unigeniti Filii
Dei.</hi> De solo quippe Filio Joannes protestatur et
dicit: <hi>Verbum caro factum est, et habitavit in nobis,
et vidimus gloriam ejus, gloriam quasi unigeniti a Patre,
plenum gratiae et veritatis <note>(Joan. I, 14)</note>
            </hi>. Verbum
caro factum, plenum est gratiae susceptionis humanae,
quia Christus nihil in se minus hominis habet; idemque
Unigenitus a Patre plenus est veritatis paternae
substantiae, quia omnem in se divinitatis paternae
plenitudinem naturaliter habet. <hi>Plenum</hi> igitur <hi>gratiae
et veritatis</hi> evangelista cognovit, quem unum eumdemque
verum hominem gratia verae incarnationis
ostenderet, et verum Deum Unigenitum a Patre nativitatis
aeternae veritas declararet. Quid autem Filio
<pb n="0271C"/>
prodest ut nuncupetur Unigeniti nomine, si privatur
vocabuli veritate? Frustra namque Unigenitus dicitur,
si in ejus generatione non naturalis de Deo generante
veritas, sed creationis ex donante largitas
praedicatur. Et aliis enim, <hi>Quotquot receperunt</hi> <emph>114</emph> <hi>eum, dedit eis potestatem filios Dei fieri 
 <note>(Ibid., 12)</note>
            </hi>.
Quod si etiam unigenitus Filius factus dicitur ex gratia,
non vere genitus ex natura, procul dubio nomen
et veritatem Unigeniti perdidit, postquam fratres
habere jam coepit: privatur enim hujus veritate
nominis, si in Unigenito non est de Patre veritas naturalis.</p>
</div2>

<div2>
          <head>CAPUT IV. <hi>Filii Dei adoptivi differunt non nominibus, sed muneribus, non vita, sed gloria.</hi> </head>
<p>Etenim in filiis Dei qui non de Dei Patris natura
subsistunt, adoptivae communio dignitatis diversitatem
<pb n="0271D"/>
munerum potest habere, non nominum; et adoptantis
gratia, cunctis ex Deo nascentibus, quamvis
diversae retributionis munus pro laboris merito repromittat,
unum tamen cunctis filiorum nomen accommodat;
et una per fidem veram renatis vita coelestis
regni promittitur, quamvis differens regnaturis
gloria tribuatur, Paulo beato dicente: <hi>Alia claritas
solis, et alia claritas lunae, et alia claritas stellarum:
<pb n="0272A"/>
stella enim ab stella differt in claritate, sic et
resurrectio mortuorum <note>(I Cor. XV, 41)</note>
            </hi>; et his tamen
omnibus, pro illa potestate quam eis dedit filios Dei
fieri, simul dicetur dextris: <hi>Venite, benedicti Patris
mei, percipite regnum quod paratum est vobis ab origine
mundi <note>(Matth. XXV, 34)</note>
            </hi>: simul etiam de omnibus
dicitur: <hi>Justi autem ibunt in vitam aeternam <note>(Ibid., 46)</note>
            </hi>.
Aequaliter igitur tenebit cunctos Dei filios
unitas adoptivi nominis, licet meritorum qualitatem
monstratura sit differentia claritatis; nec in eo, quod
spiritalis <note>( <hi>al.</hi> spiritales)</note> esse coepimus nativitatis
exortu, discernimur nomine, quamvis ex profectu simus
discernendi mercede. In eo namque quod voluntarie
genuit nos verbo veritatis pariter filios nuncupavit
gratia genitoris. Quod si divina illa Filii sempiternaque
<pb n="0272B"/>
nativitas, non de natura Dei Patris, sed ex
gratia creditur substitisse, non debet Unigenitus vocari,
sed tantummodo genitus. Quoniam sicut ei nomen
geniti largitas adoptionis paternae contribuit,
sic eum ab Unigeniti nomine nobis quoque tributa
communio paternae adoptionis exclusit. Unigenitus
enim non vocatur in multis, quamvis genitus possit
vocari cum genitis. Quod si ita est, deleatur quod
Joannes ausus est nomen Unigeniti scribere, ut probetur
falsum, quod meruit de pectore veritatis haurire.
Si vero proprietas Unigeniti manifestae demonstranda
est significationis indicio, sic multi filii Dei
dicantur ex gratia, ut cognoscatur unus genitus ex
natura. Quis enim natus est Deus verus de Deo vero,
nisi <hi>unigenitus Filius, qui est in sinu Patris?</hi> Quem
ideo solum a caeteris Dei filiis exceptio segregat incommunicabilis
<pb n="0272C"/>
nominis, quia in solo permanet de
Patre veritas naturalis.</p>
</div2>

<div2>
          <head>CAPUT V. <hi>Christus exinanivit seipsum, et tamen plenus gratiae veritatisque permansit.</hi> </head>
<p> <emph>115</emph> Hic verus Deus et vita aeterna, <hi>cum in forma
Dei esset, non rapinam arbitratus esse se aequalem
Deo, semetipsum exinanivit, formam servi accipiens <note>(Philip. II, 6)</note>
            </hi>:
aequalitatem enim Dei veri Deus verus
non rapuit, quam unitate naturali sempiternus cum
genitore possedit. Idcirco unigenitus Dei Filius, etiam
quando formam servi accipiens semetipsum exinanivit,
plenus gratiae veritatisque permansit. <hi>Vidimus,</hi> 
inquit Joannes, <hi>gloriam ejus, gloriam quasi Unigeniti
a Patre, plenum gratiae et veritatis <note>(Joan. I, 14)</note>
            </hi>.
Hoc est utique, quod in uno eodemque semetipsum
<pb n="0272D"/>
exinaniente, et pleno gratiae et veritatis, accepta servi
forma veritatem voluntariae prorsus exinanitionis
ostendit, in quo aeterna permanens Dei forma plenitudinem
gratiae veritatisque monstravit. Quae est igitur
illa Unigeniti exinanitio, nisi accepta passibilis et
mortalis humanitas Christi? Quae autem est Unigeniti
plenitudo, nisi permanens impassibilis atque immortalis
divinitas Christi? in quo perfectus homo plenus
<pb n="0273A"/>
est gratiae, et in quo perfectus Deus plenus est veritatis:
quod <note>( <hi>al.</hi> quo)</note> procul dubio plenitudinis nomen,
ut divinitatis esse monstretur, Apostolum de
Christo loquentem pariter audiamus: <hi>Quia in ipso
inhabitat omnis plenitudo divinitatis corporaliter, et
estis in illo </hi><note>(al. illa)</note> <hi>repleti <note>(Coloss. II, 9, 10)</note>
            </hi>. Quae
autem sit quae in Christo inhabitat plenitudo divinitatis
Joannes ostendat <note>( <hi>al.</hi> ostendit)</note>: <hi>Verbum,</hi> inquit, <hi>caro factum est, et habitavit in nobis 
 <note>(Joan. I, 14)</note>
            </hi>. De
ista plenitudine Baptista Joannes nos asserit accepisse,
dicens: <hi>Et de plenitudine ejus nos omnes accepimus,
et gratiam pro gratia.</hi> </p>
</div2>

<div2>
          <head>CAPUT VI. <hi>In uno Christo duae naturae, non confusae, sed unitae.</hi> </head>
<p>Unus igitur idemque Christus Dei et hominis Filius,
<pb n="0273B"/>
qui et semetipsum exinanivit, et plenus gratiae veritatisque
permansit; vere mutabilis factus, immutabilis
manens, vere passus, passioni non subjacens;
vere mortuus, mortem non sentiens, sed exstinguens.
Haec autem cuncta unus Christus et gessit et pertulit,
quia in uno eodemque Christo vera divinitatis, veraque
humanitatis natura permansit, dum Deus non confusus
homini, sed unitus, sic in una persona utriusque
naturae permanentis indicia demonstravit, ut verus
Deus et plenus, veris divinisque virtutibus in homine
clareret assumpto, et veritas infirmitatis humanae
verum plenumque hominem monstraret in Deo.
Propter quod beatus Apostolus unum eumdemque
Christum, et crucifixum praedicat, et Dei virtutem sapientiamque
pronuntiat dicens: <hi>Nos autem praedicamus
<pb n="0273C"/>
Christum crucifixum, Judaeis quidem scandalum,
gentibus autem stultitiam, ipsis autem vocatis Judaeis
atque Graecis, Christum Dei virtutem, et Dei sapientiam <note>(I Cor. I, 23, 24)</note>
            </hi>,
et ut in infirmitate susceptionis
humanae magnitudinem divinae virtutis monstraret
adjecit: <hi>Quod enim</hi> <emph>116</emph> <hi>stultum est Dei, sapientius
est hominibus, et quod infirmum est Dei, fortius
est hominibus <note>(Ibid., 25)</note>
            </hi>. Ille igitur Dei Filius, Dei
virtus, et Dei sapientia, in exordio redemptionis nostrae,
diversum quiddam <note>( <hi>al.</hi> quidem)</note> peregit in homine,
quam quod semper habebat in Patre, quia videlicet
aliud ibi majestatis nativitas habuit, aliud hic
pietas redemptionis exegit <note>( <hi>al.</hi> exigit)</note>: in illo enim
sempiternae nativitatis arcano sempiternus atque incommutabilis
<note>( <hi>al.</hi> immutabilis)</note> Pater alterum genuit
<pb n="0273D"/>
non diversum; et quantum generando protulit, tantus
ipse permansit; et personaliter distinxit a se,
quem naturaliter totum habet in se. Hoc ipsius Filii
nobis manifestatur eloquio dicentis: <hi>Ego in Patre,
et Pater in me <note>(Joan. XIV, 10)</note>
            </hi>. Inconfusibiliter ergo
unit utrumque natura, quamvis inseparabiliter discernat
utrumque persona; ideo Filius ipse testatur: <hi>Ego et Pater unum sumus 
 <note>(Joan. X, 30)</note>
            </hi>. Per hoc
quod <hi>unum</hi> dicit, non separatur a Deo divinitas; per
hoc quod dicit <hi>sumus,</hi> non confunditur in genitore
nativitas.</p>
</div2>

<div2>
          <head>CAPUT VII. <hi>Mediatorem decebat duas habere naturas. Deus homo factus est, absque sui mutatione.</hi> </head>

<pb n="0274A"/>
<p>Hic autem, dum nostrae redemptionis commercium
gereretur, pleno veroque homini plenum verumque
Deum decebat uniri: sic tamen, ut in unitate personae,
nec in homine Deus, nec homo posset in Deo
confundi: nunquam enim quisquam hominum ad vincendum
humani generis inimicum fuisset idoneus, si
in Mediatore Dei et hominum, homine Christo Jesu,
aut aliquid fuisset hominis minus, aut homo a Deo
susceptus, divina fuisset susceptione consumptus;
non autem humana natura poterat in reparatione
consumi, cujus pars damnata non consumetur aeternitate
supplicii. Cum autem poenae sit consumere,
gratiae reparare, Redemptor humani generis, plenus
<note>( <hi>al.</hi> plenius)</note> confitendus est Deus, plenum suscipiens
<pb n="0274B"/>
hominem, plenus gratiae qua homo fieri
dignatus est Deus, et plenus veritatis, qua Deus
ipse qui homo factus est permanet immutatus, sicut
per prophetam ante jam dixerat: <hi>Videte quia ego
sum et non sum mutatus <note>(Malach. III, 6)</note>
            </hi>. De quo etiam
Paulus beatum David cecinisse commemorat: <hi>Mutabis
eos, et mutabuntur, tu autem idem ipse es <note>(Hebr.
I, 12; Psal. CI, 28)</note>
            </hi>. Unus ergo idemque Christus, in
eo quod plenus gratiae, nihil minus habens humanae
naturae, plenus homo natus est ex homine; et in eo
quod plenus veritatis, nihil minus paternae divinitatis
habens, Deus plenus generatur ex Patre. Nam non
erat plenus gratiae Unigenitus a Patre, si in Dei Filio
minus fuit aliquid hominis; nec erat plenus veritatis,
si in eodem hominis filio minus fuit aliquid deitatis.
<pb n="0274C"/>
Ille igitur ineffabilis Deus, de Patre naturaliter sine
initio genitus, postquam venit plenitudo temporis, ut
missus a Patre, fieret ex muliere, fieret sub lege, <hi>ut eos qui sub lege erant redimeret, ut adoptionem filiorum
reciperemus 
 <note>(Galat. IV, 5)</note>
            </hi>, totus est regnans
in sinu Patris, totus semetipsum formans in utero
Virginis.</p>
</div2>

<div2>
          <head>CAPUT VIII. <hi>Christus totus in Patre et totus in utero matris. Christus in se dives, propter nos egenus factus est.</hi> </head>
<p> <emph>117</emph> Neque enim pars ejus remansit in Patre, et
pars ejus descendit in Virginem, cum totus in Patre
maneret quod erat, et totus in Virgine fieret quod
non erat: totus cum Patre totum implens et continens
mundum, totus sibi in utero Virginis aedificans
<pb n="0274D"/>
domum <note>(scriptum est enim: <hi>Sapientia aedificavit sibi
domum [Prov. IX, 1]</hi> )</note>, totus in Patre sempiterno, totus
in homine suscepto, totus in coelo, totus in mundo,
totus etiam in inferno: sic in se totum hominem
verus Deus et summus accepit, et sic plenitudo divinitatis,
veritate divinae humanaeque substantiae inconfusibiliter
permanente, semetipsum pleno conjunxit
homini, ut unitate deinceps in aeternum manente
personae, nec homo Christus a sua divinitate, nec
idem Deus Christus a sua posset humanitate disjungi.
Hoc enim infirmitatis nostrae medela poscebat, ut
<pb n="0275A"/>
sicut naturalis unitas in Patre manet et Filio, sic
personalis unitas maneret in Christo; et sicut personalis
distinctio duas non facit in Patre et Filio
substantias, sic naturalis discretio duas non faceret
in Christo personas; ac rursus sicut unitas naturalis
Patrem non confundit et Filium, sic unitas personalis
hominem non confunderet et Verbum; et quemadmodum
a genitore Deo per unitatem naturae nunquam
segregari potest unigenitus Filius, sic a susceptore
Deo per unitatem personae nunquam posset
homo separari susceptus; sic tamen ut quamvis Christus
nec confundi posset aliquando nec dividi, unus
tamen atque idem Christus, et ex veritate passionis
humanae, quae nostra fuerant redderet, et ex veritate
impassibilitatis divinae, quae sua fuerant tribueret: ut
<pb n="0275B"/>
dum ille pauper efficeretur in suis divitiis manens,
nos ex pauperibus divites faceret, quibus suae paupertatis
infinitas divitias contulisset. Quod Vas electionis
manifesto videtur denuntiare sermone dicens: <hi>Scitis enim gratiam Domini nostri Jesu Christi, quia
propter vos egenus factus est, cum esset dives, ut illius
paupertate vos divites essetis 
 <note>(II Cor. VIII, 9)</note>
            </hi>. Hoc
igitur personae inseparabilis unitas, in qua Deus et
homo unus est Christus, fecit ut et homo Christus
per gratiam nasceretur ex Deo, salva veritate ac plenitudine
humanae naturae, et idem Deus Christus voluntarie
pateretur in carne, salva impassibili plenitudine
divinae substantiae. Quoniam sicut unus est
de quo Apostolus dicit: <hi>Quorum patres, ex quibus
Christus secundum carnem, qui est super omnia Deus
benedictus in saecula <note>(Rom. IX, 5)</note>
            </hi>; sic unus est de
<pb n="0275C"/>
quo idem dicit Apostolus: <hi>Nam etsi crucifixus est ex
infirmitate, sed vivit ex virtute Dei <note>(II Cor. XIII, 4)</note>
            </hi>.
Unus est igitur Christus, in quo crucifixo vera fuit infirmitas
carnis, et in quo vivente virtus verae claruit
deitatis; quod humanum est, habens Deus in veritate
humanae naturae, et quod divinum est, habens homo
in veritate divinae substantiae. Hinc incomprehensibilis
in cruce, inviolabilis in vulnere, impassibilis in
passione, immortalis praedicatur in morte.</p>
</div2>

<div2>
          <head>CAPUT IX. <hi>Christo passo, non est Deus compassus.</hi> </head>
<p> <emph>118</emph> Haec dum quidam minus attendunt, divinitatem
Christi non dubitant subjicere passioni, et audientes
Christum in carne passum, putant Deum carni
fuisse compassum, minus attendentes divinam illam
atque immutabilem Filii Dei substantiam, et in carne
<pb n="0275D"/>
passibili passionem suscepisse, et cum carne passionem
sentire non potuisse. Quod utique beatus Petrus
in veritate divinae inspirationis confirmat, et dicit: <hi>Christo igitur in carne passo, et vos eadem scientia
armamini 
 <note>(I Petr. IV, 1)</note>
            </hi>. Qui, si sciret Christi divinitatem
fuisse passibilem, suffecisset ut diceret: <hi>Christo igitur passo,</hi> 
 nec addidisset, <hi>in carne.</hi> Sed
quoniam noverat, in uno eodemque Christo, et passibilem
ante mortem fuisse humanam naturam, et
impassibilem semper divinam manere substantiam,
propterea Christum passum fatetur in carne, cujus
divinitatem noverat prorsus impassibilem permanere.</p>
</div2>

<div2>
          <head>CAPUT X. <hi>Divinitas Christi, etsi passibilem carnem suscepit, impassibilis tamen permansit, quia est immutabilis.</hi> </head>

<pb n="0276A"/>
<p>Sed forsitan dicetur Christum ideo in carne passum
praedicari, quia divinitas, quae ante carnem pati
non potuit, passibilem suscipiens carnem, passionem
quoque cum carne persensit, quia pro susceptione
passibilis carnis, ipsa impassibilis in passione permanere
non potuit. Quod si ita est, primum mutabilis
asseritur divinitas Christi, et Apostolo contradicitur,
qui Filium Dei Jesum Christum immutabilem
praedicans, evidenter Corinthiis dicit: <hi>Dei enim Filius
Jesus Christus, qui in vobis per nos praedicatus
est, per me, et Sylvanum et Timotheum, non fuit Est
et Non, sed Est in illo fuit <note>(II Cor. I, 19)</note>
            </hi>. Quod ut
ipsum <hi>Est</hi> prorsus immutabile demonstraret, denuo
<pb n="0276B"/>
sic ad Hebraeos loquitur, ubi evidenter de Filio memorat
dictum: <hi>Tu in principio, Domine, terram fundasti,
et opera manuum tuarum sunt coeli. Ipsi peribunt,
tu autem permanes: et omnes sicut vestimentum
veterascent; et velut amictum mutabis eos, et mutabuntur;
tu autem idem es <note>(Hebr. I, 10, 11)</note>
            </hi>. Quid autem
est idem esse, nisi immutabilem esse? Sicut de se
ipse testatur, dicens: <hi>Ego sum qui sum; et dices filiis
Israel: Qui est, misit me ad vos <note>(Exod. III, 14)</note>
            </hi>. Quod
si quis inter Patrem Filiumque divinitatis cupiens
differentiam demonstrare, locum istum quo dictum
est: <hi>Ego sum qui sum,</hi> personae solius Patris asserat
convenire, primum meminerit, quia Patrem Moysi
apparuisse fatebitur; deinde, quia si ibi in propria
substantia Pater apparuit, ergo Pater visibilis fuit.
<pb n="0276C"/>
Quod si etiam nunc visibilis permanet, jam non est
corporeis oculis invisibilis Deus; si autem tunc quidem
substantialiter visus, postmodum invisibilis putatur
effectus: ergo Deus ante mutabilitati subjacens,
imperfectus utique fuit, et postmodum per profectum
immutabilis factus, statum plenae perfectionis
accepit. Quod si ex imperfecto perfectus est factus,
quaerendus est alius qui semper fuisse perfectus credatur,
a quo iste qui imperfectus fuit donum perfectionis
accepit <note>( <hi>al.</hi> acceperit)</note>.</p>
</div2>

<div2>
          <head>CAPUT XI. <hi>Deus invisibilis in se, per subjectam creaturam visibiliter apparuit. Sicut Pater est immutabilis, ita et Filius.</hi> </head>
<p> <emph>119</emph> Si vero haec Christianae mentes auresque non
tolerant, credatur Deus nunquam per propriam visibiliter
<pb n="0276D"/>
hominibus apparuisse substantiam, sed per subjectam
(sicut ipse voluit) creaturam; et pariter invisibilis,
sicut Pater, credatur et Filius, qui, sicut intemporalis
permanens, potuit temporalia condere,
sic invisibilis permanens, potuit in his quae visibilia
condidit visibiliter apparere. Tametsi personae Patris
a quolibet assignetur hic locus quo dicitur: <hi>Ego sum
qui sum,</hi> nec sic Filius ab aequalitate immutabilitatis
paternae creditur secernendus. Quoniam, sicut Pater
dicit: <hi>Ego sum qui sum,</hi> sic de Filio dicit Apostolus,
sicut supra posuimus: <hi>Non fuit, Est et Non, sed Est
in illo fuit.</hi> Et rursum: <hi>Tu autem idem es.</hi> Cum itaque
<pb n="0277A"/>
illud singulare EST, sicut invenitur in Patre, sic
reperiatur in Filio, aut uterque immutabilis creditur,
aut uterque mutabilitati subditur. Sed quoniam valde
impium est ut Patrem mutabilem dicamus, hoc sine
dubio pium est ut, sicut immutabilem Patrem, sic
immutabilem Filium praedicemus; et si immutabilis
est divinitas Filii, nihil ei utique accessit aut decessit
in tempore, quoniam nihil mutabilitatis recipit, quod
immutabile naturali veritate subsistit. Restat igitur
ut divinitatem Christi, quam immutabilem sancta
Scriptura commendat, sic passam fateamur in carne,
ut eam tamen credamus compassam non fuisse cum
carne. Ideo enim Deus in carne passus est, quia
passibilem carnem Deus accepit; ideo autem carni
compassus non est, quia in carne patiens, impassibilis
natura divina permansit. Communem passionem
<pb n="0277B"/>
divinitatis et carnis unitas personae fecit in Christo,
non divinae humanaeque naturae confusio.</p>
</div2>

<div2>
          <head>CAPUT XII. <hi>Propter unitatem personae Dominus gloriae dicitur crucifixus et auctor vitae interemptus.</hi> </head>
<p>Per hanc unitatem personae Dominus gloriae asseritur
crucifixus, dicente beato Paulo: <hi>Si enim cognovissent,
nunquam Dominum gloriae crucifixissent <note>(I Cor. II, 8)</note>
            </hi>.
Propter hanc unitatem personae auctor
vitae dicitur interemptus, sicut in Actibus apostolorum
Petrus Judaeos increpat dicens: <hi>Et petistis virum
homicidam donari vobis, auctorem vero vitae interemistis <note>(Act. III, 14, 15)</note>
            </hi>.
Quis autem quemlibet
hominem vitae auctorem diceret, nisi pro nobis Deus
hominem suscepisset? Ex quo igitur Deus vitae auctor
hominem in unitatem personae suscepit, ex eo ille
<pb n="0277C"/>
homo nomen vitae auctoris obtinuit; sicut ex eo, quod
Dei Filius hominem suscepit in utero virginali, ex eo
simul Deus, et homo unus coepit Dei Filius nominari,
angelo dicente ad Mariam: <hi>Spiritus sanctus
superveniet in te, et virtus Altissimi obumbrabit tibi,
ideoque quod nascetur ex te sanctum, vocabitur Filius
Dei <note>(Luc. I, 35)</note>
            </hi>. De quo etiam paulo superius eidem
<note>( <hi>al.</hi> idem)</note> Virgini dicit: <hi>Ecce concipies in utero, et
paries Filium, et vocabis nomen ejus Jesum. Hic erit
magnus, et Filius Altissimi vocabitur <note>(Ibid., 31)</note>
            </hi>. Non
solum vero Filius Dei, secundum id quod natus est
de homine, dictus est Christus, verum etiam homo
ille Deus dicitur, <emph>120</emph> pro eo quod est a Deo susceptus,
quod nobis indubitanter Psalmorum liber
ostendit, in quo dicitur: <hi>Thronus tuus, Deus, in saeculum
<pb n="0277D"/>
saeculi, virga aequitatis, virga regni tui. Dilexisti
justitiam, et odisti iniquitatem: propterea unxit te
Deus, Deus tuus oleo exsultationis, prae participibus
tuis <note>(Psal. XLIV, 7, 8)</note>
            </hi>.</p>
</div2>

<div2>
          <head>CAPUT XIII. <hi>Unctio quoque ad hominem referenda, potius quam ad Deum.</hi> </head>
<p>Hanc autem unctionem ad hominem potius referendam,
beatus Petrus ostendit dicens: <hi>Jesum a Nazareth,
quem unxit Deus Spiritu sancto et virtute <note>(Act. X, 38)</note>
            </hi>.
Quae igitur a Nazareth, nisi humana in
Christo natura potuit praedicari? Nam intantum a
Nazareth, non divinitas Christi, sed humanitas praedicatur,
<pb n="0278A"/>
dicatur, ut etiam Philippus, quem a Nazareth dicit,
Joseph filium aestimaret: sicut ad Nathanael loquens, <hi>Quem scripsit Moyses</hi> 
 (inquit) <hi>et prophetae, invenimus
Jesum filium Joseph a Nazareth <note>(Joan. I, 46)</note>
            </hi>. Hic igitur
qui Spiritu sancto unctus dicitur, Deus Davidico
carmine nominatur; qualiter autem homo ille habere
potuit Dei nomen, nisi quoniam a Deo susceptus
unam cum eo possedit nominis dignitatem? Sed si in
eo quod dicitur: <hi>Unxit te Deus, Deus tuus <note>(Psal. XLIV,
8)</note>
            </hi>, divina creditur accipienda natura, in qua putatur
Filius a Deo unctus, eguit profecto Deus verus sanctificationis
munere, priusquam homo verus idem nasceretur
in carne.</p>
</div2>

<div2>
          <head>CAPUT XIV. <hi>Nihil medium inter Patrem et Filium, per quod Filius ungeretur. Christum secundum carnem unxit Deus.</hi> </head>
<p>
            <pb n="0278B"/>Dicatur ergo quid potuit esse Dei Filio sanctius,
cujus unctione sanctificatio illi, aut daretur ante non
habita, aut perficeretur, quae inerat imperfecta? Et
si aliquid dicitur Dei Filio melius (cui solum praeferendum
existimant Patrem), sine dubio, quidquid illud
est, Patri fatebuntur aequale. Sed sive coaequetur,
sive etiam postponatur Patri, Filio interim, quidquid
 aliud est, praeferatur. Injuste ergo in baptismate
Patri et Filio Spiritus sanctus jungitur, cum
potius illud debuerit Patri Filioque conjungi, quod
potioris merito sanctificationis Filio debuit anteponi.
Qualis vero virtus illa credetur, quae divinitatem
Filii Dei unctione sanctificavit, et ejus carnem sanctificare
non potuit? Nam utique si posset Christum hominem
plene sanctificare, non opus erat ut ungeretur
<pb n="0278C"/>
sancto Spiritu et virtute. Attendatur ergo ne
forsitan, et ipso Dei Filio, et illa qua unctus virtute
dicitur, potior atque sanctior credendus sit Spiritus
sanctus: <hi>Jesum</hi> enim <hi>a Nazareth,</hi> hoc est, Filium
Dei secundum carnem, sicut beati Petri manifestat
assertio, <hi>unxit Deus Spiritu sancto et virtute.</hi> Quod
si homo Christus sine sancti Spiritus gratia plene
sanctificari non potuit, superflua dicetur collatio illius
unctionis. Si autem sine sancto Spiritu plene
sanctificari potuit, et plenam sanctificationis gratiam
sine Spiritu sancto <emph>121</emph> Christus homo non
habuit, ut pote, <hi>quem Pater sanctificavit, et misit in
mundum <note>(Joan. X, 36)</note>
            </hi>, et qui de seipso dixit: <hi>Et
ego sanctifico meipsum <note>(Joan. XVII, 19)</note>
            </hi>; et in quo
sancti Spiritus sanctificatio similiter agnoscitur, quoniam
<pb n="0278D"/> <hi>unxit eum Deus Spiritu sancto et virtute,</hi> 
 quomodo
quis Spiritum sanctum minorem Patre vel
Filio audet dicere, sine quo sanctificationis perfectionem
videt constare non posse? Quid autem dubitatur
olei nomine Spiritum sanctum demonstratum,
cum David et Petrus, tam olei quam Spiritus sancti
vocabulo, unum praedicent unctionis Dominicae sacramentum?
David enim dicit: <hi>Unxit te Deus, Deus
tuus oleo exsultationis, prae participibus tuis,</hi> et utique
hominem significat, cum participes nominat: nam illa
divinitas Filii Dei nullius creaturae habet participium,
quia cum creatura non habet naturale consortium:
<pb n="0279A"/>
Deus ergo in carne unctus est, ut in illo
homine Christo, quem sine peccato mater et concepit
et peperit, plena divinae sanctificationis agnosceretur
gratia, quae nomine Trinitatis esset fidelibus
conferenda. Propterea beatus Petrus dicit: <hi>Jesum a
Nazareth, quem unxit Deus Spiritu sancto et virtute <note>(Act. X, 38)</note>
            </hi>.
Et tamen ille Jesus a Nazareth Deus
in psalmo dicitur: unde, quaeso, nisi quoniam Deus et
homo unus est Christus? Et ideo manente in unitate
personae naturali hominis et Dei inconfusa et inseparabili
veritate, sicut Deus Christus in homine
nomen hominis sumpsit, sic idem homo Christus in
Deo vocabulum deitatis accepit.</p>
</div2>

<div2>
          <head>CAPUT XV. <hi>Christus non coeleste, sed humanum corpus assumpsit. Unus idemque Christus et Filius hominis est et Filius Dei.</hi> </head>
<p>
            <pb n="0279B"/>Nam si non ex conjunctione naturali nomen Dei
et hominis unitas personalis habet in Christo, consequenter
secundus homo, quem de coelo coelestem
praedicat Paulus, nihil habere naturaliter putetur ex
Virgine, et secundum coelestem naturam, coelestis
carnis dicatur habere substantiam, praesertim quoniam
ipse quoque de se Dominus profitetur: <hi>Nemo
ascendit in coelum, nisi qui de coelo descendit, Filius
hominis qui est in coelo <note>(Joan. III, 13)</note>
            </hi>. Quod si coeleste
corpus, et non humanum suscepisse credendus est
Christus, quomodo veritate Davidici psalmi vaticinatio
fulcietur, ubi scriptum est: <hi>Ut inhabitet gloria in
terra nostra, veritas de terra orta est <note>(Psal. LXXXIV,
10, 12)</note>
            </hi>? Christum autem quis negare audeat veritatem,
cum ipse se hoc nomine nuncuparit, dicens:
<pb n="0279C"/> <hi>Ego sum via, veritas et vita 
 <note>(Joan. I, 6)</note>
            </hi>? Si veritas
igitur de terra orta est, quomodo secundus homo de
coelo coelestis, nisi quoniam a Dei Filio suscepta materies
terreni corporis, in coeleste nomen transiit per
consortium deitatis? Et quomodo rursus Filius hominis
descendit de coelo, nisi quia Filius Dei non locali
motu, sed pietatis descendit affectu? qui sicut in
carne suscepta ex homine dignatus est nasci, sic pro
una Dei suscipientis, et hominis suscepti persona,
qui Dei Filius erat, dignatus est hominis Filius
nuncupari. Ad hanc unitatem personae, sine ulla
confusione utriusque substantiae cognoscendam Christus
discipulos interrogat, dicens: <hi>Quem</hi> <emph>122</emph> <hi>me
dicunt homines esse filium hominis <note>(Matth. XVI, 13)</note>
            </hi>?
Cumque illi opinionem vulgi protinus indicarent,
<pb n="0279D"/>
tunc proprie ab eis qualitas verae fidei expetitur,
ut erroris humani falsitas auferatur: haec igitur
est Domini interrogatio consecuta: <hi>Vos autem quem
me esse dicitis?</hi> me utique filium hominis? Ibi jam
Petrus apostolus, revelationis divinae firmamento
subnixus, generalis salutis confessus est sacramentum: <hi>Tu es,</hi> 
 inquit, <hi>Christus Filius Dei vivi.</hi> Quid est
hoc? Quantum ad ignaros, congruit interrogationi
responsio? Petrus enim de Filio hominis interrogatur,
et ipse Dei Filium confitetur. Nunquid interrogantem
Jesum minus audivit, aut ipse veritatem in
confessione non tenuit? Absit: quomodo enim error
<pb n="0280A"/>
hominis ore laudari poterat veritatis? Sed quod vere
Christus fuit, hoc interrogans dixit, et quod vere
Christus fuit, hoc ex ore Petri confitentis audivit.
Filius enim hominis Christus, Dei vivi Filius fuit,
nec immerito divina voce promeruit beatitudinem,
qui propria voce fidei protulit veritatem; propter
hoc audit: <hi>Beatus es, Simon Bar-Jona, quia caro et
sanguis non revelavit tibi, sed Pater meus qui est in
coelis.</hi> Etiam ipse Christus Dei se utique jam confessus
est Filium, cum a Patre suo, qui est in coelis,
Petro asseruit revelatum. Nec hoc tamen otiose praetereundum
existimo, quod Christo primum se Filium
hominis nuncupanti Petrus dicit: <hi>Tu es Christus
Filius Dei vivi:</hi> etenim Dei Filius, carnis humilitate
suscepta, debuit in se sacramentum magnae pietatis
<pb n="0280B"/>
ostendere; homo vero redemptus debuit in hominis
Filio veram divinae nativitatis substantiam praedicare,
ut dum a Redemptore beneficium gratuitae miserationis
ostenditur, a redempto divinae confessionis
obsequium redderetur; et nemo verum Deum de natura
Patris ambigeret, quem ex hominis natura verum
hominem cognovisset, ac per hoc, quem hominem
verum constaret esse passionibus hominis,
eumdem verum Deum crederemus operibus deitatis,
ipso Filio dicente: <hi>Si mihi non vultis credere, vel
operibus credite <note>(Joan. X, 38)</note>
            </hi>. Unus ergo atque idem
Christus, qui infirmitate humana passionem pertulit,
et miracula beneficiorum omnipotentia virtutis divinae
perfecit.</p>
</div2>

<div2>
          <head>CAPUT XVI. <hi>In Christo duae naturae, sine confusione et mutatione. In Christo totus homo ex vera anima et carne. Ex resuscitatione Lazari probatur in Christo anima, caro et divinitas. Divinitas nec ab anima perturbata, nec a carne moriente discessit.</hi> </head>

<pb n="0280C"/>
<p>Ab ipso namque conceptionis virginalis exordio,
sic in Christo personalis unitas mansit, et utriusque
naturae inconfusa veritas perduravit, ut nec homo a
Deo divelli, nec Deus a suscepto posset homine separari;
nec tamen Deus hominem consumeret, net homo
Deum in aliquo permutaret; et licet in Christi
morte carnem morientem fuisset anima desertura,
divinitas tamen Christi, nec ab anima nec a carne
posset separari suscepta. Igitur quia totum hominem
Deus ille suscepit, ideo totius hominis in se passiones
in veritate monstravit, et animam quidem
rationalem habens, quidquid fuit infirmitatis animae
<pb n="0280D"/>
sine peccato et suscepit et pertulit, ut dum
humanae animae passiones in anima quam accepit
vinceret, nostras quoque animas ab infirmitatibus <emph>123</emph> 
 liberaret. Carnem quoque humanam accipiens,
in ejusdem veritate carnis veritatem voluntariae
habuit passionis; ut in carne mortuus, totam in
se hominis occideret mortem, et in aeternam vitam
immortalis resurgens, aeternae nobis vitae gratiam
condonaret. Verus ergo in anima humana Christus
Lazarum suscitaturus (sicut evangelista dicit) <hi>fremuit
spiritu, et turbavit seipsum;</hi> idemque verus in carne
humana Christus cum dixisset: <hi>Ubi posuistis eum?
<pb n="0281A"/>
Dicunt ei: Domine, veni, et vide, et lacrymatus est
Jesus <note>(Joan. XI, 33-35)</note>
            </hi>. Idem quoque verus in divina
natura Christus, nec animam suam, cum semetipsum
turbaret, deseruit, quia ipse semetipsum turbavit;
nec a carne sua, cum fleret, abscessit, quia Jesus lacrymas
fudit, et tamen ipsa in anima carneque divinitas,
immutabilis atque impassibilis manens secundum
divinam naturam, nec lacrymas proferre, nec
turbationem potuit in amici morte sentire. Sic etiam
passione propinquante, Christus secundum animam
turbatur, ipso dicente: <hi>Nunc anima mea turbata est <note>(Joan. XII, 27)</note>
            </hi>.
Item in cruce Christus secundum
carnem moritur, Apostolo dicente: <hi>Tradidi enim
vobis imprimis quod et accepi, quia Christus mortuus
est pro peccatis nostris secundum Scripturas, et quia
<pb n="0281B"/>
sepultus est, et quia resurrexit tertia die secundum
Scripturas <note>(I Cor. XV, 3, 4)</note>
            </hi>. Cum igitur evidenti
fuerit manifestatione discretum, quid in Christo proprium
fuerit animae, quid carnis, quid etiam deitatis,
cum unus idemque Christus fuerit et turbatus et mortuus,
sic tamen est utrobique veritas Dei hominisque
servata, ut licet Christus secundum animam turbaretur
propinquante passione, et idem Christus secundum
corpus moreretur in cruce, imperturbabilis
manens immortalisque Christi divinitas, nec ab anima
perturbata, nec a corpore moriente discederet, non
tamen aut turbaretur in animae turbatione, aut moreretur
in corporis morte: unus namque Christus, qui <hi>traditus est propter delicta nostra, et resurrexit propter
justificationem nostram 
 <note>(Rom. IV, 25)</note>
            </hi>, sicut vere
mortuus mori non potuit, sic in vera passione impassibilis
<pb n="0281C"/>
mansit.</p>
</div2>

<div2>
          <head>CAPUT XVII. <hi>Christus demonstrat in se utriusque naturae veritatem. Una est Christi persona, licet non sit unica natura.</hi> </head>
<p>Qui ad demonstrandam in se et veram mortalitatem
hominis, et veram immortalitatem deitatis, Judaeis
dicentibus: <hi>Quod signum ostendis nobis, quia
haec facis? Respondit Jesus, et dixit eis: Solvite templum
hoc, et in tribus diebus excitabo illud <note>(Joan. II,
18, 19)</note>
            </hi>. Quod autem fuerit illud templum, sanctus
evangelista monstravit, dicens: <hi>Ipse autem dicebat
de templo corporis sui <note>(Ibid., 21)</note>
            </hi>. Ostensa est igitur
et veritas humanae substantiae, quam Judaei possent
in Christo, ipso volente, solvere; et veritas divinae
<pb n="0281D"/>
naturae, qua <note>( <hi>al.</hi> quia)</note> Christus templum sui corporis
poterat suscitare: quando enim mortuo Christo anima
deseruit carnem, tunc solutum est illud templum,
quod fuit ex anima carneque constructum; et cum
anima reverteretur ad carnem, tunc est illud templum
die tertia suscitatum: et tamen propter unam
Christi Dei hominisque personam, idem mortuus est
in corpore suo, qui suscitavit templum corporis sui.
Sic <emph>124</emph> etiam cum secundum Isaiae vaticinantis
oraculum, <hi>dorsum suum posuit ad flagella, maxillas
suas ad palmas, faciem autem suam non avertit a
confusione sputorum <note>(Isai. L, 6)</note>
            </hi>, haec omnia Deus in
<pb n="0282A"/>
carne passus, non est carni compassus, quia Deus
passionem in carne sensit, cum carne non sensit.
Una enim persona est Dei et hominis Christi, quam
etiam Paulus commendat, dicens: <hi>Nam et ego quod
donavi, si quid donavi, propter vos in persona
Christi <note>(II Cor. II, 10)</note>
            </hi>; et quamvis una sit in Christo
persona, non una tamen in Christo substantia: quia
sic verus Deus verum suscepit hominem, ut in veritate
humanae susceptionis veritatem non amitteret
deitatis; et sic dignatus est fieri quod ante non erat,
ut non desisteret esse quod semper erat, sic etiam
voluit unam cum homine personam Deus habere, ut
licet non alius esset Christus Deus, et alius Christus
homo, verus tamen Deus permaneret in homine, et
verus homo permaneret in Deo; atque ita in uno
<pb n="0282B"/>
Christo divinae humanaeque naturae esset incofusa
pariter et indivisa perfectio.</p>
</div2>

<div2>
          <head>CAPUT XVIII. <hi>In Christo quae carnis erant aut animae, non sunt deitati ascribenda. Non est divinitas ullatenus compassa vel contristata. Probatur Scripturae testimoniis.</hi> </head>
<p>Non autem tunc nata est Christi divinitas in se,
cum nata est pro nobis in carne. Fuit infans Verbum
secundum carnem, et fandi non habuit facultatem;
sed idem Verbum Deus nullo unquam potuit
coerceri silentio, quia ipse est Patris sempiterna locutio.
Crescebat puer aetatis accessu, sed quia in
Deo nulla est aetas, in puero crescente non crescebat
divina majestas. Sapientia quoque novimus Christum
secundum animam profecisse; sed sapientia
<pb n="0282C"/>
Christus non potuit cum anima proficiente proficere.
Ac per hoc idem Christus, et in carne sua crevit, et
in anima sua profecit; qui tamen et in carne sua
crescens, et in anima sua proficiens, nec cum anima
sua proficere, nec cum carne sua potuit aetatis incrementa
sentire. Idem <note>( <hi>al.</hi> item)</note> etiam secundum
susceptam animam Deus tristis fuit; sed qui in anima
tristitiam sensit, cum anima tristitiam sentire non
potuit. In sua Deus anima suam voluit esse tristitiam,
et in sua carne suam Deus esse voluit passionem,
quia totus in toto homine permanens inseparabilis
Deus, nec animae tristanti defuit, nec carnem suam
in passione deseruit; sed in Christo tristi et passo,
licet a deitate separari non posset patiens et tristis
humanitas, in toto tamen homine tristi non est divinitas
<pb n="0282D"/>
contristata <note>( <hi>al.</hi> tristata)</note>, et in homine toto patiente
non est divina natura compassa; sicut moriente
carne, non solum deitas, sed nec anima
Christi potest ostendi commortua: aliud est enim
in carne passum Deum dicere, aliud carni praedicare
compassum; aliud in anima contristatum, et aliud
cum anima tristatum <note>( <hi>al.</hi> contristatum)</note>. Passus est
Deus in homine, quia una est Dei hominisque persona;
non est compassus Deus homini, quia in uno
Christo non est confusa Dei hominisque substantia.
Quod evidentibus Scripturarum potest testimoniis
comprobari, ut cognoscatur ita tristitiam passionemque
<pb n="0283A"/>
 toto deputandam Christo, ut, officiorum naturalium
veritate monstrata, non sit aliqua Dei hominisque
confusio. Matthaeus narrat Dominum propinquante
tempore passionis, dixisse <emph>125</emph> discipulis: <hi>Sedete hic, donec vadam illuc, et orem; et assumpto Petro
et duobus filiis Zebedaei, coepit contristari et moestus
esse 
 <note>(Matth. XXVI, 36)</note>
            </hi>. Marcus vero sic posuisse
cognoscitur: <hi>Et veniunt in praedium, cui nomen
Gethsemani, et ait discipulis suis: Sedete hic, donec
orem: et assumpsit Petrum, et Jacobum, et Joannem
secum, et coepit pavere et taedere <note>(Marc. XIV, 32)</note>
            </hi>.</p>
</div2>

<div2>
          <head>CAPUT XIX. <hi>In retributione erunt justi sicut angeli Dei.</hi> </head>
<p>Non ignoro, quam maxime nunc nostrae congruere
sponsionis <note>( <hi>al.</hi> responsionis)</note> officio, ut non solum
<pb n="0283B"/>
vocabulis, sed etiam effectibus, sit in Dei Filio carnis
animaeque monstranda proprietas: tunc enim divinae
impassibilitatis natura splendebit, cum quid
animae, quidve carnis sit proprium, non solum ratione,
sed etiam divinarum Scripturarum auctoritate
claruerit. Matthaeus itaque dicit <hi>Jesum contristari et
moestum esse;</hi> Marcus, <hi>pavere, taedereque</hi> commemorat.
Dicant igitur quibus in Christo displicet animae
humanae susceptio, utrum tristitiam, moerorem, taedium
et pavorem, divinitati an carni existiment deputanda?
Et si quidem carnis haec fuisse responderint,
ab omnibus passionum generibus erit excepta
divinitas, quae particeps passionum carnis non fuit,
licet susceptae carni nec in passione defuerit; si autem
deitatem Christi asserunt tristitia, moerore, taedio
et pavore concussam, passibilem dicentes deitatem,
<pb n="0283C"/>
animabus nostris fatebuntur aequalem. Restat
autem ut angelorum imparem dicant, quam <note>( <hi>al.</hi> 
quem)</note> passioni subjacere pronuntiant: hoc enim nostris
sunt animabus angeli quam maxime potiores,
quia sicut a peccatis, ita sunt a passionibus alieni.
Quod etiam recte se colentibus et sancte conversantibus
in retributionem Dominus repromittit, dicens: <hi>Erunt sicut angeli Dei in coelo 
 <note>(Matth. XXII, 30)</note>
            </hi>. Tunc
utique, cum secundum beati Pauli testimonium corruptibile
 hoc et mortale ita induetur incorruptione
et immortalitate, ut corruptio incorruptionem possidere
non possit, quae non solum in peccato consistit,
sed etiam in infirmitate, quae praevaricatori ex poena
cognoscitur accidisse peccati. Nam peccato nos et
infirmitate tunc omnimodis carituros Apostolus testatur
<pb n="0283D"/>
et dicit: <hi>Tunc fiet sermo qui scriptus est: Absorpta
est mors in victoria. Ubi est, mors, contentio tua?
Ubi est, mors, stimulus tuus? Stimulus autem mortis
peccatum est <note>(I Cor. XV, 54, 55, 56)</note>
            </hi>. Absorpta ergo
morte in victoria, nulla erit animae carnisve corruptio,
quoniam cum a nobis amota fuerit omnis iniquitas,
nulla remanebit infirmitas. De talibus utique dicit
Isaias: <hi>Gaudium et laetitiam obtinebunt, et fugiet
<pb n="0284A"/>
ab eis dolor et gemitus <note>(Isai. XXXV, 10)</note>
            </hi>. De his etiam
Joannes in Apocalypsi loquitur: <hi>Non esurient, neque
sitient, neque cadet super eos sol, neque ullus aestus <note>(Apoc. VII, 16)</note>
            </hi>;
et ut ostendat hanc eos Christi dono
gratiam adepturos, secutus adjunxit: <hi>Quia Agnus qui
in medio throni est reget eos, et deducet eos ad vitae
fontes aquarum, et absterget Dominus omnem lacrymam
ab oculis eorum.</hi> Cum ergo talis hodie sit angelorum
beata securitas et laetitia, passionum prorsus
ignara, <emph>126</emph> ut nullo peccati casu, nullo infirmitatis
quatiantur incursu; tandem respiciant <note>( <hi>al.</hi> resipiscant)</note>
in quod blasphemiae barathrum devolvuntur,
qui divinitatem Christi passionibus subjicientes
humanis, Dominum angelorum conantur, in substantia
quam habet ex Patre, inferiorem angelis demonstrare.
Falsum igitur est quod ipse dicit: <hi>Non est
<pb n="0284B"/>
servus major domino suo <note>(Joan. XIII, 16)</note>
            </hi>?</p>
</div2>

<div2>
          <head>CAPUT XX. <hi>Occurritur objectioni de eo quod David dicit: Minorasti eum paulo minus ab angelis.</hi> </head>
<p>An illud objiciendum putant, quod David dicit de
Filio hominis: <hi>Domine, quid est homo, nisi quod
memor es ejus? aut filius hominis, quoniam visitas eum?
Minorasti eum paulo minus ab angelis <note>(Psal. VIII, 5, 6)</note>
            </hi>.
Sed advertant Paulum apostolum hunc locum ad
mortis humanae intelligentiam referentem, ita ut istam
minorationem non solum naturae humanitatis
assignet, quin etiam divinitatem Christi a consortio
passionis et mortis exceptet. Ita namque ad Hebraeos
loquitur: <hi>Eum autem, qui modico quam angeli minoratus
est, videmus Jesum, propter passionem mortis,
<pb n="0284C"/>
gloria et honore coronatum, ut sine Deo pro omnibus
gustaret mortem <note>(Hebr. II, 9)</note>
            </hi>; non autem hic Christum
divisit Apostolus, sed ostendit in uno Christo
quae substantia passibilis et mortalis fuerit, quae autem
impassibilis et immortalis permanserit. <hi>Sine
Deo</hi> igitur homo ille gustavit mortem, quantum ad
conditionem attinet carnis, non autem <hi>sine Deo,</hi> 
quantum ad susceptionem pertinet deitatis; quia impassibilis
atque immortalis illa divinitas, cum in veritate
formae servilis, et pati voluntarie pro nobis dignaretur
et mori, sicut in morte solius carnis immortalis
fuit, sic in passionibus totius hominis impassibilis
omnino permansit.</p>
</div2>

<div2>
          <head>CAPUT XXI. <hi>Tristitia et similes affectus ad animam pertinent.</hi> </head>
<p>Sed nunc ostendendum a nobis est passionem tristitiae,
<pb n="0284D"/>
moeroris, taedii et timoris ad animae substantiam
proprie pertinere: ut in eo quod ingrati gratiae
Christi, divinitatem ejus cupiunt subdere passioni,
appareat quid cujusque naturae sit proprium, et in eo
magis agnoscatur Domini mirabilis invictaque clementia,
cum probaverimus animae carnisque substantiam
ob hoc cum suis passionibus a Deo susceptam,
ut sicut salvo divinae impassibilitatis statu, voluntaria
<pb n="0285A"/>
susceptione mortis in carne sua, mortem nostram
cognoscitur occidisse, sic voluntaria susceptione tristitiae
et timoris, ad hoc cognoscatur animam
rationalem cum suis passionibus suscepisse, ut
animas nostras ab omnibus dignaretur passionibus
liberare. Ostendamus igitur tristitiam Christi
non ad divinitatis, nec ad carnis, sed ad animae
pertinuisse substantiam. Atque ut hoc integra
possit manifestatione cognosci, attendamus quid <emph>127</emph> 
 discipulis pene sub ipso dixerit tempore passionis,
ut in se veram animae substantiam non minus
officio quam nomine demonstraret. <hi>Tristis est,</hi> 
inquit, <hi>anima mea usque ad mortem <note>(Matth. XXVI, 38)</note>
            </hi>.
Quis autem ambigat, nec in divinitatem posse tristitiam
cadere, nec ad carnis officium pertinere? Animae
<pb n="0285B"/>
namque est proprium metuere, desiderare, tristari,
gaudere, sicut etiam carminis Davidici textus ostendit
dicentis <note>( <hi>al.</hi> dicens)</note>: <hi>Quare tristis es, anima mea,
et quare conturbas me <note>(Psal. XLI, 12)</note>
            </hi>? Anima tristatur,
ipsa turbatur. Ideo et ipse Salvator, ut ostenderet
perturbationem istam non carni, sed animae deputandam,
sic discipulos suos consolatur, cum de
futuro ejus contristarentur abscessu: <hi>Non turbetur
cor vestrum, neque formidet <note>(Joan. XIV, 1)</note>
            </hi>. Ad eosdem
denuo sic loquitur: <hi>Nunc vado ad eum qui me
misit, et nemo ex vobis interrogat me: Quo vadis? sed
quia haec locutus sum vobis, tristitia implevit cor vestrum <note>(Joan. XVI, 5)</note>
            </hi>.
Quis carni vel divinitati audeat
assignare, quod ad officium cordis Dominus dicit
proprie pertinere? Nam cum superius dixerit: <hi>Non
<pb n="0285C"/>
turbetur cor vestrum, neque formidet,</hi> ubi proprie cordis
nomine humanam animam demonstravit, ac
deinde dixerit: <hi>Tristitia implevit cor vestrum,</hi> ut evidentius
ostenderet et tristitiam et gaudium ad animam
pertinere, rursus Apostolus dicit: <hi>Amen, amen
dico vobis, quia plorabitis et flebitis vos, mundus autem
gaudebit, vos autem contristabimini; sed tristitia
vestra vertetur in gaudium. Mulier cum parit, tristitiam
habet, quia venit hora ejus: cum autem pepererit</hi> 
<note>(al. peperit)</note><hi> puerum, jam non meminit pressurae, propter
gaudium, quia natus est homo in mundum. Et vos
igitur nunc quidem tristitiam habetis, iterum autem videbo
vos, et gaudebit cor vestrum: et gaudium vestrum
nemo tollet a vobis.</hi> Ecce proprie in homine tristitia,
formido et gaudium cordi, id est animae, deputantur.
<pb n="0285D"/>
Propterea et Apostolus dicit: <hi>Ipse autem Dominus
Jesus Christus, et Deus, et Pater noster, qui dilexit
nos, et dedit consolationem aeternam, et spem bonam
in gratia, consoletur</hi> <note>(al. soletur)</note><hi> corda vestra, et confirmet
in omni opere et sermone bono <note>(II Thess. II, 15)</note>
            </hi>.
Ubi autem potest adhiberi consolatio, nisi ubi potest
irrepere moestitudo? quae quia proprie ad animam
pertinent, propterea de Christo scriptum est: Quia <hi>coepit contristari et moestus esse;</hi> 
 et <hi>coepit pavere et taedere.</hi> 
Et ipse dicit: <hi>Tristis est anima mea usque ad
mortem.</hi> Et <hi>nunc anima mea turbata est.</hi> </p>
</div2>

<div2>
          <head>CAPUT XXII. <hi>Gaudium in anima Christi. Desiderium. Infirmitates Christus accepit, ut in nobis virtutem perficeret. In Christo potestas ponendae et resumendae animae.</hi> </head>

<pb n="0286A"/>
<p>Gaudium quoque in sua Salvator anima demonstravit,
cum discipulis de Lazaro diceret: <hi>Lazarus
amicus noster mortuus est: et gaudeo, ut credatis,
quia non eram ibi <note>(Joan. XI, 14)</note>
            </hi>. Substantia hominis
utique gaudebat in Christo, quae pro naturali consortio
gaudium jam habuit de Lazaro suscitando: simul
ut et discipuli verum Deum intelligerent in homine,
quem cognovissent etiam longe posita non latere.
Atque ut omnia in se Christus animae officia demonstraret,
etiam desiderium a sua anima fieri, noluit
alienum, dicens discipulis: <hi>Desiderio desideravi hoc
pascha</hi> <emph>128</emph> <hi>manducare vobiscum, antequam patiar</hi> 
<pb n="0286B"/> <note>(Luc. XXII, 15)</note>.
Nemo potest haec omnia vel naturae
deputare carnis, vel substantiae deitatis, quoniam
caro nec vivere potest per semetipsam, nec sentire,
nec tristari, nec desiderare, nec metuere, nec moerere.
Deitas nihil metuit, quoniam omnium dominatur;
in nullo tristatur, quoniam ei nihil passionis
infertur: in nullo metuit, quia nulla est illi naturalis
infirmitas; nihil desiderat, quia omnia potest, et
omnia possidet. Haec ergo cuncta in anima quam susceperat
pertulit Christus, ut veram totamque in se,
cum suis infirmitatibus, hominis demonstraret accepti
substantiam; et infirmitatibus, quas pro infirmis
accepit, virtutem perficeret, quam infirmis attribuit.
Qui et hominis carnem propterea mortalem
habuit, ut mortalibus plenam conferret immortalitatis
<pb n="0286C"/>
gratiam; et hominis animam cum infirmitatibus
suis sine peccato suscepit, ut nostris animabus impenderet
medicinam, quia sicut, Isaia teste, <hi>vulneratus
est propter iniquitates nostras</hi> (quod proprium
carnis fuit: quippe cum jam defuncti latus lancea
percuteret miles), ita <hi>infirmatus est propter peccata
nostra <note>(Isai. LIII, 5)</note>
            </hi> (quod est animae, cujus pro nobis
infirmitates suscepit). Hujus animae ponendae ac
resumendae habens plenissimam potestatem, dicebat: <hi>Propterea me Pater diligit, quia ego pono animam
meam, et iterum sumam eam: nemo tollit eam a me,
sed ego pono eam a meipso: potestatem habeo ponendi
eam, et</hi> 
 <note>(al. sed)</note><hi> potestatem habeo iterum sumendi
eam: hoc praeceptum accepi a Patre meo <note>(Joan. X,
17, 18)</note>
            </hi>. Quaero in hoc loco ab his qui in Christo humanam
<pb n="0286D"/>
animam dicunt omnimodis non fuisse, quam hic
substantiam credant animae vocabulo nuncupatam?
utrum divinitatis, an carnis? vel quae in Christo substantia
ponendae animae sibi vindicet potestatem?
Quod si divinae substantiae hanc potestatem tribuunt,
ut carnem dicant animae vocabulo nuncupatam, quam
in passione fuerat positura divinitas (ut secundum
eorum voluntatem nunc interim disputemus), si divinitas
de carne dicit: <hi>Potestatem habeo ponendi animam
meam;</hi> dum carnem vocabulo animae nuncupat,
carni sine dubio cunctas etiam infirmitates assignat
<pb n="0287A"/>
dum dicit: <hi>Anima mea turbata est;</hi> dum dicit: <hi>Tristis est anima mea usque ad mortem.</hi> 
 Cum ergo non
dixerit Christus: Tristis sum usque ad mortem, sed
dixerit: <hi>Tristis est anima mea usque ad mortem;</hi> nec
dixerit: Turbatus sum, sed: <hi>Anima mea turbata est;</hi> 
has utique passiones carnis esse monstravit, divinitatem
vero suam impassibilem omnino perdocuit.
Quod si forte substantiae carnis hanc tribuunt potestatem,
tanquam caro de divinitate dixerit: <hi>Potestatem
habeo ponendi animam meam,</hi> tantumne eos divinam
Christi delectat minorare substantiam, ut eam
carnis suae potestati subjiciant, ut ipsa obedierit
carni, cum ei caro debuerit famulari?</p>
</div2>

<div2>
          <head>CAPUT XXIII. <hi>Sola divinitas plenam habet potestatem.</hi> </head>
<p>Illa ergo vox qua dictum est: <hi>Potestatem habeo ponendi
<pb n="0287B"/>
animam meam,</hi> totius hominis esse credenda
est. Sicut enim totus semetipsum <emph>129</emph> tradidit, et
totus homo semetipsum obtulit, de quo dicit Apostolus: <hi>Ambulate in dilectione, sicut et Christus dilexit
nos, et tradidit semetipsum pro nobis oblationem
et hostiam Deo, in odorem suavitatis 
 <note>(Ephes. V, 2)</note>
            </hi>,
ita totus homo animam suam posuit, cum anima in
cruce carne moriente discessit; quam tamen carnem
nec in morte divinitas deseruit, sicut nec in inferno
animam dereliquit; de qua etiam propheta dixerat: <hi>Non derelinques animam meam in inferno 
 <note>(Psal. XV,
10)</note>
            </hi>. Cum ergo homo Christus tantam acceperit potestatem,
ut cum vellet animam poneret, et cum vellet
denuo resumeret; quantam potuit habere Christi
divinitas potestatem, cui hoc est semper velle quod
<pb n="0287C"/>
posse? Nam in hoc loco vere impassibilis atque invicta
divinitas universa prorsus haereticae falsitatis
commenta destruxit. Si enim integra fuit dicentis
potestas, voluntaria fuit patientis infirmitas; voluntas
autem quae ex potestate venit naturalem utique
veritatem divinitatis humanitatisque servavit: nam
potestas naturalis procul dubio defuit, si in divinitate
Christi quaelibet infirmitas fuit. Qualiter autem
patiendi potestatem humanitas habuit, si plenam
impassibilitatem divinitas habere non potuit? Cognoscatur
ergo quoniam ubi naturaliter plena est potestas,
nulla potest esse passionis infirmitas; quoniam
potestas Christi qua immortalis permansit cum
moriens in carne Christus animam poneret, ipsa sine
tristitia permansit, cum voluntariam ex potestate
<pb n="0287D"/>
Christus in anima tristitiam sustineret. Ideo autem
ille homo potestatem ponendae animae habuit, quia
eum divina potestas in unitatem personae suscepit.
Quae autem plena est potestas, nisi sola divinitas? de
qua dicitur: <hi>Omnia quaecunque voluit fecit <note>(Psal.
CXIII, 12)</note>
            </hi>, et cui dicitur: <hi>Subest enim tibi, cum voles
posse <note>(Sap. XII, 18)</note>
            </hi>. Propterea in illo digne plena
potestas creditur, cui tantum posse quantum velle,
et tantum velle quantum posse, naturaliter suffragatur.</p>
</div2>

<div2>
          <head>CAPUT XXIV. <hi>Vera in Christo anima.</hi> </head>
<p>Adhuc autem veram se Christus animam suscepisse,
tam nomine dignatur monstrare quam opere,
dicens: <hi>Majorem hac dilectionem nemo habet, quam
<pb n="0288A"/>
ut animam suam quis ponat pro amicis suis <note>(Joan. XV,
13)</note>
            </hi>. Unde sciens Petrus animam Christi proprio
substantialique vocabulo nuncupatam, ne quisquam
putaret a Domino carnem nomine forsitan animae designari,
perfectae imitationis, quam fuit postmodum
accepturus, cupiens sectari virtutem, dicenti Domino
<note>( <hi>al.</hi> dicente)</note>: <hi>Quo ego vado non potes me sequi modo,
sequeris autem postea,</hi> respondit: <hi>Domine, quare non
possum sequi te modo? Animam meam pro te ponam <note>(Joan. XIII, 36, 37)</note>
            </hi>.
Ostendit utique Christum pro se
animam positurum, cum se in hoc eum sequi diceret,
ut etiam ipse pro Christo animam posuisset. Nam
quia divinitatis naturam communem Petrus cum
Christo non habuit, non ei de divinitate potuit dicere: <hi>Animam meam pro te ponam.</hi> 
 Rursus, si carnem
<pb n="0288B"/>
pro se nosset Christum tantummodo posuisse, posset
etiam ipse dicere: Corpus meum pro te ponam: sicut
proprie corpus ostendit Paulus, ubi dixit: <hi>Si
tradidero corpus meum, ut ardeam <note>(I Cor. XIII, 3)</note>
            </hi>.
Sed quoniam sciebat Petrus Christum pro nobis animam
positurum, propterea in eo se Dominum <emph>130</emph> 
velle sequi monstravit, in quo pro eo animae ponendae
demonstravit affectum, ut quam pro se Christum
posuisse sciret, hanc ipse pro Christo similiter
posuisset. Et ut omnis pravae caligo sententiae clarissimo
prorsus catholicae veritatis lumine dissipetur,
Joannis informemur eloquio, qui, ad imitationem
Christi fideles exhortans, quod in capite noverat factum,
hoc in membris praecipit <note>( <hi>al.</hi> praecepit)</note> faciendum. <hi>In hoc,</hi> 
 inquiens, <hi>cognoscimus caritatem Dei, quoniam
ille pro nobis animam suam posuit, et nos debemus
<pb n="0288C"/>
pro fratribus animas ponere <note>(I Joan. III, 16)</note>
            </hi>.
Animam igitur ponere dilectionis est proprium; ubi
autem dilectio non est, corpus tradi dicitur, anima
poni non dicitur, sicut Vas electionis, plenum dilectionis,
omnino testatur: <hi>Si tradidero corpus meum,
ut ardeam; caritatem autem non habuero, nihil mihi
prodest.</hi> Ostendit sine caritate corpus posse tradi, non
animam poni; ubi autem dilectionis suae significare nititur
puritatem, sic Thessalonicensibus scribit: <hi>Cupide
volebamus tradere vobis, non solum Evangelium
Dei, sed etiam animas nostras <note>(I Thess. II, 8)</note>
            </hi>. Et ut
caritatis hoc esse demonstraret, adjecit: <hi>quoniam
carissimi nobis facti estis.</hi> Ideo etiam Petrum qui se
pro Domino animam suam spoponderat positurum,
ut agnosceremus officium ponendae animae in dilectione
<pb n="0288D"/>
constare, primitus Christus ad confessionem
amoris invitat; et ut facultatem ponendae animae suo
deinceps amatori concedat, sic eum denique interrogat: <hi>Simon Joannis, diligis me plus his? Dicit ei:
Etiam, Domine, tu scis quia amo te.</hi> 
 Cumque hoc
etiam secundo dixisset, <hi>Dicit ei tertio: Simon Joannis,
amas me <note>(Joan. XXI, 15, 17)</note>
            </hi>? Cumque ille tertio
interroganti, trinum amoris sui testimonium reddidisset,
statim Dominus Petro ponendae pro se animae
largitus est facultatem, dicens: <hi>Amen, amen dico
tibi, cum esses junior, cingebas te, et ambulabas ubi
volebas; cum autem senueris, extendes manus tuas, et
alius te cinget, et ducet quo non vis <note>(Ibid., 18)</note>
            </hi>. Statimque
evangelista subjecit dicens. <hi>Hoc autem dixit
<pb n="0289A"/>
significans qua morte clarificaturus esset Deum: et
hoc cum dixisset, dicit ei: Sequere me.</hi> Ecce qualiter
eum et antea sequi Petrus volebat, quando pro eo
animam ponere cupiebat, sicut eum postea recto
dilectionis itinere sequi meruit, quando pro eo animam
in passione posuit.</p>
</div2>

<div2>
          <head>CAPUT XXV. <hi>In Christo verae fuerunt infirmitates humanae, sed voluntariae. Non dicitur corpus Jesu positum in sepulcro, sed Jesus, quia ibi erat divinitas.</hi> </head>
<p>Quocirca, quia manifesta <note>( <hi>al.</hi> manifeste)</note> Scripturarum
attestatione probatum est dilectionem deesse
ubi solum corpus ponitur, ibi autem caritatem esse
ubi anima cum corpore ponitur, Christus ex Virgine
plenus credendus est Deus et plenus homo, id est
anima rationalis et caro. Et sicut fidei catholicae veritas
<pb n="0289B"/>
habet, in uno eodemque Christo credamus, secundum
veram substantiam carnis, voluntariam et
veram famem, cum esuriens ad ficulneam veniret;
voluntariam et veram sitim, cum bibere a Samaritana
deposceret, vel cum se sitire in cruce dixisset;
voluntariam et veram lassitudinem, cum fatigatus ab
itinere super puteum sederet; voluntarium et verum
vulnus, cum militis lancea <emph>131</emph> percuteretur in latere;
voluntariam et veram mortem, cum inclinato
capite spiritum emisisset in cruce; voluntariam et
veram sepulturam, cum eum depositum de ligno Joseph
et Nicodemus ponerent in sepulcro. Has enim
carnis omnes infirmitates voluntarias quidem, sed
veras, Christus habuit, quia carnis humanae naturam,
non in phantasia, sed in veritate suscepit. Quas passiones
<pb n="0289C"/>
propterea in carne voluntarias habuit, ut in
veritate carnis divina potentia, quae nec pati potuit
aliquando nec mori, infirmitatem mortemque devinceret,
et carnem suam in vitam virtutemque perpetuam
suscitaret. Quod Paulus sic ore veridico protestatur: <hi>Christus surgens a mortuis jam non moritur:
et mors ei ultra non dominabitur. Quod enim mortuus
est peccato, mortuus est semel; quod autem vivit, vivit
Deo 
 <note>(Rom. VI, 9)</note>
            </hi>. Quis autem ignoret Christum
nec in anima nec in divinitate, sed in solo corpore
mortuum et sepultum? Quod evidenter Joannes his
verbis ostendit: <hi>Post haec autem,</hi> inquiens, <hi>rogavit Pilatum
Joseph ab Arimathaea (eo quod esset discipulus
Jesu, occultus autem propter metum Judaeorum), ut
tolleret corpus Jesu. Et permisit Pilatus. Venit ergo et
<pb n="0289D"/>
tulit corpus Jesu. Venit autem et Nicodemus, qui venerat
ad Jesum nocte primum, ferens mixturam myrrhae
et aloes, quasi libras centum. Acceperunt ergo
corpus Jesu, et alligaverunt eum</hi> <note>(al. illud)</note><hi> linteis cum
aromatibus, sicut Judaeis mos est sepelire <note>(Joan. XIX,
38, 40)</note>
            </hi>. Ecce, facta distinctione divinitatis, carnis et
animae, quantum ad proprietatem substantiae attinet,
solum corpus Jesu dicit de cruce depositum, aromatibus
conditum, et linteis obvolutum; propter unitatem
vero personae, quoniam Deus hominem quem ex
<pb n="0290A"/>
Virginis utero suscepit, nec in morte, nec in sepulcro
deseruit; propterea secutus Joannes adjecit: <hi>Erat autem in loco ubi crucifixus est hortus, et in
horto monumentum novum, in quo nondum quisquam
positus erat. Ibi ergo propter 
 Parasceven Judaeorum,
quia juxta erat monumentum, posuerunt Jesum <note>(Ibid.,
41, 42)</note>
            </hi>. Vere divino Spiritu plenus sanctus evangelista
locutus est, ut primitus, quid in Christo mortuum
fuerit et sepultum ostendens, diceret acceptum
corpus Jesu, et ligatum linteis cum aromatibus. Et
quia <hi>quod Deus conjunxit homo non separat <note>(Matth.
XIX, 6)</note>
            </hi>, propterea non corpus Jesu, sed Jesum dicit
in monumento positum: sciebat enim quod ille susceptor
pleni hominis Deus totus esset cum carne sua
in sepulcro, totus cum anima sua in inferno, totus in
mundo, totus in coelo, totus per unitatem naturae in
<pb n="0290B"/>
Patre, de quo exstitit, totus per omnipotentiam divinitatis
suae in tota creatura quam fecit.</p>
</div2>

<div2>
          <head>CAPUT XXVI. <hi>Unitas personae Christi ex verbis Apostoli.</hi> </head>
<p>Hanc in Christo unitatem personae servans Apostolus,
sic Corinthiorum in fide veritatis confirmat Ecclesiam: <hi>Tradidi enim vobis imprimis, quod et accepi,
quia Christus mortuus est pro peccatis nostris
secundum Scripturas, et quia sepultus est, et quia resurrexit</hi> 
<note>(al. <hi>surrexit</hi> )</note> <emph>132</emph> <hi>tertia die secundum Scripturas <note>(I Cor. XV, 3, 4)</note>
            </hi>.
Mortuum dixit non corpus
Christi, sed Christum, ut unitatem personae Dei hominisque
servaret; ut autem substantialem proprietatem
deitatis et humanitatis ostenderet, alio loco
(sicut superius jam posuimus) dicit: <hi>Nam etsi crucifixus
<pb n="0290C"/>
est ex infirmitate, sed vivit ex virtute Dei <note>(II
Cor. XIII, 4)</note>
            </hi>. Attendenda est apostolicorum virtus
praeclara dictorum. Si enim Paulus dixisset de
Christo, quia <hi>crucifixus est ex infirmitate, sed vivit ex
virtute,</hi> et non addidisset, <hi>Dei,</hi> nec sic debuit infirmitas
passibilitatis humanae cum divinae virtutis impassibilitate
confundi: at cum virtutem deitati Paulus
assignet, quis non videat quod ea quae infirmitatis videntur
hominis esse denuntiet? Nam, et quod dicit
de Christo, quia <note>( <hi>al.</hi> quod)</note> <hi>vivit ex virtute Dei,</hi> ex sua
deit te utique vivit, quia ipse est virtus Dei, et sic
vivit sicut Pater vivit, quoniam ipse est via, veritas
et vita. Nam ut unam vitam Patris Filiique Joannes
nobis insinuaret Apostolus, Epistolae suae hoc ponere
curavit exordium: <hi>Quod erat ab initio, quod audivimus,
<pb n="0290D"/>
quod vidimus oculis nostris, quod inspeximus, et
manus nostrae contrectaverunt de Verbo vitae, et vita
palam facta est: et vidimus, et testamur, et nuntiamus
vobis Vitam aeternam, quae erat apud Patrem, et palam
facta est nobis <note>(I Joan. I, 1)</note>
            </hi>. Filium Dei, quem Verbum
Dei superius dixit, Vitam in subsequentibus nominavit:
quod est autem Verbum vitae, nisi Verbum
Dei? Et quoniam Verbum, vitae vita est,
una est utique vita illud vitae Verbum, et vita cujus
est Verbum. Ideo ergo Christus qui <hi>mortuus est ex
<pb n="0291A"/>
infirmitate, vivit ex virtute Dei,</hi> quoniam illi divinitati
hoc est vitam esse, quod est virtutem esse, et propterea
hoc est illi posse quod vivere. Et ideo, nec in
passione virtutem vita deseruit, nec in morte Christi
virtus a vita discessit, quoniam Christi divinitas (quae
virtus et vita est) mutari non potuit.</p>
</div2>

<div2>
          <head>CAPUT XXVII. <hi>Propter unitatem personae in Christo, mortuus dicitur Filius Dei. Non sunt Christi infirmitates ejus deitati ascribendae.</hi> </head>
<p>Rursus pro unitate personae in Christo firmissime
commendanda sic Paulus scribens Romanis ponit
<note>( <hi>al.</hi> posuit)</note>, dicens de Deo: <hi>Qui Filio proprio non
pepercit, sed pro nobis omnibus tradidit illum</hi> <note>(al. <hi>eum</hi> 
)</note> <note>(Rom. VIII, 32)</note>. Atque ut illa traditio voluntaria
ex potestate Filii monstraretur effecta, Filium
quoque pro nobis se memorat tradidisse, dicens
<pb n="0291B"/>
alio loco: <hi>Quod autem nunc vivo in carne, in
fide vivo Filii Dei, qui dilexit me, et tradidit semetipsum
pro me <note>(Gal. II, 20)</note>
            </hi>. Sed ut ostenderetur quid
in Christo potuerit tradi, prophetice dicit liber Job: <hi>Terra tradita est in manus impii 
 <note>(Job. IX, 24)</note>
            </hi>. Et tamen
pro unitate personae, non solum humanitatem
Christi, sed Christum traditum tenet et confitetur
Ecclesia, quoniam in illa traditione, salva proprietate
utriusque naturae, nec homo susceptus separari potuit
a Deo, nec Deus potuit ab homine segregari suscepto.
Sicut ergo passionem mortis et mortem propter
unitatem personae, Dei quidem Filio Scriptura
prorsus assignat, et tamen deitatem impassibilem <emph>133</emph> 
 immortalemque pronuntiat, ita et animae tristitiam
et perturbationem, quam voluntariam in anima
<pb n="0291C"/>
Dei Filius habuit, sic habuisse credatur, ut etiam
ipsas humanae animae passiones, et ex voluntate veras,
et in veritate voluntarias non negemus. Ipsa
quoque Christi divinitas, quae secundum animam
contristari, et secundum carnem dignata pro nobis
est mori, secundum substantiae proprietatem, sicut
immortalis, sic est et impassibilis praedicanda. Quae
quia verum hominem suscepit, ideo cunctas naturae
humanae infirmitates, veras quidem, sed voluntarias,
in eadem veritate naturae duntaxat humanae sustinuit.
Quis autem tam mortiferam sectetur improvidus de
Christo sententiam, ut famem illam, sitim, lassitudinem,
passionem et mortem, et rursus tristitiam, perturbationem,
metum et taedium (quae carnis et animae
esse nemo potest aliquatenus dubitare), sic vera
<pb n="0291D"/>
fuisse credat in natura hominis, ut ab his immunem
non credat substantiam deitatis, cum sperantibus in
se, hoc ut superent Christus dederit, quod pro nobis
ipse voluntate persensit <note>( <hi>al.</hi> persenserit)</note>? Propter
quod divinitus inspiratus perfidis ac mortiferis cogitationibus
Isaias obnititur, dicens: <hi>Deus aeternus,
Deus qui fecit fines terrae, non esuriet, neque laborabit,
neque inveniri potest prudentia ejus praestans
esurientibus vires, et non dolentibus moerorem. Esurient
enim juvenes, et laborabunt adolescentes, et electi
sine viribus erunt. Qui vero exspectant Dominum exsultabunt
cum virtute, producent pennas sicut aquilae,
<pb n="0292A"/>
current et non laborabunt, ambulabunt et non esurient <note>(Isai. XL, 28 et seq.)</note>
            </hi>.
Ipse quoque Panis qui de coelo
descendit credentibus in se perfectam satietatem
veraciter repromittit dicens: <hi>Qui venit ad me non
esuriet, et qui credit in me non sitiet in aeternum <note>(Joan. VI, 35)</note>)</hi>.
Rogo, qualiter haec virtus concedetur
hominibus, si eam habere non potuit Deus? Aut
quomodo Christus in sua divinitate non habuit, quod
ab eo Paulus ut haberet accepit? Ipse enim de se similibusque
testatur, dicens: <hi>Tribulationem patimur,
sed non angustiamur <note>(II Cor. IV, 8)</note>
            </hi>; et alio loco: <hi>Quasi morientes, et ecce vivimus; ut castigati, et non
mortificati; quasi tristes, semper autem gaudentes; sicut
egentes, multos autem locupletantes; tanquam nihil
habentes, et omnia possidentes 
 <note>(II Cor. VI, 9, 10)</note>
            </hi>.
Quam grave atque incongruum est et a vera fide modis
<pb n="0292B"/>
omnibus alienum, ut Paulus in una eademque
animae substantia, cum tristatur, possit in dono
Christi semper gaudere, et de Christi divinitate dicatur
quod tristis in anima quam suscepit non potuit
in seipsa sine tristitia permanere.</p>
</div2>

<div2>
          <head>CAPUT XXVIII. <hi>Non ascribitur timor Joanni; ergo nec debet ascribi deitati. Quae servis accipientibus nemo potest adimere, Domino largienti nemo conetur auferre.</hi> </head>
<p>Non timet Joannes, qui dicit: <hi>Timor non est in
caritate, nam perfecta caritas foras mittit timorem;
qui autem timet non est perfectus in caritate <note>(I Joan.
IV, 18)</note>
            </hi>. Audierat enim a Domino: <hi>Nolite timere eos
qui occidunt corpus, animam autem non possunt occidere <note>(Matth. X, 28)</note>
            </hi>.
Timorem nullus audet ascribere
<pb n="0292C"/>
Joanni, et timor mortis ascribitur Deitati? Sperat in
illo David et dicit: <hi>In Deo sperabo, non timebo quid
faciat</hi> <emph>134</emph> <hi>mihi homo <note>(Psal. LV, 11)</note>
            </hi>; idemque confidenter
ingeminat: <hi>Dominus illuminatio mea et salus
mea, quem timebo? Dominus defensor vitae meae, a
quo trepidabo <note>(Psal. XXVI, 1, 2)</note>
            </hi>? Et ipse Dominus
apostolis dicit: <hi>Non turbetur cor vestrum, neque formidet <note>(Joan. XIV, 27)</note>
            </hi>.
Idem denuo, <hi>Gaudete,</hi> inquit, <hi>quia ego vici mundum 
 <note>(Joan. XVI, 33)</note>
            </hi>. Exspectantes
igitur eum, fortitudinem sumunt, pennas producunt
quibus ad coelestia subleventur, currentes nesciunt
laborem, ignorant ambulantes esuriem, in tribulatione
non patiuntur angustiam, morientes retinent
vitam, tristes quidem videntur, tamen semper gaudentes
exsultant, egeni divitias pluribus conferunt,
<pb n="0292D"/>
et omnia possident, dum nihil habere contendunt;
dilectione Christi repleti, carent timore, ab ipso illuminati,
fatentur se nullum metuere, ipso defensore,
nequeunt ab aliquo trepidare: de corde eorum turbatio
propellitur, et formido; gaudent, quia vident
mundum a Christo devictum. Si haec servis accipientibus
nemo potest adimere, qualiter Domino largienti
perfida caecitas, vel potius caeca perfidia, quod
divinum naturaliter habet conatur auferre? Quis
autem non videat in illis passionibus Christi quaedam
nostrarum virtutum semina contineri? Unus
ergo idemque Christus in humanitate quae humana
<pb n="0293A"/>
sunt sensit, in divinitate autem impassibilis immortalisque
permansit.</p>
</div2>

<div2>
          <head>CAPUT XXIX. <hi>Nomina Filii Dei quoad ejus divinitatem. Homo Christus quia propria peccata non habuit, aliena portavit. Plena humanitas Christi.</hi> </head>
<p>Dei enim Filius Verbum, et Sapientia Patris, ipse
est salus de qua propheta dicit: <hi>Salus nostra cito
veniet <note>(Isai. XLVI, 13)</note>
            </hi>. Ipse virtus et sapientia: <hi>Christus
enim Dei virtus et Dei sapientia <note>(I Cor. I, 24)</note>
            </hi>.
Ipse saturitas, quia <hi>panis est qui de coelo descendit <note>(Joan.
VI, 58)</note>
            </hi>. Idem <hi>via,</hi> ipse <hi>veritas,</hi> ipse <hi>vita.</hi> Idem gaudium
et laetitia nostra, de quo propheta dicit: <hi>Et factum est
mihi verbum tuum in gaudium et laetitiam cordis mei <note>(Jerem. XV, 16)</note>
            </hi>.
Ipse lumen verum, quod <hi>illuminat
omnem hominem venientem in hunc mundum <note>(Joan.
I, 9)</note>
            </hi>. His nominibus superius designatis incommutabilis
<pb n="0293B"/>
atque impassibilis invenitur. Aegrotare non potest
salus; infirmari non novit virtus; nescit saturitas
esurire; via nequit errare; sapientia non mutatur;
vita non moritur; lumen non exstinguitur; nec veritas
depravatur; nescit tristari laetitia; Deitas non
potest superari: propterea utique etiam Christi humanitas
sine peccato permansit, quia eam in unitate
personae divinitas accepit, quae naturaliter peccare
non novit. Homo ergo Christus, quoniam peccata
non habuit propria, portare dignatus est aliena;
illorum autem a se voluit peccata portari, cum quibus
tenebatur consortio naturali, dicente Apostolo: <hi>Qui enim sanctificat, et qui sanctificantur, ex uno omnes.
Propter quam causam non confunditur fratres
eos vocare, dicens: Nuntiabo nomen tuum fratribus
<pb n="0293C"/>
meis 
 <note>(Hebr. II, 11, 12; ps. XXI, 23)</note>
            </hi>. Isaias etiam propheta,
pietatis hujus taliter effectum praenuntiat, ut hominis
in eo nomen evidenter ostendat, haec dicens: <hi>Domine,
quis credidit auditui nostro, et brachium Domini cui
revelatum est <note>(Isai. LIII, 1)</note>
            </hi>? Cum dicit brachium Domini,
divinitatem Filii Dei ostendit; ac deinceps incipit
Incarnationis et <emph>135</emph> Passionis mysterium praedicare: <hi>Annuntiavimus coram ipso, ut 
 puer, ut radix
in terra sitienti. Non est ei species, neque gloria. Et
vidimus eum, et non habuit speciem, neque decorem,
sed species ejus sine honore, et abjecta prae omnibus
hominibus: homo in plaga, et sciens ferre infirmitatem,
quoniam aversatus est, facies ejus dehonestata
est, nec aliquid aestimata est. Hic peccata nostra portat,
et pro nobis dolet, et nos existimavimus eum in
<pb n="0293D"/>
doloribus esse, et in plaga, et in vexatione: ipse autem
vulneratus est propter iniquitates nostras, et infirmitatus
est propter peccata nostra. Eruditio pacis nostrae
in eo</hi> <note>(al. in eum)</note><hi>, et livore ejus nos sanati sumus.
Omnes ut oves erravimus: homo a via sua erravit, et
Dominus tradidit eum pro peccatis nostris, et ipse,
quia male tractatus est, non aperuit os: ut ovis ad
immolandum ductus est, et ut agnus ante eum qui se
tondet sine voce, sic non aperuit os suum. In humiliatione
judicium ejus sublatum est. Generationem ejus
quis enarrabit? Quoniam tolletur a terra vita ejus, ab
iniquitatibus populi mei ductus est ad mortem (Ibid.,
<pb n="0294A"/>
2, et seq.)</hi>. Et ut propheta plenam in Christo substantiam
hominis demonstraret, paulo inferius adjecit: <hi>Peccata eorum ipse portabit. Ideo ipse haereditate possidebit
multos, et fortium partietur spolia, propter
quod tradita est in mortem</hi> 
 <note>(al. in morte)</note><hi> anima ejus,
et inter iniquos deputatus est. Et ipse peccata multorum
sustinuit, et propter iniquitates eorum traditus est.</hi> 
Ex his prophetae verbis et anima tradita cognoscitur
Salvatoris et caro, quia totus pro nobis ad crucem
ductus est homo. Sic enim oportuit nostrorum peccatorum
deleri chirographum, ut dum vetus homo
noster simul cruci affigitur, tanquam in tropaeo,
triumphatoris victoria panderetur.</p>
</div2>

<div2>
          <head>CAPUT XXX. <hi>Non sensit caro Christi corruptionem in sepulcro, nec anima ejus poenam in inferno. Justa Dei ultio de peccato primi hominis. Salva per Christum et caro et anima hominis. Christus condoluit et compassus est nobis.</hi> </head>

<pb n="0294B"/>
<p>Restabat tamen, ad plenum nostrae redemptionis
effectum, ut illuc usque homo sine peccato a Deo susceptus
descenderet, quousque homo separatus a Deo
peccati merito cecidisset, id est ad infernum, ubi
solebat peccatoris anima torqueri, et ad sepulcrum,
ubi consueverat peccatoris caro corrumpi; sic tamen
ut nec Christi caro in sepulcro corrumperetur, nec
inferni doloribus anima torqueretur, quoniam anima
immunis a peccato non erat subdenda supplicio, et
carnem sine peccato non debuit vitiare corruptio.
Nam quia peccans homo meruit in seipso per supplicium
dividi, quia maluit a Deo qui dividi non potest
praevaricationis reatu disjungi, propterea factum est
<pb n="0294C"/>
ut peccatoris mors carnem peccati ad sepulcrum corrumpendam
perduceret, animam inferno torquendam
protinus manciparet. Sed haec ulciscentis Dei
aequitas fecit, quae ideo taliter peccatorem addixit,
quia ne peccaret ante praedixit. Haec fuit retributio
peccatori reddenda, ut juste peccati supplicium lueret,
qui Deo justo injuste peccasset. Ut autem peccator
esset gratuito munere liberatus, factum est ut mortem
corporis, quam a Deo justo peccator <emph>136</emph> homo
pertulerat juste, Dei Filius a peccatore pateretur injuste;
et ad sepulcrum perveniret caro justi, quousque
fuerat caro devoluta peccati; et usque ad infernum
descenderet anima Salvatoris, ubi peccati merito
torquebatur anima peccatoris. Hoc autem ideo factum
est, ut per morientem temporaliter carnem
justi, donaretur vita aeterna carni, et per descendentem
<pb n="0294D"/>
ad infernum animam justi, dolores solverentur
inferni. Utrumque autem Scriptura sancta non tacuit,
de resurrectione quidem carnis, sic beato Paulo
loquente: <hi>Per hominem mors, et per hominem resurrectio
mortuorum: et sicut in Adam omnes moriuntur,
ita et in Christo omnes vivificabuntur <note>(I Cor. XV, 21,
22)</note>
            </hi>. Idem homo Christus est, qui pro nobis et pontifex
factus est dum semetipsum passioni obtulit, et hostia
factus est dum passionem ipse suscepit. Huic dicitur: <hi>Tu es sacerdos in aeternum, secundum ordinem
Melchisedech 
 <note>(Psal. CIX, 4)</note>
            </hi>. Et sacerdos tamen, et
hostia, humanae naturae tam officia cognoscuntur esse
<pb n="0295A"/>
quam nomina. Et quoniam idem pontifex infirmitates
nostras suscepit et habuit, propterea de ipso Apostolus
dicit: <hi>Non enim habemus pontificem qui non possit
compati infirmitatibus nostris <note>(Hebr. IV, 15)</note>
            </hi>; et ut
se de natura humana loqui doceret, adjecit: <hi>Tentatum
autem per omnia pro similitudine, absque peccato;</hi> 
et paulo inferius subdidit: <hi>Omnis enim pontifex ex
hominibus assumptus pro hominibus constituitur in his
quae sunt ad Deum, ut offerat dona et sacrificia pro
peccatis, qui condolere possit his qui ignorant et errant,
quoniam et ipse circumdatus est infirmitate <note>(Hebr.
V, 1, 2)</note>
            </hi>. In eo ergo quo circumdatus fuit infirmitate,
in eo condoluit ignorantiae et erroribus nostris, et in
eo compassus est infirmitatibus nostris; ibi est enim
unitas compassionis, ubi est unitas naturalis; in eo
<pb n="0295B"/>
autem nobis pontifex ille compassus est, in quo etiam
nos compatimur, dicente beato Apostolo: <hi>Ipse Spiritus
testimonium reddit spiritui nostro quod sumus
filii Dei. Si autem filii, et haeredes, haeredes quidem
Dei, cohaeredes autem Christi. Si tamen compatimur,
ut et conglorificemur <note>(Rom. VIII, 16, 17)</note>
            </hi>. Beatus
quoque Petrus ad hujus nos gratiam compassionis
hortatur, dicens: <hi>Carissimi, nolite expavescere in fervore,
qui ad tentationem vobis fit. Nolite pavere, tanquam
novi vobis aliquid contingat; sed ut communicantes
Christi passionibus gaudete, ut et in revelatione
gloriae ejus gaudeatis exsultantes <note>(I Petr. IV, 12, 13)</note>
            </hi>.
In natura ergo humana pontifex ille veritatem sustinens
passionis, in ea utique novit compati membris
suis. Propterea et beatus Paulus dicebat: <hi>Ut adimpleam
<pb n="0295C"/>
ea quae desunt passionum Christi in carne mea,
pro corpore ejus, quod est Ecclesia <note>(Coloss. I, 24)</note>
            </hi>.</p>
</div2>

<div2>
          <head>CAPUT XXXI. <hi>Nos quoque oportet compati et commori Christo. Sicut morimur cum Christo, ita ab inferni doloribus liberamur. Divinitas Christi, neque carnem in sepulcro, neque animam in inferno deseruit.</hi> </head>
<p>Quid autem mirum quoniam <note>( <hi>al.</hi> quod)</note> pontifici
nostro naturali communione compatimur, cum nos
beatus Apostolus etiam cum illo mortuos esse testetur
his verbis: <hi>Si mortui estis cum Christo, quid adhuc
tanquam viventes in mundo decernitis?</hi> Dicit
etiam Timotheo: <emph>137</emph> <hi>Memor esto Jesum Christum
resurrexisse a mortuis, ex semine David, secundum
Evangelium meum, in quo laboro usque ad vincula,
quasi male operans; sed verbum Dei non est alligatum.
<pb n="0295D"/>
Omnia autem sustineo propter electos, ut et ipsi salutem
consequantur, quae est in Christo Jesu cum gloria
coelesti <note>(II Tim. II, 8-10)</note>
            </hi>. Sciens ergo Apostolus
Jesum Christum ex semine David a mortuis surrexisse
(in quo utique communio naturae manifestatur humanae),
in quo eum mortuum noverat, in eo nos illi
commortuos esse commemorat, dicens: <hi>Fidelis sermo:
nam si commortui sumus, et convivemus; si sustinebimus,
et conregnabimus <note>(Ibid., 11)</note>
            </hi>. Pontifex
ergo ille qui <hi>semetipsum pro nobis obtulit</hi> (sicut Apostolus
<pb n="0296A"/>
dicit) <hi>oblationem et hostiam Deo in odorem
suavitatis <note>(Ephes. V, 2)</note>
            </hi>, sicut mortuus pro nobis,
omnes nos sibi commori fecit; sic solutis doloribus
inferni, omnes fideles ab iisdem doloribus liberavit,
sicut beatus Petrus testificatur, et dicit: <hi>Jesum a Nazareth,
virum approbatum a Deo in vobis, virtutibus,
et signis, et prodigiis, quae fecit per illum Deus in medio
vestri, sicut vos scitis: hunc definito consilio, et
praescientia Dei traditum, per manus iniquorum affigentes
interemistis: quem Deus suscitavit, solutis doloribus
inferni, juxta quod impossibile erat teneri illum
ab eo <note>(Act. II, 22, 23, 24)</note>
            </hi>. Ubi etiam Davidicum illud
quod in primo libro posuimus testimonium ita protulisse
monstratur: <hi>David enim dicit in ipsum: Providebam
Dominum coram me semper, quoniam a dextris
<pb n="0296B"/>
est mihi, ne commovear. Propter hoc jocundatum est
cor meum, et exsultavit lingua mea; insuper et caro
mea requievit in spe. Quoniam non derelinques animam
meam in inferno, nec dabis sanctum tuum videre corruptionem.
Notas mihi fecisti vias vitae, et adimplebis
me jocunditate cum facie tua <note>(Psal. XV, 8, 9, 10)</note>
            </hi>.
Ibi beatus Petrus divino vere spiritu illuminatus, et
secundum Domini sermonem lux mundi effectus,
qualiter hunc locum intelligere deberemus, clarissima
luce praedicationis ostendit, ne quis in Christo
veram carnem sic intelligeret, ut veram in illo animam
denegaret. Sequitur ergo: <hi>Viri fratres, liceat
audenter dicere ad vos de patriarcha David, quia et
defunctus est, et sepultus est, et sepulcrum ejus est
apud nos usque in hodiernum diem. Propheta igitur
<pb n="0296C"/>
cum esset, et sciret quia jurejurando jurasset illi Deus
de fructu lumbi ejus sedere super sedem ejus, providens
locutus est de resurrectione Christi, quia neque
derelicta est anima ejus in inferno, neque caro ejus
vidit corruptionem <note>(Act. II, 29, 30, 31)</note>
            </hi>. In hoc igitur
divinitas Christi virtutem suae impassibilitatis ostendit,
quod <note>( <hi>al.</hi> quae)</note> ubique semper atque ineffabiliter
praesens, et secundum animam suam in inferno sine
doloribus fuit, et secundum carnem suam in sepulcro
sine corruptione jacuit, quia nec carni suae defuit
cum animam suam in inferno dolere non sineret,
nec animam suam in inferno deseruit cum in sepulcro
carnem suam a corruptione servaret. Dignum
namque fuit ut carnem sepulcri non corrumperet
locus, quam peccati non corrupit affectus, et animam
<pb n="0296D"/>
dolor non contingeret <note>( <hi>al.</hi> contigisset)</note> inferni,
quam servitus nequivit tenere peccati. Propter hoc
in psalmo, cum ex forma servi, in qua Christus nostra
peccata portavit, diceret: <hi>Quia repleta est malis
anima mea, et vita mea in infernum appropinquavit <note>(Psal. LXXXVII, 4)</note>
            </hi>,
ut ostenderet <emph>138</emph> eamdem animam
suam a peccato liberam in infernum pro nobis
peccatoribus descendisse, subdidit dicens: <hi>Factus
sum sicut homo sine adjutorio inter mortuos liber <note>(Ibid., 5)</note>
            </hi>.</p>
</div2>

<div2>
          <head>CAPUT XXXII. <hi>Filius Dei ratione carnis dicitur mortuus, et resurrexisse. Secundum divinitatem unus est effectus Patris et Filii.</hi> </head>

<pb n="0297A"/>
<p>Verumtamen cum sola caro moreretur et resuscitaretur
in Christo, propter unitatem personae Dei et
nominis, Filius Dei dicitur mortuus. Quod evidenter
his verbis Paulus apostolus protestatur: <hi>Si enim,
cum inimici essemus, reconciliati sumus Deo per mortem
Filii ejus, multo magis reconciliati salvi erimus in
vita ipsius <note>(Rom. V, 10)</note>
            </hi>. Rursus Filium Dei resurrexisse
Petri prosecutione firmatur, Judaeos ad credulitatem
Christi taliter exhortantis: <hi>Vos estis filii
prophetarum, et testamenti quod disposuit Deus ad
patres nostros, dicens ad Abraham: Et in semine tuo
benedicentur omnes familiae terrae: vobis primum suscitans
Deus Filium suum, misit eum benedicentem
vobis, ut convertat se unusquisque a nequitia sua (Act.
<pb n="0297B"/>
III, 24, 25)</hi>. Etiam in hoc capitulo, quem semen
Abrahae memorat, eumdem Filium Dei beatus Petrus
appellat: non enim dividitur Christus. Qui tamen,
ut non secundum id quod est ex Deo Patre, sed secundum
id quod est ex semine Abrahae, cognoscatur a
mortuis surrexisse, pro unitate personae in qua Deus
et homo unus est Christus, non incongrue Dei Filius
dicitur suscitatus. Cujus ut secundum divinitatem
una probaretur natura cum Patre, unus simul fuit
effectus in opere. Sicut enim carnem suam in Virginis
utero, faciente Patre, etiam ipse fecit (quia secundum
humanam naturam de Christo scriptum est: <hi>Et Dominum eum, et Christum Deus fecit; hunc Jesum
quem vos crucifixistis 
 [Act. II, 36]</hi>; scriptum est
etiam: <hi>Quia sapientia aedificavit sibi domum [Prov.
<pb n="0297C"/>
IX, 1]</hi> ), sic etiam cum traderetur a Patre, ipse quoque
se cognoscitur tradidisse; scriptum est enim: <hi>Quia Deus Filio 
 proprio non pepercit, sed pro nobis
omnibus tradidit illum <note>(Rom. VIII, 32)</note>
            </hi>; et de ipso Filio
dicitur: <hi>Quod autem nunc vivo in carne, in fide
vivo Filii Dei, qui dilexit me, et tradidit seipsum pro
me <note>(Galat. II, 20)</note>
            </hi>.</p>
</div2>

<div2>
          <head>CAPUT XXXIII. <hi>Et Pater Filium suscitavit, et Filius suscitavit seipsum.</hi> </head>
<p>In resurrectione quoque ejus invenitur operis
aequalitas, quia una est Patris Filiique majestas. De
Patre quippe sic beatus loquitur Petrus: <hi>Vobis primum
Deus suscitans Filium suum, misit eum benedicentem
vobis <note>(Act. III, 25)</note>
            </hi>. De seipso vero sic Dei
Filius loquitur ad Judaeos: <hi>Solvite templum hoc, et
<pb n="0297D"/>
in tribus diebus suscitabo illud <note>(Joan. II, 19)</note>
            </hi>, quod
Joannes aperuit dicens: <hi>Ipse autem dicebat de templo
corporis sui <note>(Ibid., 21)</note>
            </hi>. Colossensibus quoque Paulus
loquens, ipsum Dei Filium humanitatem suam
his <emph>139</emph> verbis significat suscitasse: <hi>Videte ne quis
vos seducat per philosophiam, et inanem fallaciam, secundum
traditiones hominum, secundum elementa mundi,
et non secundum Christum: quia in ipso habitat</hi> <note>(al. inhabitat)</note><hi> omnis plenitudo divinitatis corporaliter, et
estis in illo repleti, qui est caput omnis principatus et
<pb n="0298A"/>
potestatis: in quo et circumcisi estis, circumcisione
non manu facta in exspoliatione corporis carnis, in circumcisione
Christi, consepulti ei in baptismo, in quo
et consurrexistis per fidem operationis Dei, qui suscitavit
illum a mortuis. Et vos, cum mortui essetis in delictis
et praeputio carnis vestrae, convivificavit cum illo,
donans vobis omnia delicta, delens quod adversum nos
erat chirographum 
 decreti quod erat contrarium
nobis, et ipsum tulit de medio, affigens illud cruci,
exuens se carne; principatus et potestates traduxit confidenter,
palam triumphans illos in semetipso <note>(Col. II,
8-15)</note>
            </hi>. Non nescimus hunc locum ad personam Patris
a nonnullis referri; sed ex connexione verborum,
si cauta legentis accedat intentio, magis id capituli
hujus sensus ostendit, ut unus idemque Filius, non
<pb n="0298B"/>
solum Christus qui suscitatus est, sed etiam Deus
ipse qui Christum suscitavit, appareat: ut constet
Apostolum in hoc loco Dei nomen ad illam sempiternam
Filii, quae est ex Patre, substantiam, nomen
vero Christi ad eam, quam ex homine Dei Filius
sumpsit, retulisse naturam, dignum prae omnibus
ducens <hi>Doctor gentium in fide et veritate,</hi> ut sicut
eumdem Christum, qui suscitatus est, praedicavit hominem,
dicens: <hi>Per hominem mors, et per hominem
resurrectio mortuorum; sicut enim in Adam omnes
moriuntur, ita in Christo omnes vivificabuntur <note>(I Cor.
XV, 21, 22)</note>
            </hi>; non minore cautela eumdem Filium,
qui suam carnem illa qua <note>( <hi>al.</hi> quae)</note> aequalis est Patri
potentia suscitavit, Deum verissime praedicaret,
sicut hujus loci textus clara manifestatione vulgavit.
Deus enim qui suscitavit Christum a mortuis, quique
<pb n="0298C"/>
nos, <hi>cum mortui essemus in delictis, et praeputio carnis
nostrae, convivificavit cum illo <note>(Coloss. II, 13)</note>
            </hi>, idem
nobis delicta omnia donavit, et qui donavit delicta,
chirographum quod adversum nos erat delevit, et
sublatum de medio cruci affixit; qui chirographum
cruci affixit, idem se carne exuit; qui se carne
exuit, ille etiam <hi>principatus et potestates traduxit
confidenter, palam triumphans illos in semetipso <note>(Ibid., 15)</note>
            </hi>.
Haec autem, Paulo teste, omnia
Deus fecit, qui Christum a mortuis suscitavit. Attendatur
itaque si Pater chirographum cruci affixit,
si Pater se carne exuit, si Pater principatus et potestates
traduxit, <hi>palam triumphans illos in semetipso;</hi> 
et si haec omnia paternae potuerint coaptari personae,
digne negabitur Filius hic ab Apostolo designatus,
<pb n="0298D"/>
ille scilicet Deus qui Christum a mortuis suscitavit.
Si autem omnia superius designata Filio magis quam
Patri conveniunt, cognoscatur unus atque idem ab
Apostolo praedicatus Christus qui a mortuis resurrexit,
et Deus qui Christum a mortuis suscitavit.
Igitur et qui suscitavit semetipsum, et suscitatus est
Christus: quia sicut in eo quod in se fecit ipse dignatus
est fieri, et in eo quod in se tradidit ipse dignatus
est tradi, et in eo quod in se occidi permisit
<pb n="0299A"/>
ipse <emph>140</emph> dignatus est mori, sic in eo quod in se
suscitavit ipse dignatus est suscitari.</p>
</div2>

<div2>
          <head>CAPUT XXXIV. <hi>Humanitas Christi non tota fuit in sepulcro aut inferno, sed tota ibi fuit divinitas. Recta fides de humanitate Christi et factis ejus. Varii errores circa Christum. Marcionitae. Ebionitae. Ariani. Eunomiani. Apollinaristae. Noesiani. Sabelliani. Patripassiani. Valentiniani et Apollinaristae. Error circa Spiritum sanctum.</hi> </head>
<p>Humanitas ergo vera Filii Dei, nec tota in sepulcro
fuit, nec tota in inferno, sed in sepulcro secundum veram
carnem Christus mortuus jacuit, et secundum animam
ad infernum Christus descendit: ac secundum
eamdem animam ab inferno ad carnem, quam in sepulcro
reliquerat, rediit; secundum divinitatem vero
suam, quae nec loco tenetur, nec fine concluditur,
totus fuit in sepulcro cum carne, totus in inferno cum
<pb n="0299B"/>
anima, ac per hoc, plenus fuit ubique Christus, quia
non est Deus ab humanitate quam susceperat separatus,
qui et in anima sua fuit, ut solutis inferni doloribus
ab inferno victrix rediret, et in carne sua fuit,
ut celeri resurrectione corrumpi non posset. Totum
igitur hominem cum suis infirmitatibus, sine peccato,
Dei Filius pro nobis accepit: in toto traditus idem
Christus secundum solam carnem est mortuus; totus
Christus secundum solam animam ad infernum descendit;
idem atque inseparabilis Christus secundum
solam carnem de sepulcro surrexit; idem atque inseparabilis
Christus secundum totum hominem, quem
accepit, terram localiter deserens ad coelum ascendit,
et in dextris Dei sedit <note>( <hi>al.</hi> sedet)</note>; secundum eumdem
totum hominem venturus ad judicandum vivos
<pb n="0299C"/>
et mortuos; coronaturus fideles et pios, illos scilicet
qui eum in utraque, id est in divina humanaque substantia,
verum, plenum et perfectum credentes, nec
Dei Filio aliquid paternae substantiae minuunt, et totum
pro se susceptum hominem sine peccato cognoscunt.
Condemnaturus autem infideles, qui diversos cujuslibet
perfidiae sectantur errores, quique in eis ita simul
obdurato corde perdurant, ut eos usque ad vitae praesentis
obitum non relinquant: in quibus sunt illi qui
in Christo phantasiam carnis audent credere, cum
eum veritatem carnis denegant accepisse; illi etiam
qui, in eo divinitatem omnimodis abnegantes, solam
hominis putant fuisse substantiam; sed et hi qui eum
vel de Deo Patre Deum denegant naturaliter natum,
vel totam non credunt hominis in Christo substantiam.
<pb n="0299D"/>
Similiter et illos condemnaturus adveniet qui,
ex operationis unitate unum Deum Patrem et Filium
credentes, alterum ex altero sic natum denegant, ut
personaliter Patrem Filiumque confundant; quique,
Patri humanam pariter nativitatem assignantes et
mortem, ipsum Patrem dicunt natum ex Virgine, ipsum
etiam passum fatentur in carne. Illos etiam
aeterno condemnabit gehennalis tormenti supplicio,
qui corpus Christi non ex Virgine fatentur substantialiter
sumptum, sed confingunt de coelo depositum:
cum Dei Filius propterea de homine naturam fuerit
dignatus corporis terreni suscipere, quia non venerat
eos qui in coelo, sed eos qui fuerant in terra salvare,
<pb n="0300A"/>
sicut Apostolus dicit: <hi>Nusquam enim angelos
apprehendit, sed semen Abrahae apprehendit, unde
debuit per omnia fratribus similari <note>(Hebr. II, 16, 17)</note>
            </hi>.
Suscepit ergo Filius Dei animam nostram, id est melius
nostrum, quia melior est melior nostro; de quo
Joannes dicit: <hi>Major est Deus corde nostro <note>(I Joan.
III, 20)</note>
            </hi>, <emph>141</emph> sed non sprevit etiam carnem nostram,
id est infimum <note>( <hi>al.</hi> infirmum)</note> nostrum suscipere,
quia totum hominem venerat liberare; nec
potuit infimo nostro infimus fieri, per quem infimum
nostrum in illud nomen <hi>quod super omne nomen
est</hi> meruit exaltari, <hi>ut in nomine Jesu omne genu
flectatur, coelestium, terrestrium, et infernorum, et
omnis lingua confiteatur quia Dominus Jesus Christus
in gloria est Dei Patris <note>(Philip. II, 9-11)</note>
            </hi>. Qui etiam
<pb n="0300B"/>
illos tormentis est interminabilibus traditurus, qui
sancti Spiritus naturam a substantia Patris Filiique
discernunt, ut vel omnino eum personaliter esse non
putent; vel, tanquam ministrum, meriti prorsus inferioris
existiment; ipsi sibi sua professione <note>( <hi>al.</hi> confessione)</note>
cotrarii, qui se vel in illo qui omnino
non est, vel in eo qui Deus non est, credere confitentur.</p>
</div2>

<div2>
          <head>CAPUT XXXV. <hi>Tres personae pariter vivificant. Pariter etiam renegerant. Una caritas trium in nobis. Habitant in nobis. Dant gratiam. Templum sumus totius Trinitatis. Repetuntur summatim quae dicta sunt de Spiritu sancto. Deus unus et trinus.</hi> </head>
<p>Ut enim pauca hujus operis causa subjiciam, dicatur
quid minus habet Spiritus sanctus quam habet
Pater et Filius, qui et initium creationis nostrae cum
<pb n="0300C"/>
Patre ac Filio simul fecit, et effectum redemptionis
nostrae cum Patre simul Filioque perfecit? Coelum fecisse
dicitur Deus; sed operante Patre, simul et Filius
invenitur cooperator, et Spiritus sanctus: <hi>Verbo</hi> 
enim <hi>Domini coeli firmati sunt, et Spiritu oris ejus
omnis virtus eorum <note>(Psal. XXXII, 6)</note>
            </hi>. Quid Patre vel Filio
minus habere creditur, a quo virtus omnis coelorum
firmata monstratur? Vitam dare nullus potest,
nisi qui substantialiter Deus est; sicut autem vivificat
Pater, sic vivificat Filius, sic vivificat Spiritus
sanctus. <hi>Nam sicut Pater suscitat mortuos et vivificat,
sic et Filius quos vult vivificat <note>(Joan. V, 21)</note>
            </hi>. Et de
Spiritu Apostolus dicit: <hi>Littera occidit, Spiritus autem
vivificat <note>(II Cor. III, 6)</note>
            </hi>. Idem rursus ait: <hi>Si autem
Spiritus ejus, qui suscitavit Jesum Christum a mortuis,
<pb n="0300D"/>
habitat in vobis, qui suscitavit Jesum Christum a mortuis
vivificabit et mortalia corpora vestra, propter inhabitantem
Spiritum ejus in vobis <note>(Rom. VIII, 11)</note>
            </hi>. Regenerat
Pater, regenerat Filius, regenerat Spiritus
sanctus; quia cum baptisma datur <hi>in nomine Patris,
et Filii, et Spiritus sancti,</hi> ex eo unusquisque regeneratur
in cujus nomine baptizatur. Cum ergo in nomine
Trinitatis datur baptisma, simul tota Trinitas
regenerat, quae unus et solus est Deus. Propterea de
fidelibus Joannes dicit: <hi>Qui non ex sanguinibus, neque
ex voluntate carnis, neque ex voluntate viri, sed
ex Deo nati sunt <note>(Joan. I, 13)</note>
            </hi>. Est in nobis caritas
Patris, quia <note>( <hi>al.</hi> de qua)</note> dicit Paulus: <hi>Commendat
<pb n="0301A"/>
autem suam caritatem Deus in nobis; quoniam si, cum
adhuc peccatores essemus, Christus pro nobis mortuus
est, multo igitur magis justificati nunc in sanguine ipsius
salvi erimus ab ira per ipsum <note>(Rom. V, 8, 9)</note>
            </hi>. Est
in nobis etiam caritas Christi, dicente Apostolo: <hi>Quis
nos separabit a caritate Christi <note>(Rom. VIII, 35)</note>
            </hi>? Et
alio loco: <hi>Scire etiam supereminentem scientiae caritatem
Christi, ut impleamini in omnem plenitudinem
Dei <note>(Ephes. III, 19)</note>
            </hi>. Eadem est in nobis etiam caritas
Spiritus sancti, de qua Paulus dicit: <hi>Obsecro igitur
vos,</hi> <emph>142</emph> <hi>fratres, per Dominum nostrum Jesum
Christum, et per caritatem Spiritus sancti <note>(Rom. XV,
30)</note>
            </hi>. Et alio loco: <hi>Caritas Dei diffusa est in cordibus
nostris per Spiritum sanctum qui datus est nobis <note>(Rom.
V, 5)</note>
            </hi>. Et denuo dicit: <hi>Fructus autem Spiritus est caritas,
<pb n="0301B"/>
gaudium, pax <note>(Galat. V, 22)</note>
            </hi>. Habitat in nobis
Pater, habitat Filius, habitat Spiritus sanctus, quia
scriptum est: <hi>Inhabitabo in illis, et inambulabo <note>(II
Cor. VI, 16)</note>
            </hi>. De Filio quoque dicit Apostolus: <hi>In interiore
homine habitare Christum, per fidem, in cordibus
vestris <note>(Ephes. III, 16, 17)</note>
            </hi>. Spiritum quoque sanctum
his verbis in nobis habitare confirmat: <hi>Nescitis
quia templum Dei estis, et Spiritus Dei habitat in vobis <note>(I Cor. III, 16)</note>
            </hi>?
Et, ut ostenderet eumdem esse
Spiritum Dei qui Spiritus sanctus est, Timotheum
sic admonet dicens: <hi>Bonum depositum custodi per
Spiritum sanctum qui habitat in nobis <note>(II Tim. I, 14)</note>
            </hi>.
Dat gratiam Pater, dat gratiam Filius, dat gratiam
Spiritus sanctus, sicut praedicator veritatis, Christo
in se loquente, testatur: <hi>Gratia vobis et pax a Deo
<pb n="0301C"/>
Patre nostro, et Domino Jesu Christo <note>(Rom. I, 7)</note>
            </hi>. De
Spiritu quoque sancto scriptum est in Actibus apostolorum,
cum Petrus ad docendum Cornelium ab ipso
Spiritu mitteretur: <hi>Loquente autem Petro verba haec,
cecidit Spiritus sanctus super omnes qui audiebant
verbum, et obstupuerunt ex circumcisione fideles qui
venerant cum Petro; quia et in nationes gratia Spiritus
sancti effusa est <note>(Act. X, 44, 45)</note>
            </hi>. Sumus templum
Patris, sumus templum Filii, sumus templum Spiritus
sancti, sicut Paulo doctore didicimus, qui ait: <hi>Vos enim estis templum Dei vivi 
 <note>(II Cor. VI, 15)</note>
            </hi>. Et alio
loco: <hi>Si quis autem templum Dei violaverit, disperdet illum
Deus: templum enim Dei sanctum est, quod estis vos <note>(I Cor. III, 17)</note>
            </hi>;
Filii quoque templum sumus, cujus
domus sumus. Nam et ipse Filius templum domum
<pb n="0301D"/>
vocavit, dicente evangelista: <hi>Ascendit Jesus Hierosolymam,
et invenit in templo vendentes boves et oves <note>(Joan. II, 13 et seq.)</note>
            </hi>,
etc. Quos cum de templo protinus
ejecisset, vendentibus columbas dixit: <hi>Auferte
ista hinc, et nolite facere domum Patris mei domum
negotiationis <note>(Ibid., 16)</note>
            </hi>. Similiter David id <note>( <hi>al.</hi> idem)</note>
esse templum Dei quod domum in psalmis ostendit,
dicens: <hi>Ego autem in multitudine misericordiae tuae
introibo in domum tuam; adorabo ad templum sanctum 
 tuum in timore tuo <note>(Psal. V, 8)</note>
            </hi>. Cum hoc ergo
sit templum Dei quod domus Dei, templum nos Filii
<pb n="0302A"/>
demonstrat Apostolus, cujus nos domum, ita scribens
Hebraeis, appellat: <hi>Christus autem tanquam filius in
domo sua, quae domus nos sumus, siquidem fiduciam
et gloriam spei usque ad finem firmam retineamus <note>(Hebr. III, 6)</note>
            </hi>.
Nam et ipsum corpus Filii, et domum
Scriptura sancta nominavit et templum, cum dicit
Salomon: <hi>Sapientia aedificabit sibi domum <note>(Prov. IX,
1)</note>
            </hi>; et evangelista huic sensui concordans ait: <hi>Ipse
autem dicebat de templo corporis sui <note>(Joan. II, 21)</note>
            </hi>. Si
ergo quod corpus est Christi templum est Christi,
nos quoque templum ejus sumus, quos corpus ejus
esse confirmat Apostolus, dicens: <hi>Vos estis corpus
Christi, et membra <note>(I Cor. XII, 27)</note>
            </hi>. Templum etiam
Spiritus sancti nos esse manifeste commemorat, <hi>Nescitis,</hi> 
 inquiens, <hi>quia membra vestra templum est
<pb n="0302B"/>
Spiritus sancti, qui in vobis est, quem habetis a Deo <note>(I Cor. VI, 19)</note>
            </hi>?
Ubi eum Deum quoque monstravit,
ista <emph>143</emph> subjiciens: <hi>Et non estis vestri: empti enim
estis pretio magno; glorificate igitur, et portate Deum
in corpore vestro <note>(Ibid., 15)</note>
            </hi>. Hoc tamen templum
Spiritus sancti membra Christi esse testatur, dicens: <hi>Nescitis quia corpora vestra membra Christi sunt?</hi> 
Dicatur igitur si coelorum virtutem potuit firmare qui
non est Deus? si potest vivificare qui non est Deus?
si potest in baptismatis regeneratione sanctificare
qui non est Deus? si potest caritatem tribuere qui
non est Deus? si potest in credentibus habitare qui
non est Deus? si potest gratiam dare qui non est
Deus? si potest templum membra Christi habere
qui non est Deus? et digne Spiritus sanctus negabitur
<pb n="0302C"/>
Deus. Rursus dicatur si ea quae de Spiritu sancto
commemorata sunt potest aliqua creatura facere? et
digne Spiritus sanctus dicetur creatura. Si autem haec
creaturae possibilia nunquam fuerunt, et inveniuntur
in Spiritu sancto, quae tamen soli competunt Deo,
non debemus naturaliter diversum a Patre Filioque
dicere, quem in operum potentia diversum non possumus
invenire. Ac sic ex unitate operis unitas est
agnoscenda virtutis; nec quisquam dubitet Patrem,
et Filium, et Spiritum sanctum, personarum Trinitate
servata, unum Deum naturaliter dicere, qui potuit
universa sola voluntate condere, qui cuncta potest
virtutis omnipotentia gubernare, qui omnia potest
immensitate divinitatis implere.</p>
</div2>

<div2>
          <head>CAPUT XXXVI. <hi>Peroratio ad regem Trasimundum Arianum.</hi> </head>
<p>
            <pb n="0302D"/>Haec, ut Dominus dedit, clementissime rex, malui
tuae pietati scribere quam omnimodis reticere, ne
silendo, aut aestimarer superbus, aut de fidei nostrae
veritate putarer ambiguus, cum Ecclesiam catholicam
solam Christus columbam suam voluerit appellari,
dicens: <hi>Una est columba mea, una est dilecta
mea <note>(Cant. VI, 8)</note>
            </hi>. In quo columbae nomine caritas et
simplicitas designatur <note>( <hi>al.</hi> designantur)</note>. Sola autem
veram possidet caritatem, quae Filium Dei quem diligit,
non dicit in divinitate minorem, sed Patri fatetur
<pb n="0303A"/>
aequalem. Sola vero possidet veritatem simplicitatis,
quae unam veram et simplicem credit substantiam
Trinitatis. Oramus autem Deum, ut aures clementiae
tuae verbo veritatis placidas reddat, et pio
cordi tuo lumen sapientiae spiritalis infundat, ut Filium
Dei Deum, et Dominum nostrum Jesum Christum
sic honorifices, sicut honorificas Patrem: meretur
enim hoc a te, ut eum qui te fecit Patre tuo
meliorem, Patri suo secundum divinam naturam fatearis
aequalem. Quaeso, gloriose rex, ut in te consideres
<pb n="0304A"/>
largitatem divini muneris, et potestatem non
minuas largitoris; ut qui tibi temporale donavit regnum,
donet etiam sempiternum. Ipse enim dicit: <hi>Eos qui me glorificant, glorificabo 
 <note>(I Reg. II, 30)</note>
            </hi>.
Quod ipsa Trinitas faciat, quae unus et verus est Deus: <hi>Qui potest omnia facere supra quam petimus aut intelligimus <note>(Ephes. III, 20)</note>
            </hi>;
 <hi>ex ipso enim, et per ipsum, 
 et in ipso sunt omnia <note>(Rom. XI, 36)</note>
            </hi>. Ipsi gloria in
saecula saeculorum. Amen.
</p>
</div2>
      </div1>
</body>
  </text>
</TEI>