<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Vita I S. Hieronymi</title>
              <author ref="http://viaf.org/viaf/27422228">Gennadius Massiliensis<date>-c.492</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 22</title>
           <idno>GenMas.ViISHi</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Vita I S. Hieronymi</head>
<p>
          <pb n="0175"/>Hieronymus noster in oppido Stridonis, quod a
Gothis nunc eversum, Dalmatiae quondam Pannoniaeque
confinium fuit, patre Eusebio natus est. Vestem
<pb n="0176"/>
Christi puer Romae suscepit, ibique litteris Graecis
ac Latinis a primaevo eruditus est. In arte quidem
<pb n="0177"/>
Grammatica Donatum habuit praeceptorem, in Rhetorica
autem Victorinum oratorem. Postquam vero
omnem mundanorum studiorum litteraturam adeptus
est, probatissimorum quoque Monachorum habitum
factumque imitatus est. Cupiditatem siquidem animae
jugi sinceritate calcans voluptatemque corporis perenni
frangens jejunio, plerosque virorum bonorum
et religiosorum meliores fore suo docuit instituto.</p>
<p>Quodam igitur tempore, dum ex more idem Hieronymus,
divina ad legendum pandit volumina, et
mortalem bibliothecae suae auctorem Tullium recordatur.
Mox coelitus, ne tales quandoque revolveret
libros, salutifero castigatus est verbere. Ita enim ipse
de se ad Eustochium virginem scribens asserit: <hi>Cum
ante annos plurimos domo, parentibus, sorore, cognatis,
et (quod his difficilius est</hi> ) <hi>consuetudine lautioris
cibi propter coelorum me regna castrassem, et Jerosolymam
militaturus pergerem, bibliotheca, quam Romae
cum summo studio ac labore confeceram, carere non
poteram. Ita miser ego lecturus Tullium jejunabam:
post noctium crebras vigilias, post lacrymas, quas mihi
praeteritorum recordatio peccatorum ex imis visceribus
eruebat (Plautus), Plato sumebatur in manibus. Si
quando in memetipsum reversus, Prophetas legere coepissem,
sermo horrebat incultus; et quia lumen caecis
oculis non videbam, non oculorum culpam putabam,
sed solis. Dum me <note>(al. ita)</note> itaque antiquus serpens illuderet,
in media ferme Quadragesima medullis infusa
febris corpus meum invasit exhaustum; et sine ulla
requie (quod dictu quoque incredibile sit) sic infelicia
membra depasta sunt, ut ossibus vix haererent. Interim
parabantur exequiae, et vitalis animi calor, toto
frigescente jam corpore, in solo tantum tepente pectusculo
palpitabat. Cum subito raptus in spiritu ad tribunal
judicis pertrahor, ubi tantum luminis, et tantum
erat ex circumstantium claritate fulgoris, ut projectus
in terram, sursum aspicere non auderem. Interrogatus
conditionem, Christianum me esse respondi. Et ille qui
praesidebat: Mentiris,</hi> ait, <hi>Ciceronianus es, non Christianus.
Ubi thesaurus tuus, ibi et cor tuum est. Illico
obmutui, et inter verbera (nam caedi me jusserat) conscientiae
igne magis torquebar, illum mecum versiculum
reputans:</hi> In inferno autem quis confitebitur tibi? <hi>Clamare tamen coepi, et ejulans dicere: Miserere mei,
Domine, miserere mei. Haec vox inter flagella resonabat.
Tandem ad praesidentis genua provoluti 
 qui assistebant
<pb n="0178"/>
precabantur, ut veniam tribueret adolescentiae, et
errori locum poenitentiae commodaret, exacturus deinde
cruciatum, si gentilium litterarum aliquando legissem:
Ego qui tanto constrictus articulo vellem etiam majora
promittere</hi>, <hi>dejerare coepi, et nomen ejus obtestans
dicere: Domine, si unquam habuero codices saeculares,
si legero, te negavi. In haec sacramenti verba dimissus
revertor ad superos; mirantibus cunctis, oculos aperio
tanto lacrymarum imbre perfusos, ut etiam incredulis fidem
facerem ex dolore. Nec vero sopor ille inanis fuit</hi>, <hi>ut vana somnia, quibus saepe deludimur. Teste est tribunal
ante quod jacui, judicium teste quod timui; ita
mihi nunquam contingat talem incidere quaestionem.
Livientes</hi> 
 <note>(sup. fateor)</note><hi> me habuisse scapulas, plagas
sensisse per somnium; et tanto dehinc studio divina
legisse, quanto mortalia antea non legeram.</hi> </p>
<p>Interea Hieronymus Romanae Ecclesiae Presbyter,
os Damasi Sacerdotis, sacrae Bibliothecae scrutator,
divinorum dissertor voluminum, dum per triennium
continuum carus acceptusque popularibus veneratur,
 omniumque judicio dignus esse summo sacerdotio
decernitur, quidam ex Clericorum Monachorum
ordinibus pro petulantia proque ingluvie discursantes,
ad effugandum Urbe Hieronymum, qui utrorumque
eorum vitia scribens deprehenderat, insidias
paraverunt. Verum enim vero hunc ego felicem dixerim,
hujus fugae eventum corrigentis, Christi judicio
dispensatum, quem pravorum hominum persecutionibus
 paratum fore existimo: scilicet ut Romana
Ecclesia, Petri instituta regimine, omniumque veteris
Testamenti librorum edocta veritate, Christo Deo
volente, et Hieronymi speciali studio desudante, Hebraicam
quoque habeat veritatem; et Graecorum quorumdam
levitas, quae sibi Romanos a se omnes
Scripturas divinitus inspiratas accepisse plaudebat,
eos habere quod non habet, recognoscat. Igitur Hieronymus
Roma egressus, ad orientem tendens, profectus
est ad Gregorium Nazianzenum Constantinopolitanae
urbis Episcopum; ubi ita proficere studuit,
 ut mira scientia donaretur. Qui ut sanctarum Scripturarum
studiis plene erudiretur, supplex docilisque
discipulus hunc adiit praeceptorem, eumque Constantinopolitana
urbe observabat. Hoc discipulatu Hieronymus
<pb n="0179"/>
peracto, in Syriam perrexit: et dum in possessione
Evagrii presbyteri moraretur, Malchum Monachum
et aliquando captivum reperit, percunctatusque
eum, omnem ejus captivitatis accepit historiam,
quam postea edidit scriptam et Romanis fidelibus
misit, haec in ejus historiae prologo interserens. <hi>Scribere,</hi> 
 inquit, <hi>disposui, si tamen Deus vitam dederit,
et si vituperatores mei saltem fugientem me et clausum
persequi desierint.</hi> Ad deserta deinde loca, ad quae
olim ad agendam inibi poenitentiam properare cupierat,
ita laetus accinctusque accessit, ut volasse eum
magis quam remeasse crederes. Quomodo vero per
quadriennium continuum Christi potius auxilio poenituerit,
idem Hieronymus quae sponte <note>(al. <hi>pertulit</hi> )</note>
pertulerit, ipsius Dei adfuisse gratiam verbis hujusmodi
indicavit. <hi>Quoties in eremo constitutus, et illa
vasta solitudine, quae exusta solis ardoribus horridum
Monachis praestat habitaculum, putavi me,</hi> inquit, <hi>Romanis
interesse deliciis. Sedebam solus quia amaritudine 
 repletus eram. Horrebant sacco membra deformia;
squalida cutis situm Aethiopicae carnis adduxerat.
Quotidie lacrymae, quotidie gemitus; et si aliquando
repugnantem somnus imminens oppressisset, nuda humo
vix ossa haerentia collidebam. De cibis vero et potu
taceo, cum etiam languentes ibi aqua frigida utantur, et
coctum aliquid accepisse, luxuriae sit. Ille igitur ego,
qui ob metum gehennae tali me carcere ipse damnaveram,
scorpionum tantum socius et ferarum, saepe choris
intereram puellarum. Pallebant ora jejuniis, et mens 
 desideriis aestuabat: in frigido corpore, et ante hominem
suum jam carne praemortua, sola libidinum incendia
pullulabant. Itaque omni auxilio destitutus, ad
Jesu jacebam pedes, rigabam lacrymis, crine tergebam,
et repugnantem carnem hebdomadarum inedia subigebam.
Non erubesco infelicitatis meae, quin potius plango
non esse quod fuerim. Memini me clamantem diem
crebro junxisse cum nocte, nec prius a pectoris cessasse
verberibus, quam a Domino rediret imperante tranquillitas.
Ipsam quoque cellulam meam quasi cogitationum
consciam pertimescebam: et mihi iratus et rigidus
solus deserta penetrabam. Sicubi concava vallium,
aspera montium, rupium praerupta cernebam, ibi me in
oratione miserrimae carnis ergastulo locabam; et (ut
mihi testis est Dominus) post multas lacrymas, post
coelo oculos inhaerentes, nonnunquam videbar mihi interesse
agminibus Angelorum; et laetus gaudensque cantabam:</hi> 
Post te in odorem unguentorum tuorum currimus.</p>
<p>Quadriennio itaque dedicatae poenitentiae <note>(al. <hi>exactae</hi> )</note>
<pb n="0180"/>
exacto, ad Bethleem oppidum Hieronymus remeavit,
ubi prudens animal ad praesepe Domini sese obtulit
permansurum. Bibliothecam suam quam sibi summo
studio ipse condiderat, clausam, omniumque librorum
orationes, quas pene memoriter retinebat, iterum
relegens, diem jejunans ducebat ad vesperam. Plures
ad eum Religiosorum, quibus vitae ejus fama comperta
erat, protinus confluxerunt: bonumque Doctorem
parvo adhuc sub tugurio boni observavere discipuli.
Nec multum post cellulam sibi ob discipulorum
copiam, et propter frequentiam adventantium
ad Bethleemiticam portam, quae ad Occidentem conspicit,
et egredientibus ad Septentrionem videtur,
parvulum habitationis locellum construxit.</p>
<p>Interim Hieronymus dum eximiorum Eremitarum,
Monachorumque humilia subterraneaque peragrans
habitacula contemplatur, vitasque eorum supplici
voce sciscitans, scribensque veritatem exponit, multaque
alia libellis suis, epistolisque suo in Monasterio
conficiens edisserit; beatus Damasus Romanae
urbis Ecclesiae eloquentissimus Pontifex, ut ad suam
idem Romanae urbis Ecclesiam, ad scribenda mittendaque
volumina assiduo opere non desisteret, hujusmodi
verbis exhortatus est. Dilectissimo filio Hieronymo
Damasus. <hi>Dormitantem te, et longo jam tempore
legentem potius quam scribentem, quaestiunculis ad te
missis excitare disposui: non quo legere non debeas,
hoc enim veluti quotidiano cibo alitur et pinguescit oratio;
sed quod lectionis fructus sit iste, si scribas. Itaque
quoniam et tabellario ad te remisso, nullas te jam habere
Epistolas dixisti, exceptis his quas in eremo aliquando
dictaveras, quasque tota aviditate legi atque
scripsi, et ultro pollicitus es, furtivis noctium operibus
aliquas si velim posse dictare: libenter accipio ab
offerente, quod rogare volueram, etiam si negasses.
Neque enim ullam puto digniorem disputationis nostrae
confabulationem fore, quam ut de Scripturis inter nos
sermocinemur, id est, ut ego interrogem, tu respondeas,
qua vita nihil in hac luce puto jucundius, quo
animae pabulo omnia mella superantur. Quam dulcia,
inquit Propheta,</hi> gutturi meo eloquia tua! super mel
ori meo. <hi>Nam cum idcirco, ut ait praecipuus Orator,
homines a bestiis differamus, quod loqui possumus:
qua laude dignus est, qui in ea re caeteros superat, in
qua homines bestiis antecellunt? Accingere igitur et
mihi quae subjecta sunt edissere, servans utrobique
moderamen, ut nec proposita solutionem desiderent,
nec Epistola brevitatem. Fateor quippe tibi, quia libros
<pb n="0181"/>
quos mihi de fiae Lactantii dederas, ideo non libenter
lego, quia plurimae Epistolae ejus usque ad mille versuum
spatia tenduntur, et raro de nostro dogmate disputat:
quo fit, ut et legenti fastidium generet longitudo;
et si qua brevia sunt, scholasticis magis sunt apta quam
nobis. De metris, et regionum situ et Philosophis disputans.</hi> </p>
<p>Quid sibi vult quod in Genesi scriptum est: <hi>Omnis
qui occiderit Cain, septem vindictas solvet.</hi> Sed et si
onmia fecit Deus bona valde, quare ad Noe de mundis
et immundis animalibus mandat, cum immundum
nihil bonum esse possit? Et in novo Testamento
post visionem quae Petro fuerat ostensa dicenti: <hi>Absit, Domine, quia commune et immundum nunquam
introivit in os meum,</hi> 
 vox de coelo respondit: <hi>Quod
Dominus Deus mundavit</hi>, <hi>tunc commune ne dixeris.</hi> </p>
<p>Cur Deus ad Abraham loquitur dicens, quod
quarta progenie filii Israel de Aegypto essent reversuri;
et postea Moyses scripsit: <hi>Quinta autem generatione</hi> 
vel <hi>progenie exierunt filii Israel de terra
Aegypti.</hi> Quod utique nisi exponatur, videtur esse
contrarium. Cur Abraham signum Circumcisionis
suscepit? Cur Isaac justus et Deo carus, non illi cui
voluit, sed cui noluit deceptus errore benedixit?</p>
<p>Nunc quibus ausibus quantisque laboribus solus
omnium Romanorum Hieronymus, Hebraicam linguam
litterasque, imo Chaldaicam linguam didicerit,
sicut ipse perhibuit, subnectendum est: <hi>Dum
essem,</hi> inquit, <hi>juvenis, et solitudinis me deserta vallarent,
incentiva vitiorum, ardoremque naturae ferre
non poteram <note>(al. quae)</note>; quem quum crebris jejuniis
frangerem, mens tamen cogitationibus aestuabat. Ad
quem edomandum, cuidam fratri, qui ex Hebraeis crediderat,
me in discipulum dedi: ut post Quintiliani
acumina, Ciceronis fluvium, gravitatemque Frontonis,
et lenitatem Plinii, alphabetum discerem, stridentia
anhelantiaque verba meditarer. Quid ibi laboris insumpserim,
quid sustinuerim difficultatis, quoties desperaverim,
quotiesque cessaverim, testis est conscientia
mea, qui passus sum, quam eorum qui mecum duxerunt
vitam. Et gratias Deo, quod de amaro semine litterarum,
dulces fructus capio.</hi> Porro librum Job Hebraicis
quidem litteris, sed Chaldaico quidem sermone
conscriptum, cum Hieronymus verteret in Latinum,
hunc qui subter adnexus est, habuit praeceptorem: <hi>Memini me,</hi> 
 inquit, <hi>ob intelligentiam hujus voluminis,
Liddeum quemdam praeceptorem, qui apud Hebraeos
<pb n="0182"/>
primus habebatur, non parvis redemisse nummis. Si
ejus doctrina aliquid profecerim, nescio: hoc unum
scio, non potuisse me nisi quod antea intellexeram, interpretari.</hi> 
Quo vero labore sudoreque Chaldaeam linguam
didicerit, idem Hieronymus ita scribens, atque
adfirmans dicit. <hi>Ego adolescentulus post Quintiliani et
Tullii lectionem ac flores Rhetoricos, cum me in linguae
hujus pistrinum reclusissem, et multo sudore multoque
tempore coepissem anhelantia stridentiaque verba resonare,
et quasi per cryptam ambulans, rarum desuper
lumen aspicere, impegi novissime in Danielem, et
tanto taedio affectus sum, ut desperatione subita omnem
veterem laborem voluerim contemnere. Verum adhortante 
 me viro Hebraeo, et illud mihi sua lingua crebrius
ingerente, labor omnia vincit improbus, qui mihi
videbar sciolus inter eos, coepi rursus discipulus esse
Chaldaicus. Et ut verius fatear, usque in praesentem
diem magis possum sermonem Chaldaicum legere et
intelligere, quam sonare.</hi> Christi itaque gratia Hieronymus
fidem adeptus, litterisque Graecis ac Latinis
atque Hebraicis doctus, cuncta Hebraeorum volumina,
quae in Canone continentur, ex veteri Testamento,
vera Editione in linguam Latinam vertit, eaque omnia
commentatus est. Danielem quoque Chaldaico sermone
locutum Romano stylo descripsit. Psalterium
videlicet quod a Soffronio postulatus Hieronymus ex
Hebraeo Canone Latina modulatione canendum, verbum
ad verbum exposuit, eumque breviter disseruit
et enchiridionem appellavit. Duos libros Salomonis
explanavit: Cantica vero Canticorum ex Origenis
interpretatione: sicut et de Spiritu Sancto
Didymi videntis librum in Latinam transtulit linguam.
Matthaei nihilominus Evangelium ex Hebraeo
fecit esse Romanum; quodque compendiosa potius
quam fastidiosa explanatione studiosis lectoribus interpretatus
est. Sexdecim quoque Prophetarum volumina
seu vaticinia a nullo quandoque Romanorum
vel meminisse vel scribere inchoasse reperta, disseruit
quatuor et septuaginta libris editos Commentatus
est. Plerasque praeterea Pauli Epistolas, et Joannis
revelationem disseruit. Inter has itaque numerosas
operis sui paginas, suis <note>( <hi>al. universis</hi> )</note> universas praefationibus
praenotatas, quinque et centum triginta
Virorum Illustrium Ecclesiasticos scriptores a passione
Christi usque ad quartum decimum Theodosii
Imperatoris annum, in ordinem digessit, omnesque
qui de Scripturis sanctis memoriae aliquid tradiderunt,
breviter exposuit. Verum et contra Celsum,
Porphyrium, et Julianum Augustum, rabidos adversus
<pb n="0183"/>
Christum canes, et contra insectatores Ecclesiae,
vel eos qui putant Ecclesiam nullos Philosophos et
eloquentes habuisse doctores, magno suda vit ingenio:
ut sciant quanti et quales viri eam fundaverint,
exstruxerint, adornaverint: et desinant fidem nostram
rusticae simplicitatis arguere, suamque potius imperitiam
 recognoscere.</p>
<p>Innumeris praeterea libris Apostolorum Prophetarum
constructionibus: et post pauca, nunc quoque
mysterium iniquitatis operatur. Et garrit unusquisque
quod sentit: ego solus sum qui cunctorum gloria
mordear. Tanta denique lassitudine fatigatus est, ut
etiam in stratu suo jacens, funiculo trabe suspenso,
supinisque manibus apprehenso erigeretur; ut scilicet
officium Monasterii prout poterat exhiberet, transeuntes
in squalore corporis, vocisque tenuitate dies
plurimi. Dehinc Hieronymus librorum abundantia
fultus, dictis suis Sancto <note>(Al. <hi>Spiritu</hi> )</note> Spiritui dedicatis,
immobilem Catholicae Ecclesiae turrem contra
perfidorum jacula, contra Helvidium, contraque Pelagium,
et adversus Jovinianum evidentissima volumina,
Catholicaque correptione roborata, magnoque
scripta acumine laxavit: juris quoque consultus
singularem tonantemque edidit librum. Plerasque
Eremitarum Patrum vitas insignium veracissimo eloquio
texuit historiae. De Mansionibus quoque Israelitici
populi scripsit librum unum; Namque de frugi
et luxurioso filio eleganter exposuit Evangelii historiam,
 ita consolatoriis dissertionibus declaravit, ut
unicam fore arbitretur. <hi>Plurimis quippe,</hi> ait, <hi>qui me
<pb n="0184"/>
dicunt hoc opus inflammatum invidiae facibus scribere,
breviter respondeo, nunquam me haereticis pepercisse;
sed omni egisse studio, ut hostes Ecclesiae, mei quoque
hostes fierent.</hi> </p>
<p>Pergunt itaque ad visitandum, consolandumque
Hieronymum, dum in labore esset <note>(Al. <hi>idem</hi> )</note> identidem
Catholici seniores. Ad Beatum quoque Augustinum
Episcopum secum quidem animo in Ecclesia
Catholica cooperantem, corpore autem in Africa
scribentem, sic in caetera scripsit: <hi>Nostra habuimus
tempora, cucurrimus quantum potuimus: nunc te currente
et longo spatia transmittente, nobis debetur
otium.</hi> Igitur Hieronymus, quam Christo Deo adolescens
voverat, hanc perfectam eidem jam corpore
senex obtulit vitam suam, castam, placibilem,
unicam in eremo poenitentiam Bethleemiticam. Libris
praeterea suis per sex et quinquaginta annos sine
ullo otio apud Bethleemiticos, totum implevit
orbem, spiritali opere irreprehensibiliter consummatis,
octavo et octogesimo aetatis suae anno in Domino
requievit. Bethleem eum alma tenet, iterum venturo
Domino offerendum. Dormivit autem Beatus Hieronymus
anno imperii Theodosii junioris 12. Omnes
autem anni vitae ejus sic colliguntur. Ordinatus est
Romae Presbyter annorum viginti novem, annis
tribus vixit apud Bethleem, in proposito suo annis
quinquaginta et mensibus sex. Omne vitae suae tempus
implevit 88 annis et mensibus sex. Dormivit in
Domino pridie kalendas Octobris.

</p>
      </div1>
</body>
  </text>
</TEI>