<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De scriptoribus ecclesiasticis</title>
              <author ref="http://viaf.org/viaf/27422228">Gennadius Massiliensis<date>-c.492</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 58</title>
           <idno>GenMas.DeScEc</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De scriptoribus ecclesiasticis</head>
<p>
          <pb n="1059B"/> HIERONYMUS noster litteris Graecis ac Latinis Romae
apprime eruditus, presbyter quoque ibidem ordinatus
est. Porro ad Bethleem oppidum juvenis
advenit: ubi prudens animal ad praesepe Domini
sese obtulit permansurum. Inter caetera operum suorum
opuscula, usque ad Theodosii XIV imperii annum
a beato Petro sumens exordium, usque in semetipsum
de Viris illustribus scripsit. Innumeris praeterea
 libris apostolorum prophetarumque constructionibus
<pb n="1059C"/>
editis, immobilem catholicae turrim Ecclesiae
contra perfidorum jacula consummavit. Litteris quoque
Hebraicis atque Chaldaicis ita edoctus, ut omnes
Testamenti Veteris libros, ex Hebraeorum scilicet codicibus,
verteret in Latinum. Danielem quoque prophetam
Chaldaico stylo locutum, et Job justum Arabico,
in Romanam linguam utrumque auctorem perfecta
interpretatione mutaverit. Matthaei nihilominus
<pb n="1060B"/>
Evangelium ex Hebraeo fecit esse Romanum. Namque
mentis corporisque virginitatem et delictorum poenitentiam
praedicans atque custodiens, solus omnium
Romanorum omnes 16 prophetarum commentatus
est libros. In sanctis praeterea librorum suorum prologis,
ita se luculentissimum interpretem, et immensis
epistolarum suarum voluminibus nervosum catholicis
exhibet lectoribus, ut nec perfidis quandoque
pepercisse, nec invidis cessisse videatur. Nonagenarius
<pb n="1060C"/>
ferme, ut perhibent, postea in Domino requievit.
Quem Stridon oppidum genuit, Roma inclyta erudivit,
Bethleem alma tenet, spiritum aula coelestis
suscepit. Claruit maxime sub Theodosio principe et
filiis ejus Arcadio et Honorio.</p>


<div2>
          <head>CAPUT PRIMUM.</head>
<p> JACOBUS, cognomento <hi>Sapiens,</hi> Nisibenae nobilis
Persarum modo civitatis episcopus, unus ex numero
<pb n="1061A"/>
 sub Maximino persecutore confessorum, et eorum
qui in Nicaena synodo Arianam perversitatem, homousii
oppositione damnarunt. Hunc virum beatus
Hieronymus in libro Chronicon velut magnarum virtutum
hominem nominans in Catalogo cur non posuerit,
facile excusabitur, si consideremus quod ipsos
 tres vel quatuor Syros, quos posuit, et interpretatos
in Graecum se legisse testetur. Unde constat
eum illo tempore ignorasse. Syram linguam vel litteras,
et ideo hunc, qui necdum versus est in aliam
linguam, nescisse scriptorem. Comprehendit autem
omne opus suum in <hi>viginti sex libris,</hi> id est, <hi>de fide;
contra omnes haereses; de charitate generali; de jejunio;
de oratione; de dilectione erga proximum speciali;
de resurrectione; de vita post mortem; de humilitate;
<pb n="1061B"/>
de patientia; de poenitentia; de satisfactione; de virginitate;
de sensu animae; de circumcisione; de acino
benedicto, pro quo in Isaia</hi> (LXV, 8) <hi>legitur, Non est
exterminandus botrus; de Christo, quod Filius Dei sit,
et consubstantialis Patri; de castitate; adversus gentes;
de constructione tabernaculi; de gentium conversatione;
de regno Persarum; de persecutione Christianorum.</hi> 
Composuit et <hi>chronicon</hi> minoris quidem Graecorum
curiositatis, sed majoris fiduciae, quia divinarum
Scripturarum tantum auctoritate constructum
<pb n="1062A"/>
comprimit ora eorum qui praesumptuosa suspicione
de adventu Antichristi, vel Domini nostri, inaniter
philosophantur. Moritur hic vir Constantii temporibus,
et juxta praeceptum patris ejus Constantini
 juxta muros Nisibe sepelitur, ob custodiam videlicet
civitatis. Quod secundum fidem Constantini
evenit. Nam post multos annos ingressus Julianus
Nisiben, et vel gloriae sepulti invidens, vel fidei Constantini,
cujus ob id domum persequebatur, jussit
efferri de civitate sacri corporis reliquias. Et post
paucos menses consulendae licet causa reipublicae.
Jovianus imperator, qui Juliano successerat, tradidit
barbaris civitatem, quae usque hodie Persarum ditioni
cum suis subjecta servit.</p>
</div2>

<div2>
          <head>CAPUT II.</head>
<p>
            <pb n="1062B"/>JULIUS, urbis Romanae episcopus, scripsit ad
Dionysium quemdam de incarnatione Domini epistolam
unam, quae illo quidem tempore utilis visa est
 adversum eos qui ita duas per incarnationem asserebant
in Christo personas, sicut et naturas; nunc
autem perniciosa probatur. Fomentum enim est Eutychianae
et Timotheanae impietatis.</p>
</div2>

<div2>
          <head>CAPUT III.</head>
<p> PAULINUS presbyter, discipulus B. Ephraem
diaconi, homo acris valde ingenii, et in divinis
<pb n="1063A"/>
doctus Scripturis, sed vivente magistro clarus in
doctoribus ecclesiasticis fuit, et maxime ex tempore
declamator. Post illius autem obitum, amore primatus
et nominis, separans se ab Ecclesia, scripsit contraria
fidei multa. Huic obiturus B. Ephraem astanti
sibi dixisse fertur: <hi>Vide, Pauline, ne te submittas
cogitationibus tuis, et eleveris. Sed cum te ad purum
comprehendisse putaveris Deum, crede nec intellexisse.</hi> 
 Praesenserat enim illum ex studiis vel sermonibus
nova investigare, et in immensum intellectum tendere.
 Unde eum frequenter Bardesanem novellum
vocabat.</p>
</div2>

<div2>
          <head>CAPUT IV.</head>
<p>VITELLIUS Afer, Donatianorum schisma defendens,
scripsit De eo quod odio sint mundo servi
<pb n="1063B"/>
Dei. In quo si tacuisset de nostro velut persecutorum
nomine, egregiam doctrinam ediderat. Scripsit
et adversum gentes et adversum nos velut traditores,
in persecutione, divinarum Scripturarum; et ad
regulam ecclesiasticam pertinentia multa disseruit.
Claruit sub Constante, filio Constantini principis.</p>
</div2>

<div2>
          <head>CAPUT V.</head>
<p> MACROLIUS presbyter et ipse, ut ex scriptis
Optati cognovimus, Donatista et suorum postea in
urbe Roma occultus episcopus fuit. Scripsit, cum
adhuc in Ecclesia Dei presbyter fuisset, ad confessores
et ad virgines librum unum, moralis quidem,
sed valde necessariae doctrinae, et praecipue ad custodiendam
castitatem aptissimis valde sententiis
communitum. Claruit inter nostros primum Africae,
<pb n="1063C"/>
et inter suos, id est, Donatianos sive Montenses,
postea Romae.</p>
</div2>

<div2>
          <head>CAPUT VI.</head>
<p>HELIODORUS presbyter scripsit librum de Naturis
rerum exordialium, in quo ostendit unum esse principium,
<pb n="1064A"/>
nec quidquam coaevum Deo; nec mali conditorem
Deum, sed ita bonorum omnium creatorem,
ut materia quae ad malum versa est post inventam
malitiam, a Deo sit facta, nec quidquam materialium
absque Deo credatur conditum, aut fuisse alium rerum
creatorem praeter Deum, qui praescientia sua
cum praevideret morti dari naturam, praemonuit de
poena.</p>
</div2>

<div2>
          <head>CAPUT VII.</head>
<p> PACHOMIUS monachus, vir tam in docendo quam
in signa faciendo, apostolicae gratiae et fundator
Aegypti coenobiorum, scripsit Regulam utrique generi
monachorum aptam, quam angelo dictante perceperat.
Scripsit et ad collegas praepositurae suae epistolas,
in quibus alphabetum mysticis tectum sacramentis,
<pb n="1064B"/>
velut humanae consuetudinis excedens intelligentiam,
clausit, solis, credo, eorum gratiae vel
meritis manifestatum; unam ad abbatem Syrum,
unam ad abbatem Cornelium: interim ad omnium
monasteriorum praepositos, ut in unum antiquins monasterium,
quod lingua Aegyptiaca Baum vocatur,
congregati Paschae diem velut aeterna lege celebrent,
epistolam unam. Similiter et ad diem Remissionis,
 quae mense Augusto agitur, ut in unum praepositi
congregarentur, epistolam unam, et ad fratres qui
foras monasterium missi fuerant operari, epistolam
unam.</p>
</div2>

<div2>
          <head>CAPUT VIII.</head>
<p> THEODORUS presbyter, successor gratiae et praepositurae
supradicti abbatis Pachomii, scripsit ad
<pb n="1064C"/>
alia monasteria epistolas, sanctarum Scripturarum
sermone digestas. In quibus tamen frequenter meminit
magistri et institutoris sui Pachomii, et doctrinae
ejus ac vitae proponit exempla, quae ille ut
doceret, angelo administrante didicerat; simul et
<pb n="1065A"/>
hortatur permanendum in proposito cordis et studii,
et redire in concordiam et unitatem eos qui post
abbatis obitum, discessione facta, a coetu semetipsos
diviserant unitatis. Sunt autem hujus exhortationis
epistolae tres.</p>
</div2>

<div2>
          <head>CAPUT IX.</head>
<p> ORESIESIS monachus, amborum, id est Pachomii
et Theodori, collega, vir in sanctis Scripturis ad perfectum
instructus, composuit librum divino conditum
sale, totiusque monasticae disciplinae instrumentis
constructum, et ut simpliciter dicam, in quo totum
pene Vetus et Novum Testamentum compendiosis
dissertationibus, juxta monachorum duntaxat
necessitatem, invenitur expositum: quem tamen
vice testamenti prope diem obitus sui patribus obtulit.</p>
</div2>

<div2>
          <head>CAPUT X.</head>

<pb n="1065B"/>
<p> MACARIUS monachus ille Aegyptius, signis et virtutibus
clarus, unam tantum ad juniores professionis
<pb n="1066A"/>
suae scripsit epistolam: in qua docet illum perfecte
posse servire Deo, qui conditionem creationis
suae cognoscens, ad omnes semetipsum inclinaverit
labores, et luctando atque Dei auxilium adversum
omne quod in hac vita suave est implorando, ad naturalem
quoque perveniens puritatem, continentiam,
velut naturae debitum munus obtinueri.</p>
</div2>

<div2>
          <head>CAPUT XI.</head>
<p> EVAGRIUS monachus, supradicti Macarii familiaris
discipulus, divina atque humana litteratura insignis
(cujus etiam liber qui attitulatur Vitae Patrum,
 velut continentissimi et eruditissimi viri mentionem
facit) scripsit multa monachis necessaria, ex
quibus ista sunt: Adversus octo principalium vitiorum
suggestiones, quas aut primus advertit, aut
<pb n="1066B"/>
inter primos didicit, octo ex sacrarum Scripturarum
testimoniis composuit libros; ad similitudinem videlicet
Domini, qui tentatori suo semper Scripturarum
testimoniis obviavit, ita ut unaquaeque species
<pb n="1067A"/>
 vel diaboli, vel vitiatae naturae suggestionum, contra
se haberet testimonium. Quod tamen opus eadem
simplicitate, qua in Graeco inveni, jussus in Latinum
transtuli. Composuit et anachoretis simpliciter viventibus
Librum centum sententiarum, per capitula
digestum; et eruditis ac studiosis quinquaginta sententiarum,
quem ego Latinum primus feci. Nam superiorem
olim translatum, quia vitiatum et per tempus
confusum vidi, partim reinterpretando, partim
emendando, auctoris veritati restitui. Composuit
et coenobitis et synoditis Doctrinam aptam vitae
communis; et ad virgines Deo sacratas libellum
competentem religioni et sexui. Edidit et paucas
sententiolas valde obscuras, et, ut ipse in his ait, solis
monachorum cordibus cognoscibiles: quas similiter
<pb n="1067B"/>
ego Latinas edidi. Vixit longa aetate, signis
et virtutibus pollens.</p>
</div2>

<div2>
          <head>CAPUT XII.</head>
<p> THEODORUS Antiochenae Ecclesiae presbyter, vir
scientia cautus, et lingua disertus scripsit Adversum
Apollinaristas et Eunomianos de Incarnatione
Domini libros quindecim, ad quindecim millia versuum
continentes. In quibus ratione purissima et testimoniis
Scripturarum ostendit Dominum Jesum
sicut plenitudinem deitatis, ita plenitudinem humanitatis
habuisse. Docet et hominem duabus tantum
substantiis constare, id est, anima et corpore; sensumque
et spiritum non alteram substantiam, sed officia
esse animae ingenita, quibus spirat, quibus rationalis
est, quibus sensibile facit corpus. Quartum
<pb n="1067C"/>
decimum autem hujus operis librum proprie de
increata et sola incorporea, dominaque omnium sanctae
Trinitatis natura, et de creaturarum ratione disserens,
pro sensu cum auctoritate sanctarum Scripturarum
<pb n="1068A"/>
explicuit. Quinto decimo vero volumine
totum operis sui corpus, citatis etiam Patrum traditionibus,
confirmavit et communivit.</p>
</div2>

<div2>
          <head>CAPUT XIII.</head>
<p> PRUDENTIUS vir saeculari litteratura eruditus
composuit <foreign xml:lang="greek">διττοχαῖον</foreign> de toto Veteri et Novo Testamento
personis exceptis. Commentatus est autem
in morem Graecorum <hi>Hexaemeron</hi> de mundi fabrica
usque ad conditionem primi hominis et praevaricationem
ejus. Composuit et libellos, quos Graeca appellatione
attitulavit Apotheosis, Psychomacliia,
Hamartigenia, id est, de Divinitate, de compugnantia
animae, de origine peccatorum. Fecit et in
laudem martyrum, sub aliorum nominibus, invitatorium
ad martyrium librum unum, et hymnorum alterum:
<pb n="1068B"/>
speciali tamen intentione adversus Symmachum
idololatriam defendentem: ex quorum lectione
agnoscitur Palatinus miles fuisse.</p>
</div2>

<div2>
          <head>CAPUT XIV.</head>
<p>AUDENTIUS, episcopus Hispanus, scripsit adversus
Manichaeos, Sabelliano: et Arianos, maxime quoque
speciali intentione contra Photinianos, qui nunc vocantur
Bonosiaci, librum, quem praetitulavit de Fide
adversum haereticos: in quo ostendit antiquitatem
Filii Dei coaeternalem Patri fuisse, nec initium
deitatis tunc a Deo Patre accepisse, cum de Maria
Virgine homo, Deo fabricante, conceptus et natus est.</p>
</div2>

<div2>
          <head>CAPUT XV.</head>
<p> COMMODIANUS, dum inter saeculares litteras etiam
nostras legit, occasionem accepit fidei. Factus itaque
<pb n="1068C"/>
Christianus, et volens aliquid studiorum suorum
muneris offerre Christo, suae salutis auctori, scripsit
mediocri sermone, quasi versu, librum adversum
Paganos. Et quia parum nostrarum attigerat litterarum,
<pb n="1069A"/>
magis illorum destruere potuit dogmata quam
nostra firmare. Unde et de divinis repromissionibus
adversum illos vili satis et crasso, ut ita dixerim,
sensu disseruit, illis stuporem et nobis desperationem
incutiens, Tertullianum, et Lactantium et Papiam
auctores secutus. Moralem sane doctrinam et maxime
voluntariae paupertatis amorem optime prosecutus,
studentibus inculcavit.</p>
</div2>

<div2>
          <head>CAPUT XVI.</head>
<p>FAUSTINUS presbyter scripsit ad personam Flaccillae
Reginae adversum Arianos et Macedonianos
libros septem. His eos maxime sanctarum Scripturarum
testimoniis arguens et convincens, quibus illi
pravo sensu abutuntur ad blasphemiam. Scripsit et
librum, quem Valentiniano et Arcadio Imperatoribus,
pro defensione suorum, cum Marcellino quodam
<pb n="1069B"/>
presbytero obtulit. Ex quo ostenditur Luciferiano
schismati consensisse; quia Hilarium Pictaviensem
et Damasum urbis Romae episcopos in eodem libro
culpat, quasi male consuluerint Ecclesiae, quod praevaricatores
episcopos in communionem et sacerdotium,
pacis recuperandae gratia, recepissent. Quod
Luciferianis ita displicuit, recipere episcopos qui in
Ariminensi concilio Arianis communicaverant, quo
modo Novatianis apostatas poenitentes.</p>
</div2>

<div2>
          <head>CAPUT XVII.</head>
<p> RUFFINUS, Aquileiensis presbyter, non minima
<pb n="1070A"/>
pars fuit doctorum Ecclesiae et in transferendo de
Graeco in Latinum elegans ingenium habuit. Denique
maximam partem Graecorum bibliothecae Latinis exhibuit;
Basilii scilicet Caesariensis Cappadociae episcopi,
Gregorii Nazianzeni, eloquentissimi hominis;
Clementis Romani Recognitionum libros, Eusebii
Caesariensis Palaestinae ecclesiasticam Historiam,
 Xysti Sententias, Evagrii Sententias. Interpretatus
est etiam Sententias Pamphili martyris adversum
mathematicos. Horum omnium quaecumque, praemissis
prologis, a Latinis leguntur, a Ruffino interpretata
sunt; quae autem sine prologo, ab alio
translata sunt, qui prologum facere noluit. Origenis
autem non omnia (quia et Hieronymus aliquanta)
transtulit, quae sub prologo discernuntur. Proprio
autem labore, imo gratia Dei et dono, exposuit idem
<pb n="1070B"/>
Ruffinus symbolum, ut in ejus comparatione alii
nec exposuisse credantur. Disseruit et benedictionem
Jacob super Patriarchas triplici, id est, historico,
morali et mystico sensu. Scripsit et epistolas ad timorem
Dei hortatorias multas, inter quas praeeminent
illae quas ad Probam dedit. Historiae etiam
ecclesiasticae, quam ab Eusebio scriptam et ab ipso
interpretatam diximus, addidit decimum et undecimum
librum. Sed et obtrectatori opusculorum
suorum respondit duobus voluminibus, arguens et
convincens se Dei intuitu et ecclesiae utilitate, auxiliante
<pb n="1071A"/>
Domino, ingenium agitasse; illum vero aemulationis
stimulo incitatum ad obloquendum stylum
 vertisse.</p>
</div2>

<div2>
          <head>CAPUT XVIII.</head>
<p> TICHONIUS natione Afer, in divinis litteris eruditus,
juxta historiam sufficienter, et in saecularibus
non ignarus fuit; in ecclesiasticis quoque negotiis
studiosus. Scripsit de Bello intestino libros tres et
Expositiones diversarum causarum, in quibus ob
suorum defensionem, antiquarum meminit synodorum.
E quibus omnibus agnoscitur Donatianae partis
fuisse. Composuit et Regulas ad investigandam
 et inveniendam intelligentiam Scripturarum, septem,
quas in uno volumine conclusit. Exposuit et
Apocalypsin Joannis ex integro, nihil in ea carnale,
<pb n="1071B"/>
sed totum intelligens spiritale. In qua expositione
dixit, angelicam stationem corpus esse. Mille quoque
annorum regni in terra justorum post resurrectionem
futuri suspicionem dulit; neque tuas in carne mortuorum
resurrectiones futuras, unam justorum, et
aliam injustorum, sed unam et semel omnium, in
qua resurgent etiam abortivi deformati, ne quid
humani generis animatae substantiae intereat, ostendit.
Distinctionem sane duarum resurrectionum ita
facit: <hi>Primam, quam justorum, Apocalypsis dicit,
<pb n="1072A"/>
credimus modo in Ecclesiae incremento agi, ubi justificati
per fidem a morticinis peccatorum suorum per
baptismum ad vitae aeternae stipendium suscitantur,
secundam vero generaliter omnis hominum carnis.</hi> 
Floruit hic vir aetate qua jam memoratus Ruffinus,
Theodosio et filio ejus regnantibus.</p>
</div2>

<div2>
          <head>CAPUT XIX.</head>
<p> SEVERUS presbyter, cognomento Sulpitius, Aquitanicae
provinciae, vir genere et litteris nobilis, et
paupertatis atque humilitatis amore conspicuus, clarus
etiam sanctorum virorum Martini Turonensis
episcopi, et Paulini Nolensis notitia, scripsit non
contemnenda opuscula. Nam epistolas, ad amorem
Dei et contemptum mundi hortatorias, scripsit sorori
suae multas, quae notae sunt. Scripsit ad Paulinum
<pb n="1072B"/>
praedictum duas, et ad alios alias. Sed quia in
aliquibus etiam familiaris necessitas inserta est, non
digeruntur. Composuit et Chronica. Scripsit et ad
multorum profectum vitam B. Martini monachi et
episcopi, signis et prodigiis ac virtutibus illustris
viri: et collationem Postumiani et Galli, se mediante
et judice, de conversatione monachorum Orientalium
et ipsius Martini habitam, in Dialogi speciem,
tribus incisionibus comprehendit. In quarum
priore refert, suo tempore apud Alexandriam in synodo
<pb n="1073A"/>
episcoporum decretum Origenem cautius a
sapientibus pro bonis legendum, et a minus capacibus
pro malis refutandum. Hic in senectute sua a
Pelagianis deceptus, et agnoscens loquacitatis culpam,
silentium usque ad mortem tenuit, ut peccatum
quod loquendo contraxerat, tacendo poenitens
emendaret.</p>
</div2>

<div2>
          <head>CAPUT XX.</head>
<p> ANTIOCHUS episcopus scripsit Adversus Avaritiam
unum et longum volumen. Et in curatione caeci
qui a Salvatore illuminatus est, homiliam composuit,
compunctione timoris Dei et humilitatis plenam.
 Moritur Arcadii imperatoris tempore.</p>
</div2>

<div2>
          <head>CAPUT XXI.</head>
<p> SEVERIANUS, Gabalensis Ecclesiae episcopus, in
<pb n="1073B"/>
divinis Scripturis eruditus, et in homiliis declamator
admirabilis fuit. Unde et frequenter ab episcopo
Joanne et imperatore Arcadio, ad faciendum sermonem
Constantinopolim vocabatur. Legi ejus expositionem
in Epistolam ad Galatas et de baptismo,
et Epiphaniae solemnitate libellum gratissimum.
Moritur minore Theodosio imperante.</p>
</div2>

<div2>
          <head>CAPUT XXII.</head>
<p>NICEAS Romacianae civitatis episcopus, composuit
simplici et nitido sermone competentibus ad baptismum
<pb n="1074A"/>
Instructionis libellos sex. In quibus continet
primus qualiter se debeant habere competentes
qui ad baptisimi gratiam cupiunt pervenire. Secundus
est de Gentilitatis erroribus: in quo dicit suo
pene tempore Melodium quemdam patrea familias
ob liberalitatem, et Gadarium rusticum ob fortitudinem
ab ethnicis esse inter deos translatos. Tertius
liber de Fide unicae majestatis; quartus adversus
 genethlologiam, quintus de Symbolo, sextus de Agni
paschalis victima. Edidit et ad Lapsam Virginem
 libellum, pene omnibus labentibus emendationis
incentivum</p>
</div2>

<div2>
          <head>CAPUT XXIII.</head>
<p>OLYMPIUS, natione Hispanus, episcopus, scripsit
librum fidei adversus eos qui naturam et non arbitrium
<pb n="1074B"/>
in culpam vocant, ostendens non creatione,
sed inobedientia insertum naturae malum.</p>
</div2>

<div2>
          <head>CAPUT XXIV.</head>
<p> BACHIARIUS vir Christianae philosophiae, nudus
et expeditus vacare Deo disponens, etiam peregrinationem
 propter conservandam vitae integritatem
elegit. Edidisse dicitur grata opuscula; sed ego ex
illis unum tantum de Fide libellum legi, in quo satisfacit
pontifici urbis, adversus querulos et infamatores
peregrinationis suae, et indicat se non timore
hominum. sed Dei. peregrinationem suscepisse, ut
<pb n="1075A"/>
exiens de terra sua cohaeres fieret Abrahae patriarchae.</p>
</div2>

<div2>
          <head>CAPUT XXV.</head>
<p> SABBATIUS, Gallicanae Ecclesiae episcopus, rogatus
a quadam casta et Christo dedicata virgine, Secunda
nomine, composuit librum de Fide adversus
Marcionem et Valentinum ejus auctorem, et adversus
Eunomium et ejus magistrum Aetium, ostendens
eis ratione et Scripturarum testimoniis, unum esse
Deitatis principium, unum esse Deum aeternitatis
auctorem, et mundi ex nihilo conditorem; simulque
et de Christo, quod non in phantasia homo apparuerit,
sed veram habuerit carnem, per quam manducando,
bibendo, lassando, plorando, moriendo,
resurgendo verus probatus est homo. His enim Marcion
<pb n="1075B"/>
et Valentinus contrarii exstiterunt, asserentes
duo Deitatis esse principia, et Christum venisse in
phantasia. Actio vero et Eunomio discipulo ejus
ostendit, Patrem et Filium non duarum esse naturarum
et divinitate parilium, sed unius essentiae
( <foreign xml:lang="greek">ὁμοιουσίων</foreign>), et alterum ex altero, id est, ex Patre
Filium, et alterum alteri coaeternum: cui credulitati
Aetius et Eunomius contradicunt.</p>
</div2>

<div2>
          <head>CAPUT XXVI.</head>
<p> ISAAC scripsit de sanctae Trinitatis tribus personis
et incarnatione Domini librum obscurissimae disputationis
et involuti sermonis, confirmans ita in
<pb n="1076A"/>
una Deitate tres esse personas, ut sit aliquid in singulis
proprium, quod non habeat alia. Patrem scilicet
hoc habere proprium, quod ipse sit sine origine
origo aliorum: filium hoc habere proprium, quod
genitus genitore non sit posterior: Spiritum sanctum
hoc habere proprium, quod nec factus sit nec genitus,
et tamen sit ex altero. De incarnatione vero ita
scribit, ut manentibus in ea duabus naturis una credatur
Filii Dei persona.</p>
</div2>

<div2>
          <head>CAPUT XXVII.</head>
<p> URSINUS monachus scripsit adversus eos qui rebaptizandos
haereticos decernunt, docens nec legitimum
esse, nec Deo dignum, rebaptizari illos qui in
nomine Christi, vel in nomine Patris, et Filii, et
Spiritus sancti, quamvis pravo sensu, baptizentur;
<pb n="1076B"/>
sed post Trinitatis et Christi simplicem confessionem
sufficere ad salutem manus impositionem catholici
sacerdotis.</p>
</div2>

<div2>
          <head>CAPUT XXVIII.</head>
<p> MACARIUS, alius monachus, scripsit in urbe Roma
adversus mathematicos librum, in quo labore,
 orientalium quaesivit solatia Scripturarum.</p>
</div2>

<div2>
          <head>CAPUT XXIX.</head>
<p> HELIODORUS alius, Antiochiae presbyter, edidit de
virginitate egregium et sacris Scripturis instructum
volumen.</p>
</div2>

<div2>
          <head>CAPUT XXX.</head>
<p> JOANNES, Hierosolymorum episcopus, scripsit
<pb n="1077A"/>
adversus obtrectatores studii sui librum, in quo
ostendit Origenis se ingenium, non fidem secutum.</p>
</div2>

<div2>
          <head>CAPUT XXXI.</head>
<p> PAULUS episcopus scripsit de poenitentia libellum,
in quo dat legem poenitentibus, ita debere dolere
de peccatis, ne supra mensuram tristitiae, immensitate
desperationis mergantur.</p>
</div2>

<div2>
          <head>CAPUT XXXII.</head>
<p> HELVIDIUS Auxentii discipulus, Symmachi imitator,
scripsit quidem religionis studio, sed non secundum
scientiam, librum, neque sermone, neque vera
ratione nitidum: in cujus opere ita sanctarum Scripturarum
sensum ad suam perversitatem flectere
conatus est, ut earum testimoniis asserere voluerit
<pb n="1077B"/>
S. Mariam post nativitatem Domini, quae virgo peperit,
Joseph sponso suo junctam, et ex ejus consortio
filios suscepisse, qui fratres Domini appellati sunt.
Cujus pravitatem Hieronymus arguens libellum documentis
Scripturarum sufficienter factum adversum
eum edidit.</p>
</div2>

<div2>
          <head>CAPUT XXXIII.</head>
<p> THEOPHILUS, Alexandrinae civitatis episcopus,
 scripsit adversum Origenem unum et grande volumen,
quo omnia pene ejus dicta et ipsum pariter
damnat, simul docens, non a se primum eum, sed ab
antiquis Patribus, et maxime Heracla, fuisse et a
presbyterio ejectum, et de ecclesia pulsum, et de
civitate fugatum. Sed et anthropomorphitas haereticos,
qui dicunt Deum humana figura et membris constare,
<pb n="1077C"/>
disputatione longissima confutans, et divinarum
Scripturarum testimoniis arguens et convincens
<pb n="1078A"/>
eos, ostendit Deum incorruptibilem et incorporeum
juxta fidem Patrum, credendum, neque ullis omnino
membrorum lineamentis compositum, et ob id nihil
ei in creaturis simile per substantiam, neque cuiquam
incorruptibilitatem suae dedisse naturae, sed esse
omnes intellectuales naturas corporeas, omnes corruptibiles,
omnes mutabiles, ut ille solus corruptibilitati
et mutabilitati non subjaceat, <hi>qui solus habet
immortalitatem <note>(I Tim. VI, 16)</note>
            </hi>. Paschalem etiam recursum,
quem magna apud Nicaeam synodus post
nonaginta et quinque annos agi in tempore et die
et luna secundum suum statum invenerat, additis
quibusdam ipsius festivitatis rationibus et expositionibus,
Theodosio obtulit. Legi et tres de Fide libros
sub nomine ejus titulatos; sed quia lingua inconsonans
<pb n="1078B"/>
est, non valde credidi.</p>
</div2>

<div2>
          <head>CAPUT XXXIV.</head>
<p> EUSEBIUS scripsit de crucis Domini Mysterio et
apostolorum, praecipueque Petri constantia, virtute
crucis indepta.</p>
</div2>

<div2>
          <head>CAPUT XXXV.</head>
<p>VIGILANTIUS presbyter, natione Gallus, Hispaniae
Barcilonensis parochiae ecclesiam tenuit. Scripsit et
ipse zelo quidem religionis aliqua; sed seductus humana
laude, et praesumens supra vires suas, homo
lingua politus, non sensu Scripturarum exercitatus,
exposuit pravo ingenio secundam visionem Danielis,
et alia locutus est frivola, quae in catalogo haereticorum
necessario ponuntur. Huic et B. Hieronymus
presbyter respondit.</p>
</div2>

<div2>
          <head>CAPUT XXXVI.</head>

<pb n="1078C"/>
<p> SIMPLICIANUS, episcopus Mediolanensis, multis
<pb n="1079A"/>
epistolis hortatus est Augustinum adhuc presbyterum,
agitare ingenium, et expositionibus Scripturarum
vacare, ut etiam novus quidam Ambrosius, Origenis
 <foreign xml:lang="greek">ἑργοδιώκτης,</foreign> videretur. Unde et multas ad
ejus personam absolvit Scripturarum quaestiones.
Est et ejus epistola propositionum, in qua interrogando
quasi disciturus docet docturum.</p>
</div2>

<div2>
          <head>CAPUT XXXVII.</head>
<p> VIGILIUS episcopus scripsit ad quemdam Simplicianum
in laudem martyrum libellum et epistolam
continentem gesta sui temporis apud barbaros martyrum.</p>
</div2>

<div2>
          <head>CAPUT XXXVIII.</head>
<p> AUGUSTINUS Afer, Hipponensis oppidi episcopus,
vir eruditione divina et humana orbi clarus,
<pb n="1079B"/>
fide integer et vita purus, scripsit quanta nec inveniri
possunt. Quis enim glorietur se omnia illius
<pb n="1080A"/>
habere? Aut quis tanto studio legat, quanto ille scripsit?
 Unde et multa loquenti accidit, quod dixit
per Salomonem Spiritus sanctus: <hi>In multiloquio non
effugies peccatum <note>(Prov. X, 19)</note>
            </hi>. Edidit tamen senex
quos juvenis coeperat, de Trinitate libros 15; in quibus,
ut Scriptura ait, introductus in cubiculum Regis <note>(Esth. II, 16)</note>,
et decoratus veste multifaria sapientiae
Dei, exhibuit Ecclesiam non habentem maculam
aut rugam <note>(Ephes. V, 27)</note> vel aliquid hujusmodi.
De Incarnatione quoque Dei idoneam edidit
pietatem. De Resurrectione etiam mortuorum simili
cucurrit sinceritate; licet minus capacibus dubitationem
de abortivis fecerit. Error tamen illius sermone
multo, ut dixi, contractus, lucta hostium
exaggeratus, necdum haeresis quaestionem dedit?.</p>
</div2>

<div2>
          <head>CAPUT XXXIX.</head>

<pb n="1080B"/>
<p> OROSIUS presbyter, Hispanus genere, vir eloquens
<pb n="1081A"/>
et historiarum cognitor, scripsit adversum
querulos et infamatores Christiani nominis qui dicunt
defectum Romanae reipublicae Christi doctrina invectum,
libros septem; in quibus pene totius mundi
temporis calamitates et miserias, ac bellorum inquietudines
replicans, ostendit magis Christianae
observationis esse, quod contra meritum suum res
Romana adhuc duraret, et pace culturae Dei pacatum
 retineret imperium. Sane in primo libro describit
positionem orbis, Oceani interfusione, et
Tanais limitibus intercisam, situm locorum, nomina,
numerum, moresque gentium, qualitates regionum,
initia bellorum, et tyrannidis exordia finitimorum
sanguine dedicata. Hic est Orosius, qui ab
Augustino, pro discenda animae ratione, ad Hieronymum
<pb n="1081B"/>
missus, rediens reliquias.  B. Stephani
primi martyris, tunc nuper inventas, primus intulit
Occidenti. Claruit extremo pene Honorii imperatoris
tempore.</p>
</div2>

<div2>
          <head>CAPUT XL.</head>
<p> MAXIMUS, Taurinensis Ecclesiae episcopus, vir
in divinis Scripturis satis intentus, et ad docendum
ex tempore plebem sufficiens, composuit in laudem
Apostolorum tractatus, et in Joannis Baptistae nativitatem,
et generalem omnium martyrum homiliam.
<pb n="1082A"/>
Sed et de Capitulis Evangeliorum, et de Actibus
Apostolorum multa sapienter exposuit. Fecit et
duos de S. Eusebii Vercellensis episcopi et confessoris
Vita tractatus; et de SS. Cypriani et Laurentii
martyrio; et de spiritali Baptismi Gratia librum edidit.
De avaritia, de hospitalitate, de defectu lunae, de
eleemosynis, de eo quod scriptum est in Esaia (I,
22): <hi>Caupones tui miscuerunt vinum aqua;</hi> De passione
Domini, de jejunio servorum Dei generali, de jejunio
speciali Quadragesimae, et quod non sit in eo jocandum;
de Juda traditore, de cruce Domini, de sepulcro
Domini, de resurrectione ipsius, de accusato
et judicato apud Pilatum Domino, de calendis Januarii.
Homilias de Natali Domini, homilias de Epiphania,
de Pascha et Pentecoste multas; de hostibus
<pb n="1082B"/>
carnalibus non timendis, de gratiis post cibum Deo
agendis, de poenitentia Ninivitarum, et multas alias
ejus homilias, de diversis habitas legi, quas nec retineo.
 Moritur Honorio et Theodosio juniore regnantibus.</p>
</div2>

<div2>
          <head>CAPUT XLI.</head>
<p> PETRONIUS, Bononiensis Ecclesiae episcopus, vir
sanctae vitae et monachorum studiis ab adolescentia
exercitatus, scripsisse putatur Vitas Patrum monachorum
Aegypti, quas velut speculum ac normam
professionis suae monachi amplectuntur. Legi sub nomine
<pb n="1083A"/>
ejus de Ordinatione episcopi, ratione et humilitate
plenum tractatum: quem lingua elegantior
ostendit non esse ipsius, sed, ut quidam, patris ejus,
Petronii eloquentissimi viri et eruditissimi in saecularibus
litteris. Nam et praefectum praetorii fuisse se,
in ipso tractatu designat. Moritur Theodosio, Arcadii
Filio, et Valentiniano regnantibus.</p>
</div2>

<div2>
          <head>CAPUT XLII.</head>
<p> PELAGIUS haeresiarcha, antequam proderetur haereticus,
scripsit studiosis viris, necessarios tres de
Fide Trinitatis libros: et pro actuali conversatione
 Eulogiarum ex Divinis Scripturis librum unum,
capitulorum indiciis, in modum S. Cypriani martyris
praesignatum. Post haereticus publicatus scripsit
haeresi suae faventia.</p>
</div2>

<div2>
          <head>CAPUT XLIII.</head>

<pb n="1083B"/>
<p> INNOCENTIUS, urbis Romae episcopus, scripsit decretum
Occidentalium Ecclesiarum et Orientalium
 adversus Pelagianos datum, quod postea successor
ejus papa Zosimus latius promulgavit.</p>
</div2>

<div2>
          <head>CAPUT XLIV.</head>
<p> COELESTIUS antequam Pelagianum dogma incurreret
imo adhuc adolescens, scripsit ad parentes suos
<pb n="1084A"/>
de Monasterio epistolas, in modum libellorum, tres,
in omnibus Deum desiderantibus necessarias. Moralis
siquidem in eis dictio nil vitii postmodum proditi,
sed totum ad virtutis incitamentum tenuit.</p>
</div2>

<div2>
          <head>CAPUT XLV.</head>
<p> JULIANUS, episcopus Capuanus, vir acris ingenii,
in divinis Scripturis doctus, Graeca et Latina lingua
scholasticus, priusquam impietatem Pelagii in se aperiret,
clarus in doctoribus Ecclesiae fuit. Postea vero
 haeresim Pelagii defendere nisus, scripsit adversus
Augustinum impugnatorem illius libros quatuor et
iterum libros septem. Est etiam liber altercationis
amborum partes suas defendentium. Hic Julianus
eleemosynis tempore famis et angustiae indigentibus
omnibus suis erogatis, multos miserationis specie,
<pb n="1084B"/>
nobilium praecipue et religiosorum, illiciens haeresi
suae sociavit. Moritur Valentiniano et Constantino,
filio ejus, imperante.</p>
</div2>

<div2>
          <head>CAPUT XLVI.</head>
<p> LUCIANUS presbyter, vir sanctus cui revelavit
Deus, temporibus Honorii et Theodosii Augustorum,
locum sepulcri et reliquiarum corporis S. Stephani
martyris primi; scripsit ipsam Revelationem, ad
omnium Ecclesiarum personas Graeco sermone</p>
</div2>

<div2>
          <head>CAPUT XLVII.</head>

<pb n="1085A"/>
<p> AVITUS presbyter, homo Hispanus genere, ante
relatam Luciani presbyteri scripturam in Latinum
transtulit sermonem, et addita epistola sua per
Orosium Occidentalibus edidit.</p>
</div2>

<div2>
          <head>CAPUT XLVIII.</head>

<pb n="1086A"/>
<p> PAULINUS, Nolae Campaniae episcopus, composuit
versu brevia, sed multa et ad Celsum quemdam,
Epitaphii vice, consolatorium libellum super mortem
Christiani et baptizati infantis, spe Christiana munitum
et ad Severum plures epistolas, et ad Theodosium
<pb n="1087A"/>
imperatorem, ante episcopatum, prosa Panegyricum
 super victoria tyrannoram: eo maxime
quod fide et oratione plus quam armis vicerit. Fecit
et Sacramentarium et Hymnarium. Ad sororem
quoque epistolas multas de contemptu mundi dedit.
Edidit et ex diversis causis diversa disputatione
tractatus. Praecipuus tamen omnium ejus opusculorum
est liber de Poenitentia et de Laude generali
omnium martyrum. Claruit temporibus Honorii et
Valentiniani, non solum eruditione et sanctitate vitae,
sed et potentia adversum daemones.</p>
</div2>

<div2>
          <head>CAPUT XLIX.</head>
<p> EUTROPIUS presbyter scripsit ad duas sorores,
ancillas Christi, quae ob devotionem pudicitiae, et
amorem religionis exhaeredatae sunt a parentibus,
<pb n="1087B"/>
epistolas duas, in modum librorum consolatorias,
eleganti et aperto sermone non solum ratione, sed
etiam testimoniis Scripturarum munitas.</p>
</div2>

<div2>
          <head>CAPUT L.</head>

<pb n="1088A"/>
<p> EVAGRIUS alter scripsit Altercationem Simonis
Judaei, et Theophili Christiani, quae pene omnibus
nota est.</p>
</div2>

<div2>
          <head>CAPUT LI.</head>
<p>VIGILIUS diaconus composuit ex traditione Patrum,
 Monachorum Regulam, quae in coenobio ad profectum
fratrum in conventu legitur, breviato et aperto
sermone totius monasticae professionis in se tenentem
disciplinam.</p>
</div2>

<div2>
          <head>CAPUT LII.</head>
<p> ATTICUS, Constantinopolitanus episcopus, scripsit
ad reginas, Arcadii imperatoris filias, de Fide et
Virginitate librum valde egregium, in quo praeveniens
Nestorianum dogma impugnat.</p>
</div2>

<div2>
          <head>CAPUT LIII.</head>

<pb n="1088B"/>
<p> NESTORIUS, haeresiarches, cum in Antiochena
<pb n="1089A"/>
Ecclesia presbyter, in docendo insignis ex tempore
declamator haberetur, composuit infinitos tractatus
diversarum hypothescon: in quibus etiam tum subtili
nequitia infudit postea proditae impietatis venena,
quae moralis interdum occultabat suadela.
 Postquam vero, eloquentia ejus et abstinentia
commendante, Constantinopolitanae Ecclesiae pontificatu
donatus est, apertum se hostem Ecclesiae,
quem diu celarat, ostendens, scripsit librum quasi
de Incarnatione Domini, sexaginta et duobus divinae
Scripturae testimoniis pravo sensu suo constructum:
 in quo quid asseveraverit, in catalogo haereticorum
monstrabitur.</p>
</div2>

<div2>
          <head>CAPUT LIV.</head>
<p> COELESTINUS, urbis Romae episcopus, decretum
synodi adversum supradictum Nestorium habitum
<pb n="1090A"/>
volumine describens º ad Orientis et Occidentis
Ecclesias dedit, confirmans, duabus in Christo manentibus
 perfecte naturis, unam Filii Dei credendam
esse personam. Huic enim sententiae supradictus
Nestorius ostensus est esse contrarius. Similiter
etiam Xystus, successor Coelestini, pro
eadem re et ad ipsum Nestorium et ad Orientis episcopos,
adversum errorem ejus succidendum sententias
direxit.</p>
</div2>

<div2>
          <head>CAPUT LV.</head>
<p> THEODORUS, Ancyranus Galatiae episcopus, scripsit
adversum Nestorium, adhuc Ephesi positus,
librum redargutionis et confutationis, dialectica quidem
arte ordinatum, sed auctoritate sacrarum Scripturarum
detextum. Multis enim assertionibus usus
est, antequam Scripturarum testimonia poneret.</p>
</div2>

<div2>
          <head>CAPUT LVI.</head>

<pb n="1091A"/>
<p> FASTIDIUS, Britannorum episcopus, scripsit
ad Fatalem quemdam de Vita Christiana librum
unum, et alium de Viduitate servanda, sana et
Deo digna doctrina.</p>
</div2>

<div2>
          <head>CAPUT LVII.</head>
<p> CYRILLUS, Alexandrinae Ecclesiae episcopus, edidit
variarum hypotheseon tractatus. Homilias etiam
composuit plurimas, quae ad declamandum a Graeciae
Episcopis memoriae commendantur. Praeterea libri
<pb n="1092A"/>
ejus sunt de Synagogae Defectu; de Fide adversum
haereticos; et peculari intentione adversum
Nestorium librum composuit qui attitulatur <foreign xml:lang="greek">ἔλεγχος,</foreign>
in quo omnia occulta Nestorii panduntur, et prodita
confutantur.</p>
</div2>

<div2>
          <head>CAPUT LVIII.</head>
<p> TIMOTHEUS episcopus composuit librum de Nativitate
Domini secundum carnem, quam credit in
Epiphania factam.</p>
</div2>

<div2>
          <head>CAPUT LIX.</head>
<p> LEPORIUS adhuc monachus, postea presbyter,
<pb n="1093A"/>
praesumens de puritate vitae, quam arbitrio tantum
et conatu proprio, non Dei se adjutorio obtinuisse
crediderat, Pelagianum dogma coeperat sequi. Sed
a Gallicanis doctoribus admonitus, et in Africa per
Augustinum a Deo emendatus, scripsit Emendationis
suae Libellum: in quo et satisfacit de errore, et
gratias agit de emendatione. Simul et quod male senserat,
de incarnatione Christi corrigens catholicam
sententiam tulit, dicens manentibus in Christo duabus
naturis, unam credi Filii Dei personam.</p>
</div2>

<div2>
          <head>CAPUT LX.</head>

<pb n="1094A"/>
<p> VICTORINUS rhetor Massiliensis, ad filii sui Etherii
personam commentatus est in Genesin, id est, a
principio libri usque ad obitum patriarchae Abrahae,
 tres diversos edidit libros, Christiano quidem et
pio sensu, sed ut pote saeculari litteratura occupatus
homo et nullius magisterio in divinis Scripturis exercitatus,
levioris ponderis sententiam figuravit. Moritur
Theodosio et Valentiniano regnantibus.</p>
</div2>

<div2>
          <head>CAPUT LXI.</head>
<p> CASSIANUS natione Scytha, Constantinopoli a
<pb n="1095A"/>
Joanne Magno episcopo diaconus ordinatus, apud
Massiliam presbyter condit duo monasteria, id est,
virorum et mulierum, quae usque hodie exstant.
Scripsit, experientia magistrante, litterato sermone,
et ut apertius dicam, sensu verba inveniens, et
actione linguam movens, res omnium monachorum
professioni necessarias: id est, de Habitu monachi,
et de canonico orationum modo, atque psalmorum,
qui in monasteriis Aegypti die noctuque tenetur, libros
tres; Institutionum librum unum: de Origine et
qualitate ac remediis octo principalium vitiorum libros
octo, singulos scilicet de singulis vitiis expediens.
Digessit etiam Collationes cum Patribus
Aegyptiis habitas, hoc est, de destinatione monachi ac
fine, de discretione, de tribus ad serviendum Deo
vocationibus; de pugna carnis adversus spiritum, et
<pb n="1095B"/>
spiritus adversus carnem; de natura omnium vitiorum;
de nece sanctorum, de mobilitate animae, de
octo principalibus vitiis, de qualitate orationis, de
perfectis, de castitate, de protectione Dei, de scientia
spiritali, de divinis charismatibus, de amicitia, de
<pb n="1096A"/>
definiendo vel non definiendo, de tribus antiquis generibus
monachorum, et quarto nuper exorto, de fide
coenobitae et eremitae, de satisfactione poenitentiae, de
remissione Quinquagesimae, de nocturnis illusionibus;
de eo quod dicit Apostolus, <hi>Non enim quod volo, facio
bonum, sed quod nolo malum, hoc ago <note>(Rom. VII, 19)</note>
            </hi>;
de mortificatione. Et ad extremum, rogatus a
Leone urbis Romae episcopo, scripsit adeersum.
Nestorium de Incarnatione Domini libros septem: et
in his scribendi apud Massiliam et vivendi finem fecit
Theodosio et Valentiniano regnantibus.</p>
</div2>

<div2>
          <head>CAPUT LXII.</head>
<p> PHILIPPUS presbyter, optimus auditor Hieronymi,
commentatus in Job edidit sermone simplici librum.
Legi ejus et familiares epistolas, et valde
<pb n="1096B"/>
salsas, et maxime ad paupertatis et dolorum tolerantiam
exhortatorias. Moritur Marciano et Avito regnantibus.</p>
</div2>

<div2>
          <head>CAPUT LXIII.</head>
<p> EUCHERIUS, Lugdunensis Ecclesiae presbyter,
<pb n="1097A"/>
scripsit ad Valerianum, propinquum suum, de Contemptu
mundi et saecularis philosophiae, epistolam
unam, scholastico sermone et rationabili. Disseruit
etiam ad personam filiorum Salonii et Veranii, post
ea episcoporum, obscura quaeque sanctarum capitula
Scripturarum. Sed et Cassiani quaedam opuscula,
 lato tensa sermone, augusto verbi resolvens
tramite, in unum coegit volumen, aliaque tam ecclesiasticis
quam monasticis studiis necessaria. Moritur
sub Valentiniano et Martiano principibus.</p>
</div2>

<div2>
          <head>CAPUT LXIV.</head>
<p> VINCENTIUS, natione Gallus, apud monasterium
Lerinensis insulae presbyter, vir in Scripturis sanctis
doctus, et notitia ecclesiasticorum dogmatum sufficienter
<pb n="1097B"/>
instructus, composuit, ad evitanda haereticorum
collegia, nitido satis et aperto sermone, validissimam
disputationem, quam absconso nomine suo
 titulavit, Peregrini adversus haereticos. Cujus operis,
quia secundi libri maximam in schedulis partem a
quibusdam furatam perdidit, recapitulato ejus paucis
sermonibus sensu pristino compegit, et uno in libro
<pb n="1098A"/>
edidit. Moritur Theodosio et Valentiniano regnantibus.</p>
</div2>

<div2>
          <head>CAPUT LXV.</head>
<p> SYAGRIUS scripsit de Fide adversum praesumptuosa
haereticorum vocabula, quae ad destruenda vel
ad immutanda S. Trinitatis nomina usurpata sunt,
dicentium Patrem non debere Patrem dici, ne in Patris
nomine filius consonet, sed ingenitum et infectum
ac solitarium nuncupandum, ut quidquid extra
illum est persona, extra illum sit natura: ostendens
et Patrem, qui ejusdem est naturae, posse dici ingenitum,
et Scripturam dixisse,* et ex se genuisse in
persona Filium, non fecisse, et ex se protulisse Spiritum
sanctum in persona, non genuisse neque fecisset.
Sub hujus Syagrii nomine septem de Fide et
<pb n="1098B"/>
Regulis fidei libros praetitulatos inveni, sed quia
 linguam variant, non omnes ejus credidi esse.</p>
</div2>

<div2>
          <head>CAPUT LXVI.</head>
<p>ISAAC, presbyter Antiochenae Ecclesiae, scripsit
Syro sermone, longo tempore et multa; praecipua
tamen cura adversum Nestorianos et Eutychianos.
Ruinam etiam Antiochiae elegante carmine planxit,
<pb n="1099A"/>
 eo auditores imbuens sono quo Ephrem diaconus
Nicomediae lapsum. Moritur Leone et Martiano
imperantibus.</p>
</div2>

<div2>
          <head>CAPUT LXVII.</head>
<p> SALVIANUS, Massiliensis Ecclesiae presbyter,
humana et divina litteratura instructus, et, ut absque
invidia loquar, episcoporum magister, scripsit scholastico
et aperto sermone multa: ex quibus ista legi,
de Virginitatis bono ad Marcellum Presbyterum
libros tres; Adversum Avaritiam libros quatuor, de
Praesenti Judicio libros quinque, et pro eorum merito
satisfactionis ad Salonium episcopum librum
unum, et Expositionis extremae partis libri Ecclesiastici
ad Claudium episcopum Viennensem librum
unum, librum Epistolarum unum. Et in morem
Graecorum, a principio Genesis usque ad conditionem
<pb n="1099B"/>
hominis, composuit versu hexaemeron librum
unum; homilias episcopis factas multas, sacramentorum
vero quantas nec recordor. Vivit usque hodie in
senectute bona.</p>
</div2>

<div2>
          <head>CAPUT LXVIII.</head>
<p> PAULINUS composuit tractatus de Initio Quadragesimae,
<pb n="1100A"/>
de quibus ego duos legi: de Die Dominico
Paschae, de obedientia, de poenitentia, de neophytis.</p>
</div2>

<div2>
          <head>CAPUT LXIX.</head>
<p> HILARIUS, Arelatensis episcopus, vir in sanctis
Scripturis doctus, paupertatis amator, et erga inopum
provisionem non solum mentis pietate, sed et corporis
sui sollicitus labore fuit. Nam pro reficiendis
pauperibus etiam rusticationem contra vires suas
homo genere clarus, et longe aliter educatus, exercuit;
sed nec in spiritalibus neglexit. Nam et in docendo
 gratiam habuit, et absque personarum acceptione
omnibus castigatum opus praedicationis ingessit.
Ingenio vero immortali aliqua et parva edidit,
quae eruditae animae et fidelis linguae indicio sunt: in
<pb n="1100B"/>
quibus praecipue, et ad multorum utilitatem, necessario
opere Vitam sancti Honorati praedecessoris sui
composuit. Moritur Valentiniano et Martiano regnantibus.</p>
</div2>

<div2>
          <head>CAPUT LXX.</head>
<p> Leo, urbis Romae episcopus, scripsit ad Flavianum,
<pb n="1101A"/>
Constantinopolitanae Ecclesiae episcopum,
adversus Eutychen presbyterum (qui tunc ambitione
episcopatus nova in Ecclesiam moliebatur inducere)
epistolam, in qua admonet eum, ut si confiteretur
errorem, et polliceretur emendationem, reciperet
eam; sin autem persisteret in incepto, cum sua
haeresi damnaretur. Similiter docet in ipsa epistola,
et divinis confirmat testimoniis, Dominum nostrum
Jesum Christum, sicut et paternae divinitatis verum
Filium, ita verum humanae naturae esse hominem
credendum, id est, ex carne Virginis Mariae carnem
traxisse, et non de coelo corpus sibi exhibuisse, sicut
Eutyches asserebat. Moritur Leone et Majoriano
imperatoribus.</p>
</div2>

<div2>
          <head>CAPUT LXXI.</head>
<p>
            <pb n="1101B"/> MOCHIMUS, Mesopotamius presbyter, apud Antiochiam
scripsit adversum Eutychen egregium libellum;
et alia scribere dicitur quae necdum legi.</p>
</div2>

<div2>
          <head>CAPUT LXXII.</head>
<p>TIMOTHEUS, exstincto ab Alexandrinis Proterio
episcopo, tumultuante adhuc plebe aut voluit, aut
passus est se ab uno episcopo in locum occisi episcopum
fieri. Et ne contra legem factus merito abjiceretur,
ad gratiam plebis, quae Proterium exosum
habuerat, omnes quibus ille communicaverat, Nestorianos
esse pronuntiat: et maculam conscientiae,
temeritate abluendam praesumens, scripsit ad Leonem
imperatorem libellum valde suasorium, quem pravo
sensu Patrum testimoniis in tantum roborare conatus
<pb n="1101C"/>
est, ut ad decipiendum imperatorem, et suam haeresin
<pb n="1102A"/>
 constituendam, pene Leonem, urbis Romae pontificem
et Chalcedonensem synodum, ac totos Occidentales
episcopos aliorum adminiculo Nestorianos
ostenderet. Sed, favente Deo, a Chalcedonensi concilio
hostis Ecclesiae arguitur et confutatur. Vivere
adhuc in exsilio jam haeresiarcha dicitur et habetur
Hunc ipsum libellum noscendi gratia ego, rogatus a
fratribus, in Latinum transtuli, et cavendum praetitulavi.</p>
</div2>

<div2>
          <head>CAPUT LXXIII</head>
<p>ASCLEPIUS Afer, in Baiensi territorio vici non
grandis episcopus, scripsit adversum Arianos, et
modo adversum Donatistas scribere dicitur. In docendo
autem ex tempore, grandi opinione celebratur.</p>
</div2>

<div2>
          <head>CAPUT LXXIV.</head>
<p>
            <pb n="1102B"/>PETRUS Edessenae Ecclesiae presbyter, declamator
insignis, scripsit Variarum Causarum tractatus,
et more sancti Ephrem diaconi, psalmos metro composuit.</p>
</div2>

<div2>
          <head>CAPUT LXXV.</head>
<p> PAULUS presbyter, natione, ut ex dictis ejus
cognovi, Pannonius, scripsit de Virginitate servanda
et contemptu mundi, ac vitae institutione, vel morum
correctione mediocri sermone, sed divino conditos
sale libros duos, ad personam cujusdam nobilis et
Christo dicatae virginis Constantiae nomine: in quibus
meminit Joviniani haeretici et voluptatum ac libidinum
praedicatoris, cui in tantum continentis vitae et
castae institutio contraria fuit, ut inter luxuriosas
<pb n="1102C"/>
 epulas animam eructaret.</p>
</div2>

<div2>
          <head>CAPUT LXXVI.</head>

<pb n="1103A"/>
<p>PASTOR episcopus composuit libellum in modum
symboli parvum, totam pene ecclesiasticam credulitatem
per sententias continentem. In quo inter caeteras
dissensionum pravitates quas praetermissis auctorum
vocabulis anathematizat, Priscillianos cum ipso
auctoris nomine damnat.</p>
</div2>

<div2>
          <head>CAPUT LXXVII.</head>
<p> VICTOR Cartennae Mauritaniae civitatis episcopus,
scripsit adversus Arianos librum unum longum,
quem Genserico regi per suos audiendum
obtulit, sicut ex prooemio ipsius libri didici. Et de
Poenitentia Publicani librum unum, in quo et regulam
vivendi poenitentibus juxta Scripturarum auctoritatem
instituit; et ad Basilium quemdam super
<pb n="1103B"/>
morte filii, consolatorium librum, spe resurrectionis,
perfecta instructione munitum. Homilias etiam
composuit multas, quas a fratribus salutis propriae
sollicitis in libros digestas servari cognovi.</p>
</div2>

<div2>
          <head>CAPUT LXXVIII.</head>
<p> VOCONIUS, Castellani Mauritaniae oppidi episcopus,
scripsit adversus Ecclesiae inimicos Judaeos et
Arianos et alios haereticos. Composuit etiam Sacramentorum
egregium volumen.</p>
</div2>

<div2>
          <head>CAPUT LXXIX.</head>
<p> MUSAEUS, Massiliensis Ecclesiae presbyter, vir in
divinis Scripturis doctus, et in earum sensibus subtilissima
<pb n="1104A"/>
quadam exercitatione limatus, lingua quoque
scholasticus, hortatu S. Venerii episcopi, excerpsit
de sanctis Scripturis lectiones totius anni
festivis diebus aptas; responsoria etiam Psalmorum
capitula temporibus et lectionibus congruentia. Quod
opus tam necessarium a lectoribus in Ecclesia probatur,
ut expetitum et sollicitudinem tollat et moram,
plebique ingerat scientiam, celebritatique decorem.
Sed et ad personam sancti Eustachii episcopi, successoris
supradicti hominis Dei, composuit Sacramentorum
egregium et non parvum volumen, per
membra quidem pro opportunitate officiorum et
temporum, pro lectionum textu, psalmorumque serie
et cantatione, discretum, sed supplicandi Deo et
contestandi beneficiorum ejus, soliditate sui consentaneum.
<pb n="1104B"/>
Quo opere gravissimi sensus et castigatae
eloquentiae agnovimus virum. Homilias etiam dicitur
declamasse, quas et haberi a fidelibus viris cognovi,
sed ego non legi. Moritur Leone et Majoriano regnantibus.</p>
</div2>

<div2>
          <head>CAPUT LXXX.</head>
<p> VINCENTIUS presbyter, et ipse natione Gallus, in
divinis Scripturis exercitatus, linguam habens usu
loquendi et majore lectione politam, commentatus
est in Psalmos. Cujus operis legit aliqua homini Dei
 Cannatae, me audiente, promittens simul, si Dominus
vitam et vires daret, se in toto Psalterio eodem
studio laboraturum.</p>
</div2>

<div2>
          <head>CAPUT LXXXI.</head>

<pb n="1105A"/>
<p> CYRUS, natione Alexandrinus, arte medicus, ex
philosopho monachus, vir dicendi peritus, scripsit
adversus Nestorium prius eleganter et fortiter, modo
autem dum in illum invehitur nimius, et syllogismis
magis quam Scripturis agit, Timotheanum dogma
fovere coepit. Denique ambiguus etiam sui, suspendit
animum a consensu Chalcedonensis decreti,
nec acquiescendum putat Filium Dei duabus post incarnationem
constare naturis.</p>
</div2>

<div2>
          <head>CAPUT LXXXII.</head>
<p>SAMUEL, Edessenae Ecclesiae presbyter, multa
adversus Ecclesiae inimicos Syro sermone construere
dicitur, praecipua tamen intentione contra Nestorianos
et Eutychianos et Timotheanos novellos, sed
<pb n="1105B"/>
sibi diversos haereticos. Unde et frequenter triformem
bestiam ecclesiastica simul sententia cum auctoritate
sanctarum Scripturarum summatimque ferit, ostendens
<pb n="1106A"/>
Nestorianis, Deum in homine, non purum hominem
ex virgine natum; Eutychianis, veram humani
generis carnem a Deo assumptam, et non de coelo
exhibitam, nec crassi aeris substantiam in carne incessisse
formatam; Timotheanis, ita Verbum carnem
factam, ut manente Verbo in sua substantia, et homine
in sua natura, societate, non immixtione, unam
Filii Dei reddidisse personam. Vivere adhuc apud
Constantinopolim dicitur. Nam initio <note>(an. Christi
465)</note> collati Anthemio imperii et scripta ejus et esse
eum in carne cognovi.</p>
</div2>

<div2>
          <head>CAPUT LXXXIII.</head>
<p> CLAUDIANUS, Viennensis Ecclesiae presbyter, vir
ad loquendum artifex et ad disputandum subtilis,
composuit tres quasi de Statu, vel de substantia animae
<pb n="1106B"/>
libros, in quibus agit intentione tota, quatenus
ostendat aliquid esse incorporeum praeter Deum.
[ Scripsit et alia nonnulla, inter quae et hymnum de
<pb n="1107A"/>
passione Domini, cujus principium est: <hi>Pange,
lingua, gloriosi.</hi> Fuit autem frater Mamerti Viennensis
episcopi.]</p>
</div2>

<div2>
          <head>CAPUT LXXXIV.</head>
<p> Prosper, homo Aquitanicae regionis, sermone
scholasticus, et assertionibus nervosus, multa
composuisse dicitur: ex quibus ego Chronica
illius nomine praetitulata legi, continentia a primi
hominis conditione, juxta divinarum Scripturarum
<pb n="1108A"/>
fidem, usque ad obitum Valentiniani Augusti, et
captivitatem urbis Romae a Genserico Vandalorum
rege factum. Legi et librum adversus opuscula sub
persona Cassiani, quae Ecclesia Dei salutaria probat,
 ille infamat nociva. Quae enim vere Cassiani et
Prosperi, de gratia et libero arbitrio sententiae fuerunt,
in aliquibus sibi contrariae inveniuntur.
 Epistolae quoque papae Leonis adversus Eutychen,
de vera Christi incarnatione, ad diversos datae et
ab ipso dictatae dicuntur.</p>
</div2>

<div2>
          <head>CAPUT LXXXV.</head>

<pb n="1109A"/>
<p> Faustus, ex abbate Lerinensis monasterii apud
Regium Galliae episcopus factus, vir in divinis
Scripturis satis intentus, ex traditione symboli occasione
accepta, composuit librum de Spiritu sancto
in quo ostendit eum juxta fidem Patrum et consubstantialem
et coaeternalem esse Patri et Filio, ac
plenitudinem Trinitatis obtinentem. Edidit quoque
opus egregium de Gratia Dei, qua salvamur, et
libero humanae mentis arbitrio. In quo opere docet
gratiam Dei semper et invitare, et praecedere, et
adjuvare voluntatem nostram, et quidquid ipsa libertas
arbitrii labore piae mercedis acquisierit non
esse proprium meritum, sed gratiae donum. Legi
ejus et adversus Arianos et Macedonianos parvum
<pb n="1109B"/>
libellum in quo coessentialem praedicat Trinitatem;
et alium adversus eos qui dicunt esse in creaturis
aliquid incorporeum, in quo et divinis testimoniis
<pb n="1110A"/>
et Patrum confirmat sententiis, nihil credendum
incorporeum praeter Deum. Est et ejus epistola in
modum libelli, ad diaconum quemdam Gratum nomine
edita, qui a fide catholica discedens, ad Nestorianam
abiit impietatem. In qua epistola admonet
eum credere sanctam Mariam Virginem non hominem
purum genuisse, qui postea divinitatem susceperit,
sed Deum verum in homine vero. Sunt vero
et alia ejus scripta, quae, quia necdum legi, nominare
nolui. Viva tamen voce egregius doctor et creditur
et probatur. Scripsit postea ad Felicem praefectum
praetorii, et patriciae dignitatis virum, filium Magni
consulis, jam religiosum, epistolam ad timorem
Domini hortatoriam, convenientem personis pleno
animo poenitentiam agere disponentibus</p>
</div2>

<div2>
          <head>CAPUT LXXXVI.</head>

<pb n="1110B"/>
<p> CAESARIUS, Arelatensis urbis episcopus, vir sanctitate
<pb n="1111A"/>
et virtutibus celeber, scripsit egregia, et grata,
et valde monachis necessaria opuscula. De Gratia
quoque et Libero Arbitrio edidit testimonia,
divinarum Scripturarum et sanctorum Patrum judiciis
munita, ubi docet hominem nihil de proprio
agere boni posse, nisi eum divina gratia praevenerit.
Quod opus etiam papa Felix per suam epistolam
roboravit, et in latius promulgavit. Floruit hic eo
tempore quo et Faustus, Anastasio rempublicam
administrante.</p>
</div2>

<div2>
          <head>CAPUT LXXXVII.</head>
<p> SERVUSDEI episcopus scripsit adversus eos qui
dicunt Christum in hac vita degentem non vidisse
carneis suis oculis Patrem, sed post resurrectionem
ex mortuis, et ascensionem in coelis, cum translatus
<pb n="1111B"/>
est in gloriam Dei Patris, profectum scilicet ei
dantis in remunerationem martyrii. In qua Scriptura
ostendit, et disputatione sua, ac sanctarum Scripturarum
testimoniis, Dominum Jesum ab ipso ejus
<pb n="1112A"/>
conceptu per Spiritum sanctum facto, et partu ex
Virgine, quod Deus verus in homine vero ipse quoque
Homo Deus factus natus est, semper carnis suae
oculis et Patrem vidisse, et Spiritum sanctum, per
specialem et ei unitam Dei et hominis societatem.</p>
</div2>

<div2>
          <head>CAPUT LXXXVIII.</head>
<p> VICTORIUS, homo natione Aquitanus, calculator
scrupulosus, invitatus a sancto Hilario urbis Romae
episcopo, composuit Paschalem Cursum indagatione
cautissima; post quatuor priores qui composuerunt,
id est Hippolytum, Eusebium, Theophilum et Prosperum;
 et protendit annorum seriem usque ad
annum quingentesimum trigesimum secundum: ita
ut quingentesimo trigesimo tertio anno Paschalis reincipiat
solemnitas, eodem mense et die, eademque
<pb n="1112B"/>
 luna qua primum passio et resurrectio Domini
facta est.</p>
</div2>

<div2>
          <head>CAPUT LXXXIX.</head>
<p> THEODORITUS, Cyri civitatis episcopus (Cyro
<pb n="1113A"/>
enim rege Persarum condita servat hodieque apud
Syriam nomen auctoris) dicitur scripsisse multa;
ad meam tamen notitiam ista sunt, quae venerunt:
de Incarnatione Domini adversus Eutychen presbyterum
et Dioscorum Alexandriae episcopum, qui
humanam in Christo carnem fuisse negant, scripta
fortia, per quae confirmat et ratione et testimoniis
Scripturarum, ita illum veram maternae substantiae
carnem habuisse, quam ex matre Virgine sumpsit,
sicut et veram deitatem, quam aeterna nascibilitate
a Deo Patre gignente ipse nascendo accepit. Sunt et
ejus decem Historiae ecclesiasticae libri quos imitatus
Eusebium Caesariensem scripsit, incipiens a fine
librorum Eusebii usque ad suum tempus, id est, a
Vicennalibus Constantini usque ad imperium Leonis
senioris, sub quo et mortuus est.</p>
</div2>

<div2>
          <head>CAPUT XC.</head>

<pb n="1113B"/>
<p>GENNADIUS, Constantinopolitanae Ecclesiae episcopus,
vir lingua nitidus, et ingenio acer, tam dives
ex lectione antiquorum fuit, ut Danielem prophetam
ex integro ad verbum commentatus exponeret.
<pb n="1114A"/>
Homilias etiam multas composuit. Moritur Leone
seniore imperium tenente.</p>
</div2>

<div2>
          <head>CAPUT XCI.</head>
<p> THEODULUS, presbyter in Coelesyria, scripsisse
multa dicitur, sed ad me liber ejus pervenit, quem
de Consonantia divinae Scripturae composuit, id est,
Veteris et Novi Testamenti, adversum antiquos
haereticos, qui propter differentiam praeceptorum
vel caeremoniarum, alium Veteris Testamenti, Deum
 dixerunt, alium Novi. In quo ostendit dispensationis
fuisse unius ejusdemque Dei, auctoris utriusque
Scripturae, ut alia per Moysen antiquis daretur lex,
in sacrificiorum caeremoniis et judiciorum animadversionibus;
alia nobis per Christi praesentiam in
sacris mysteriis et futuris repromissionibus; nec
diversa credi debere, sed uno spiritu et uno auctore
<pb n="1114B"/>
dictata, cum illa lex, quae, si modo secundum
litteram observetur, occiderit, eademque ipsa secundum
spiritalem intellectum vivificet. Moritur hic
scriptor ante triennium, regnante Zenone</p>
</div2>

<div2>
          <head>CAPUT XCII.</head>
<p> SIDONIUS, Arvernorum episcopus, scripsit varia
<pb n="1115A"/>
et grata opuscula, et sanae doctrinae. Homo siquidem
tam divinis quam humanis ad integrum imbutus,
acerque ingenio, scripsit ad diversos diverso
metro vel prosa compositum epistolarum insigne
volumen: in quo quid in litteris posset ostendit. Verum
in Christiano vigore pollens, etiam inter barbarae
ferocitatis duritiem, quae eo tempore Gallos oppresserat,
catholicus pater et doctor habetur insignis.
Floruit ea tempestate qua Leo et Zeno Romanis
imperabant.</p>
</div2>

<div2>
          <head>CAPUT XCIII.</head>
<p> JOANNES, Antiochenae parochiae ex grammatico
presbyter, scripsit adversum eos qui in una tantum
substantia asserunt adorandum Christum, nec
acquiescunt duas in Christo confitendas naturas;
<pb n="1115B"/>
docens secundum relationem Scripturarum unam
in illo Dei et hominis personam esse, non unam carnis
et Verbi naturam. Simul et impugnat aliquas
Cyrilli Alexandrini episcopi sententias, dicens incaute
ab illo adversus Nestorium prolatas, quae fomentum
et robur addunt Timotheanis: quod valde inaniter
dicit. Vivere adhuc dicitur et ex tempore declamare.</p>
</div2>

<div2>
          <head>CAPUT XCIV.</head>
<p> GELASIUS, urbis Romae episcopus, scripsit adversus
Eutychen et Nestorium grande et praeclarum volumen,
<pb n="1116A"/>
et tractatus diversarum scripturarum et sacramentorum,
elimato sermone, et adversus Petrum
et Acacium scripsit epistolas quae hodie in Ecclesia
tenentur catholica. Fecit et hymnos in similitudinem
Ambrosii episcopi. Obiit sub Anastasio Augusto.</p>
</div2>

<div2>
          <head>CAPUT XCV.</head>
<p>HONORATUS, Constantinae Africae civitatis episcopus,
scripsit ad Arcadium quemdam, qui pro confessione
fidei catholicae in partibus Africae a Genserico
rege missus exsulabat, epistolam ad labores pro
Christo ferendos hortatoriam, et exemplis praesentibus,
et Scripturarum relationibus roboratam, et
quod confessionis fidei perseverantia non solum praeterita
purget peccata, sed et meritum procuret martyrii.</p>
</div2>

<div2>
          <head>CAPUT XCVI.</head>

<pb n="1116B"/>
<p> CEREALIS episcopus, natione Afer, interrogatus
a Maximino Arianorum episcopo, si paucis posset
vel divinae Scripturae testimoniis, absque disputationis
duntaxat assertione, fidem catholicam assignare:
quam ille in nomine Domini, suffragante sibi
veritate, non paucis testimoniis sicut Maximinus
 irridens petierat, sed copiosis tam Veteris quam Novi
Testamenti indiciis approbavit et libello edidit.</p>
</div2>

<div2>
          <head>CAPUT XCVII.</head>
<p> EUGENIUS, Carthaginis Africae civitatis episcopus
<pb n="1117A"/>
et confessor publicus, admonitus ab Hunerico Vandalorum
rege, catholicae fidei expositionem, et maxime
 verbi homousii proprietatem disserere, cum
consensu omnium Africae, Mauritaniae et Sardiniae
atque Corsicae episcoporum et confessorum qui in
catholica permanserunt fide, composuit Librum Fidei,
non solum sanctarum Scripturarum sententiis,
sed et Patrum testimoniis communitum, et per
collegas confessionis suae porrexit. Jam vero asportandus
pro fidelis linguae remuneratione in exsilium,
epistolas, velut commonitorias fidei, et unius sacri
et conservandi baptismatis, ovibus suis quasi pastor
sollicitus dereliquit. Altercationes quoque quas cum
Arianorum praesulibus per internuntios habuit, conscripsit,
et relegendas per majorem domus Hunerico
<pb n="1117B"/>
transmisit. Similiter et preces pro quiete Christianorum
eidem, velut apologias obtulit. Vivere
adhuc ad confirmationem Ecclesiae dicitur.</p>
</div2>

<div2>
          <head>CAPUT XCVIII.</head>
<p> POMERIUS, natione Maurus, in Gallia presbyter
ordinatus, interrogantibus Juliano episcopo et Vero
presbytero, dialecticorum more respondens arte dialectica,
et sermone ingenioque apto, composuit de
Natura animae et qualitate ejus et de Resurrectione,
et de specialitate ejus in hac vita fidelium,
et generali omnium hominum libros octo. Quorum
primus continet quid sit anima, vel qualiter ad
imaginem Dei credatur facta; secundus, utrum anima
<pb n="1118A"/>
corporea an incorporea debeat credi; tertius, unde
sit anima primi hominis facta; quartus, utrum anima,
quae nascituro corpori infundenda est, nova fiat
et sine peccato, an ex substantia animae primi hominis
velut propago de radice producta, etiam peccatum
primae animae secum trahat originaliter; quintus,
recapitulationem libri quarti, disputationis et
distinctionis, et quae sit facultas animae, id est, possibilitas,
et quod eam ex una et sincera voluntate
obtineat; sextus, unde sit juxta Apostoli dictum adversitas
carnis et spiritus; septimus, de differentia
vitarum, mortium, resurrectionum carnis et animae;
octavus, de his quae sub fine mundi futura praedicta
sunt, absolutiones quaestionum quae de resurrectione
proponi solent. Memini legisse me olim ejus dictatum
<pb n="1118B"/>
ad quemdam nomine Principium, de Contemptu
mundi, ac rerum transiturarum, hortatorium, et
alium de Vitiis et virtutibus praetitulatum. Scripsisse
dicitur et alia, et adhuc scribere, quae ad
meam notitiam non venerunt. Vivit usque hodie conversatione
Deo digna, apta professione et gradu.</p>
</div2>

<div2>
          <head>CAPUT XCIX.</head>
<p> HONORATUS, Massiliensis Ecclesiae episcopus, vir
eloquens, et absque ullo linguae impedimento ex
tempore in ecclesia declamator, et quia a pueritia in
timore Dei crescens etiam in negotiis ecclesiasticis
exercitatus est, os suum quasi armarium aperit, et
in homiliarum modum ad utilitatem legentium multa
<pb n="1119A"/>
 componit, maximeque ad colendam fidei rationem,
et revincendam haereticorum perversitatem. In
cujus libera praedicandi constantia non solum vicinarum
civitatum sacerdotes et populi delectantur, sed
et longe positi, cum ad eos necessario pergit, summam
ei docendi in suis ecclesiis rogantes injungunt.
Sanctus quoque papa Gelasius, Romanae urbis pontifex,
per scripturam agnoscens ejus fidei integritatem,
rescripto suo probatam judicavit. Sanctorum quoque
Patrum Vitas, ad aedificationem posterorum,
coaptat ipse legendas, praecipue nutritoris sui Hilarii,
<pb n="1120A"/>
Arelatensis episcopi; litanias ad supplicandam Dei
clementiam, cum plebe sibi credita pro viribus agit.</p>
</div2>

<div2>
          <head>CAPUT C.</head>
<p> Ego GENNADIUS, Massiliae presbyter, scripsi
adversus omnes haereses libros octo, et Adversus
Nestorium libros sex, Adversus Pelagium libros
tres, et tractatus de Mille Annis et de Apocalypsi
beati Joannis, et hoc opus, et epistolam de fide
mea misi ad beatum Gelasium, urbis Romae episcopum.
</p>
</div2>
      </div1>
</body>
  </text>
</TEI>