<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Tabulae donariorum marmoreae</title>
              <author ref="http://viaf.org/viaf/100184667">Gregorius I<date>540-604</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 75</title>
           <idno>GreI.TaDoMa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>TABULA MARMOREA AD PORTICUM S. PETRI PARIETI AFFIXA.</head>
 
<p>+ DOMINIS SCIS AC BEATISS PETRO ET PAVLO APOSTOLORVM PRINCIPIBVS + GREGORIVS INDIGNVS SERVVS +
QVOTIENS LAVDI VESTRAE VSIBVS SERVITVRA QVEDAMLICET PARBA CONQVIRIMVS VESTRA VOBIS REDDIMVS NON NOSTRA LARGIMVR
VT HAEC AGENTES NON SIMUS ELATI DE MVNERE SET DE SOLVTIONE SECVRI + NAM QVID VNQVAM SINE VOBIS NOSTRVM EST +
QVI NON POSSVMVS ACCEPTA REDDERE + NISI QVIA PER VOS ITERVM ET IPSVM HOC VT REDDEREMVS ACCEPIMVS + VNDE EGO VESTER
SERVVS REDVCENS AD ANIMVM MVLTVM ME VOBIS BEATI APOSTOLI PETRE ET PAVLE ESSE DEVITOREM PROPTER QVOD AB VVERIBVS
MATRIS MEAE DIVINAE POTENTIAE GRATIA PROTEGENTE INTRO GREMIVM ECCLESIAE VESTRAE ALVISTIS ET AD INCREMENTVM
PER SINGVLOS GRADVS VSQVE AD SVMMVM APICEM SACERDOTII LICET IMMERITVM PRODVCERE ESTIS DIGNATI + IDEOQVE
HOC PRIVILEGII MVNVSCVLVM HVMILI INTERIM OFFERRE DEVOTIONE PRAEVIDI + STATVO ENIM ET A MEIS SVCCESSORIBVS
SERVANDVM SINE ALIQVA REFRAGATIONE CONSTITVO + VT LOCA VEL PRAEDIA CVM OLIBETIS QVI INFERIVS DESCRIBVNTVR
QVOS PRO CONCINNATIONE LVMINARIORVM VESTRORVM A DIVERSIS QVIBVS DETENEBANTVR RECOLLIGENS VESTRA VOBIS DICAVI
IMMVTILATA PREMANERE ID EST IN PATRIMONIO APPIAE MASS VICTORIOLAS OLIBETV IN FVND RVMELLIANO IN INTEGRo
OLIBETv. IN FVND OCTABIANO IN INTEGRo MASS TRABATIANA OLIBET. IN FVND BVRREIANO VT SP OLIBET IN FVND APPIANO VT
SP</p>
<p>OLIBETV IN FVND. IVLIANO IN INTEGRO OLIBET. IN FVND VIVIANO VT SVP. OLIBET. IN FVND. CATTIA . . .
OLIBET. IN FVND. SOLIFICIANO. VT SP. OLIBET. IN FVND. PALMIS VT SVP. OLIBET IN FVND. SAGARIS. V . . . . <super>V</super>. . .
OLIBET. IN FVND. MARANO. VT SVP. OLIBET. IN FVND. IVLIANO VT SP. OLIBET IN FVND. SATVRRIANO. VT SP.
OLIBET. IN FVND. CANIANO ET CARBONARIA VT SVP. MASS. CESARIANA OLIBET. IN FVND. FLORANº VT
OLIBET. IN FVND. PRISCIANO ET GRASSIANO VT SVP. OLIBET IN FVND. PASCVRANO VT SP. OLIBET IN FVNDOSVPmacr;
VARINIANO VT SVP. OLIBET IN FVND. CESARIANO. VT SP. MASS. PONTIANA OLIBET IN FVND. PONTIANO VT SP.
OLIBET. IN FVND. CASAROMANIANA VT SP. OLIBET. IN FVND. TATTIANO VT SP. OLIBET. IN FVND. CASAFLORANA VT SP
MASS. STEIANA OLIBET. IN FVND. BERRANO VT SP. OLIBET. IN FVND. CACLANO VT SP. OLIBET IN FVND. PONTIANº VT
OLIBET. IN FVND. AQVILIANO VT SP. OLIBET. IN FVND STEIANO VI SP. OLIBET. IN FVND. CASSIS VT SP. MASS. TERTIANA<super>S</super>
          <super>P</super>
OLIBET. IN FVND. CAMME LIANO ET FVND. TORTILLIANO VT SP. OLIBET IN FVND. CASACVCVLI VT SP. MASS. NEVIANA
OLIBET. IN FVND. ARCIPI ANO VT SP. OLIBET. IN FVND. CORELLIANO VT SP. OLIBET. IN FVND. VRSANO VT SVPER +
IN PATRIMONIO LABICANENS MASS. ALGISIA OLIBET QVI EST AD TVFV IVXTA ANAGNIAS IN INTEGRO +
OLIBET QVI EST IN SIBVLA ET MODICAS TALIAS CATAGEMMVLVM AG MILIT. OLIBET. IN APLINEAS IN INTEGRO +
OLIBET. QVI EST IN CLAVINIANO OLIBET. QVEM TENET FRANCVLVS COLONVS IN FVND. ORDINIANO IN INTEGRO +
</p>
      </div1>

<div1>
        <head>TABULA MARMOREA AD BASILICAM S. PAULI PARIETI AFFIXA.</head>

<pb n="0481"/> 
<p>GREGORIVS EPISC. SERVVS SERVORVM DI + FELICI SVBDIAC. ET RECTORI PATRIMONII APPIAE
LICET OMNIA QVAE HAEC APOSTOLICA HABET ECCLESIA BEATORVM PETRI AC PAVLI QVORVM HONORE ET BENEFICIIS ADQVISITA SVNT
DO SINT AVCTORE COMMVNIA. ESSE TAMEN DEBET IN AMMINISTRATIONE ACTIONVM DIVERSITAS PERSONARVM VT IN ADSIGNATIS CVIQVE
REBVS CVRA ADHIBERI POSSIT IMPENSIOR. CVM IGITVR PRO ECCLESIA BEATI PAVLI APOSTOLI SOLLICITVDO NOS DEBITA COMMONE
RET NE MINVS ILLIC HABERE LVMINARIA ISDEM PRAECO FIDEI CERNERETVR QVI TOTVM MVNDVM LVMINE PRAEDICATIONIS IMPLEVIT ET VAL
DE INCONGRVVM AC ESSE DVRISSIMVM VIDERETVR VT ILLA EI SPECIALITER POSSESSIO NON SERVIRET IN QVA PALMAM SVMENS MARTY
RII CAPITE EST TRVNCATVS VT VIVERET VTILE IVDICAVIMVS EANDEM MASSAM QVAE AQVAS SALVIAS NVNCVPATVR CVM OMNIBVS
FVNDIS SVIS ID EST. CELLA VINARIA. ANTONIANO. VILLA PERTVSA BIFVRCO. PRIMINIANO. CASSIANO. SILONIS. CORNELI
TESSELLATA. ATQVE CORNELIANO CVM OMNI IVRE INSTRVCTO INSTRVMENTOQVE SVO ET OMNIBVS GENERALITER AD EAM
PERTINENTIBVS CVM XPI GRATIA LVMINARIBVS DEPVTARE ADIICIENTES ETIAM EIDEM CESSIONI HORTOS DVO POSITOS
INTER TIBERIM ET PORTICVS IPSIVS ECCLESIAE EVNTIBVS A PORTA CIVITATIS PARTE DEXTRA QVOS DIVIDIT FLVVIVS
ALMON INTER ADFINES HORTI MONASTERII SCI STEPHANI QVOD EST ANCILLARVM DI POSITVM AD SCM PAVLVM ET AD
FINES POSSESSIONIS PISINIAN SIMVL ET TERRVLAS QVAE VOCANTVR FOSSA LATRONIS POSITAS. IDEM IVXTA EANDEM
PORTICVM EVNTIBVS SIMILITER A PORTA PARTE SINISTRA VBI NVNC VINEAE FACTAE SVNT QVAE TERRVLAE COHAERENT
AB VNO LATERE POSSESSIONI EVGENITIS QD SCOLASTICI ET AB ALIA PARTE POSSESSIONI MONAST. SCI ARISTI QVAE
OMNIA QVONIAM DO ADIVVANTE PER ANTEDICTAE ECCLESIAE PRAEPOSITOS QVIPER TEMPORA FVERINT A PRAESENTI SEPTIMA
INDICTIONE VOLVMVS ORDINARI ET QVIDQVID EXINDE ACCESSERIT LVMINARIBVS EIVS IMPENDI ATQVE IPSOS EXINDE
PONERE RATIONES IDCIRCO EXPERIENTIAE TVAE PRAECIPIMVS VT SVPRASCRIPTAM MASSAM AQVAS SALVIAS CVM PRAE
NOMINATIS OMNIBVS FVNDIS SVIS NECNON HORTVS ATQVE TERRVLAS QVAE SVPERIVS CONTINENTVR DE BREVIBVS SVIS DELERE DEBEAT
AC AVFFERRE ET CVNCTA AD NOMEN PRAEDICTAE ECCLESIAE BEATI PAVLI APOSTOLI TRADERE QVATENVS SERVIENTES SIBI PRAEPOSITI
OMNI POST HOC CARENTES EXCVSATIONE DE LVMINARIBVS EIVS ITA SINE NOSTRA STVDEANT SOLLICITVDINE COGITARE VT NVLLVS ILLIC
VMQVAM NEGLECTVS POSSIT EXISTERE FACTA VERO SVPRASCRIPTARVM OMNIVM RERVM TRADITIONE VOLVMVS VT HOC PRAECEPTVM
IN SCRINIO ECCLESIAE NOSTRAE EXPERIENTIA TVA RESTITVAT BENE VALE.
DAT. VIII. KAL. FEBRVARIAS IMP. DN N FHOCA PP. AUG. ANNO SECVNDO ET CONSVLATVS EIVS ANNO PRIMO IND. SEPTIMA.</p>
</div1>

<div1>
        <head>DE TABULIS DONARIORUM MARMOREIS Romae a beato Gregorio Magno sanctis apostolis Petro et Paulo dicatis.</head>

<pb n="0483"/>
<p>
          <pb n="0483A"/> <emph>330</emph> Tabulas Donariorum marmoreas sanctis
apostolis Petro et Paulo a beato Gregorio Magno
dicatas pro luminaribus, ut ipse ait, concinnandis,
et in porticu sancti Petri affixas, hoc in loco apponendas
censui, ut ea quae de vetusto scribendi modo
in scholiis, et praesertim in scholio illo 241, 242,
dixi <note>(Infra tom. IV S. Gregorii Operum, Patrologiae
vero LXXVIII)</note>, corroborentur. Quoniam vero donationem
aliam beato Paulo ab eodem Gregorio
sancto pro luminaribus item concinandis lapide incisam;
et in porticu olim sancti Pauli ad parietem ecclesiae
affixam, nunc autem paucis abhinc diebus ante
majus altare translatam prope alteram ex duabus
columnis, quae primarium fulciunt arcum, a dextera
parte collocatam, necnon in ejusdem beati Gregorii
Regist. lib. XII ep. 19 conscriptam inveni; ad ipsius
Sancti et Christianam et Apostolicam pietatem splendide
repraesentandam ac perpetuo conservandam,
hoc etiam loco imprimendam indicavi. Rerum namque
gestarum monumenta, ut ratio ipsa suadet, et
<pb n="0483B"/>
experientia docet, facilius per typographicam quam
per sculptoriam artem ab interitu vindicari queunt.
Tabulae primo loco positae, et ad porticum sancti
Petri affixae, duarum Tabularum frusta videntur, sicut
diversae lapidum formae, necnon mutili Donariorum
fines prae se ferunt.</p>
<p>De Tabulis Donariorum marmoreis in porticu sancti
Petri ad parietem ecclesiae affixis Maphaeus Vegius
in libello de praestantia basilicae sancti Petri
loquitur in hanc verborum formam: <hi>Beatus Gregorius
ad instruenda abundantius basilicae sancti Petri
luminaria, multa praedia, multaque praesertim oliveta
illi donavit, sicut constat ex publico documento inscripto
tabulis marmoreis: quae cum primo septem essent,
duae tantum adhuc affixae sunt muro ante ingressum
basilicae.</hi> Haec Maphaeus Vegius dicto in libello,
qui in bibliotheca basilicae sancti Petri asservatur.</p>
<p>Ego interea lectorem moneo, omnem vel etiam
futilem hisce in tabulis describendis et imprimendis
industriam fuisse adhibitam, ut vetusta scribendi
<pb n="0483C"/>
consuetudo ad amussim, vel, ut rectius dicam, ad
minimum usque apicem repraesentaretur, spatiis tantum
exceptis, quae quamvis in inscriptionibus lapide
incisis inter singulas quasque voces desiderentur;
ea tamen in hisce impressis apponenda curavi, ut
lectio facilior reddatur. In nonnullis item vocibus
contractis puncta non exstant, et minuscula elementa
majusculis admixta interdum cernuntur.</p>
<p>Voces denique obsoletas quae priscam illam veterum
scriptorum aetatem sapiunt etiam prout jacent reliquimus,
easque lapicidarum mendis carere lectorem
monitum volo: littera enim pro littera nonnunquam
a veteribus usurpata invenitur, ut <hi>immutilata</hi> pro <hi>immutilata, inmeritum</hi> 
 pro <hi>immeritum, inpendi</hi> pro <hi>impendi, set</hi> 
 pro <hi>sed, adquisita</hi> pro <hi>acquisita, adsignatis</hi> 
pro <hi>assignatis, intro</hi> pro <hi>intra</hi> (id est, adverbium
loco praepositionis), <hi>super</hi> pro <hi>supra</hi> (hoc est,
praepositio pro adverbio), <hi>post hoc</hi> pro <hi>posthac</hi> (nam <hi>post hoc</hi> 
 quasi <hi>post hoc tempus</hi> dicitur, cujus significationem
habet adverbium <hi>posthac), adfines</hi> (agrorum)
<pb n="0483D"/>
pro <hi>affines</hi> et <hi>confines, adicientes</hi> pro <hi>adjicientes,
exsistere</hi> pro <hi>existere, hortus</hi> (in accusandi casu) pro <hi>hortos, detenebantur</hi> 
 pro <hi>detinebantur, consolatus</hi> pro <hi>consulatus.</hi> 
 Hujus generis exempla majori ex parte
in orthographia Aldina, et in aliis inscriptionibus,
quas ad millia sexaginta et eo amplius descriptas
penes se habere Aldus junior affirmare solebat, antiquitus
usurpata leguntur, quae brevitatis gratia silentio
praetermittenda censui: sat enim est hac in re
citasse inscriptiones veterum Latinorum ab Aldo descriptas.
Ipse enim abstrusa omnia antiquitatum in
Latine scribendo monumenta adeo accurate observavit,
<pb n="0484A"/>
ut neminem in hoc genere parem <emph>331</emph> habuerit.
Non desunt etiam scriptores, qui dictas voces
apud antiquos in usu frequenti fuisse dicant: quos
brevitatis causa omitto.</p>
<p>Illa item B. Gregorii aetas littera B pro V et V pro
B uti non raro solebat, ut supra videre est in tabula
ex duabus prima, in qua legitur, <hi>parba</hi> pro <hi>parva,
olibetum</hi> pro <hi>olivetum, silbula</hi> pro <hi>silvula, octabiano</hi> 
pro <hi>octaviano; devitorem</hi> pro <hi>debitorem,</hi> et <hi>uveribus</hi> 
pro <hi>uberibus.</hi> Hunc vetustum scribendi usum in scholio
nostro 246 ( <hi>Ubi supra</hi> ) satis diffuse explicavimus,
ut idem scholium, in quo nonnulla scitu fortasse
digna enarrantur, huic etiam tabulae deserviret. Alia
item haud omnino contemnenda ad hujus generis
scribendi pronuntiandique usum spectantia in Commentario
nostro bibliothecae Vaticanae anno 1591
impresso, pag. 153 et 297 docuimus.</p>
<p>Lectorem item moneo, in <hi>olivetorum</hi> recensione
legi semper <hi>olibetum</hi> in accusandi casu per vocem
hoc modo contractam, <hi>olibet</hi> et cum puncto et sine
<pb n="0484B"/>
ipso, vel <hi>olibetu,</hi> modo etiam cum puncto, modo absque
ipso. Quod autem accusandi casus sine littera <hi>m</hi> 
 fuerit in usu apud veteres Latinos illos qui aetate
beati Gregorii exstabant, id nobis persuadent multae
antiquorum inscriptiones lapide incisae, quarum etiam
exempla, brevitati consulens omitto.</p>
<p>Illud interea subticendum non videtur, cur scilicet <hi>olivetum,</hi> 
 quod est generis neutrius, in hac inscriptione
masculini semper generis esse inveniatur: id
quod factum puto per figuram synthesim, quae discordat
cum voce, et cum suo concorda significatu,
ut est illud Virg. VIII Aen., <hi>Praeneste sub ipsa,</hi> teste
Aldo seniori, et <hi>Camerino sub ipsa,</hi> i. civitate: nam <hi>Praeneste</hi> 
 et <hi>Camerinum</hi> sunt generis neutrius. Per
hanc item figuram, synthesim, dicitur: Lilium est
albissimus florum. i. flos albissimus omnium florum;
ita etiam olivetum, quod est locus, sive ager, in quo
oleae consitae sunt, discordat cum voce, et concordat
cum significatu, si referatur ad locum, sive ad
agrum.</p>
<p>
          <pb n="0484C"/>In secunda tabula, quae infra cernitur, legitur <hi>isdem</hi> 
in recto pro <hi>idem.</hi> Hanc vocem <hi>isdem,</hi> in nominativo
singulari pro <hi>idem,</hi> non solum Eucherius bis
in II lib. in Gen. et bis in lib. Regum usurpavit, sed
Ennius etiam auctor perantiquus in nominativo singulari,
et in ablativo plurali, ut refert Cicero in lib.
de Oratore, usus est eadem voce, <hi>isdem</hi> dicens: <hi>Isdem
campus habet (inquit Ennius) et in templis isdem,
probavit,</hi> etc.</p>
<p>In templis <hi>isdem</hi> pro <hi>iisdem,</hi> dixit Ennius. Hinc
Cicero eodem in loco ait <hi>isdem</hi> dici et in nominativo
singulari, et in ablativo plurali, et utrumque usurpatum
fuisse ab Ennio: nam vox <hi>isdem</hi> derivatur ab is,
ea, id, et demum, auctore Prisciano lib. XII, cap.
de figura. Hinc, si non <hi>isdem,</hi> sed <hi>idem,</hi> campus legeretur,
ut nunc profecto legitur, sed corrupte quidem
Ciceronis de hac voce disputatio vana esset.
Ennius enim quamvis in nominativo singulari dixerit, <hi>isdem,</hi> 
 non <hi>idem campus,</hi> in ablativo plurali etiam
dixit <hi>in templis isdem,</hi> pro <hi>iisdem,</hi> et uti maluit eadem
<pb n="0484D"/>
voce in secundo loco, alterum <hi>i,</hi> abjiciens ut
malum sonum vitaret, quam pro <hi>iisdem,</hi> vocem <hi>eisdem</hi> 
usurparet, quae sane vox (ut ait Cicero) erat
opimior, quam scilicet ferebat Ennii aetas, quae nimirum
vetustatem sapiebat. <hi>Isdem</hi> itaque voce, primo
Ennii loco pro <hi>idem,</hi> reposita, Ciceronis locus emendatur.</p>
<p> <hi>Duo</hi> etiam pro <hi>duos,</hi> ut <hi>hortos duo positos.</hi> Quem
locum in secunda tabula mendosum esse credidissem,
nisi locum Charisii legissem scribentis, <hi>duo</hi> pro <hi>duos,</hi> 
et <hi>ambo</hi> pro <hi>ambos</hi> juxta analogiam, et declinationem
Graecam recte dici. Ait enim Charisius libro I:
<pb n="0485A"/>
Nonnulli, Graecos secuti, <emph>332</emph> quia illi, <foreign xml:lang="greek">τοὺς δύο</foreign> et <foreign xml:lang="greek">τοὺς ἄμφο</foreign>
 dicunt, <hi>hos duo,</hi> et <hi>hos ambo</hi> dixerunt. <hi>Ambo</hi> 
 pro <hi>ambos</hi> apud Virg. ecl. 6:
<l rend="indent">nam saepe senex spe carminis ambo</l>
<l>Luserat.</l> 
Ita legendum ex Charisio, necnon ex codice Ms.
vetutissimo et insigniori, characteribus majusculis
conscripto, qui in bibliotheca Vaticana asservatur.
Idem Virgilius in lib. IV Georgicorum:
<l>Verum ubi ductores acie revocaveris ambo.</l> 
Ita Virgilii locus ex Charisio emendandus. In codice
Vaticano insigni versus hic non exstat, quia in hoc
lib. IV Georg. aliquot paginae desiderantur. Afranius
in Pantaleo:
<l>Revocas nos ambo ad praelium.</l> 
Idem Virgilius lib. XII Aeneidos:
<l>Hunc congressus, et hunc; illum eminus, eminus ambo.</l> 
Ita legitur in codice ms. vetustissimo et insigniori
<pb n="0485B"/>
Vaticano. Terentius in Andria act. II, sc. 2: <hi>Ambo
opportune vos volo.</hi> Ita legendum ex Charisio; alii
enim legunt: <hi>Ambo opportune: vos volo.</hi> </p>
<p> <hi>Duo</hi> pro duos recte scribit, ait Charisius lib. I,
Attius in Epinausimache:
<l>Martes armis duo congressos crederes.</l> 
Ita legendum ex Charisio. Terentius in Adelphis,
act. V, sc. 3:
<l>Tu illos duo pro re olim tollebas tua.</l> 
Ubi Helenius Acron, <hi>duo</hi> pro duos. Ita legitur in codice
ms. vetutissimo et insigniori Vaticano. Ita etiam
legitur in Terentio a Gabriele Faerno; et i a Terentii
locus ex Charisio est emendandus. Cicero in
Verrem lib. I, act. 2: <hi>Horum Pater abhinc duo et
viginti annos est mortuus.</hi> Sic legebatur, et ita legi
debet. Idem ad Atticum lib. IV, epist. ultima: <hi>Duo
consulares, qui te dicerent.</hi> Sic legendum. Idem ad
Q. Fr. lib. I, ep. 2: <hi>Duo Mysos.</hi> Ita legendum, et ita
emendavit Paulus Manutius ex lib. Bessarionis. Idem
<pb n="0485C"/>
lib. Famil. III, epist. 4: <hi>Duo enim duarum aetatum
plurimi facio, Cn. Pompeium filiae socerum, et M.
Brutum generum tuum.</hi> Idem lib. VII, ep. 25: <hi>Praeter
duo nos, loquitur isto modo nemo.</hi> Ita legitur, et ita
legi debet. Idem lib. eod., epist. 29: <hi>Duo parietes de
eadem fidelia dealbare.</hi> Idem de Amicitia: <hi>Ut omnis
charitas sive inter duo, aut inter paucos jungeretur.</hi> 
Sallustius historiarum lib. IV, in epist. Mithridatis: <hi>Inter me atque Lucullum, prope inopia rursus ambo
incessit.</hi> 
 Virg. ecl. V: <hi>Craterasque duo statuam tibi.</hi> 
Ita legit Pierius ad sibilum evitandum: et ita legitur
in codice ms. vetustissimo, et insigniori Vaticano.
Idem lib. II Aeneidos:
<l>Si duo praeterea tales Idaea tulisset</l>
<l>Terra viros</l>
Ita legitur in codice ms. vetustissimo et insigniori
Vaticano, nec aliter legi potest, quia utraque syllaba
in voce, <hi>Duo,</hi> est brevis; et in primo loco est dactylus,
in quo prima syllaba longa est, duabus sequentibus
<pb n="0485D"/>
brevibus.</p>
<p>Priscianus lib. VII ait: Oportet scire quidem analogiae
rationem, usum tamen auctorum magis aemulari. <hi>Duo</hi> 
 praeterea, et <hi>Ambo</hi> accusativos, secundum
hanc declinationem proferunt, <hi>Ambos,</hi> et <hi>Duos.</hi> C.
Julius Romanus in libello de Analogia rectam ponit
esse declinationem: <hi>Hos duo.</hi> </p>
<p> <hi>Duo</hi> igitur pro <hi>duos,</hi> et <hi>ambo</hi> pro <hi>ambos</hi> recte
scribi ex Charisio et aliis probatissimis auctoribus
fatendum, affirmandumque est.</p>
<p>Quod autem ad orthographiam attinet, duae voces
in prima tabula absque diphtongo leguntur, quarum
prima est dictio <hi>quedam,</hi> altera vero <hi>Cesariano.</hi> In
secunda vero Tabula legitur <hi>Fhoca,</hi> pro <hi>Phoca.</hi> Quas
sane voces lapicidarum mendis carere non puto.</p>
<p> <hi>Massa</hi> hisce in tabulis non eo sensu quo dicitur
massa auri et argenti, atque id genus alia; sed pro
<pb n="0486A"/>
fundo sive villa, quam vulgo dicunt possessionem,
usurpatur. Unde <hi>massarius</hi> <emph>333</emph> cui totius villae
cura commissa est nuncupatur, ut placet Huguitioni.
Hinc nonnullis in locis rustica possessio, pro villa
sive fundo sumpta, <hi>massaria</hi> vocitari solet.</p>
<p>Haec de glossematibus sive vocibus veterum Latinorum
abstrusis in utraque Donariorum tabula conscriptis:
de quibus lectorem monitum volui, ut ne
quis voces obsoletas per typographorum incuriam
impressam fuisse opinetur, necve quis omnes illas
lapicidarum menda esse suspicetur.</p>
<p>Ea Donariorum tabula quae nunc ad basilicam sancti
Pauli exstat, legitur etiam in Registro beati Gregorii
lib. XII, epist. 19; sed in epistola quae Registro
inserta est nonnulla desiderantur: nam in salutatione
epistolari desunt haec verba, quae in tabula marmorea
exstant: <hi>Episcopus servus servorum Dei.</hi> Ad finem
vero epistolae verba haec: <hi>Bene vale. Dat. viij. Kalend.
Februarias, Imp. Domino N. Fhoca PP. Aug.
anno secundo, et consolatus ejus anno primo, ind. septima.</hi> 
<pb n="0486B"/>
Haec in tabula marmorea.</p>
<p>Nonnullae item voces, ut, <hi>in foro,</hi> pro quo in tabula
legitur <hi>bifurco; horos duos,</hi> pro <hi>hortos duo positos;
id est,</hi> pro <hi>ibidem; similiter parte sinistra ad
portam,</hi> pro <hi>similiter a porta, parte sinistra; Eugentis,</hi> 
pro <hi>Eugenitis; possessionibus monasterii sancti
Edistii,</hi> pro <hi>possessioni monasterii sancti Aristi;
hortos,</hi> pro <hi>hortus; deleri facias ac auferri,</hi> pro <hi>delere
debeat ac auferre.</hi> </p>
<p>His de rebus lectorem item monitum volui, ut si
quis tabulam marmoream cum epistola Registro inserta
conferret, hanc collationem in Registro imprimendo
factam non fuisse sciat: propterea quod dum
Registrum typis mandaretur, tabula illa, nondum in
ecclesiam translata, in porticu sancti Pauli, ad parietem
affixa erat in editissimo loco sita, hinc perpaucis
et fere nemini nota: quia vix aliquid de ea
legi poterat. Ego vero dum scholia et alia in beatum
Gregorium a me elaborata in lucem edenda curarem,
<pb n="0486C"/>
aliud agens, incidi in Panvinium, qui totam hanc
tabulam in libello de septem Urbis ecclesiis scriptam
reliquit, dum de basilica sancti Petri sermonem haberet.</p>
<p>Quare omni adhibita diligentia et industria, eam
quaerendo inveni, inventamque ex marmore fideliter
decerpsi, decerptamque denique atque impressam,
ob rationes initio assignatas hoc loco apponere libuit.</p>
<p>Reliquum est ut paucis explicemus cur beatus
Gregorius Magnus solis pro luminaribus seu lampadibus
in honorem sanctorum apostolorum Petri et
Pauli accendendis, tot fundos et praedia, sive tot
possessiones, totque denique oliveta eorumdem
sanctorum basilicis dedicarit, ac destinarit: nam
ex tot tantisque praediorum, et olivetorum praesertim
reditibus, nonnisi ingentem lampadum numerum
dictis in ecclesiis adhibitum olim fuisse, colligere possumus.
Id quod planum cuique profecto fit, si
Vitae summorum pontificum ab Anastasio Bibliothecario,
<pb n="0486D"/>
et a Platina, necnon Historiae sacrae a
Petro Mallio conscriptae legantur. Nam post Silvestrum
papam, Coelestinus, Hilarius, Simplicius,
Symmachus et post Gregorium Magnum Sabinianus,
ejus successor, deinde Honorius, Agatho,
Gregorius II, Zacharias, et alii varia candelabrorum
genera argentea, variis nominibus nuncupata
(hoc est coronae, phara, canthara, cerostata et
rhetia) multasque auri et argenti libras pro lampadibus
basilicae sancti Petri Romae dono dederunt.
Idem fecit Constantinus Magnus imp., deinde Theodoricus
rex sub Hormisda, Belisariusque sub Vigilio,
qui magni pretii varia candelabrorum genera, multaque
auri et argenti pondo, imperatoriae ac regiae
opulentiae ac liberalitati consentanea, ecclesiae
sancti Petri atque item beati Pauli obtulerunt. Panvinius
de rebus antiquis memoralibus et praestantia
basilicae sancti Petri lib. V in ejusdem ecclesiae
bibliotheca asservato, ait: <hi>Mathilda sanctitate celebris,
<pb n="0487A"/>
tanti basilicam sancti Petri fecit, ut quo luminaribus
adhibitis magis decoraretur, tanquam debitam ei dotem
donavit patrimonium suum, id est, Liguriae et
Hetruriae praecipuas partes cum omnibus oppidis ac
eorumdem juribus.</hi> Haec Panvinius. Platina in ipso
Paschalis II Vita, inquit hunc in modum: <hi>Hoc tempore
Mathilda comitissa, admodum senio confecta,
moriens, Romanae Ecclesiae ex testamento reliquit
quidquid a Pissia amne, et sancto Quirico agri Senensis
usque ad Ceperanum inter Appenninum et mare pertinet,</hi> <emph>334</emph> 
 <hi>addita Ferraria, quae adhuc Romanae Ecclesiae
vectigalis est.</hi> Haec Palatina. Sed Ferraria longe
prius sub Ecclesiaeditione fuit, hoc est mille abhinc fere
annis, tempore videlicet Vitaliani, ut in chronicis peregrini
Prisciani et Gasparis Sardi videre licet, deinde
tempore Pipini, Karoli Magni, Ludovici I, Henrici
I et Othonis I ante Mathildam, et ex eorumdem, caeterorumque
post Mathildam, imperatorum privilegiis,
quae in archivo castri sancti Angeli custodiuntur,
constat. De hac item donatione, donationisque confirmatione
<pb n="0487B"/>
a comitissa Mathilda tempore Gregorii
VII et Paschalis II praestita anno 1102 authentica non
desunt momenta scriptis mandata, quae in omnibus
S.  E. R. archivis asservantur. Postquam autem in
sermonem de Ferraria non consulto, sed re id mihi
subministrante incidi, breviter et quasi praeteriens,
dicam quod de ipsa Ferraria accidit dum haec de
sanctorum apostolorum Petri et Pauli lampadibus
typis mandarem. Superiori namque anno Domini
1597, die. 27 Octobris, Alhdonso Estense hujus nominis
Il et ultimo Ferrariae duce sine filiis ac descendentibus
mortuo, sanctiss.  D.  N. Clement VIII pastor
Ecclesiae vigilantissimus, et patrimonii sancti Petri
defensor acerrimus et indefessus, ubi primum accepit
Ferrariae ducatum in feudum olim a Romanis
pontificibus praedecessoribus suis concessum, ad Romanam
Ecclesiam ob lineam dicti Alphonsi finitam
fuisse devolutum, nulla penitus cunctatione interposita,
cum universo S.  R. E. cardinalium collegio de
illius recuperatione graviter ac sapienter egit, dictam
<pb n="0487C"/>
recuperationem iisdem quoque cardinalibus instanter
postulantibus. Quare sanctiss.  D. N. in decreto, hac
de re pronuntiando, humanis posthabitis rationibus,
totam Ferrariae ditionem Christo Domino Salvatori
nostro, necnon gloriosae ac semper virgini Dei genitrici
Mariae, sanctisque apostolis Petro et Paulo
constanti animo miroque pietatis ardore addixit et
consecravit. Juris itaque ac canonum ordine servato,
<pb n="0488A"/>
stricto tandem utroque gladio, Petroque sancti Nicolai
in carcere diacono cardinali Aldobrandino ejusdem
Clementis nepote, ad res sane praeclaras et arduas
pro Romana Ecclesia celeriter ac feliciter perficiendas
nato, ad ducatum <emph>335</emph> Ferrariae recuperandum
cum militaribus copiis misso, Caesar Estensis
nullo militum exspectato congressu, eumdem Ferrariae
ducatum antiquo ac legitimo S.  R. E. domino,
anno hoc ipso 1598 die 12 Januarii restituere, inita
conventione scriptis mandata, promisit: reque ipsa
ejusdem vigesima nona mensis die, hoc est pridie
diei sancto Hippolyto consecratae, in qua ipsius Clementis,
antea Hippolyti nuncupati, pontificatus natalis
celebratur, libere ac pacifice, non humano tantum,
sed expresso divinae opis praesidio, restituit,
Ferraria gaudio gestiente, tota urbe Roma exsultante,
Deoque ingentes gratias agente, universaque Italia
admirante. Hactenus de Ferraria. Nunc ad nostrum
de lampadibus in honorem sanctorum apostolorum
Petri et Pauli olim accendi solitis institutum revertamur.
<pb n="0488B"/>
Nam Petrus Mallius in libro de historiae Basilicae
sancti Petri, ut in Bibliotheca vaticana videre
est, post varia donorum ac redituum genera basilicae
sancti Petri pro lampadibus accendendis enumerata,
de luminaribus dicta in Ecclesia perpetuo accensis
loquens, CL lampades diu noctuque, in stationibus
autem CCL sua tempestate in basilica sancti Petri arsisse
testatur, variaque lampadum et candelabrorum
genera et nomina, atque item loca omnia, in quibus
candelabra suspendebantur, recenset, stationibus
quibuscumque totius anni enarratis. Accendebatur
etiam candelabrum, quod tot habebat lampades, quot
dies anni sunt, hoc est CCCLXV. Imo ut Anastasius
bibliothecarius in Hadriano primo ait: Hadrianus
ipse basilicae sancti Petri dono dedit candelabrum,
crucis formam repraesentans, MCCCLX candelis vel
lampadibus insignitum, quod ante presbyterium
pendens, quatuor anni vicibus, die scilicet Natalis
Domini, in Paschate, in Natali sanctorum apostolorum
Petri et Pauli, et in Romani pontificis electione,
<pb n="0488C"/>
quae singulo quoque anno, ipso vivente, celebratur,
ac accendi solebat, MCCCLXX lampades ante presbyterum
accendi solebant. Idem fere legitur de basilica
sancti Pauli. Cum itaque in basilicis sanctorum
apostolorum Petri et Pauli tot lampades perpetuo
arderent, mirum nemini videri debet, si tot praedia,
totque oliveta dictis basilicis fuerint dedicata ac
destinata.
</p>
</div1>
</body>
  </text>
</TEI>