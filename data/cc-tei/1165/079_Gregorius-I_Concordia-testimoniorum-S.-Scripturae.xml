<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Concordia testimoniorum S. Scripturae</title>
              <author ref="http://viaf.org/viaf/100184667">Gregorius I<date>540-604</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 79</title>
           <idno>GreI.CoTeSSc</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>I.</head>

<pb n="0659A"/>
<p> <emph>561</emph> Ad Rom. I <note>(Vers. 6)</note>: <hi>Paulus servus Jesu
Christi.</hi> </p>
<p>In sancto Evangelio secundum Joannem XV <note>(Vers.
15)</note>: <hi>Non dicam vos servos, sed amicos.</hi> </p>
<p>
          <emph>INTERROGATIO.</emph>
        </p>
<p>Quid est, quod magister Christus in alio loco apostolos
non dixit servos, sed amicos; et ejusdem magistri
discipulus, imo apostolus, in quo Christus loquebatur,
nominavit se servum? Et dum utrumque a
Christo dictum est quomodo intelligi debeat, solerter
intuendum est, maxime cum idem Dominus ac
Salvator noster ad eosdem apostolos secundum Lucam
dixerit: <hi>Dicite, servi inutiles sumus, quia quod
debuimus facere, fecimus <note>(Luc. XVII, 10)</note>
          </hi>. Et iterum: <hi>Euge, serve bone et fidelis 
 (Matth. XXV, 22, 23; Luc.
<pb n="0659B"/>
XIX, 17)</hi>. Et iterum: <hi>Beatus ille servus, quem, cum
venerit Dominus, invenerit sic facientem <note>(Matth. XXIV,
46; Luc. XII, 37)</note>
          </hi>.</p>
<p>
          <emph>RESPONSIO.</emph>
        </p>
<p>Sine praejudicio alterius sententiae melioris, sciendum
est duo genera esse bonae servitutis; unum timoris,
aliud dilectionis; unum timentium ancillarum
et servorum, aliud diligentium et placentium filiorum;
timet enim ancilla ne flagelletur, timet matrona
ne offendat animum viri sui. Sed servitutis timor qui
habet poenam, foras mittit perfectam charitatem.
Perfectus autem servitutis timor non solum non habet
poenam, sed ad ipsam pervenit laetitiam, psalmista
attestante, qui ait: <hi>Laetetur cor meum, ut timeat
nomen tuum <note>(Psal. LXXXV, 11)</note>
          </hi>. Et iterum: <hi>Timor
<pb n="0659C"/>
Domini sanctus permanens in saeculum saeculi <note>(Psal.
XVIII, 11)</note>
          </hi>. Hunc namque timorem habent et sancti
angeli, quem profecto habuerunt et sancti apostoli,
per adventum scilicet Spiritus sancti, <hi>per quem 
 diffunditur charitas in cordibus nostris.</hi> Idcirco et a
Domino non dicti sunt servi, sed amici, qui tamen
<pb n="0660A"/>
et a semetipsis, et a Domino dicti sunt servi;
nimirum non ex timore, sed ex amore Deo placendi.
</p>
      </div1>

<div1>
        <head>II.</head>
<p>Ad Rom. I <note>(Vers. 1)</note>: <hi>Segregatus in Evangelium Dei.</hi> 
Et secundum Joannem XVII <note>(Vers. 11)</note>: <hi>Pater sancte, 
 serva eos quos dedisti mihi, in nomine tuo, ut sint
unum.</hi> </p>
<p>
          <emph>INTERROGATIO.</emph>
        </p>
<p>Et dum se sanctus Paulus unum effectum cum
servatis <emph>562</emph> credidit, quid est quod se segregatum
esse fatetur? Nam dicitur segregatus, qui a grege
separatus est, maxime cum Dominus dixerit: <hi>Et erit
unus grex, et unus pastor <note>(Joan. X, 16)</note>
          </hi>. Et sanctus
Spiritus in Actibus apostolorum imperando locutus
est: <hi>Segregate mihi Paulum et Barnabam in opus
<pb n="0660B"/>
ad quod vocavi eos <note>(Act. XIII, 2)</note>
          </hi>.</p>
<p>
          <emph>RESPONSIO.</emph>
        </p>
<p>Sciendum profecto in primis est, quia ista testimonia
non solum a semetipsis non discrepant, verum
etiam sibimetipsis in unitate concordant. Nam
Paulus et Barnabas a grege non erant separati, sed
gregati, hoc est ad opus apostolatus fuerant electi.
Quibus enim cor unum et anima una cum grege erat,
nulla separatio usquam esse poterat. Attamen a grege
separati fuerant qui ad apostolatum electi erant.
Nam et manus ad operandum porriguntur, sed tamen
ab unitate corporis non separantur.</p>
</div1>

<div1>
        <head>III.</head>
<p>Ad Rom. IX <note>(Vers. 1)</note>: <hi>Testimonium mihi perhibente
conscientia mea in Spiritu sancto, quoniam tristitia
est mihi magna, et continuus dolor cordi meo.</hi> </p>
<p>
          <pb n="0660C"/>In parabolis Salomonis XII <note>(Vers. 21)</note>: <hi>Non contristabit
justum quidquid ei acciderit.</hi> </p>
<p>
          <emph>INTERROGATIO.</emph>
        </p>
<p>Quid ergo? nunquid Paulus apostolus justus non
erat, qui non contristari justum quidquid ei acciderit,
noverat, etsi contristari cum justus erat debuerat,
<pb n="0661A"/>
ut quid iterando Philippensibus gaudium commendabat,
dicens: <hi>Gaudete in Domino semper, iterum
dico, gaudete <note>(Philip. IV, 4)</note>
          </hi>? Sed et sanctus Jacobus
gaudere in variis tentationibus imperat <note>(Jacob. I, 2)</note>.
Et ipse etiam Paulus in suis tribulationibus gloriatur <note>(II Cor. XII, 9)</note>,
et sanctus Matthaeus Evangelista
testatur de Domino ac redemptore nostro, dicens: <hi>Tunc coepit contristari et moestus esse. Tristis est anima
mea usque ad mortem 
 <note>(Matth. XXVI, 37; Marc.
XIV, 33)</note>
          </hi>.</p>
<p>
          <emph>RESPONSIO.</emph>
        </p>
<p>Sciendum profecto est, aliud esse contristari secundum
Deum, aliud secundum saeculum, eodem
Paulo dicente, qui ait: <hi>Contristari secundum Deum
salutem stabilem operatur; saeculi autem tristitia mortem
operatur <note>(II Cor. VII, 10)</note>
          </hi>; <emph>563</emph> ista desperabilis,
<pb n="0661B"/>
illa laudabilis est; ista repletus Judas [ <hi>Iscarioth</hi> ]
Scarioth, laqueo se suspendit; illam se habuisse sanctus
Paulus ad Corinthios scripsit, dicens: <hi>Si quis
contristavit me, non me contristavit, sed ex parte <note>(II Cor. II, 5)</note>
          </hi>;
ac si apertius diceret: Non ego solus
zelum Dei habeo, sed me contristatum cum vestra
tristitia ex mea parte cerno. Et nisi ista tristitia non
vitium sed virtus esset, nequaquam illam Dominus
in Evangelio beatificaret, dicens: <hi>Beati qui lugent,
quoniam ipsi consolabuntur <note>(Matth. V, 5)</note>
          </hi>; et seipsum
dixit tristem secundum humanitatem, profecto non
secundum impassibilem divinitatem
</p>
      </div1>

<div1>
        <head>IV</head>
<p>Ad Rom. IX <note>(Vers. 11)</note>: De Jacob et Esau. <hi>Cum
nondum nati fuissent, aut aliquid egissent boni aut
<pb n="0661C"/>
mali, ut propositum quod per electionem Dei factum
est, permaneret, non ex operibus, sed ex vocante dictum
est, quia major serviet minori.</hi> </p>
<p>In psal. LXI <note>(Vers. 11)</note>: <hi>Quia tu reddes unicuique, secundum
opera sua.</hi> </p>
<p>
          <emph>INTERROGATIO.</emph>
        </p>
<p>Cum non ex operibus, sed ex vocante dictum est: <hi>Quia major serviet minori,</hi> 
 quomodo reddet Deus unicuique
secundum opera sua? Cur ergo Paulus dixerit: <hi>Non ex operibus?</hi> 
 Nos procul dubio credimus
quia nec utique ex futuris, nec eum quisquam existimat
tantum dixisse de praeteritis, qui utique non
erant, cum supradicti distincti fuerant. Si enim hominem
praesentem futura adhuc bona justificant, et
futura adhuc mala alterius damnant. Sed hoc credere
<pb n="0661D"/>
absit a nobis, quia quidam sapiens dixit: <hi>Raptus est</hi> 
justus, <hi>ne malitia mutaret intellectum ejus <note>(Sap. IV,
11)</note>
          </hi>. Etenim iste nec justus diceretur, si de futura
adhuc malitia damnaretur.</p>
<p>
          <emph>RESPONSIO.</emph>
        </p>
<p>Antequam aliquid de ista quaestione dicamus, prophetam
et apostolum eodem spiritu locutos fuisse
credamus. Contrarius enim sibiipsi esse non poterat
idem Spiritus, qui utrumque implebat, et ipse Spiritus,
qui Deus est, per prophetam locutus est: <hi>Jacob
<pb n="0662A"/>
dilexi, Esau autem odio habui <note>(Malach. I, 2)</note>
          </hi>.
Electio ergo Dei nunquam defuerat, quae ea quae
in temporibus facta fuerant discernebat; quia futura
tempora non electionis divinae, sed ipsa omnium futurorum
naturalium causa erat. Hinc Redemptor noster
ad Ananiam de Saulo, non adhuc de Paulo
dixit: <hi>Noli timere eum, quia vas electionis mihi est <note>(Act. IX, 15)</note>
          </hi>.
Intuere quod dixit: Est, non autem, erit.
Nam non ideo electus est quia apostolus esset, sed
ideo apostolus erat quia electus est. Deus ergo noster
bonorum omnium creator est, malorum autem justissimus
ordinator <note>(Rom. IX)</note>. Tanto enim bonus omnibus
est, ut benefaciat etiam de malis. Nam si mali
non essent, nullae rei utique prodessent. Reddet ergo
Deus unicuique secundum opera sua, quia vasis praeparatis
<pb n="0662B"/>
in honorem reddet vitam aeternam, et aptis
in contumeliam, debitam damnationem. Nam et mali
si vellent boni utique esse potuissent. Boni autem
qui ex Adam nati sunt, contrariam legem in membris
suis vident, ut isti non consentiendo per misericordiam
ad praemia perveniant, et illi consentiendo per
justum judicium ad supplicium pertrahantur.
</p>
      </div1>

<div1>
        <head>V.</head>
<p> <emph>564</emph> Ad Rom. X <note>(Vers. 13)</note>: <hi>Omnis quicunque invocaverit
nomen Domini, salvus erit.</hi> </p>
<p>Et secundum Matthaeum VII <note>(Vers. 21)</note>: <hi>Non omnis
qui dicit mihi, Domine, Domine, intrabit in regnum
coelorum.</hi> </p>
<p>
          <emph>INTERROGATIO.</emph>
        </p>
<p>Ista dissona videntur, sed scire volumus quomodo
intelligantur. Nam ibi dixit, Omnis: Hic dixit,
<pb n="0662C"/>
Non omnis. Si ergo omnis quicunque invocaverit nomen
Domini, salvus erit, quomodo non omnis, qui
ingeminat nomen Domini, salvus erit?</p>
<p>
          <emph>RESPONSIO.</emph>
        </p>
<p>Aliud est invocare nomen Domini, aliud ingeminare.
Nam illud semper invocant boni, ingeminant
autem mali, quia eamdem fidei vocem quam loquendo
 proferunt, moribus destruunt. Hinc de
quibusdam Paulus ait: <hi>Deum se confitentur nosse,
factis autem negant <note>(Tit. I, 16)</note>
          </hi>. Bonis nomen Domini
invocare, est in omnibus illi placere. Idcirco <hi>omnis
quicunque invocaverit nomen Domini, salvus erit.</hi> 
</p>
      </div1>

<div1>
        <head>VI.</head>
<p>Ad Rom. IV <note>(Vers. 2)</note>: <hi>Si Abraham ex operibus justificatus
est, habet gloriam, sed non apud Deum.</hi> </p>
<p>
          <pb n="0662D"/>In epistola Jacobi II <note>(Vers. 21)</note>: <hi>Abraham, pater noster,
nonne ex operibus justificatus est?</hi> </p>
<p>
          <emph>INTERROGATIO.</emph>
        </p>
<p>Etsi Abraham ex operibus justificatus est, apud
quem habet gloriam, si non apud Deum, cujus amicus
per Jacobum dictus est? et si nulla vera gloria
est, nisi apud Deum, et nulla vera justificatio, nisi ab
illo, quis justificatus habet gloriam sine Deo?</p>
<p>
          <emph>RESPONSIO.</emph>
        </p>
<p>Paulus apostolus contra Saducaeos scripsit, sanctus
<pb n="0663A"/>
vero Jacobus de justitia fidei dixit. Illi ex operibus
legis semetipsos justificabant, nam Saducaei Latino
sermone dicuntur justificati. Per justitiam autem
fidei qui justificantur fide, per charitatem, opera
demonstrantur. Nam ut idem Jacobus ait: <hi>Mortua
est fides sine operibus charitatis, non legis <note>(Jacob. II,
26)</note>
          </hi>. Sanctus autem Paulus contra habentem gloriam,
sed non apud Deum; et contra Saducaeum semetipsum
justificantem dirigit sermonem, dicens: <hi>Ubi
est ergo gloriatio tua? exclusa est. Per quam legem?
factorum? non, sed per legem fidei; arbitramur enim
hominem justificari sine operibus legis <note>(Rom. III, 27)</note>
          </hi>.
Ac si aperte diceret, Abraham, pater noster, ante
tempora legis fuerat, sed tamen apud Dominum
justificatus erat, quia fidem quam corde tenebat
operibus demonstrabat.
</p>
      </div1>

<div1>
        <head>VII.</head>

<pb n="0663B"/>
<p>Ad Rom. XI <note>(Vers. 29)</note>: <hi>Sine poenitentia enim sunt
dona et vocatio Dei.</hi> </p>
<p>In Genesi VI <note>(Vers. 7)</note>: <hi>Poenitet me fecisse hominem;</hi> 
et in Samuele, I Reg. XV <note>(Vers. 11)</note>: <hi>Poenitet me
unxisse Saul in regem.</hi> </p>
<p>
          <emph>INTERROGATIO.</emph>
        </p>
<p>Cum unus idemque Dominus in patribus et in Apostolo
locutus est, quomodo poenituisse et non poenituisse
ab his dictus est?</p>
<p>
          <emph> <emph>565</emph> RESPONSIO.</emph>
        </p>
<p>Solerter intuendum nobis est, quia patres locuti
sunt de Deo incommutabili faciente. Et
apostolus protulit sermonem de incommutabili praedestinatione.
<pb n="0663C"/>
Hinc de eodem Domino sanctus Jacobus
ait: <hi>Apud quem non est transmutatio, nec vicissitudinis
obumbratio <note>(Jacob. I, 17)</note>
          </hi>. Sed Deus praeter
 praedestinationem mutabilia facit. Per convenientem
etenim usum loquendi, et iratus et poenitens, et
zelans et praescius Dominus dicitur; sed sine ira
iratus, sine poenitentia poenitens, sine zelo zelans,
sine provisionibus praescius intelligitur.
</p>
      </div1>

<div1>
        <head>VIII.</head>
<p>Ad Rom. XIII <note>(Vers. 1)</note>: <hi>Non est potestas nisi a
Deo, quae autem sunt a Deo ordinata sunt.</hi> </p>
<p>In Propheta de quibusdam regibus, Oseae VIII <note>(Vers. 2)</note>:
 <hi>Ipsi regnaverunt, et non ex me.</hi> </p>
<p>
          <emph>INTERROGATIO.</emph>
        </p>
<p>Si nulla potestas nisi a Deo, quomodo dictum est
veraciter ab ipso: <hi>ipsi regnaverunt, et non ex me?</hi> 
<pb n="0663D"/>
Item si ipsi reges ex Deo non erant, quomodo reges
per se regnasse dixerat: <hi>Per me,</hi> inquiens, <hi>reges
regnant <note>(Prov. VIII, 15)</note>
          </hi>?</p>
<p>
          <emph>RESPONSIO.</emph>
        </p>
<p>Ex illo, et non ex illo reges regnant, qui et potestatem
a Deo datam habent, et tamen se ab eo
accepisse stulte denegant. Hinc per prophetam
scriptum est: <hi>Qui regnare facit hominem hypocritam
propter peccata populi <note>(Job. XXXIV, 30)</note>
          </hi>. Propterea
<pb n="0664A"/>
ergo isti reges ex Deo non sunt, qui non ex bono,
sed propter peccata populi regnare permissi sunt.
Item: Omnis potestas nonnisi a Deo est; quia non
per se mala, sed utique bona est. Mala autem sine
bonis, et nisi in bonis esse non possunt, et idcirco
nonnisi in rationabilibus creaturis fiunt. Bonis ergo
regibus Spiritus sanctus comminando loqui dignatur,
cum ad eosdem psalmistae voce dicitur: <hi>Et nunc
reges intelligite, erudimini qui judicatis terram <note>(Psal.
II, 10)</note>
          </hi>.
</p>
      </div1>

<div1>
        <head>IX.</head>
<p>Ad Rom. XIV <note>(Vers. 14)</note>: <hi>Scimus autem quia nihil
commune per ipsum.</hi> </p>
<p>In Actibus Apostolorum XV <note>(Vers. 29)</note>: <hi>Ut abstineatis
vos ab immolatis simulacrorum.</hi> </p>
<p>
          <emph>INTERROGATIO.</emph>

<pb n="0664B"/>
        </p>
<p>Si nihil rerum per ipsum est commune, quid de
morticino, et sanguine, et suffocato, et de idolis immolato
debemus sentire? Nam ista non solum in
Veteri Testamento immunda esse leguntur, sed et in
Novo gentes credentes ab his abstinere, ab apostolis
praecipiuntur. Intellectu igitur satis opus est, quo
pacto ista dissonantia solvi possit.</p>
<p>
          <emph>RESPONSIO.</emph>
        </p>
<p>Dominus ac Redemptor noster secundum Marcum
dixit quando de his sermonem habere voluit: <hi>Nihil
est,</hi> inquit, <hi>extra hominem quod possit eum coinquinare <note>(Marc. VII, 15)</note>
          </hi>;
Et hoc non intelligentibus discipulis,
increpando subintulit dicens: <hi>An et vos sine
intellectu estis? nondum intelligitis, quia omne quod</hi> 
<pb n="0664C"/> <emph>566</emph> 
 <hi>in os intrat, in ventrem vadit, et in secessum
emittitur <note>(Ibid., 18)</note>
          </hi>? Ergo rudes adhuc apostoli et
necdum a Spiritu sancto illuminati, sensu Judaico
credebant, quod hominem non prohibitiones, sed res
coinquinarent. Res autem non coinquinant hominem,
quae in ventrem vadunt et exeunt, sed prohibitionis
transgressio, et quae de ipsa procedunt. Nam et primus
homo non propter morticinum, aut sanguinem,
aut suffocatum, sed propter poma immundus factus
est, cum mandatum Dominicum suadente sua conjuge
transgressus est. Sed sancto Petro quod dictum
est audiamus, ut de his quid sentire debeamus, intelligamus. <hi>Surge,</hi> 
 inquit, <hi>Petre, macta et manduca <note>(Act. 10, 13)</note>
          </hi>.
Huic dicto Petrus intuendo litteram
respondit, dicens: <hi>Absit a me, Domine, quia omne
<pb n="0664D"/>
commune et immundum nunquam intravit in os meum <note>(Ibid., 14)</note>
          </hi>.
Cui sub testificatione prohibitionis protinus
respondetur: <hi>Quod Deus,</hi> inquit, <hi>purificavit, tu
ne commune aut immundum dixeris <note>(Ibid., 15)</note>
          </hi>. Hinc
data est licentia Christianis, exceptis in novo Testamento
prohibitis, ut manducent quod velint cum moderatione
et gratiarum actione. Non ergo per se morticinum
aut sanguis ex natura immunda sunt, sed
qua prohibita sunt, manducata hominem coinquinant.
Et pomum nullam immunditiam naturalem habuit,
<pb n="0665A"/>
sed manducare prohibitum, hominem coinquinavit.
</p>
      </div1>

<div1>
        <head>X.</head>
<p>I ad Corinthios I <note>(Vers. 8)</note>: <hi>Qui et confirmabit vos
usque in finem sine crimine in adventu Domini.</hi> </p>
<p>In Epist. I Joan. I <note>(Vers. 8)</note>: <hi>Si dixerimus quia
peccatum non habemus, ipsi nos seducimus, et
veritas in nobis non est</hi> </p>
<p>
          <emph>INTERROGATIO.</emph>
        </p>
<p>Cum seductio sit, aestimare se esse sine peccato,
quomodo confirmamur a Domino sine crimine in
adventu ejus, maxime cum etiam infans unius diei
non possit esse sine peccato? Nunquid ergo et crimen
peccatum est, sine quo quis confirmatus a Domino
fieri potest?</p>
<p>
          <emph>RESPONSIO.</emph>
        </p>
<p>
          <pb n="0665B"/>Sciendum profecto nobis est, quia non omne peccatum
crimen est, attamen omne crimen peccatum
est; sicut omnis impius peccator est, non autem
omnis peccator, impius. Minima ergo et levia, peccata
dicuntur; crimina autem nisi magna minime
leguntur.
</p>
      </div1>

<div1>
        <head>XI.</head>
<p>I ad Corinth. III <note>(Vers. 9)</note>: <hi>Dei enim sumus adjutores,
Dei agricultura estis.</hi> </p>
<p>Et in Job XXVI <note>(Vers. 2)</note>: <hi>Cujus adjutor es? nunquid
imbecilli?</hi> </p>
<p>
          <emph>INTERROGATIO.</emph>
        </p>
<p>Nunquid sanctus Paulus approbando justificat,
quod beatus Job in Eliu damnat. Cujus adjutor es?
nunquid imbecilli? Apostolus autem dixit, Dei sumus
<pb n="0665C"/>
adjutores. Si ergo bonum est esse adjutores Dei;
quid Eliu reprehenditur de adjutorio Dei?</p>
<p>
          <emph> <emph>567</emph> RESPONSIO.</emph>
        </p>
<p>Nimirum scire nos convenit, quia nonnulli defendendo
Deum offendunt; et sunt nonnulli qui quantum
in eis est, causam Dei defendunt. Isti veraciter
praedicando Dei adjutores sunt; illi increpando fallaciter
spiritus pro Deo satagunt, sed satagendo offendunt.
Isti non ignoti sed cogniti de Deo loquuntur;
illi etiam vera loquentes a Deo minime cognoscuntur,
Domino de Eliu dicente: <hi>Quis est iste involvens
sententias sermonibus imperitis <note>(Job XXXVIII, 2)</note>
          </hi>? Quid
est quod Dominus de illo interrogat, dicens: <hi>Quis est
iste involvens sententias:</hi> et tamen interrogando reprobat
subjungens, <hi>sermonibus imperitis?</hi> Ille ergo
<pb n="0665D"/>
sententias veras dicebat, sed eas sermonibus imperitis
involvebat, quia dicta sancti Spiritus de reprobis
in Job retorquebat: de quo quia sine querela
erat, Dominus testimonium dederat. Non eodem
modo esse dicimus, <hi>Deus adjutor noster in aeternum <note>(Psal. LXI, 9)</note>
          </hi>,
quo dicimus: <hi>Dei adjutores sumus.</hi> 
Ille enim non eget adjutorio nostro: nos autem nihil
possumus sine illo.
</p>
      </div1>

<div1>
        <head>XII.</head>

<pb n="0666A"/>
<p>I ad Corinth. III <note>(Vers. 15)</note>: <hi>Opus uniuscujusque,
quale sit, ignis probabit.</hi> </p>
<p>Secundum Matth. XIX <note>(Vers. 28)</note>: <hi>Cum sederit Filius
hominis in sede majestatis suae, sedebitis et vos super
sedes duodecim judicantes duodecim tribus Israel.</hi> </p>
<p>
          <emph>INTERROGATIO.</emph>
        </p>
<p>Et dum uniuscujusque opus quale sit ignis probabit,
nunquid et ipsi apostoli per ignem probabuntur,
qui non judicandi, sed etiam judicaturi duodecim
tribus Israel dicuntur? aut etiam illos ignis probabit,
cum quibus seipsum numeravit sanctus Paulus
dicens: <hi>Nos autem qui relinquimur, simul cum illis
rapiemur in nubibus obviam Christo in aera, et sic
<pb n="0666B"/>
semper cum Domino erimus <note>(I Thess. IV, 16)</note>
          </hi>.</p>
<p>
          <emph>RESPONSIO.</emph>
        </p>
<p>Si vim dictorum Christi pensemus, hanc obscuritatem,
ipso illuminante, ad lucem perducimus. Nam
ipse dixit: <hi>Ignem veni mittere in terram, et quid volo
nisi ut accendatur <note>(Luc. XII, 49)</note>
          </hi>? Spiritus quoque
sanctus super apostolos descendens in specie ignis
apparuit <note>(Act. I)</note>, qui in signo apparens in fidelibus,
fideles intus ut ignis probavit. Opus ergo uniuscujusque
quale sit, ignis probabit, quia quos ignis spiritalis
in praesenti tempore non examinat, in futuro
judicio per ignem probat. <hi>Quicunque ergo spiritu
Dei aguntur, hi filii Dei sunt <note>(Rom. VIII, 14)</note>
          </hi>, qui licet
per ignem probati, examinati sunt. Nam illum per
impositionem manuum episcopi accipientes, nullatenus
<pb n="0666C"/>
ab eo deviarunt, sed etsi in aliquo delinquunt,
cognoscendo et confitendo corriguntur. Omnis
enim, inquit Dominus, per ignem salvabitur, aut
enim hic per spiritalem, aut illic per corporalem
ignem probabitur. Nimirum ergo sicut non omnis in
die judicii per ignem probabitur, ita in ipsa eademque
die non omnes omnino judicabuntur, Domino
testante, qui ait: <hi>Qui credit in Filium, non judicabitur;
qui autem incredulus est, jam judicatus est <note>(Joan. III, 18)</note>
          </hi>.
Quosne ergo ignis futurus probabit,
si Deus nec credulos, nec incredulos judicabit? Sed
quasi a nobis interrogaretur: <emph>568</emph> Quod ergo erit
judicium? protinus subjunxit dicens: <hi>Hoc est judicium,
quia lux venit in mundum, et dilexerunt homines
magis tenebras, quam lucem (Ibidem)</hi>. Hi ergo
<pb n="0666D"/>
soli in die judicii judicabuntur, qui licet lucem scirent
venire, sed tamen magis tenebras diligere dicuntur.
Nam qui in tenebris manent, jam judicati
sunt, qui autem nihil tenebrarum habent, sine ullo
judicio ad lucem pertinent. Illi vero qui licet baptizati
sunt, in futuro judicandi erunt. De illis ergo solis
judicium habebitur, ut aut ad lucem, aut ad tenebras
plus pertinere debeant, demonstretur. Resurgent
<pb n="0667A"/>
ergo isti, ut judicentur, justi ut judicent, impii
ut damnentur; quia et illi resurgent, sed non in
judicio, psalmista testante, qui ait: <hi>Non resurgunt
impii in judicio <note>(Psal. I, 5)</note>
          </hi>.
</p>
      </div1>

<div1>
        <head>XIII.</head>
<p>I ad Corinth. IV <note>(Vers. 5)</note>: <hi>Nolite ante tempus judicare.</hi> </p>
<p>Ad Philipp. III <note>(Vers. 18)</note>: <hi>Multi ambulant, quos saepe
dicebam vobis, nunc autem et flens dico inimicos
crucis Christi, quorum finis interitus.</hi> </p>
<p>
          <emph>INTERROGATIO.</emph>
        </p>
<p>Dum Paulus apostolus ad Corinthios loquens, prohibuit
ante tempus judicare, cur ipse quasi ante
tempus judicando de quibusdam videtur dicere:
Quorum finis interitus?</p>
<p>
          <emph>RESPONSIO.</emph>
        </p>
<p>
          <pb n="0667B"/>Christus in Paulo locutus futura jam quasi praeterita
agnoscit, et idcirco etiam Paulo dicente, nihil
ante tempus judicavit. Nam et sanctus Spiritus per
apostolum Petrum ad Simonem Magum ait: <hi>Non est
tibi pars, neque sors in hac vita <note>(Act. VIII, 21)</note>
          </hi>: quia
Simonis Magi futura, quasi praeterita, Petro in Spiritu
sancto fuerant revelata, a quibus autem futura
ut praeterita minime videntur, a Domino ante tempus
judicare prohibentur; de quibus et per prophetam
increpando dicitur: <hi>Vae iis qui prophetant de corde <note>(Ezech. XIII, 17)</note>
          </hi>.
De corde namque prophetare est ex
sola praesumptione non per Spiritum sanctum aliquid
dicere.
</p>
      </div1>

<div1>
        <head>XIV.</head>
<p>I ad Corinth. VII <note>(Vers. 7)</note>: <hi>Volo omnes homines
<pb n="0667C"/>
esse sicut meipsum.</hi> </p>
<p>Et ad Timoth. I, V <note>(Vers. 14)</note>: <hi>Volo autem juniores
nubere, filios procreare, matres familias esse.</hi> </p>
<p>
          <emph>INTERROGATIO.</emph>
        </p>
<p>Nunquid duas voluntates sibimetipsis contrarias
habuit sanctus Paulus, qui aliter ad Corinthios,
aliter ad Timotheum se voluisse dixit? Nam de non
nubendo videtur dixisse ad Corinthios: de nubendo
vero scripsit ad Timotheum; ibi de omnibus hominibus,
sicut ille erat, ut essent, voluit; hic, adolescentioribus
ut nubant, se voluisse scribit.</p>
<p>
          <emph>RESPONSIO.</emph>
        </p>
<p>Nobis solerter intuendum est, sanctum Paulum
concionatorem Ecclesiae fuisse, et ex multorum personis
sermones diversos jam protulisse. Nam ibi ex
<pb n="0667D"/>
persona virginum dixit: Volo omnes homines esse
sicut meipsum. Hic ex persona volentium nubere
scripsit: Volo juniores nubere, filios procreare, matresfamilias
esse. Sicut et Salomon ex multorum
personis <emph>569</emph> in Ecclesiaste loquitur, qui latino sermone
concionator exprimitur. Nam ibi ex persona
quorumdam dicentium, scripsit: <hi>Nonne melius est
manducare et bibere <note>(Eccle. II, 4)</note>
          </hi>? Ex persona autem
perfectorum intulit dicens: <hi>Melius est ire ad domum
luctus quam ad domum convivii, in ipsa enim finis
<pb n="0668A"/>
cunctorum admonetur hominum <note>(Ibid. VII, 3)</note>
          </hi>: in hac
enarrabatur etiam virtus fortium. Mira ergo dispensatione
largitoris agitur ut etiam de conjugatis electi
praemium virginitatis recipiant, quanquam omnes
virgines esse non possunt. Voluntas namque perfecta
faciendi, reputatur pro opere facti. Hinc nato Domino
sancti angeli dixerunt: <hi>Gloria in excelsis Deo,
et in terra pax hominibus bonae voluntatis <note>(Luc. II, 14)</note>
          </hi>.
Quod ergo unusquisque nostrum in semetipso agit
voluntarius, hoc recipiet a Domino, quasi de omnibus
hominibus. Sed et malevolus econtra cogitet,
ne quasi de malis omnium iniquorum damnetur;
quia sicut misericors, ita et justus est. Matrimonium
igitur et virginitatem Paulus laudavit, sed virginitatem
matrimonio praetulit, dicens: <hi>Qui matrimonio
<pb n="0668B"/>
virginem suam jungit, bene facit; qui autem non jungit,
melius facit <note>(I Cor. VII, 38)</note>
          </hi>. Quia ergo utrumque
bonum vidit in spiritu, utrumque profecto fieri voluit.
</p>
      </div1>

<div1>
        <head>XV.</head>
<p>I Ad Corinth. VII <note>(Vers. 10, 11)</note>: <hi>Caeteris ego dico, non
Dominus: Uxorem a viro non discedere, sed etsi
discesserit, manere innuptam.</hi> </p>
<p>Et II ad Corinth. XIII <note>(Vers. 3)</note>: <hi>An experimontum
quaeritis ejus qui in me loquitur Christus?</hi> </p>
<p>
          <emph>INTERROGATIO.</emph>
        </p>
<p>Si continue in Paulo apostolo loquebatur Christus,
quid ergo fatetur se aliquid dicere, et non Dominum?</p>
<p>
          <emph>RESPONSIO.</emph>
        </p>
<p>Si duos prophetas in medium proferamus, hanc
nimirum dissonantiam cito solvemus. David quippe
<pb n="0668C"/>
quia non continue spiritum prophetiae habuit, interrogando
alterum prophetam demonstravit. Et Nathan
de constructione templi, quia et ipse in illa hora
spiritum prophetiae non habuit, hoc dicendo declaravit: <hi>Omnia, quae sunt in corde tuo, fac; Dominus
enim tecum est in omnibus 
 <note>(II Reg. VII, 3)</note>
          </hi>. Sed
Spiritus sanctus adveniens, construi templum a sanguinario
bellisque dedito prohibuit, et hoc a Davide
fieri per eundem Nathan contradixit <hi>(Ibidem)</hi>. Consilia
ergo non continue habentium spiritum prophetiae,
aliquando praetermittenda sunt, aliquando non sunt.
Nam consilium Nathan a David debuit praetermitti, consilium
autem apostoli Pauli a Christianis debuit semper
observari. Aliqua namque consilia infra mandata
qui implet, tantum justus est, qui vero transcendit jam
<pb n="0668D"/>
perfectus est. Nam consiliando Dominus ait: <hi>Si vis
perfectus esse, vade, vende omnia quae habes, et da pauperibus,
et veni, sequere me, et habebis thesaurum in coelo <note>(Matth. XIX, 21)</note>
          </hi>:
Et idem Paulus eumdem habens spiritum,
 consilium dedit: <hi>De virginibus autem praeceptum
Domini non habeo, consilium autem do <note>(I Cor. VII,
25)</note>
          </hi>. Ista consilia in mandatis utique non sunt, sed
supra mandata, ideoque majora praemia acquirunt.
</p>
      </div1>

<div1>
        <head>XVI.</head>
<p> <emph>570</emph> I ad Corinth. X <note>(Vers. 13)</note>: <hi>Fidelis Deus, qui
non patietur vos tentari supra id quod potestis.</hi> </p>
<p>
          <pb n="0669A"/>Et II Corinth. I <note>(Vers. 8)</note>: <hi>Nolumus autem ignorare
vos, fratres, de pressura nostra, quae nobis facta est
in Asia: quoniam supra modum et supra virtutem
gravati sumus.</hi> </p>
<p>
          <emph>INTERROGATIO.</emph>
        </p>
<p>Etsi supra virtutem gravamur, quomodo gravari
nos Deus non patitur? Item, si supra virtutem non
gravamur quomodo supra virtutem gravari dicimur?</p>
<p>
          <emph>RESPONSIO.</emph>
        </p>
<p>Ut istam dissonantiam celerius dissolvamus, ad
aliud propheticum testimonium recurramus, ubi ait: <hi>Quia vana salus hominis, in Deo faciemus virtutem <note>(Psal. LIX, 13, 14)</note>
          </hi>.
Frequenter ergo gravari dicimur
supra humanam fragilitatem, quia vana salus hominis
est: sed nunquam gravamur supra Dei virtutem,
<pb n="0669B"/>
quia ille medicus est. Aegrotus ergo sub manibus
medici aliquando plorat, quia quo pacto ad salutem
perveniat ignorat; sed sapiens medicus plerumque
secat, ut aegrotum quoque ad salutem perducat.
Paulus ergo intuendo fragilitatem suam, gravari se
dixit supra virtutem, sed ulterius ait: <hi>Omnia possum
in eo qui me confortat <note>(Philip., IV, 13)</note>
          </hi>.
</p>
      </div1>

<div1>
        <head>XVII.</head>
<p>II ad Corinth. V <note>(Vers. 16)</note>: <hi>Et si cognovimus secundum
carnem Christum, sed nunc jam secundum carnem
non novimus.</hi> </p>
<p>Secundum Luc. XXIV <note>(Vers. 39)</note>: <hi>Palpate et videte,
quia spiritus carnem et ossa non habet, sicut me
videtis habere.</hi> </p>
<p>
          <emph>INTERROGATIO.</emph>
        </p>
<p>
          <pb n="0669C"/>Quomodo concordant verba discipuli verbis Christi
magistri sui? Hoc Christum dixisse post resurrectionem
legimus, et de ipso eodemque tempore Paulus
ait: <hi>Sed nunc jam non novimus.</hi> Quid ergo? Nunquid
hoc quod confitetur Christus, hoc nosse se denegat
Apostolus?</p>
<p>
          <emph>RESPONSIO.</emph>
        </p>
<p>Deum ac Redemptorem nostrum secundum carnem
cognovimus vixisse, hoc est absque ullo peccato verum
hominem se in omnibus demonstrasse: sed
post resurrectionem idcirco non novimus, quia carnem
illius in aeternum victuram sine alimentorum
sustentaculis manere credimus. Esurientem ergo et
sitientem, et ab itinere fatigatum ante passionem,
et ipsa passione minoratum ab angelis legimus; sed
<pb n="0669D"/>
subjectis sibi angelis et potestatibus et virtutibus,
eum haec operari nunc jam non novimus. Confitetur
ergo Dominus se habere veram carnem post resurrectionem,
sed Paulus nunc jam non novit, ut erat
ante passionem. Sed hoc testimonium idcirco Paulus
protulit, veteri homine deposito, ut renovationis
formam nobis insinuaret, dicens: <hi>Ut sicut Christus
resurrexit a mortuis, ita et nos in novitate vitae ambulemus <note>(Rom., VI, 4)</note>
          </hi> 
</p>
      </div1>

<div1>
        <head>XVIII.</head>

<pb n="0670A"/>
<p>II ad Corinth. XI <note>(Vers. 5)</note>: <hi>Existimo enim me nihi
minus fecisse</hi> <emph>571</emph> <hi>a magnis apostolis.</hi> </p>
<p>I Corinth. XV <note>(Vers. 9)</note>: <hi>Ego sum minimus apostolorum,
qui non sum dignus vocari apostolus.</hi> </p>
<p>
          <emph>INTERROGATIO.</emph>
        </p>
<p>Dum minimum apostolorum Paulus se esse confitetur,
quid nihil minus fecisse a magnis apostolis se
testatur?</p>
<p>
          <emph>RESPONSIO.</emph>
        </p>
<p>Sciendum est quod crimina praesentia Paulus non
habuit, et idcirco peccata jam dimissa humilitatis
gratia ad memoriam reduxit: <hi>Ego sum minimus
apostolorum, qui non sum dignus vocari apostolus,
quoniam persecutus sum Ecclesiam Dei <note>(I Cor. XV, 9)</note>
          </hi>.
<pb n="0670B"/>
Habens autem sermonem de haereticis et pseudoapostolis,
profitetur se nihil minus a magnis apostolis
fecisse. Bene agentium ergo apostolus per humilitatem
erat minimus, sed contra delinquentium
pseudoapostolorum vitia per zelum justitiae erectus.
</p>
      </div1>

<div1>
        <head>XIX.</head>
<p>Ad Galat. I <note>(Vers. I)</note>: <hi>Paulus apostolus non ab hominibus,
neque per hominem, sed per Jesum Christum,
et Deum Patrem, qui suscitavit eum a mortuis.</hi> </p>
<p>I ad Timoth. II <note>(Vers. V)</note>: <hi>Mediator Dei et hominum
homo, Jesus Christus.</hi> </p>
<p>
          <emph>INTERROGATIO.</emph>
        </p>
<p> Nunquid non per hominem Jesum Christum Paulus
<pb n="0670C"/>
vocatus est in Apostolatum, qui se non ab hominibus
neque per hominem vocat apostolum?</p>
<p>
          <emph>RESPONSIO.</emph>
        </p>
<p>Hoc est non per praesentiam humanitatis ante passionem,
sed ex vocante apostolus electus est post
resurrectionem, Domino ad Ananiam dicente: <hi>Noli
timere eum, quia vas electionis est mihi <note>(Act. IX, 15)</note>
          </hi>.
</p>
      </div1>

<div1>
        <head>XX.</head>
<p>Ad Galat. I <note>(Vers. X)</note>: <hi>Si adhuc hominibus placerem,
Christi servus non essem.</hi> </p>
<p>I Corinth. X <note>(Vers. 33)</note>: <hi>Sicut per omnia omnibus
placeo.</hi> </p>
<p>
          <emph>INTERROGATIO.</emph>
        </p>
<p>Si Paulus per omnia omnibus placet, quomodo
<pb n="0670D"/>
placendo hominibus, Christi servus non esset?</p>
<p>
          <emph>RESPONSIO.</emph>
        </p>
<p>Placet Paulus, et non placet: placet namque in
rebus non prohibitis, sed in prohibitis minime placuit: <hi>Factus est enim omnia omnibus, ut omnes lucrifaceret <note>(I Cor. IX 19)</note>
          </hi>.
</p>
      </div1>

<div1>
        <head>XXI.</head>
<p>Ad Ephes. II <note>(Vers. 3)</note>: <hi>Et eramus natura filii irae,
sicut et caeteri.</hi> </p>
<p>
          <pb n="0671A"/>In Genes. I <note>(Vers. 31)</note>: <hi>Et vidit Deus omnia quae
fecit, et erant valde bona.</hi> </p>
<p>
          <emph>INTERROGATIO.</emph>
        </p>
<p>Cum sint benedicta et omnia valde bona, quae
Deus creavit, quomodo homines filios irae ex natura
Paulus scripsit?</p>
<p>
          <emph> <emph>572</emph> RESPONSIO.</emph>
        </p>
<p>Omnipotens Deus omnium naturarum creator est,
et omnis natura, in eo quod natura est, bona est. Mos
namque confirmatus longo tempore vim quodammodo
obtinet naturae. Hinc Paulus ait: Eramus natura
filii irae; ac si aperte diceret: Cum eramus
sani, devenimus aegroti, et ex ipsa pessima consuetudine,
eramus quasi ex natura filii irae.
</p>
      </div1>

<div1>
        <head>XXII.</head>
<p>Ad Ephes. III <note>(Vers. 8)</note>: <hi>Mihi minimo omnium sanctorum
data est gratia haec inter Gentes, evangelizare
<pb n="0671B"/>
investigabiles divitias Christi.</hi> </p>
<p>In Psalm. IX <note>(Vers. 1)</note>: <hi>Confitebor tibi, Domine, in
toto corde meo, narrabo omnia mirabilia tua.</hi> </p>
<p>
          <emph>INTERROGATIO.</emph>
        </p>
<p>Quid est hoc? Nunquid omnia mirabilia Dei poterant
ab ipso etiam propheta narrari, cum Paulus
apostolus scripserit investigabiles esse divitias Christi?
Sed et ipse Paulus quomodo non est sibimetipsi contrarius
in eo quod ait, evangelizare investigabiles divitias
Christi?</p>
<p>
          <emph>RESPONSIO.</emph>
        </p>
<p>Et narrantur ergo omnia mirabilia Domini, et investigabiles
sunt divitiae Christi, quia et narrando
omnia in brevi simul complectuntur, et tamen in
aenigmate videntibus ex parte cognoscuntur. Nam
cum de Deo aut de praesenti saeculo, vel de futuro
<pb n="0671C"/>
aliquid narratur, omnia in brevi simul sermone
complectuntur, et haec quia sunt, ab auditoribus audiuntur.
Quomodo autem aut qualia sint, etiam a
praedicatoribus non intelliguntur. Hinc praedicator
egregius ait: <hi>O altitudo divitiarum sapientiae et scientiae
Dei! quam inscrutabilia sunt judicia ejus, et investigabiles
viae illius <note>(Rom. XI, 33)</note>
          </hi>. Psalmista autem
ut omnia simul narraret, de Domino ait: <hi>Omnia
quaecunque voluit fecit:</hi> non solum de Creatore, sed
etiam de ipsis creaturis quales sunt, narravit.
</p>
      </div1>

<div1>
        <head>XXIII.</head>
<p>Ad Philip. III <note>(Vers. 13)</note>: <hi>Unum autem quae quidem
retro sunt obliviscens, et in futurum convalescens.</hi> </p>
<p>II ad Timoth. IV <note>(Vers. 7)</note>: <hi>Certamen bonum certavi,
cursum consummavi, fidem servavi.</hi> </p>
<p>
          <emph>INTERROGATIO.</emph>
        </p>
<p>
          <pb n="0671D"/>Et dum ista praeterita Apostolus ad memoriam reduxit
quomodo ea quae retro sunt oblivisci se dixit?</p>
<p>
          <emph>RESPONSIO.</emph>
        </p>
<p>Quo magis temporibus et rationi congruunt, quae
proferuntur, eo celerius ab auditoribus intelliguntur.
<pb n="0672A"/>
Nam Paulus apostolus causa confirmationis suae ista
enumeravit, quia tempus resolutionis suae propius
instabat. Scriptum quippe est: <hi>In die bonorum
ne immemor sis malorum, et in die malorum ne immemor
sis bonorum <note>(Eccli. XI, 27)</note>
          </hi>. Paulus ergo praeterita
obliviscens, non erat immemor malorum, quando
dixit: <hi>Non sum dignus vocari apostolus, quoniam
persecutus sum Ecclesiam Dei <note>(I Corinth. XV, 9)</note>
          </hi>. Iterum,
appropinquante die resolutionis suae, immemor
non erat <emph>573</emph> bonorum, dicens: <hi>Certamen bonum
certavi, cursum consummavi, fidem servavi <note>(II Timoth.
IV, 7)</note>
          </hi>. Solent quippe sancti viri hoc proprium habere
 et prospera in adversis, et in prosperis adversa
commemorari. Hinc beatus Job in prosperis cum erat,
sic timuisse se dixit: <hi>Semper enim quasi tumentes
super me fluctus, timui Deum <note>(Job XXXI, 23)</note>
          </hi>. Item cum
erat in adversis, bona praeterita quae egerat, ad memoriam
<pb n="0672B"/>
revocavit, dicens: <hi>Oculus fui caeco, et pes
claudo; pater eram pauperum, et causam, quam nesciebam,
diligentissime investigabam <note>(Job XXIX, 15,
16)</note>
          </hi>. Sancti ergo viri utrumque alternatim dicunt,
quatenus nec extollantur in prosperis, nec desperatione
frangantur in adversis.
</p>
      </div1>

<div1>
        <head>XXIV.</head>
<p>Ad Philip. IV <note>(Vers. 8, 9)</note>: <hi>Si qua virtus, si qua laus
disciplinae, haec cogitate, quae et didicistis, et accepistis,
et audistis, et vidistis in me.</hi> </p>
<p>In Parabolis Salomonis XXVII <note>(Vers. 2)</note>: <hi>Laudet te
alienus, et non os tuum; extraneus, et non labia tua.</hi> </p>
<p>
          <emph>INTERROGATIO.</emph>
        </p>
<p>Si nulli laudare seipsum ore proprio licuit, cur
Paulus bona enumerans de seipso dixit: Quae et vidistis
in me?</p>
<p>
          <emph>
            <pb n="0672C"/>RESPONSIO.</emph>
        </p>
<p>Aliter est loqui de corde proprio, aliter in Spiritu
sancto. Nam Paulus in adversis carceris bona se
egisse in spiritu meminit, et idcirco non ore proprio
dixit; quia prospera in adversis commemorari debent.
De semetipso autem loqui laudanti et propriam
gloriam quaerenti Veritas ait: <hi>Qui a semetipso loquitur,
gloriam propriam quaerit; qui autem quaerit gloriam
ejus, qui misit eum, hic verax est <note>(Joan. VII, 18)</note>
          </hi>.
Sed idem Paulus: <hi>Non,</hi> inquit, <hi>qui semetipsum commendat,
ille probatus est <note>(II Corint. X, 18)</note>
          </hi>. Ille ergo
nimirum commendatur, qui nec in Spiritu sancto,
nec in adversis prospera de se narrat.
</p>
      </div1>

<div1>
        <head>XXV.</head>
<p>Ad Philip. IV <note>(Ves. 12)</note>: <hi>Ubique et in omnibus institutus
sum; scio et saturari et esurire.</hi> </p>
<p>
          <pb n="0672D"/>In sancto Evangelio secundum Lucam VI <note>(Vers. 25)</note>:</p>
<p> <hi>Vae vobis qui saturati estis, quia esurietis.</hi> </p>
<p>
          <emph>INTERROGATIO.</emph>
        </p>
<p>Cum vae saturatis Dominum dixisse Evangelista
narraverit; cur Paulus apostolus saturari se scire
<pb n="0673A"/>
dixit? aut quid magni est, scire saturari et esurire,
cum hoc omnium animantium videatur esse commune?</p>
<p>
          <emph>RESPONSIO.</emph>
        </p>
<p>Omnipotens et verax Deus vae saturatis dixit:
quia saturari nescientes, nec gratias agentes, eos intemperatos
vidit. Magnae namque discretionis est
saturari scire, hoc est cum moderatione et gratiarum
actione alimenta percipere. <hi>Qui enim,</hi> inquit
Paulus, <hi>manducat, Domino manducat, gratias enim
agit Deo <note>(Rom. XIV, 6)</note>
          </hi>. Ipsi ergo saturari nesciunt,
qui tunc solum manducare desinunt, quando carne
imperante manducare nolunt. Et isti e contrario Domino
manducant, qui semper temperati, largitori
gratias agunt.</p>
</div1>

<div1>
        <head>XXVI.</head>
<p>
          <pb n="0673B"/> <emph>574</emph> Ad Thess. II <note>(Vers. 18)</note>: <hi>Ego quidem Paulus et
semel et iterum volui venire ad vos, sed impedivit nos
Satanas.</hi> </p>
<p>Secundum Lucam XXII <note>(Vers. 31, 32)</note>: <hi>Simon, ecce
Satanas expetivit vos ut cribraret sicut triticum, ego
autem rogavi pro te ut non deficiat fides tua.</hi> </p>
<p>
          <emph>INTERROGATIO.</emph>
        </p>
<p>Quomodo isdem Satanas cribrare sanctum Petrum,
sicut voluit, non permittitur, et quasi per se potuisse
impedire a Paulo scribitur? Et si Paulus apostolus
Dei voluntati in hoc congruit, cur iterum illum
Satanas impedivit?</p>
<p>
          <emph>RESPONSIO.</emph>
        </p>
<p>Indubitanter nobis sciendum est quod diabolus
voluntatem tentandi semper habet; quomodo autem,
et quantum, et quando faciat, potestate caret. In
<pb n="0673C"/>
tantum enim eum Creator aliquid in saeculo agere
permittit, quantum ante saecula sine termino in praedestinatione
habuit, et quia sanctos suos Dominus
plerumque per Satanam probat, idcirco quasi ipse
 Satanas impediat, Paulus indicat. Sed inter haec
sciendum est, quia plerumque omnipotens Deus facit
voluntatem consilii sui, etiam per malevolam voluntatem
 servi sui. Aliquando autem boni servi ea desiderare
conceduntur, quae ita, ut desiderant, a Domino
non permittuntur. Abraham quippe praecepto Dei
obedire voluit, sed decollari Isaac idem Dominus
non permisit, et hanc voluntatem omnino perfectam
remuneravit dicendo: <hi>Quia non pepercisti filio tuo
unigenito, benedicam tibi, et multiplicabo semen
tuum <note>(Genes. XXII, 16)</note>
          </hi>. Et David de voluntate construendi
<pb n="0673D"/>
templi laudatus fuit, licet ad hoc construendum
in ea re non pervenerit <note>(II Reg. VII)</note>. Et dum
ista specialiter locuti sumus, quomodo fiunt generaliter
videamus. Plagae namque generis humani a
justo judice dispensatae sunt, sed electi Dei charitate
jam pleni, eas fieri nolunt. Et contra Deum ergo volunt,
et ab ipso non discedunt, quia de omnibus
<pb n="0674A"/>
plagis gratias agunt. Sed ut manifestius sit quod loquimur,
per exempla demonstrando gradiamur. Verbi
gratia: Aliquis filius suo ministrat patri quem, quia
pius est, non vult etiam mori. Sed et cum aegrotos,
quos Dominus castigat, visitamus, ut sani deveniant,
satis desideramus. Ista ergo cum volumus, quasi discordando
Dei voluntati discordamus. Item cum Dominus
humano generi bona fieri jubet, nostra voluntas
non contraria, sed congratulans esse debet,
quatenus est perfecta, sed idcirco pii Domini et justitia
judicis laudanda sit.
</p>
      </div1>

<div1>
        <head>XXVII.</head>
<p>Ad Thess. IV <note>(Vers. 15)</note>: <hi>Et in tuba Dei descendet
de coelo.</hi> </p>
<p>In Apocal. VIII <note>(Vers. 6)</note>: <hi>Et septem angeli qui habebant
septem tubas, praeparaverunt se ut tuba canerent.</hi> </p>
<p>
          <emph>
            <pb n="0674B"/>INTERROGATIO.</emph>
        </p>
<p>Et dum in tuba Dei de coelo descendet Christus,
in qua de iis septem creditur descensurus? Si in septima,
quomodo praecesserunt caeterae? Si in prima,
quomodo secuturae sunt, aliae?</p>
<p>
          <emph> <emph>575</emph> RESPONSIO.</emph>
        </p>
<p>Idcirco septiformis Spiritus descendit in apostolos,
ut quasi septem tubis acceptis, intonarent in populos,
et Christus ad eorum posteros sub illorum persona
promisit quod apud ipsos usque ad consummationem
saeculi mansurus sit, dicens: <hi>Ecce ego vobiscum sum
omnibus diebus usque ad consummationem saeculi <note>(Matth. XXVIII, 20)</note>
          </hi>.
Septima ergo praedicatio, quasi
septima tuba ad consummationem saeculi pertinet,
quia finita senaria praedicatione, novissima tuba canet.
<pb n="0674C"/> <hi>Canet enim,</hi> 
 inquit Paulus, <hi>tuba, et mortui resurgent
incorrupti <note>(I Corinth. XV, 52)</note>
          </hi>. Et licet credere
per novissimam tubam, significari septimam praedicationem,
tamen attendimus Evangelicam lectionem,
ubi ait de Filio hominis: <hi>Et mittet angelos suos cum
tuba et voce magna, et congregabunt electos ejus a
quatuor ventis, a summis coelorum usque ad terminos
eorum <note>(Matth. XXIV, 31)</note>
          </hi>. Sciendum etenim est
quia et vox quasi tuba audita est in monte Sinai,
quando populus Israel accepit decalogum verborum
Dei, quam qui audierunt, excusaverunt se, ne eis
iterum fieret. Sed tunc omnino locutus est per subjectam
creaturam, profecto non per propriam naturam,
sicut et ad filium suum locutus est, postquam
a Joanne idem Filius baptizatus est, dicente Patre:
<pb n="0674D"/> <hi>Hic est Filius meus dilectus, in quo mihi bene 
 complacuit <note>(Matth. III, 17)</note>
          </hi>.
Qui quod significabatur in
voce, omnino paternae divinitatis est, syllabae autem
et sonitus syllabarum profecto creaturarum erat. Cum
ergo talem consuetudinem habeant sancti angeli,
aeriis corporibus vestiri, sicut potuerunt ab aliquantis
patribus videri, nihil nimirum obstat intelligi
<pb n="0675A"/>
 quia tali tuba tunc cantaturi sunt quando novissime
in die ultimo intonabunt, quando mortuorum
dormientium corpora resuscitabuntur.
</p>
      </div1>

<div1>
        <head>XXVIII.</head>
<p>I ad Timoth. I <note>(Vers. 13)</note>: <hi>Sed misericordiam sum
consecutus, quia ignorans feci in incredulitate.</hi> </p>
<p>Ad eumdem. <hi>Ibid. <note>(Vers. 15)</note>
          </hi>: <hi>Fidelis sermo, et omni
acceptione dignus, quia Christus Jesus venit in hunc
mundum peccatores salvos facere, quorum primus
ego sum.</hi> </p>
<p>
          <emph>INTERROGATIO.</emph>
        </p>
<p>Quid te excusas, sancte Paule, in uno, et accusas
in altero, dum per ignorantiam erat quidquid commisisti,
quia cum venia omnium peccatorum primus
fuisti, maxime cum nec tempore, nec magnitudine
peccatorum inveneris ita fuisse?</p>
<p>
          <emph>
            <pb n="0675B"/>RESPONSIO.</emph>
        </p>
<p>Sciendum est quod tribus modis peccatum admittitur,
aut enim ignorantia, aut infirmitate, aut studio
perpetratur; et gravius quidem infirmitate quam
ignorantia; similiter studio gravius, quam infirmitate.
Excusas ergo teipsum, sancte Paule, per veram rationem,
et nihilominus accusas per humilem confessionem.
Ut veraciter justus, accusator tui fuisti in
uno, et gratias agens de Domini misericordia, Dominum
laudasti in altero.
</p>
      </div1>

<div1>
        <head>XXIX.</head>
<p>I ad Timoth. II <note>(Vers. 4)</note>: <hi>Qui omnes homines vult
salvos fieri,</hi> <emph>576</emph> <hi>et ad agnitionem veritatis venire.</hi> </p>
<p>In Psal. CXIII <note>(Vers. 3)</note>: <hi>Deus autem noster in coelo et
in terra, omnia quaecunque voluit fecit.</hi> </p>
<p>
          <emph>
            <pb n="0675C"/>INTERROGATIO.</emph>
        </p>
<p>Cum Deus omnia, quaecunque voluit, fecit, nunquid
totum genus humanum ad salutem perduxit?
aut si hoc agere noluit, quomodo sanctus Paulus voluisse
scripsit, dicens: <hi>Qui vult omnes homines salvos
fieri?</hi> </p>
<p>
          <emph>RESPONSIO.</emph>
        </p>
<p>Indubitanter credendum est quia non alia Deus in
temporibus fecit, quam quae ante tempora praescivit
et praedestinavit. Sed hoc nimirum intelligendum est,
quia omnipotens Deus aliquid in sacra Scriptura se
agere dicit, quod non per propriam naturam, sed per
creaturam profecto agit. Sicut ad patrem Abraham
dixerat, cum occidi Isaac omnino nolebat, dicens: <hi>Nunc cognovi quia tu times Deum 
 <note>(Genes. XXII, 12)</note>
          </hi>;
<pb n="0675D"/>
hoc est, nunc cognoscere te feci, quod sine ullo termino
ego cognovi. Et sicut in Ezechiele de impio ait: <hi>Nolo mortem impii 
 <note>(Ezech. XXXIII, 11)</note>
          </hi>; hoc est, feci
nolentem mori, licet hoc ipse agat unde ad mortem
perveniat, in natura ejus posui, quod nequaquam
velit mori. Vult ergo Dominus omnes homines salvos
fieri, qui in hoc utique sunt conditi quod volunt, licet
indigni, semper esse salvi. Seu Deus omnes homines
vult salvos fieri, quia salvos fecit ex omni ordine generis
<pb n="0676A"/>
humani, scilicet, reges ex regibus, duces ex
ducibus, et ex viris et ex mulieribus, et ex omnibus
omnino hominibus. Hoc ergo genere locutionis loqui
poterat Paulus cum diceret: <hi>Qui vult omnes homines
salvos fieri.</hi> Quoniam secundum <note>(I Timoth. II, 4)</note> 
[Lucam] Marcum evangelistam locutus est etiam
ipse Dominus dicens: <hi>Vae vobis scribae et Pharisaei,
qui decimatis mentham, et omne olus;</hi> hoc est, omne
olerum genus. Unde enim poterant universa decimare,
qui omnino non valebant cuncta simul congregare?
</p>
      </div1>

<div1>
        <head>XXX.</head>
<p>I ad Timoth. II <note>(Vers. 12)</note>: <hi>Docere autem mulieri non
permitto.</hi> </p>
<p>Ad Tit. II <note>(Vers. 3)</note>: De mulieribus: <hi>Bene docentes
ut prudentiam doceant.</hi> </p>
<p>
          <emph>
            <pb n="0676B"/>INTERROGATIO.</emph>
        </p>
<p>Cum Paulus apostolus docere mulieri omnino non
permittat, quid de mulieribus scribens, bene docentes
dixit, ut prudentiam doceant?</p>
<p>
          <emph>RESPONSIO.</emph>
        </p>
<p>In planioribus non debemus diutius impediri, ut
aliquanto latius in obscurioribus libeat immorari.
Bene docentes ergo dictae sunt mulieres, non viros,
sed suas juniores. Ut prudentiam, inquit, doceant,
quatenus cum filiabus suis doctrina sua agant, unde
ad aeternam vitam perveniant.
</p>
      </div1>

<div1>
        <head>XXXI.</head>
<p>I ad Timoth. V <note>(Vers. 20)</note>: <hi>Peccantes coram omnibus
argue, ut et caeteri videntes timorem habeant.</hi> </p>
<p>Secundum Matth. XVIII <note>(Vers. 15)</note>: <hi>Si peccaverit in te
<pb n="0676C"/>
frater tuus,</hi> <emph>577</emph> <hi>vade et corripe eum inter te et
ipsum solum.</hi> </p>
<p>
          <emph>INTERROGATIO.</emph>
        </p>
<p>Dum discipulo dictante peccans coram omnibus
arguendus est, quid ipse magister veritatis inter te et
ipsum solum locutus est?</p>
<p>
          <emph>RESPONSIO.</emph>
        </p>
<p>Hanc quaestionem celerius absolvemus, si vim dictorum
diligentius consideremus. Ibi dixit: peccantes,
sed non addidit, in quem; hic dixit, si peccaverit
in te. Si ergo occulte in te peccaverit frater tuus, et
tu vis coram omnibus arguere, non es corrector sed
proditor. Peccantes autem in Deum coram omnibus
increpa, ut illud verbum <hi>argue,</hi> ad sequentem vocem
adjungas. Hinc Paulus ait: <hi>Cum venisset Petrus Antiochiam,
<pb n="0676D"/>
in faciem illi restiti, eo quod non recte incederet
ad fidem Evangelii <note>(Galat. II, 11)</note>
          </hi>. Et post pauca: <hi>Dixi Petro coram omnibus;</hi> 
 ac si dixisset, eo
quod simulationem coram omnibus habuisset: <hi>Si tu,</hi> 
inquit, <hi>Judaeus cum sis, gentiliter vivis, et non judaice,
quomodo gentes cogis judaizare <note>(Ibid., 14)</note>
          </hi>? Occulta
ergo peccata possunt occulte corripi, et publica peccata
coram omnibus debent argui, ut et caeteri timorem
habeant. Quidquid enim mentem movet aliorum,
<pb n="0677A"/>
nequaquam reticendum est, sed cum magna humilitate
proferendum est.
</p>
      </div1>

<div1>
        <head>XXXII.</head>
<p>I ad Timoth. VI <note>(Vers. 16)</note>: <hi>Quem vidit nullus hominum,
sed nec videre potest.</hi> </p>
<p>Et I Joan. III <note>(Vers. 2)</note>: <hi>Scimus quia cum apparuerit,
similes ei erimus, quoniam videbimus eum siculi
est.</hi> </p>
<p>
          <emph>INTERROGATIO.</emph>
        </p>
<p>Cum Paulus apostolus dixerit quod nullus hominum
Deum vidit, sed nec videre potest, quomodo
sanctus Joannes scripsit: quoniam videbimus eum
sicuti est?</p>
<p>
          <emph>RESPONSIO.</emph>
        </p>
<p>In his duobus testimoniis sancti duo apostoli omnino
<pb n="0677B"/>
dissonant, sed dissonando veraciter concordant.
Sed inter hoc sciendum est, quia omnipotens Deus
antiquis patribus non in sua propria natura monstrabatur,
sed etiam per creaturam cum Moyse, quasi
amicus cum amico loquebatur. <hi>Nemo enim,</hi> inquit, <hi>videbit me, et vivet 
 <note>(Exod. XXXIII, 20)</note>
          </hi>. Hoc utique
congruenter convenit ad illud quod Paulus apostolus
ait: <hi>Quem nullus hominum videt.</hi> Quod autem ait: <hi>Sed nec videre potest,</hi> 
 ad illud convenit, quod sanctus
Joannes dixit: <hi>Quoniam videbimus eum sicuti est <note>(I Joan. III, 2)</note>
          </hi>.
In ista ergo vita posteriora sua Dominus
per creaturas monstravit: quia adhuc peregrinantibus
filiis naturae propriae veritatem occultat, eodem
Joanne attestante, qui ait: <hi>Carissimi,</hi> <emph>578</emph> 
<pb n="0677C"/> <hi>nunc filii Dei sumus, et nondum apparuit, quid erimus;
scimus quoniam cum apparuerit, similes ei erimus, quoniam
videbimus eum sicuti est 
 (Ibidem)</hi>. Ex hoc testimonio
intuendum est quod Paulus ait: <hi>Sed nec videre
potest;</hi> ac si aperte diceret: Tandiu unusquisque
filius coelestem patrem videre non potest, quandiu
in hac vita peregrinus, patri utique dissimilis est.
Sed unusquisque electus Deum, non per creaturas,
sed sicuti est, videre poterit, cum quid erit, apparuerit,
<pb n="0678A"/>
et similis ei fuerit. Vel certe ut idem Joannes
Evangelista ait: <hi>Deum nemo vidit unquam <note>(Joan. I,
18)</note>
          </hi>; quasi manifestius diceret: Sicut est, videt in
se. Nulla enim creatura firme intelligit Deum quemadmodum
Deus intelligit semetipsum.
</p>
      </div1>

<div1>
        <head>XXXIII.</head>
<p>II ad Timoth. I <note>(Vers. 11)</note>: <hi>In quo positus sum ego
praedicator, et apostolus et magister gentium.</hi> </p>
<p>Secundum Matth. XXIII <note>(Vers. 10)</note>: <hi>Vos autem nolite
vocari Rabbi, unus est enim magister vester, qui in
coelis est.</hi> </p>
<p>
          <emph>INTERROGATIO.</emph>
        </p>
<p>Cum Dominus apostolis suis dixerit: Nolite vocari
nomine magistrorum, quid Paulus apostolus Christi
confitetur se magistrum fuisse gentium?</p>
<p>
          <emph>
            <pb n="0678B"/>RESPONSIO.</emph>
        </p>
<p> Nunquid sermo Domini prohibentis a Paulo apostolo
contemnebatur? Sed ab eo omnibus credentibus
insinuabatur ne sub nomine apostolorum a pseudoapostolis
seduceretur, sed eum magistrum in quo
Christus loquebatur sequeretur.
</p>
      </div1>

<div1>
        <head>XXXIV.</head>
<p>II ad Timoth. IV <note>(Vers. 14)</note>: <hi>Alexander aerarius multa
mala mihi ostendit; reddat illi Dominus secundum 
 opera sua.</hi> </p>
<p>Et post pauca <note>(Vers. 16)</note>: <hi>In prima mea,</hi> inquit, <hi>defensione
nemo mihi adfuit, sed omnes me dereliquerunt;
non illis imputetur.</hi> </p>
<p>
          <emph>
            <pb n="0678C"/>INTERROGATIO.</emph>
        </p>
<p>Quid Paulus de Alexandro scribens optando dixit,
reddat illi Dominus secundum opera sua. Et aliorum
misertus, optando locutus est, non illis imputetur?</p>
<p>
          <emph>RESPONSIO.</emph>
        </p>
<p>In uno eodemque spiritu Paulus praevidit, qui tam
utraque diversa ad Timotheum scripsit, quod Alexander
duricors ad Deum nunquam converteretur, et
aliis gentibus per veram praesentiam ante acta non
imputarentur.

</p>
      </div1>
</body>
  </text>
</TEI>