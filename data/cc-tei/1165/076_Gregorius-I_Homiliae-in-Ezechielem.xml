<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Homiliae in Ezechielem</title>
              <author ref="http://viaf.org/viaf/100184667">Gregorius I<date>540-604</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 76</title>
           <idno>GreI.HoInEz</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	



<div1>
        <head> <hi>LIBER PRIMUS.</hi> </head>
        <head> <emph>1173</emph> Praefatio.</head>

<pb n="0785A"/>
<p>Dilectissimo fratri, Mariano episcopo, Gregorius
episcopus servus servorum Dei.</p>
<p>Homilias quae in beatum Ezechielem prophetam,
ita ut coram populo loquebar, exceptae sunt, multis
curis irruentibus in abolitione reliqueram. Sed post
annos octo, petentibus fratribus, notariorum schedas
requirere studui, easque, favente Domino transcurrens,
inquantum <emph>1174</emph> ab angustiis tribulationum
licuit emendavi. Tua itaque dilectio has sibi ad
legendum mitti poposcerat, sed valde incongruum
credidi ut aquam despicabilem hauriret quem constat
de beatorum Patrum Ambrosii atque Augustini torrentibus
profunda ac perspicua fluenta assidue bibere.
<pb n="0785B"/>
Sed rursum dum cogito quod saepe inter quotidianas
delicias etiam viliores cibi suaviter sapiunt, transmisi
minima legenti potiora, ut dum cibus grossior
velut pro fastidio sumitur, ad subtiliores epulas avidius
redeatur.
</p>
      </div1>

<div1>
        <head>HOMILIA PRIMA. <hi>Prophetam expositurus sanctus Doctor de prophetiae temporibus et modis praefatur.</hi> </head>

<pb n="0786A"/>
<div3>
          <head>1.</head>
          <p>
 Dei omnipotentis aspiratione de Ezechiele propheta
locuturus, prius debeo tempora et modos aperire
prophetiae, ut dum accessus ejus ostenditur, virtus
melius cognoscatur. Prophetiae tempora tria sunt,
scilicet praeteritum, praesens et futurum. Sed sciendum
est quod in duobus temporibus prophetia etymologiam
perdit. Quia cum ideo prophetia dicta sit
quod futura praedicat, quando de praeterito vel praesenti
loquitur, rationem sui nominis amittit, quoniam
non prodit <emph>1175</emph> quod venturum est, sed vel
ea memorat quae transacta sunt, vel ea quae sunt.
Quae tamen tria prophetiae tempora verius loquimur,
<pb n="0786B"/>
 si ex sacrae Scripturae testimoniis ostendamus.
Prophetia de futuro est: <hi>Ecce Virgo concipiet et pariet
filium <note>(Isai. VII, 14)</note>
          </hi>. Prophetia de praeterito: <hi>In
principio creavit Deus coelum et terram <note>(Genes. I, 1)</note>
          </hi>.
De illo enim tempore dixit homo quo non erat homo.
<pb n="0787A"/>
Prophetia de praesenti est, quando Paulus apostolus
dicit: <hi>Si autem omnes prophetent, intret autem quis
infidelis vel idiota, convincitur ab omnibus, dijudicatur
ab omnibus; occulta enim cordis ejus manifesta fiunt,
et ita cadens in faciem adorabit Deum, pronuntians
quod vere Deus in vobis sit <note>(I Cor. XIV, 24)</note>
          </hi>. Cum
igitur dicitur: <hi>Occulta cordis ejus manifesta fiunt,</hi> 
profecto monstratur quia per hunc modum prophetiae
spiritus non praedicit quod futurum est, sed ostendit
quod est. Quo autem pacto prophetiae dicatur spiritus,
qui nihil futurum indicat, sed praesens narrat? Qua
in re animadvertendum est quod recte prophetia dicitur,
non quia praedicit ventura, sed quia prodit
occulta. Rem quippe quamlibet, sicut ab oculis
nostris in futuro subtrahunt tempora, ita ab oculis
nostris in praesenti subtrahit causa. Ventura etenim
<pb n="0787B"/>
res occultatur in futuro tempore, praesens autem
cogitatio absconditur in latenti corde. Est etiam
prophetia praesens cum res quaelibet non per animum,
sed per absentem locum tegitur, quae tamen per
spiritum denudatur. Et ibi fit praesens prophetantis
animus, ubi per praesentiam non est corpus. Nam
Giezi longe a propheta recesserat cum Naaman Syri
munera percipiebat, cui tamen idem Propheta dicit: <hi>Nonne cor meum in praesenti erat quando reversus est
homo 
 de curru suo in occursum tibi <note>(IV Reg. V,
26)</note>
          </hi>?</p>
        </div3>
<div3>
          <head>2.</head>
          <p>
 Sciendum quoque est quia prophetiae tempora
invicem sibi concinunt ad probationem, ut aliquando
ex futuris praeterita, aliquando vero ex praeteritis
<pb n="0787C"/>
probentur futura. Dixerat enim Moyses: <hi>In principio
creavit Deus coelum et terram <note>(Genes. I, 1)</note>
          </hi>. Sed quis
crederet quia verum de praeterito diceret, si de futuro
etiam aliquid non dixisset? In ipsius etenim libri fine,
in cujus exordio illa de praeterito dixerat, aliquid
prophetiae per Jacob vocem de venturis permiscuit,
dicens: <hi>Non auferetur sceptrum de Juda, et dux de
femoribus ejus, donec veniat qui mittendus est, et ipse
erit exspectatio gentium <note>(Genes. XLIX, 10)</note>
          </hi>. Qui etiam
per semetipsum eumdem qui mittendus erat ei
 quem ducebat populo prophetavit, dicens: <hi>Prophetam
suscitabit vobis Dominus Deus vester de fratribus
vestris, tanquam me ipsum audietis. Erit autem,
quicunque non audierit prophetam illum, exterminabitur
de populo suo <note>(Deut. XVIII, 15)</note>
          </hi>. Cur ergo praeteritis
<pb n="0787D"/>
ventura permiscuit, nisi ut, dum implerentur ea
quae de futuro praediceret, ostenderet etiam quia de
praeterito vera dixisset?</p>
        </div3>
<div3>
          <head>3.</head>
          <p>
 Quia itaque docuimus qualiter ex futurorum
prophetia probentur praeterita, restat nunc ut adhuc
de sacris eloquiis ostendamus quomodo in ipso prophetiae
spiritu ex praeteritis probentur futura. Certe
rex Babylonicus, cum somnium vidisset <note>(Dan. II, 2)</note>,
<pb n="0788A"/>
misit ad magos et ariolos, omnesque sapientes Babyloniae
convocavit, nec ab eis solummodo interpretationem
somnii, sed etiam somnium <emph>1176</emph> quaesivit,
ut nimirum ex praeterito colligeret si quid in eorum
responsionibus de venturo certum teneret. Qui cum
dicere nullatenus potuissent, Daniel deductus ad
medium est, qui de interpretatione somnii, et de
narratione requisitus, non solum hoc respondit quod
interrogatus est, sed ipsam somnii originem replicavit,
dicens: <hi>Tu, rex, caepisti cogitare in stratu tuo quid
esset futurum post haec <note>(Ibid., 29)</note>
          </hi>. Et paulo post: <hi>Tu,
rex, videbas, et ecce quasi statua una grandis <note>(Ibid.,
31)</note>
          </hi>, et caetera. Cujus videlicet somnii mox ut ordinem
dixit, quidquid ex eodem venturum sequebatur
aperuit. Pensemus ergo ordinem prophetiae. A cogitationibus
venit ad somnium, a somnio pervenit ad
<pb n="0788B"/>
futura. Qui ergo ipsam, ut ita dicam, radicem somnii
protulit, profecto ex praeteritis probavit quam vera
essent quae de futuris diceret. Prophetia autem praesentis
temporis nec praeteriti attestatione indiget, nec
futuri, quia cum res occulta per prophetiae verba
detegitur, veritati illius res ipsa quae ostenditur attestatur.</p>
        </div3>
<div3>
          <head>4.</head>
          <p>
 Igitur quia de temporibus prophetiae tractavimus,
restat ut de modis ejus ac qualitatibus aliqua disseramus.
Spiritus quippe prophetiae nec semper, nec
eodem modo prophetae animum tangit. Aliquando
enim spiritus prophetiae ex praesenti tangit animum
prophetantis, et ex futuro nequaquam tangit; aliquando
ex futuro tangit, et ex praesenti non tangit. Aliquando
<pb n="0788C"/>
vero ex praesenti et ex futuro tangit; aliquando
autem ex praeterito, et ex praesenti, atque ex futuro
pariter tangitur animus prophetantis. Aliquando tangit
ex praeterito prophetiae spiritus, nec tangit ex
futuro; aliquando autem tangit ex futuro, nec tangit
ex praeterito. Aliquando vero in praesenti ex parte
tangit, et ex parte non tangit; aliquando in futuro ex
parte tangit, et ex parte non tangit. Sed haec ipsa,
si possumus, eo ordine quo praemissa sunt sacrae
Scripturae testimoniis ostendamus.</p>
        </div3>
<div3>
          <head>5.</head>
          <p>
 Ex praesenti enim prophetiae spiritus prophetantis
animum tangit, atque ex futuro non tangit,
sicut Joannes Baptista venientem Dominum videns,
ait: <hi>Ecce Agnus Dei, ecce qui tollit peccata mundi <note>(Joan. I, 29)</note>
          </hi>.
Sed cum jam moriturus esset, missis
<pb n="0788D"/>
discipulis, requirebat, dicens: <hi>Tu es qui venturus es,
an alium exspectamus <note>(Matth. XI, 3)</note>
          </hi>? In quibus verbis
ostenditur quia in terris quidem venisse Redemptorem
noverat, sed an per semetipsum ad aperienda inferni
claustra descenderet dubitabat. Ex praesenti enim
per prophetiae spiritum tactus fuerat, qui humanitatem
Mediatoris videns, et divinitatem ejus intelligens,
confitebatur Agnum qui peccata mundi tolleret;
<pb n="0789A"/>
sed tactus ex futuro non fuerat, quia adventum illius
in infernum nesciebat.</p>
        </div3>
<div3>
          <head>6.</head>
          <p>
 Aliquando vero prophetiae spiritus animum
prophetantis ex futuro tangit, atque ex praesenti non
tangit, sicut aperte libri Geneseos historia testatur,
cum Isaac Esau filium suum ad venandum misit <note>(Genes. XXVII, 3, seq.)</note>,
cui minorem filium Rebecca
ad benedicendum supposuit, qui hoedinis pellibus
indutus paterno palpatui corpus fraternum finxit. Cui
ille minori filio tanquam majori benedictionem dedit,
quaeque ei essent longe futura nuntiavit; sed quis
esset qui coram se assisteret, scire non potuit. <emph>1177</emph> 
Prophetiae ergo spiritus ex futuro animum prophetantis
tetigit, atque ex praesenti non tetigit, quando
caligantibus oculis pater et ventura praedicebat, et
<pb n="0789B"/>
praesentem filium nesciebat.</p>
        </div3>
<div3>
          <head>7.</head>
          <p>
 Aliquando prophetantis animum ex praesenti
pariter et ex futuro tangit, quod ex eodem libro
Geneseos liquido docemur <note>(Genes. XLVIII)</note>. In illo
quippe scriptum est quia cum vitae jam termino propinquaret
Jacob, et duos filios suos Joseph fecit assistere,
ut ex benedictione illius possent longe post
futura promereri, cui majorem ad dexteram, minorem
vero posuit ad sinistram <note>(Ibid., 10)</note>. Cumque
ille, oculis senectute caligantibus, nepotes suos quis
prior, quisve esset minor, humano visu discernere
nequaquam posset, ductis in obliquum brachiis,
dexteram manum minori, sinistram majori imposuit.
Quod dum corrigere filius vellet, dicens: <hi>Non
ita convenit, pater, quia hic est primogenitus,</hi> audivit:
<pb n="0789C"/> <hi>Scio, fili mi, scio: et iste quidem erit in populos, et multiplicabitur,
sed frater ejus junior major illo erit 
 <note>(Ibid.,
18, 19)</note>
          </hi>. Prophetiae ergo spiritus ex praesenti pariter
et ex futuro prophetantis animum tetigit, dum Jacob
et ventura nuntiabat, et eos quos corporeis oculis videre
non poterat, ante se positos per spiritum discernebat.
Sic Ahiae prophetae animum prophetiae spiritus
ex praesenti atque ex futuro tetigerat, cum, caligantibus
oculis, eam quae se esse aliam simulabat, et uxorem
Jeroboam esse cognovit, et quidquid ei futurum esset
aperuit, dicens: <hi>Ingredere, uxor Jeroboam, quare
aliam te esse simulas? Ego autem missus sum ad te
durus nuntius. Vade et dic Jeroboam: Haec dicit Dominus
Deus Israel: Quia operatus es mala super
omnes qui fuerunt ante te, et fecisti tibi deos alienos
<pb n="0789D"/>
et conflatiles, ut me ad iracundiam provocares, me autem
projecisti post corpus tuum, idcirco ego inducam
mala super domum Jeroboam <note>(III Reg. XIV, 6)</note>
          </hi>.
 Ex praesenti enim atque ex futuro pariter prophetantis
animus tactus fuerat, qui et ingredientem
deprehendere potuit, et ei ventura nuntiare.</p>
        </div3>
<div3>
          <head>8.</head>
          <p>
 Aliquando autem ex praeterito et ex praesenti,
atque ex futuro pariter animus tangitur prophetantis,
sicut Elisabeth venire ad se Mariam conspiciens
<pb n="0790A"/>
quia incarnatum Verbum gestaret in utero agnovit,
eamque jam Domini sui matrem vocavit, dicens: <hi>Unde hoc mihi, ut veniat mater Domini mei ad me <note>(Luc. I, 43)</note>
          </hi>?
De cujus conceptione per angelum
quoque ad Joseph dicitur: <hi>Quod enim in ea natum
est, de Spiritu sancto est <note>(Matth. I, 20)</note>
          </hi>. Quae videlicet
Elisabeth dixit: <hi>Beata quae credidisti, quoniam perficientur
ea quae dicta sunt tibi a Domino <note>(Luc. I, 45)</note>
          </hi>.
Dicens enim: <hi>Beata quae credidisti,</hi> aperte indicat
quia verba angeli quae dicta ad Mariam fuerant per
spiritum agnovit; atque sunjungens: <hi>Perficientur ea
quae dicta sunt tibi a Domino,</hi> quae eam etiam in futuro
sequerentur praevidit. Simul ergo de praeterito et
praesenti atque ex futuro per prophetiae spiritum
tacta est, quae et eam promissionibus angeli credidisse
<pb n="0790B"/>
cognovit, et matrem nominans, quia Redemptorem
humani generis in utero portaret intellexit;
et cum omnia perficienda praediceret, quid
etiam de futuro sequeretur aspexit. <emph>1178</emph>
</p>
        </div3>
<div3>
          <head>9.</head>
          <p>
 Aliquando vero prophetiae spiritus
ex praeterito tangit animum, nec tangit ex futuro,
sicut in Paulo apostolo aperte ostenditur, qui discipulis
dicit: <hi>Notum vobis facio, fratres, Evangelium,
quod evangelizatum est a me, quia non est secundum
hominem; neque enim ego ab homine accepi illud, neque
didici, sed per revelationem Jesu Christi <note>(Gal. I, 11)</note>
          </hi>.
Unde aliis quoque discipulis dicit: <hi>Secundum revelationem
notum factum est mihi sacramentum <note>(Ephes. III,
3)</note>
          </hi>. Qui tamen hoc ipsum Evangelium quod per revelationem
cognoverat, cum Jerosolymam praedicaturus
<pb n="0790C"/>
ascenderet, ait: <hi>Ecce ego alligatus spiritu vado
in Jerusalem, quae in ea ventura sunt mihi ignorans <note>(Act. XX, 22)</note>
          </hi>.
Hoc quippe Evangelii sacramentum
est, quia Unigenitus Patris incarnatus atque perfectus
homo factus est, qui crucifixus, mortuus, et sepultus,
die tertia surrexit; die quoque quadragesima
ascendit in coelum, atque in dextera Patris sedet.
Qui ergo per revelationem Evangelium agnovit, prophetiae
spiritu de praeterito tactus est; sed quia
quid pro eodem Evangelio passurus esset ignoravit,
de futuro procul dubio tactus non est. Nam sic dicit: <hi>Nisi quod Spiritus sanctus per omnes civitates protestatur
mihi, dicens: Quoniam vincula et tribulationes 
 Jerosolymis me manent <note>(Ibid., 23)</note>
          </hi>, aperte ostendens
quia ea quae ipsi futura essent aliis de ipso revelata
<pb n="0790D"/>
erant, non autem ipsi de se, sicut de illo per
Agabum dicitur: <hi>Virum, cujus haec zona est ita alligari
oportet in Jerusalem <note>(Act. XXI, 11)</note>
          </hi>.</p>
        </div3>
<div3>
          <head>10.</head>
          <p>
 Aliquando autem prophetiae spiritus tangit ex
futuro, nec tangit ex praeterito; sicut de Elisaei facto
scriptum est, quia cum unus ex filiis prophetarum
materiam succideret, huic ferrum securis in aquam
cecidit, qui exclamavit: <hi>Heu! heu! Domine mi, et
hoc ipsum mutuum acceperam. Dixit autem homo
<pb n="0791A"/>
Dei: Ubi cecidit? At ille monstravit ei locum. Praecidit
ergo lignum, et misit illuc, natavitque ferrum <note>(IV Reg.
VI, 5)</note>
          </hi>. In quo videlicet prophetae facto cognoscitur
quia qui requirit ubi ceciderat quid esset facturus
noverat; sed tamen cum requirit, constat quia ubi
ferrum cecidisset ignorabat. Prophetiae ergo spiritus
Elisaei mentem ex futuro tetigerat, sed ex praeterito
non tangebat, qui et ferrum in profundis demersum,
quia revocaturus esset ad superficiem, scire potuit;
sed ubi ceciderat omnino nescivit.</p>
        </div3>
<div3>
          <head>11.</head>
          <p>
 Aliquando vero prophetiae spiritus in praesenti
ex parte tangit, et ex parte non tangit. Quod Petri
apostoli historia testatur, cum missi ad eum a Cornelio
milites ei sunt per spiritum nuntiati; scriptum
quippe est: <hi>Et dixit spiritus ei: Ecce viri tres quaerunt
<pb n="0791B"/>
te. Ad quos ille descendit, et requirens dixit:
Quae causa est propter quam venistis <note>(Act. X, 20)</note>
          </hi>? In
cujus verbis ostenditur quia eamdem causam per
spiritum non audierat quam a militibus requirebat.
In praesenti ergo mentem Petri spiritus ex parte te
tigerat, et ex parte non tetigerat, qui et adesse mi
lites dixit, et pro qua causa venerant tacuit.</p>
        </div3>
<div3>
          <head>12.</head>
          <p>
 Aliquando spiritus prophetiae in futuro ex parte
tangit, et ex parte non tangit; sicut prophetarum
filii de auferendo Elia ad Elisaeum dicunt: <hi>Nunquid
nosti quia hodie Dominus tollat dominum tuum a te <note>(IV Reg. II, 3, 5)</note>
          </hi>?
Quo tamen ablato, sese per diversa <emph>1179</emph> 
 dispergunt, eumque in rupibus et vallibus
quaerunt. In futuro ergo eorum mentem prophetiae
spiritus ex parte tetigerat, et ex parte non
<pb n="0791C"/>
tangebat, quando eum quem tollendum noverant non
inveniendum quaerebant. Ex parte itaque tacti sunt,
atque ex parte non tacti, quia et sciebant quod tolli
posset, et nesciebant quod inveniri non posset. Idem
quoque Elisaeus per prophetiae spiritum de futuro ex
parte tactus est, et ex parte non tactus, cum regi
Israel diceret: <hi>Percute jaculo terram. Et cum percussisset
tribus vicibus, et stetisset, iratus est contra eum vir
Dei, et ait: Si percussisses quinquies, aut sexies, sive
septies, percussisses Syriam usque ad consumptionem:
nunc autem tribus vicibus percuties eam <note>(IV Reg. XIII,
18, 19)</note>
          </hi>. Qui itaque noverat quia toties percuteret Syriam,
quoties percussisset terram; sed cum ei diceret, <hi>Percute terram,</hi> 
 quoties eam percussurus esset
ignorabat (quippe quia et indignatus est terram tertio
<pb n="0791D"/>
fuisse percussam), profecto constat quia de futuro
ex parte tactus fuerat, et ex parte non tactus, qui Syriam
percuti praedixit, sed terram amplius percuti voluit.
Sic Samuel cum ad unguendum David a Domino
mitteretur, respondit: <hi>Quomodo vadam? Audiet enim
Saul, et inter ficiet me <note>(I Reg. XVI, 2)</note>
          </hi>. Qui et David unxit,
nec tamen a Saule occisus est. Ex parte ergo de futuro
<pb n="0792A"/>
tactus prophetae animus fuerat, et ex parte
non tactus, qui et unguendum David in regno noverat,
et quia a Saule non esset occidendus ignorabat.</p>
        </div3>
<div3>
          <head>13.</head>
          <p>
 Sciendum quoque est quod prophetae quidem
e proximo tanguntur, atque e longinquo minime
tanguntur; alii vero e longinquo, et non tanguntur
e proximo; alii autem et e longinquo, et e proximo,
prophetiae spiritu tanguntur. Nam quidam tanguntur
e proximo, et non e longinquo, sicut Samuel perisse
asinas noverat, easque inventas esse nuntiavit, et
Saul regem futurum praedicit <note>(I Reg. IX, 15, 20)</note>; David
quoque quia in ejus regno succederet nuntiat,
sed quia pater Regis aeterni futurus sit non praedicit <note>(I Reg. XVI, 12)</note>.
Quidam vero tanguntur e longinquo,
<pb n="0792B"/>
et non tanguntur e proximo, sicut idem David
incarnandum Dei Unigenitum noverat, de Judaea dicens: <hi>Homo 
 factus est in ea, et ipse fundavit eam
Altissimus <note>(Psal. LXXXVI, 5)</note>
          </hi>. Atque hunc ad coelos
ascensurum, et ad Patris dexteram sessurum intelligit,
dicens: <hi>Dixit Dominus Domino meo, sede a dextris
meis <note>(Psal. CIX, 1)</note>
          </hi>. Et tamen multa quae e vicino
acta sunt minime praevidit. Ut enim pauca de multis
loquar, servum Miphiboseth sibi contra suum dominum
mentientem non intellexit <note>(II Reg. XVI, 3, 4)</note>;
et Amasae promittens, dicit: <hi>Haec faciat mihi Deus,
et haec addat, si non magister militiae fueris coram me
omni tempore pro Joab <note>(Ibid. XIX, 13)</note>
          </hi>, videlicet
quid sequeretur ignorans, quia Amasa idem non solum
principatum militiae pro Joab non susciperet, sed
etiam per Joab post paululum vitam finiret <hi>(Ibid.,
<pb n="0792C"/>
XX, 10)</hi>. Et cum templum Deo construere voluit,
quid e vicino sequeretur nesciens, prophetam alterum
requisivit <note>(Ibid. VII, 3)</note>.</p>
        </div3>
<div3>
          <head>14.</head>
          <p>
 Quidam vero et e longinquo tanguntur et <emph>1180</emph> 
 e proximo, sicut Isaias longe post futura
praenuntiat, dicens: <hi>Ecce virgo concipiet, et pariet
filium, et vocabitur nomen ejus Emmanuel <note>(Isai. VII,
14)</note>
          </hi>. De quo rursus ait: <hi>Parvulus natus est nobis, et
filius datus est nobis; et factus est principatus super humerum
ejus, et vocabitur nomen ejus admirabilis, consiliarius,
Deus, fortis, pater futuri saeculi, princeps
pacis. Multiplicabitur ejus imperium, et pacis non erit
finis <note>(Ibid. IX, 6)</note>
          </hi>. Qui etiam de Ezechia rege prophetiae
spiritu tactus e vicino, quia eum de infirmitate
<pb n="0792D"/>
sua surgeret praedixit, et quot annis post infirmitatem
viveret nuntiavit <note>(Ibid. XXXVIII, 5)</note>.</p>
        </div3>
<div3>
          <head>15.</head>
          <p>
 Aliquando vero prophetiae spiritus prophetis
deest, nec semper eorum mentibus praesto est, quatenus
cum hunc non habent, se hunc agnoscant ex
dono habere cum habent. Unde Elisaeus cum flentem
Sunamitem mulierem a suis pedibus per Giezi puerum
<pb n="0793A"/>
avelli prohiberet, dixit: <hi>Dimitte illam, anima
enim ejus in amaritudine est, et Dominus celavit a me,
et non indicavit mihi <note>(IV Reg. IV, 27)</note>
          </hi>. Sic quoque
cum eum Josaphat de futuris requireret, et prophetiae
ei spiritus deesset, psaltem fecit applicari, ut
prophetiae ad hunc spiritus per laudem psalmodiae
descenderet, atque ejus animum de venturis repleret <note>(Ibid., III, 11, 15)</note>.
Vox enim psalmodiae cum per
intentionem cordis agitur, per hanc omnipotenti
Domino ad cor iter paratur, ut intentae menti vel
prophetiae mysteria, vel compunctionis gratiam infundat.
Unde scriptum est: <hi>Sacrificium laudis honorificabit
me, et illic iter est quo ostendam illi salutare
Dei <note>(Psal. XLIX, 23)</note>
          </hi>. Quod enim Latine <hi>salutare,</hi> hoc
Hebraice <hi>Jesus</hi> dicitur. In sacrificio igitur laudis
<pb n="0793B"/>
 fit Jesu iter ostensionis, quia dum per psalmodiam
compunctio effunditur, via nobis in corde fit,
per quam ad Jesum in fine pervenitur, sicut ipse de
sua ostensione loquitur, dicens: <hi>Qui diligit me, diligetur
a Patre meo, et ego diligam eum, et manifestabo
ei meipsum <note>(Joan. XIV, 21)</note>
          </hi>. Hinc quoque scriptum
est: <hi>Cantate Domino, psalmum dicite nomini ejus, iter
facite ei qui ascendit super occasum, Dominus nomen
est ei <note>(Psal. LXVII, 5)</note>
          </hi>. Ipse etenim super occasum
ascendit, qui mortem resurgendo calcavit. Cui dum
cantamus, iter facimus, ut ad nostrum cor veniat, et
sui nos amoris gratia accendat. Quia autem prophetis
prophetiae spiritus non semper adest, etiam vir
Dei indicat, qui, contra Samariam missus, mala
quae ei ventura erant nuntiavit <note>(III Reg. XIII)</note>; qui,
<pb n="0793C"/>
tamen, prohibitus a Domino in via comedere, prophetae
falsi persuasione deceptus est <note>(Ibid., XVIII,
19)</note>; quem fallax sermo non deciperet, si prophetiae
spiritum praesentem habuisset.</p>
        </div3>
<div3>
          <head>16.</head>
          <p>
 Sciendum quoque est quod aliquando prophetae
sancti dum consuluntur, ex magno usu prophetandi
quaedam ex suo spiritu proferunt, et se haec
ex prophetiae spiritu dicere suspicantur; sed quia
sancti sunt, per sanctum Spiritum citius correcti, ab
eo quae vera sunt audiunt, et semetipsos quia falsa
dixerint reprehendunt. Nathan etenim prophetam
sanctum virum fuisse quis nesciat? Qui David regem
et de culpa aperte reprehendit, et quae ei pro culpa
eadem essent ventura nuntiavit; <emph>1181</emph> quem tamen
dum idem David, quia templum Deo vellet construere,
<pb n="0793D"/>
requisisset, illico respondit: <hi>Omne quod est
in corde tuo, vade et fac, quia Dominus tecum est <note>(II
Reg. VII, 3)</note>
          </hi>. De quo illic statim subditur: <hi>Factum
est autem in nocte illa, et ecce sermo Domini ad Nathan,
dicens: Vade et loquere ad servum meum David.
Haec dicit Dominus Deus: Nunquid tu aedificabis
mihi domum ad habitandum? Neque enim habitavi
in domo ex die qua eduxi filios Israel de terra
Aegypti usque in diem hanc <note>(Ibid. 4)</note>
          </hi>. Et paulo post: <hi>Cum completi fuerint dies tui, et dormieris cum patribus
<pb n="0794A"/>
tuis, suscitabo semen tuum post te, quod egredietur
de utero tuo, et firmabo regnum ejus; ipse aedificabit
domum nomini meo 
 <note>(Ibid. 12, 13)</note>
          </hi>. Ecce Nathan
propheta qui prius regi dixerat: <hi>Vade et fac,</hi> ipse
postmodum per prophetiae spiritum edoctus, hoc
fieri non posse denuntians, et regis consiliis et suis
sermonibus contradixit, quia quod ex suo spiritu
dixerat, falsum fuisse deprehendit.</p>
        </div3>
<div3>
          <head>17.</head>
          <p>
 Qua in re inter prophetas veros ac falsos ista
distantia est, quia prophetae veri si quid aliquando
per suum spiritum dicunt, hoc ab auditorum mentibus
per Spiritum sanctum eruditi citius corrigunt.
Prophetae autem falsi et falsa denuntiant, et alieni a
sancto Spiritu in sua falsitate perdurant.</p>
        </div3>
<div3>
          <head>18.</head>
          <p>
 Consideratis igitur prophetiae temporibus et
<pb n="0794B"/>
modis, intueri libet qualiter omnipotens Deus ad provectum
hominum suae irae moderamina dispensat.
Israeliticus quippe populus conditori suo deliquerat,
et idcirco regi Babylonio in captivitate serviebat;
cum quo tamen Ezechiel propheta in captivitatem
mittitur <note>(Ezech. III, 11)</note>, quem divina gratia ita sibi
placabilem fecerat, ut per eum ventura quaeque praediceret,
et afflicti populi mentem consolari dignaretur.
Consideremus ergo, si possumus, quanta est
dispensatio supernae pietatis, quia sic iratus est populo
suo Dominus, ut tamen omnimodo non irasceretur.
Nam si iratus non esset, in captivitatem populum
minime tradidisset; et si omnimodo iratus esset,
electos suos in captivitatem cum illo non mitteret.
Sed agit haec divina misericordia, ut ex una eademque
<pb n="0794C"/>
re, ex qua carnalibus dat flagellum, ex ea spiritualibus
virtutis praestet incrementum. Cumque illos
per tribulationem purgat, istos ex societate tribulantium
ad majora promerenda excitat. Et sic injustis
irascitur, ut tamen eorum corda per justorum consortium
consoletur; ne si omni modo deserat, nullus
post culpas ad veniam redeat. Tenendo igitur repellit, <emph>1182</emph> 
 et repellendo tenet, quando cum his quos
dijudicat simul in tribulationem mittit quos amat.
Quis ista tantae pietatis viscera pensare sufficiat?
Quod et culpas populi Dominus sine vindicta non deserit,
et tamen delinquentem populum a se funditus
non repellit. Sic cum Moyses ad repromissionis terram
exploratores duodecim misisset <note>(Num. XIII)</note>, ex
quibus cum decem postmodum desperationem populo
<pb n="0794D"/>
facerent, idem populus in ira murmurationis accensus,
seductum se a Domino esse conquestus est, ut
ejus cadavera jacerent in deserto <note>(Ibid., XIV)</note>; cui
omnipotens Deus iratus dixit quod nullus eorum in
terram repromissionis intraret <note>(Ibid.)</note>: quo terrore
compuncti, prave se egisse cognoverunt, sese in lacrymis
afflixerunt, et accincti armis, protinus coeperunt
contra hostes ascendere, ut repromissionis terram
post lacrymas intrare potuissent <note>(Ibid. 42)</note>. Quibus
per Moysen Dominus dicit: <hi>Dic eis, Nolite ascendere,
<pb n="0795A"/>
neque pugnetis; non enim sum vobiscum, ne cadatis
coram inimicis vestris <note>(Deut. I, 42)</note>
          </hi>. Qua in re pensandum
est, si cum ipsis non erat, cur eos ne caderent
ascendere prohibebat? Si autem cum ipsis erat,
quid est quod ait: <hi>Non enim sum vobiscum?</hi> Sed mira
dispensatione disciplinae ac misericordiae, et cum
ipsis erat, et cum ipsis non erat. Cum ipsis non erat
ut vincerent, sed tamen cum ipsis erat ne ab hostibus
perirent. O ineffabilia pietatis viscera! Culpas insequitur,
et tamen peccantes protegit. Iratum se indicat,
et tamen ab hostibus defendit. Sic plerumque
parvulo filio delinquenti irascitur mater, reprehendit,
increpat, verberat; sed si hunc in praeceps ire conspexerit,
ubi in mortis periculum ruat, manum tendit
et retinet, et quae sic irata verberaverat ac si
<pb n="0795B"/>
non diligeret, sic diligendo retinet, ac si irata non
verberasset.</p>
        </div3>
<div3>
          <head>19.</head>
          <p>
 Haec in sola praefatione colloquentes, navigii
nostri quasi intra portum exercitium fecimus, ut ad
indaganda prophetiae mysteria, velut in immensitatem
pelagi, post vela pandamus. Quod tamen non in
nostra virtute praesumimus, sed in eo qui linguas infantium
facit disertas, quia <hi>spiritus Domini replevit
orbem terrarum, et hoc quod continet omnia scientiam
habet vocis <note>(Sap. I, 7)</note>
          </hi>. Omnipotens enim Deus, sermo
Patris omnipotentis est, et qui de illo loqui concupiscimus,
muti in illo nullo modo erimus. Dabit verba
utilia omnipotens Verbum, quod pro nobis incarnatum
vivit et regnat cum Patre in unitate Spiritus
sancti Deus, per omnia saecula saeculorum. Amen.
</p>
        </div3>
      </div1>

<div1>
        <head>HOMILIA II. <hi>Prophetiae Ezechielis quinque priores versus, juxta multiplicem sensum, allegoricum praesertim et moralem exponuntur.</hi> </head>

<pb n="0795C"/> <emph>1183</emph>
<div3>
          <head>1.</head>
          <p>
 Usus propheticae locutionis est ut prius
personam, tempus locumque describat, et postmodum
dicere mysteria prophetiae incipiat, quatenus ad veritatem
solidius ostendendam, ante historiae radicem
figat, et post fructus spiritus per signa et allegorias
proferat. Ezechiel itaque aetatis suae tempus indicat,
dicens:
</p>
          <p>EZECH. I, 1.-- <hi>Et factum est in tricesimo anno, in
quarto mense, in quinta mensis.</hi> </p>
<p>Locum quoque denuntians, adjungit:</p>
<p>IBID.-- <hi>Cum essem in medio captivorum juxta fluvium
<pb n="0795D"/>
Chobar, aperti sunt coeli, et vidi visiones Dei.</hi> </p>
<p>Tempus etiam insinuat, subdens:</p>
<p>VERS. 2.-- <hi>In quinta mensis, ipse est annus quintus
transmigrationis regis Joachin.</hi> </p>
<p>Qui ut bene personam indicet, etiam genus narrat,
cum subditur:</p>
<p>VERS. 3.-- <hi>Et factum est verbum Domini ad Ezechielem
filium Buzi, sacerdotem.</hi> </p>
<pb n="0796A"/>
</div3>
<div3>
          <head>2. </head>
          <p>
Sed prima quaestio nobis oritur cur is qui nihil
adhuc dixerat ita exorsus est, dicens: <hi>Et factum est
in tricesimo anno. Et</hi> namque sermo conjunctionis
est, et scimus quia non conjungitur sermo subsequens
nisi sermoni praecedenti. Qui igitur nihil dixerat cur
dicit: <hi>Et factum est,</hi> cum non sit sermo cui hoc quod
incipit subjungat? Qua in re intuendum est quia sicut
nos corporalia, sic prophetae sensus spiritalia aspiciunt,
eisque et illa sunt praesentia quae nostrae ignorantiae
absentia videntur. Unde fit ut in mente prophetarum
ita conjuncta sint exterioribus interiora,
quatenus simul utraque videant, simulque in eis fiat
et intus verbum quod audiunt, et foras quod dicunt.
Patet igitur causa cur qui nihil dixerat inchoavit dicens: <hi>Et factum est in tricesimo anno.</hi> 
 Quia hoc verbum
<pb n="0796B"/>
quod foris protulit illi verbo quod intus audierat
conjunxit. Continuavit ergo verba quae protulit visioni
intimae, et idcirco incipit dicens: <hi>Et factum est.</hi> Subjungit
enim hoc quod exterius loqui inchoat, ac si et
illud foris sit quod intus videt.</p>
        </div3>
<div3>
          <head>3.</head>
          <p>
 Hoc autem quod dicitur, quia tricesimo anno
spiritum prophetiae acceperit, indicat aliquid nobis
considerandum, videlicet quia juxta rationis usum
doctrinae sermo non suppetit nisi in aetate perfecta.
Unde et ipse Dominus anno duodecimo aetatis suae in
medio doctorum in templo sedens, non docens, sed
interrogans voluit inveniri <note>(Luc. II, 46)</note>. Ut enim non
auderent homines in infirma aetate praedicare, ille
anno duodecimo aetatis suae interrogare homines est
dignatus in terra, qui per divinitatem suam semper
<pb n="0796C"/>
angelos docet in coelo. <emph>1184</emph> Quia enim ipse est
Dei sapientia, de ipso angeli videndo vivunt hoc
quod beatitudine aeterna satiantur. Quod Moyses quoque
sub allegoriae mysterio admonet, dicens: <hi>Non
arabis in primogenito bovis <note>(Deut. XV, 19)</note>
          </hi>. Primogenitum
enim bovis accipimus in infirma aetate primi
nostri temporis bonam operationem. In qua tamen
arandum non est, quia cum prima sunt adolescentiae
vel juventutis nostrae tempora, nobis adhuc a praedicatione
cessandum est, ut vomer linguae nostrae proscindere
non audeat terram cordis alieni. Quoadusque
etenim infirmi sumus, continere nos intra nosmetipsos
debemus, ne dum tenera bona citius ostendimus,
amittamus, quia et arbusta plantata si prius in terra
radicata non fuerint, manu tacta citius arescunt; at
<pb n="0796D"/>
si semel radicem fixerint, manus tangit, et tamen nil
officit; venti impellunt, nec tamen impellentes laedunt.
Et constructi parietes si impellantur, eruuntur,
nisi a suo prius fuerint humore siccati. Mens itaque
quousque ab humore pravitatis suae perfecte non fuerit
exsiccata, alienae linguae manu tangi non debet, ne
priusquam plene percipiat, perdat soliditatem suam,
ne impulsa ruat, ne velut arbustum sine radicibus,
<pb n="0797A"/>
dum plus quam tolerare valet concutitur, arescat. Ad
exemplum ergo non sunt ostendenda nisi quae firma
sunt. Prius etenim convalescere debet mens, atque
ad utilitatem proximorum postmodum demonstrari,
cum jam nec per laudem elevata corruat, nec per
vituperationem percussa contabescat. Nam etsi Timotheo
dicitur: <hi>Praecipe haec, et doce; nemo adolescentiam
tuam contemnat <note>(I Tim. IV, 11, 12)</note>
          </hi>, sciendum
est quod in sacro eloquio nonnunquam adolescentia
juventus vocatur. Unde scriptum est: <hi>Laetare, juvenis,
in adolescentia tua <note>(Eccle. XI, 9)</note>
          </hi>. Propheta igitur,
ut ostendatur cujus auctoritatis sit in praedicatione,
aetatis solidae esse describitur, quatenus ei cum
vita et spiritu omnia quae ad praedicandum congruunt
concordare videantur.
<pb n="0797B"/>
</p>
        </div3>
<div3>
          <head>4. </head>
          <p>
Nec contra haec quempiam movere debet quod
Jeremias <note>(Jerem. I, 5)</note> atque Daniel <note>(Dan. XIII, 45)</note> 
prophetiae spiritum pueri perceperunt, quoniam miracula
in exemplum operationis non sunt trahenda.
Omnipotens enim Deus et linguas infantium facit disertas <note>(Sap. X, 21)</note>,
et ex ore infantium atque lactentium
perficit laudem <note>(Psal. VIII, 3)</note>. Sed aliud est
quod nos de doctrinae usu atque disciplina discimus,
aliud quod de miraculo scimus.</p>
        </div3>
<div3>
          <head>5.</head>
          <p>
 Jam vero si quaeritur ut in ipsa quoque aetatis
illius expressione mysticum aliquid designetur, absurdum
non est quod propheta Dominum, quem verbis
denuntiat, ipso quoque aetatis suae <emph>1185</emph> tempore
ostendat. Anno tricesimo Ezechielis prophetae
coeli aperti sunt, et vidit visiones Domini juxta fluvium
<pb n="0797C"/>
Chobar, quia quasi tricesimo aetatis suae anno
Dominus ad fluvium Jordanem venit. Ibi itaque coeli
aperti sunt, quia Spiritus in columba descendit;
vox quoque de coelo sonuit, dicens: <hi>Hic est filius
meus dilectus, in quo mihi complacui <note>(Matth. III, 17)</note>
          </hi>.</p>
        </div3>
<div3>
          <head>6.</head>
          <p>
 Sed et ipsa Hebraea verba multum nobis ad mysterium
interpretandum valent. Nam Chobar interpretatur
gravitudo, vel gravitas; Ezechiel, fortitudo
Dei; Buzi, despectus vel contemptus; Chaldaei,
captivantes, vel quasi daemones. Venit ergo Ezechiel
juxta fluvium Chobar; quia enim Chobar gravitudo,
vel gravitas dicitur, quid per Chobar fluvium, nisi
humanum genus congrue designatur? Quod ab ortu
defluit ad mortem, et grave sibi est ex peccatis, quae
et perpetrat et portat, quia, sicut scriptum est: <hi>Iniquitas</hi> 
<pb n="0797D"/>
 <hi>in talentum plumbi sedet <note>(Zach. V, 7)</note>
          </hi>. Omne
enim peccatum grave est, quia non permittit animam
ad sublimia levari. Unde et per Psalmistam dicitur: <hi>Filii hominum, usquequo 
 gravi corde <note>(Psal. IV, 3)</note>
          </hi>?
Scriptum vero de Domino est, <hi>Quia ipse est Dei virtus,
et Dei sapientia <note>(I Cor. I, 18)</note>
          </hi>. Venit ergo Ezechiel
<pb n="0798A"/>
juxta fluvium Chobar, quia fortitudo Dei per incarnationis
suae mysterium propinquare dignata est peccatorum
suorum pondera portanti generi humano,
quod ab ortu suo quotidie defluit ad mortem, sicut
de illo per Psalmistam dicitur: <hi>Et erit tanquam lignum
quod plantatum est secus decursus aquarum <note>(Psal. I, 3)</note>
          </hi>.
Juxta decursus quippe aquarum plantatus
est, quia juxta lapsus incarnatus est defluentium
populorum. Ezechielem autem fortitudinem Dei, Buzi
vero despectum interpretari diximus. Sed Ezechiel
filius est Buzi, quia ex illo populo unigenitus Dei incarnari
dignatus est, quem propter culpam perfidiae
Dominus despexit. Fortitudo ergo Dei ex contemptu,
vel despectu nascitur, quia Redemptor noster humanitatem
assumere ex populo perfido et contempto
<pb n="0798B"/>
dignatus est. Venit vero in terram Chaldaeorum.
Chaldaei interpretantur, ut diximus, captivantes, vel
quasi daemones. Iniqui etenim, quia et ipsi iniquitates
perpetrant, et ad iniquitatem alios persuadendo
trahunt, nimirum captivantes sunt. Qui recte quoque
et quasi daemones interpretantur, quia et hi qui alios
ad iniquitatem suadendo pertrahunt, in semetipsis
ministerium daemonum ad iniquitatem suscipiunt,
quamvis daemones per naturam non sint. Venit ergo
fortitudo Dei in terram Chaldaeorum, quia inter eos
Unigenitus Patris apparuit qui in semetipsis ad
peccatum defluxerant, et ad peccata alios captivantes
trahebant. Sed expositionis sermo ad prophetae
nunc personam redeat.
</p>
          <p>VERS. 3.-- <hi>Et facta est super eum ibi manus Domini.</hi> </p>
<pb n="0798C"/>
</div3>
<div3>
          <head>7. </head>
          <p>
Manus vel brachium Domini Filius dicitur, quia
per ipsum omnia facta sunt. De quo etiam Psalmista
ait: <hi>Fiat manus tua ut salvum me faciat <note>(Psal. CXVIII,
173)</note>
          </hi>. Manus quippe Dei quae per divinitatem non est
facta, sed genita, per humanitatem facta est, ut humani
generis vulnera sanaret. Ibi ergo propheta incarnationem
Unigeniti agnovit, ubi super se manum
Domini factam vidit. Quod vero hic subditur:
</p>
          <p> <emph>1186</emph> VERS. 4.-- <hi>Et vidi, et ecce ventus turbinis
veniebat ab Aquilone.</hi> </p>
        </div3>
<div3>
          <head>8.</head>
          <p>
 Intuendum nobis est quis sit in prophetae verbis
ordo locutionis. Qui enim superius de se ipso dixerat: <hi>Aperti sunt coeli, et vidi visiones Dei,</hi> 
 postea tanquam
si de alio narret, adjungit: <hi>Et facta est super
<pb n="0798D"/>
eum ibi manus Domini.</hi> Ac deinde quasi ad se revertitur,
et dicit: <hi>Et vidi, et ecce ventus turbinis veniebat
ab Aquilone.</hi> Quid est hoc, quod modo Ezechiel loquitur,
modo de Ezechiele? Si per totum diceret de
se, quaestio non esset. Si per totum diceret quasi de
alio, nihilominus quaestio non fuisset. Quid est ergo
<pb n="0799A"/>
hoc quod sic variatur sermo propheticus, ut modo
Propheta de se loquatur, modo autem de ipso quasi
alius loqui videatur? Sed sciendum est quia hi qui
prophetiae spiritu replentur, per hoc quod aperte
nonnunquam loquuntur de se, et nonnunquam sic de
se verba tanquam de aliis proferunt, indicant quia
non propheta, sed Spiritus sanctus loquitur per prophetam.
Pro eo enim quod per ipsos sermo fit, ipsi
loquuntur de se; et pro eo quod aspirante Spiritu
sancto loquuntur, idem Spiritus sanctus per ipsos
loquitur de ipsis, Veritate attestante quae dicit: <hi>Non
enim vos estis qui loquimini, sed Spiritus Patris vestri
qui loquitur in vobis <note>(Matth. X, 20)</note>
          </hi>. Hinc etiam Moyses
ait: <hi>Erat Moyses vir mitissimus super omnes homines
qui morabantur in terra <note>(Num. XII, 3)</note>
          </hi>. Qui
<pb n="0799B"/>
enim non dicit Eram, sed <hi>erat,</hi> profecto aperte indicat
quia is qui per illum de illo loquebatur alius erat.
Hinc Joannes ait: <hi>Vidit illum discipulum quem ditigebat
Jesus <note>(Joan. XXI, 20)</note>
          </hi>. Unde et Paulus ut non
se esse qui loquebatur ostenderet, dixit: <hi>An experimentum
quaeritis ejus qui in me loquitur Christus <note>(II Cor.
XIII, 3)</note>
          </hi>? Quia igitur in locutione prophetica alter est
qui praesidet, alter qui obsequitur, cum de se ipso propheta
loquitur persona obsequentis est, cum vero per
prophetam Spiritus sanctus loquitur de propheta,
sublimitas praesidentis ostenditur. Recte ergo et tanquam
de alio dicitur: <hi>Et facta est super eum ibi manus
Domini;</hi> et de se protinus adjungit: <hi>Et vidi, et
ecce ventus turbinis veniebat ab Aquilone.</hi> Nunc itaque
discutiendum nobis est quid sit quod dicit: <hi>Et ecce
<pb n="0799C"/>
ventus turbinis veniebat ab Aquilone, et nubes magna.</hi> </p>
        </div3>
<div3>
          <head>9.</head>
          <p>
 Pro eo quod ventus Aquilo constringit in frigore,
non incongrue Aquilonis nomine torpor maligni
spiritus designatur. Quod Isaias quoque propheta
testatur, qui dixisse diabolum denuntiat: <hi>Sedebo in
monte testamenti, in lateribus Aquilonis <note>(Isai. XIV, 13)</note>
          </hi>.
Malignus enim spiritus montem testamenti tenuit,
quia Judaicum populum, qui legem acceperat, sibi in
perfidiam subjugavit. Quando enim corda doctorum
tenet, monti testamenti diabolus praesidet. Qui etiam
in lateribus Aquilonis sedet, quia mentes hominum
frigidas possidet. Unde et sponsi voce in Cantico canticorum
dicitur: <hi>Surge, Aquilo, et veni, Auster, perfla
hortum meum, et fluant aromata illius <note>(Cant. IV,
5)</note>
          </hi>. Cum enim, jubente Domino, frigidus spiritus recedit,
<pb n="0799D"/>
calidus spiritus mentem fidelium occupat; qui
hortum Dei, id est sanctam Ecclesiam perflat, ut
opiniones virtutum ejus ad multorum notitiam velut
aromata defluant. Recedente etenim Aquilone, id est
maligno spiritu, sanctus Spiritus <emph>1187</emph> mentem
quasi Auster replet. Qui dum calefaciendo flaverit,
statim de fidelium cordibus aromata virtutum fluunt.
Propheta ergo ea quae essent in finem ventura conspiciens,
venire ab Aquilone ventum turbinis vidit,
quia in extremo saeculi mentes hominum torporis sui
frigore malignus spiritus gravius occupabit. Unde
<pb n="0800A"/>
scriptum est: <hi>Vae terrae et mari, quia descendit diabolus
ad vos habens iram magnam, sciens quia modicum
tempus habet <note>(Apoc. XII, 12)</note>
          </hi>. Antiquus quippe adversarius
insidiarum suarum molimina in humanis mentibus
gravius exaggeravit. Contra cujus excrescentem
superbiam incarnati manifestata est humilitas Dei:
atque ut humanum genus a suo languore sanaret,
tunc magna apparuit potentia medici, cum languor
crevit aegroti.</p>
        </div3>
<div3>
          <head>10.</head>
          <p>
 Bene autem maligni spiritus immissio, ventus
turbinis appellatur. Turbo quippe aedificium quod
tangit, concutiendo subruit. Et omnis antiqui hostis
tentatio, quae agitur in mente, ventus est turbinis;
quia hanc concutiendo per desideria, a statu suae
rectitudinis evellit. Sed nos ista reticentes quae humano
<pb n="0800B"/>
generi erunt ab hoste callido in finem ventura,
ad solam Judaeam, ex qua Propheta fuit, et cujus
perditionem prophetando conspicit, verba vertamus.
Quae incarnato Domino tanto gravius ab Aquilone
ventum turbinis pertulit, quanto a sua rectitudine
concussa cadens, per torporem mentis in perfidia frigida
remansit. Ventus ergo turbinis ab Aquilone venit,
cum vitam Judaici populi malignus spiritus in
tentatione concussit. Ubi et recte additur:
</p>
          <p>IBID.-- <hi>Et nubes magna.</hi> </p>
        </div3>
<div3>
          <head>11.</head>
          <p>
 Quia quanto plus quisque exarsit in crudelitate,
tanto amplius obcaecari meruit in ignorantiae
suae caligine. Redemptorem quippe humani generis,
quem in lege ac prophetis intelligentes exspectaverant,
videntes negabant. Unde actum est ut eorum
mens magna ignorantiae suae nube tegeretur, ne hunc
<pb n="0800C"/>
post inquirentes agnoscerent, quem prius et denuntiare
poterant, et amare renuebant. Nam cum modo
ejus virtutes et miracula, modo autem passiones conspicerent,
in infidelium cordibus nubes magna ab
Aquilone venerat, quia ex peccati sui frigore propter
infirmitatem passionis illius et inter signa caligabant.
Quid vero ex illa nubis magnae caligine sit secutum,
subjungitur, cum protinus dicit:
</p>
          <p>IBID.-- <hi>Et ignis involvens.</hi> </p>
        </div3>
<div3>
          <head>12.</head>
          <p>
 Ignis enim nomine, cum per significationem
dicitur, aliquando Spiritus sanctus, aliquando autem
mentis malitia designatur. De bono enim igne scriptum
est: <hi>Ignem veni mittere in terram; et quid volo,
nisi ut accendatur <note>(Luc. XII, 49)</note>
          </hi>. Ignis quippe in terram
mittitur cum per ardorem sancti Spiritus afflata
<pb n="0800D"/>
terrena mens a carnalibus suis desideriis concrematur.
De malo autem igne dicitur: <hi>Et nunc ignis adversarios 
 consumet <note>(Hebr. X, 27)</note>
          </hi>, quia cor pessimum
ex sua malitia tabescit. Sicut autem ignis amoris
mentem erigit, ita ignis malitiae involvit, quia et
Spiritus sanctus cor quod replet elevat, et ardor
malitiae ad inferiora semper incurvat. Judaea igitur
nube suae ignorantiae caecata, quia mox ad persecutionis
nequitiam erupit, igne suo involuta est, quae
in obligatione se nequitiae per eamdem ipsam <emph>1188</emph> 
<pb n="0801A"/>
crudelitatem qua arsit implicavit. <hi>Ventus autem turbinis
veniebat ab Aquilone, et nubes magna, et ignis
involvens,</hi> quia ex torporis sui frigore ad ignorantiae
caliginem perducta, usque ad malitiam persecutionis
erupit. Unde ad alium quoque prophetam dicitur: <hi>Quid tu vides?</hi> 
 Qui illico respondit: <hi>Ollam succensam
ego video, et faciem ejus a facie Aquilonis <note>(Jerem. I,
13)</note>
          </hi>. Judaeorum quippe mens in persecutione saeviens,
atque in crudentate malitiae undas cogitationum
volvens, quid aliud quam olla succensa fuit?
Cujus facies a facie Aquilonis esse dicitur, quia si se
adverso spiritui per torporem mentis non subderet,
contra bonos in tanta malitia non exarsisset. Nubem
itaque sequitur ignis involvens, quia in eis caecitatem
mentis secuta est crudelitas persecutionis. <hi>Si
<pb n="0801B"/>
enim cognovissent, nunquam Dominum gloriae crucifixissent <note>(I Cor. II, 8)</note>
          </hi>.
Sed iste ignis alibi arsit, atque alibi
splenduit. Nam subditur:
</p>
          <p>IBID.-- <hi>Et splendor in circuitu ejus.</hi> </p>
        </div3>
<div3>
          <head>13.</head>
          <p>
 Dum enim persecutio in Judaea agitur, sancta
apostolorum praedicatio in universo mundo dispersa
est, sicut ipsi dicunt: <hi>Vobis missum fuerat verbum
Dei, sed quia indignos vos judicastis, ecce imus ad gentes <note>(Act. XIII, 46)</note>
          </hi>.
De crudelitate ergo malitiae, quae
mentem Judaeae concremavit, omnipotens Deus lucem
gentibus sparsit, quia per hoc quod illa Redemptorem
suum ac membra ejus persecuta est, sanctis
apostolis per diversa dispersis, nos qui in Judaeae
circuitu positi in tenebris fuimus, dono coelestis gratiae
splendorem veri luminis vidimus. Unde scriptum
<pb n="0801C"/>
est: <hi>Sedentibus in tenebris et umbra mortis, lux orta
est eis <note>(Isai. IX, 2)</note>
          </hi>. Iste itaque ignis malitiae qui a
Judaeorum cordibus arsit in persecutione, priusquam
sanctos apostolos saeviendo affligeret, in ipso se
exercuit auctore ac redemptore generis humani. Unde
et subditur:
</p>
          <p>IBID.-- <hi>Et de medio ejus quasi species electri, id est
de medio ignis.</hi> </p>
        </div3>
<div3>
          <head>14.</head>
          <p>
 Quid electri specie, nisi Christus Jesus Mediator
Dei et hominum designatur <note>(I Tim. II, 5)</note>?
Electrum quippe ex auro et argento est. In electro
dum aurum argentumque miscetur, argentum ad
claritatem crescit, aurum vero a suo fulgore pallescit.
Illud ad claritatem proficit, hoc a claritate temperatur.
Quia igitur in unigenito Dei Filio naturae divinitatis
<pb n="0801D"/>
unita est natura nostra, in qua adunatione
humanitas in majestatis gloriam excrevit, divinitas
vero a sui fulgoris potentia humanis se oculis temperavit,
per hoc quod humana natura clarior facta
est, quasi per aurum crevit argentum. Et quia divinitas
a fulgore suo nostris est aspectibus temperata,
quasi aurum nobis palluit per argentum. Illa enim
natura immutabilis, quae in se manens innovat omnia,
si ita ut est nobis apparere voluisset, fulgore
<pb n="0802A"/>
suo nos incenderet potius quam renovaret. Sed claritatem
suae magnitudinis temperavit nostris oculis
Deus, ut dum nobis ejus claritas temperatur, etiam
nostra infirmitas per ejus similitudinem in ejus luce
claresceret, et per acceptam gratiam, ut ita dicam,
suae habitudinis colorem mutaret. Quasi electrum
ergo in igne est Deus factus homo in persecutione.
Sequitur:
</p>
          <p>VERS. 5.-- <hi>Et in medio ejus similitudo quatuor animalium.</hi> <emph>1189</emph>
</p>
        </div3>
<div3>
          <head>15.</head>
          <p>
 Quod in medio ejus dicitur, sive electri
sive ignis, nil obstat intelligi, quia quatuor haec
animalia, sancti scilicet evangelistae, et ex ejusdem
Domini incarnatione ad fidei virtutem solidati sunt,
et in igne persecutionis multis tribulationibus afflicti.
</p>
        </div3>
<div3>
          <head>16. </head>
<p>
            <pb n="0802B"/>Quod si quis haec quae de primo Domini adventu
diximus etiam de secundo velit accipere, celeri
assensu sequendus est, quia saepe prophetiae spiritus
in uno quod loquitur multa simul intuetur. Ventus
enim turbinis ab Aquilone venit, quia nimirum causa
peccatorum exigit ut districti judicii concussio omnia
simul elementa perturbet. Terror enim perturbationis
ultimae inde venire dicitur, unde generatur. Nam
quia ad feriendas frigidas peccatorum mentes judicium
perturbationis ultimae agitur, recte ab Aquilone
ventus turbinis venire perhibetur. Quae videlicet concussio
apte ventus turbinis dicitur, quia in illo die
cunctorum qui tunc in carne mortali inventi fuerint,
in pavore nimio corda commovebuntur. Cum enim
coeperit impleri quod scriptum est: <hi>Sol obscurabitur,
<pb n="0802C"/>
et luna non dabit lumen suum, et stellae cadent de coelo,
et virtutes coelorum commovebuntur <note>(Matth. XXIV, 29)</note>
            </hi>,
quae mens erit hominis aeterni Judicis sententiam
 non formidantis? Ibi enim tunc cuncta simul peccata
ante oculos redeunt, ibi omnia quae cum delectatione
acta sunt ad memoriam cum pavore revocantur,
ibi caligo cogitationis miserae ex poena proximae
damnationis. Unde et subditur: <hi>Et nubes magna.</hi> 
Tunc quippe ex peccatorum memoria sensum mentis
deprimit caligo caecitatis, cum unigenitum Dei Filium
in forma divinitatis conspicere reprobi non permittuntur. <hi>Videbunt</hi> 
 enim <hi>in quem transfixerunt <note>(Joan.
XIX, 37; Zach. XII, 10)</note>
            </hi>. Et, <hi>Tollatur impius, ne videat
gloriam Dei <note>(Isai. XXVI, 10)</note>
            </hi>. Ubi et aperte subditur: <hi>Et ignis involvens.</hi> 
 Quia videlicet ignis ille judicii,
<pb n="0802D"/>
qui coelum aereum et terram concremabit, peccatores
jam in sua superbia non permittet erigi, sed involvet,
quos procul dubio in poena suae damnationis
confringet.</p>
        </div3>
<div3>
          <head>17.</head>
          <p>
 <hi>Et splendor in circuitu ejus.</hi> Quia sicut fulgur
exit ab Oriente, et paret usque ad Occidentem, ita
erit adventus Filii hominis <note>(Matth. XXIV, 27)</note>. Ubi
nullus tunc a judicio in sua mente latere permittitur,
quia ipso judicis fulgore penetratur. De quo
<pb n="0803A"/>
mox subditur: <hi>Et in medio ejus quasi species electri,
id est de medio ignis.</hi> Ipse enim angelis atque archangelis
omnibusque virtutibus praesidens Redemptor
noster, qui velut in electri similitudinem unus ex
utraque et in utraque natura et Deus permansit cum
Patre, et ad redemptionem nostram factus est mortalis
cum hominibus, in suo tunc terrore videbitur,
eique ignis judicii in reproborum vindicta famulabitur.
Hinc enim scriptum est: <hi>Dies Domini declarabit quia
in igne revelabitur <note>(I Cor. III, 13)</note>
          </hi>. Hinc Psalmista ait:
 <hi>Deus manifestus veniet, Deus noster, et non silebit;
ignis in conspectu ejus ardebit, et in circuitu ejus tempestas
valida <note>(Psal. XLIX, 3)</note>
          </hi>. Hinc Petrus apostolus
dicit: <hi>Adveniet dies Domini ut fur, in quo coeli magno
impetu transibunt, elementa vero ignis ardore solventur</hi> 
<pb n="0803B"/> <note>(II Pet. III, 10)</note>.
Et quia tunc sancti omnes qui
mundum perfecte reliquerunt judices veniunt, <emph>1190</emph> 
apte mox subditur:</p>
        </div3>
<div3>
          <head>18.</head>
          <p>
 <hi>Et in medio ejus similitudo quatuor animalium.</hi> 
Quid enim per quatuor animalia, nisi quatuor evangelistae
signantur? Nec immerito per evangelistas quatuor
perfectorum omnium numerus exprimitur, quia
omnes qui in Ecclesia modo perfecti sunt perfectionis
suae rectitudinem per eorum Evangelium didicerunt. In
medio enim ejus similitudo quatuor animalium, quia
illi tunc ejus corpori uniti ejus majestati conjuncti,
et simul facti cum eo judices videbuntur, qui modo
perfecta opera juxta Evangelica praecepta secuti
sunt. Hinc est enim quod ipsis sanctis apostolis dicitur: <hi>Vos qui secuti estis me, in regeneratione, cum
sederit Filius hominis in sede majestatis suae, sedebitis
<pb n="0803C"/>
et vos super sedes duodecim, judicantes duodecim
tribus Israel 
 <note>(Matth. XIX, 28)</note>
          </hi>. Hinc Isaias ait: <hi>Dominus
ad judicium veniet cum senioribus populi sui <note>(Isai. III, 14)</note>
          </hi>.
Hinc Salomon de Ecclesia loquitur,
dicens: <hi>Nobilis in portis vir ejus, cum sederit cum senatoribus
terrae <note>(Prov. XXXI, 23)</note>
          </hi>. His itaque sub brevitate
transcursis, adventus primi ordinem, sicut coepimus,
exsequentes, ad Evangelistarum personas in
expositione redeamus. Sequitur:
</p>
          <p>VERS. 5.-- <hi>Et hic aspectus eorum, similitudo hominis
in eis.</hi> </p>
        </div3>
<div3>
          <head>19.</head>
          <p>
 Cum paulo post sancta haec animalia singulis
distincta imaginibus describantur, ut aliud homini,
aliud leoni, aliud vitulo, aliud aquilae simile dicatur,
<pb n="0803D"/>
quid est quod hoc loco de omnibus simul dicitur, <hi>Similitudo hominis in eis?</hi> 
 Sed quis hoc loco homo
describitur, nisi ille de quo scriptum est: <hi>Qui cum
in forma Dei esset, non rapinam arbitratus est esse se
aequalem Deo; sed semetipsum exinanivit, formam servi
accipiens, in similitudinem hominum factus, et habitu
inventus ut homo <note>(Philip. II, 6)</note>
          </hi>? Haec itaque animalia
ut surgere ad sanctitatis virtutem valeant, ad hujus
hominis similitudinem tendunt. Sancta enim non
<pb n="0804A"/>
essent, si hujus hominis similitudinem non haberent,
quia quidquid in eis de visceribus pietatis, quidquid
de mansuetudine spiritus, quidquid de zelo
rectitudinis, quidquid de custodia humilitatis,
quidquid de fervore charitatis est, hoc ab ipso
fonte misericordiae, ab ipsa radice mansuetudinis,
ab ipsa virtute justitiae, id est a Mediatore
Dei et hominum Deo Domino traxerunt. Hujus
se hominis similitudinem habere egregius praedicator
ostendit, dicens: <hi>Imitatores mei estote, sicut et ego
Christi <note>(I Cor. IV, 16)</note>
          </hi>. Ad ejus nos similitudinem
surgere admonet, cum dicit: <hi>Primus homo de terra
terrenus, secundus homo de coelo coelestis. Sicut portavimus
imaginem terreni, portemus et imaginem ejus qui
de coelo descendit <note>(I Cor. XV, 47)</note>
          </hi>. Sanctus etenim
<pb n="0804B"/>
quisque in tantum ad similitudinem hujus hominis
ducitur, in quantum vitam sui Redemptoris imitatur.
Nam ab ejus mandatis atque operibus discordare,
quid est aliud quam a similitudine longe recedere?
Plangunt autem vitam delinquentium praedicatores
sancti: sed de ipso nostro capite scriptum est, quia <hi>flevit super Jerusalem 
 <note>(Luc. XIX, 41)</note>
          </hi>. Gaudent de bonis
actibus subditorum, et recte operantes diligunt;
sed de Redemptore nostro scriptum est quia cum
adolescens quidam <emph>1191</emph> diceret: <hi>Haec omnia custodivi
a juventute mea <note>(Matth. XIX, 20)</note>
          </hi>, magis dilexit
eum. Portant illatas contumelias praedicatores sancti,
et nullam ad invicem contumeliam reddunt; sed cum
Redemptori nostro diceretur: <hi>Daemonium habes <note>(Joan. VIII, 48)</note>
          </hi>,
non injuriam reddidit, sed mansuete
<pb n="0804C"/>
respondit, dicens: <hi>Ego daemonium non habeo <note>(Ibid.,
49)</note>
          </hi>. Fervent zelo rectitudinis praedicatores sancti;
sed Redemptor omnium, flagello de resticulis facto,
vendentes et ementes ejecit de templo, cathedras
vendentium columbas evertit, et nummulariorum effudit
aes. <note>(Matth. XXI, 12; Joan. II, 15)</note>. In omni
quod fortiter agunt, humilitatem tota intentione custodiunt;
sed per Redemptorem nostrum dicitur: <hi>Discite a me, quia mitis sum, et humilis corde 
 <note>(Matth.
XI, 29)</note>
          </hi>. Persecutores quoque suos diligunt praedicatores
sancti; sed ipse, auctor omnium ac redemptor
in passione positus, pro persecutoribus intercedit,
dicens: <hi>Pater, ignosce illis, quia nesciunt quid faciunt <note>(Luc. XXIII, 34)</note>
          </hi>.
Membra sua ponunt in passione pro
fratribus; sed pro electorum vita usque ad mortem
<pb n="0804D"/>
se tradidit auctor vitae. Dicatur ergo de sanctis animalibus
quod similitudo hominis in eis est, quia
quod sancta, quod mira sunt, hoc in eis de specie similitudinis
est, id est de virtute imitationis. Caput
quippe omnium nostrum Redemptor noster est. Et
per Salomonem dicitur: <hi>Oculi sapientis in capite ejus,
stultus autem in tenebris ambulat <note>(Eccle. II, 14)</note>
          </hi>. Tunc
enim in capite oculos habemus, cum vitam Redemptoris
nostri tacita cogitatione conspicimus, cum
<pb n="0805A"/>
omnis nostra intentio in ejus imitationem se erigit,
ne si vias lucis aspicere oculus mentis neglexerit,
statim clausus in tenebris erroris cadat. Ad hujus similitudinem
hominis surgere festinabat Propheta,
cum diceret: <hi>In mandatis tuis exercebor, et considerabo
vias tuas <note>(Psal. CXVIII, 15)</note>
          </hi>. Qui enim vias Domini
tacitus in mente considerat, et se exercere in
mandatis illius festinat, quid aliud in semetipso nisi
imaginem novi hominis reformat? Quod quia in sanctorum
cordibus incessanter agitur, recte nunc de
animalibus dicitur: <hi>Similitudo hominis in eis.</hi> </p>
        </div3>
<div3>
          <head>20.</head>
          <p>
 Post hanc vero similitudinem quae nunc in
moribus tenetur, quandoque ad similitudinem gloriae
pervenitur. Hinc etenim Joannes dicit: <hi>Nunc</hi> <emph>1192</emph> <hi>filii Dei sumus, et nondum apparuit quid erimus. Scimus
<pb n="0805B"/>
autem quoniam cum apparuerit, similes ei erimus <note>(I Joan. III, 2)</note>
          </hi>.
Qui mox unde hoc fieri valeat adjungit
dicens: <hi>Quoniam videbimus eum sicuti est <note>(Ibid.)</note>
          </hi>. Esse
enim Dei est aeternum hunc atque incommutabilem
permanere. Nam omne quod mutatur desinit esse
quod fuit, et incipit esse quod non fuit; Dei vero
esse, est dissimiliter nunquam esse. Unde ad Moysen
dicitur: <hi>Ego sum qui sum. Et dices filiis Israel: Qui
est, misit me ad vos <note>(Exod. III, 14)</note>
          </hi>. Jacobus quoque
ait: <hi>Apud quem non est transmutatio, nec vicissitudinis
obumbratio <note>(Jac. I, 17)</note>
          </hi>. Itaque per Joannem dicitur: <hi>Similes ei erimus, quoniam videbimus eum sicuti
est,</hi> 
 quia per hoc quod aspicimus ejus essentiam
naturae, a mutabilitate nostra liberati, figimur in
aeternitate. Immutabimur quippe in ipso quem videbimus,
quia morte carebimus videndo vitam, Mutabilitatem
<pb n="0805C"/>
nostram transcendemus videndo immutabilem.
Corruptione nulla tenebimur videndo incorruptum.</p>
        </div3>
<div3>
          <head>21.</head>
          <p>
 Erit autem tunc similitudo hominis etiam in
corporibus nostris. Hinc etenim per Paulum dicitur: <hi>Nostra conversatio in coelis est; unde etiam Salvatorem
exspectamus Dominum Jesum Christum, qui reformabit
corpus humilitatis nostrae, configuratum corpori
claritatis suae 
 <note>(Philip. III, 20)</note>
          </hi>. Erunt ergo tunc electorum
corpora claritati dominici corporis configurata,
quae etsi aequalitatem gloriae ejus non habent
per naturam, similitudinem tamen configurationis
ejus habebunt per gratiam. Quia itaque similitudo vitae
ejus nunc in moribus trahitur electorum, et in
resurrectione sequitur similitudo aeternitatis in mente,
<pb n="0805D"/>
quoniam videbimus eum sicuti est; et quia similitudinem
quoque illius etiam corpora nostra percipient
in configuratione, dicatur recte de sanctis animalibus: <hi>Similitudo hominis in eis.</hi> 
</p>
          <p>Haec nos in expositionis exordio praelibasse sufficiat,
ut loquendi virtus silentio refota, ad indaganda
mysteria quae sequuntur robustior exsurgat. Certi
etenim sumus quia ipsum, de quo loquimur habemus
adjutorem, qui vivit et regnat cum Patre in unitate
<pb n="0806A"/>
Spiritus sancti Deus, per omnia saecula saeculorum.
Amen.</p>
</div3>
      </div1>

<div1>
        <head>HOMILIA III. <hi>Exponuntur quatuor versus, a sexto ad decimum, de sanctis praedicatoribus et de duplici eorum vita, activa et contemplativa.</hi> </head>
<div3>
          <head>1.</head>
          <p>
 Sancta quatuor animalia quae per prophetiae
spiritum futura praevidentur subtili narratione describuntur
cum dicitur:
</p>
          <p>EZECH. I, 6.-- <hi>Quatuor facies uni, et quatuor pennae
uni.</hi> </p>
<p>Quid per faciem nisi notitia, et quid per pennas
nisi volatus exprimitur? Per faciem quippe unusquisque
cognoscitur, per pennas vero in altum avium
corpora sublevantur. Facies itaque ad fidem pertinet,
<pb n="0806B"/>
penna ad contemplationem. Per fidem namque ab
omnipotenti Deo cognoscimur, sicut ipse de suis ovibus
dicit: <hi>Ego sum pastor bonus, et cognosco oves
meas, et cognoscunt me meae <note>(Joan. X, 14)</note>
            </hi>. Qui rursus: <hi>Ego scio quos elegerim 
 <note>(Joan. XIII, 18)</note>
            </hi>. Per contemplationem
vero quia super nosmetipsos tollimur, quasi
in aera levamur. Quatuor ergo facies uni sunt, quia
si requiras quid Matthaeus de incarnatione Domini
sentiat, hoc nimirum sentit quod Marcus, Lucas et
Joannes. Si quaeras quid Joannes sentiat, hoc procul
dubio quod Lucas, Marcus et Matthaeus. Si quaeras
quid Marcus, hoc quod Matthaeus, Joannes et Lucas.
Si quaeras quid Lucas, hoc quod Joannes, Matthaeus <emph>1193</emph> 
 et Marcus sentit. Quatuor ergo facies uni
sunt, quia notitia fidei, qua cognoscuntur a Deo, ipsa
<pb n="0806C"/>
est in uno, quae est simul in quatuor. Quidquid enim
in uno inveneris, hoc in omnibus simul quatuor recte
cognoscis.</p>
        </div3>
<div3>
          <head>2.</head>
          <p>
 <hi>Et quatuor pennae uni,</hi> quia Dei omnipotentis
Filium Dominum nostrum Jesum Christum simul
omnes concorditer praedicant, et ad divinitatem
ejus mentis oculos levantes, penna contemplationis
volant. Evangelistarum ergo facies ad humanitatem
Domini pertinent, penna ad divinitatem, quia in
eo quem corporeum aspiciunt, quasi facies intendunt.
Sed dum hunc esse incircumscriptum atque
incorporeum ex divinitate annuntiant, per contemplationis
pennam quasi in aera levantur. Quia itaque
et una fides incarnationis ejus in omnibus, et par
contemplatio divinitatis ejus in singulis, recte nunc
<pb n="0806D"/>
dicitur: <hi>Quatuor facies uni, et quatuor pennae uni.</hi> 
Sed quae virtus esset, si fidem atque contemplationem
Domini habentes praedicatores illius sancta
opera non haberent? Sequitur:
</p>
          <p>VERS. 7.-- <hi>Et pedes eorum pedes recti.</hi> </p>
        </div3>
<div3>
          <head>3.</head>
          <p>
 Quid per pedes nisi gressus actuum designantur?
Quatuor ergo animalium pedes recti esse describuntur,
quia sanctorum evangelistarum atque
omnium perfectorum opera ad sequendam iniquitatem
<pb n="0807A"/>
non sunt retorta. Hi autem pedes rectos non
habent, qui ad mala mundi quae reliquerunt reflectuntur.
De quibus scriptum est: <hi>Canis reversus ad
suum vomitum, et sus lota in volutabro luti <note>(Prov.
XXVI, 11; II Pet. II, 22)</note>
          </hi>. Dolebat de quibusdam doctor
egregius, quod pedum rectitudinem retro retorserant,
quibus per increpationem dicebat: <hi>Quomodo
convertimini iterum ad infirma et egena elementa, quibus
denuo servire vultis? Dies observatis, et menses,
et tempora, et annos. Timeo vos, ne forte sine causa
laboraverim in vobis <note>(Galat. IV, 9)</note>
          </hi>. Qui alios admonet,
dicens: <hi>Propter quod remissas manus, et soluta genua
erigite, et gressus rectos facite pedibus vestris <note>(Hebr.
XII, 12)</note>
          </hi>. Ut vero in eisdem sanctis praedicatoribus
vitae gravitas, fortitudo, atque discretio monstraretur,
recte subjungitur:
</p>
          <p>
            <pb n="0807B"/>IBID.-- <hi>Planta pedis eorum quasi planta pedis vituli.</hi> </p>
        </div3>
<div3>
          <head>4.</head>
          <p>
 Quia enim praedicatores sancti boum nomine
designantur docet Paulus apostolus, legis testimonium
exponens: <hi>Non obturabis os bovi trituranti <note>(I Cor. IX,
9; Deut. XXV, 4)</note>
          </hi>. In sanctis ergo praedicatoribus
planta pedis est vituli, scilicet mature incedens, et fortis,
et divisa, quia unusquisque praedicator et venerationem
habet in maturitate, et fortitudinem in opere,
et divisionem ungulae in discretione. Non enim facile
praedicatio ejus accipitur, si levis in moribus esse
videatur. Et nulla erit maturitatis ostensio, si contra
adversa omnia non adfuerit operis fortitudo. Virtutis
autem meritum ipsa fortitudo operis admittit, si
discreta in intellectu non fuerit. Ecce enim sacram
Scripturam legimus: si omnia ad litteram sentiamus,
<pb n="0807C"/>
virtutem discretionis amisimus; si omnia ad spiritalem
allegoriam ducimus, similiter indiscretionis
stultitia ligamur. Legunt enim sacra eloquia praedicatores
sancti, et aliquando in historia litteram suscipiunt,
aliquando vero per significationem litterae
spiritum requirunt. Et modo <emph>1194</emph> bona facta patrum
praecedentium, sicut juxta litteram inveniunt,
imitantur; modo quaedam, quae juxta historiam imitanda
non sunt, spiritaliter intelligunt, et ad provectum
tendunt. Quid ergo aliud praedicatores sancti
in suo opere nisi in pede ungulam findunt? De quibus
adhuc apte subditur:
</p>
          <p>IBID.-- <hi>Et scintillae quasi aspectus aeris candentis.</hi> </p>
        </div3>
<div3>
          <head>5.</head>
          <p>
 Aeris metallum valde sonorum est. Et recte
<pb n="0807D"/>
voces praedicantium aeri comparantur, quia <hi>in omnem
terram exivit sonus eorum, et in fines orbis terrae verba
eorum <note>(Psal. XVIII, 5)</note>
          </hi>. Bene autem aes candens dicitur,
quia vita praedicantium sonat et ardet. Ardet
enim desiderio, sonat verbo. Aes ergo candens est
praedicatio accensa. Sed de candente aere scintillae
prodeunt, quia de eorum exhortationibus verba flammantia
ad aures audientium procedunt. Recte autem
<pb n="0808A"/>
praedicatorum verba scintillae appellata sunt, quia
eos quos in corde tetigerint incendunt. Considerandum
quoque est quod scintillae subtiles sunt valde
et tenues, quia cum praedicatores sancti de coelesti
patria loquuntur, non tantum valent aperire verbo
quantum possunt ardere desiderio. Ex eorum ergo
lingua quasi quaedam ad nos scintillae veniunt, quia
de coelesti patria in eorum voce vix tenue aliquid
cognoscitur, quod tamen ab eis non tenuiter amatur.
Neque enim coelestem gloriam aut tantum videre
sufficiunt quantum est, aut tantum loqui praevalent
quantum vident. Candens ergo aes scintillas
projicit quando vix tenuiter praedicator loqui sufficit
hoc unde ipse fortiter ignescit. Divina autem pietate
agitur ut ex ipsis scintillis tenuissimis audientis animus
<pb n="0808B"/>
inflammetur, quia sunt quidam qui dum parva
audiunt majore desiderio replentur; et inde perfecte
in Dei amore ardent, unde vix tenuissimas verborum
scintillas acceperunt.</p>
        </div3>
<div3>
          <head>6.</head>
          <p>
 Verbum quippe praedicationis semen in corde
audientis est. Et auditor bonus inde profert postmodum
magnam messem scientiae, unde parvum prius
acceperat semen linguae. Cui rei bene concinit factum
in vidua ab Elisaeo propheta miraculum, quae,
ne duos filios auferente creditore amitteret, prophetae
dictis obedivit, et ex eo quod parum olei habebat,
per vasa vacua effudit, quae cuncta post usque
ad summum repleta sunt, et ex eorum repletione
mulier a creditoris sui debito est soluta <note>(IV Reg. IV,
2, seq.)</note>. Quae videlicet mulier quam aliam nisi sanctam
<pb n="0808C"/>
Ecclesiam signat, duorum populorum, id est
Judaici et gentilis, quasi duorum filiorum matrem?
Quae prius ex perverso opere per callidi spiritus
persuasionem quasi quemdam peccati nummum
a creditore acceperat, et duos quos in fide genuit
amittere filios timebat. Sed prophetae verbis, id est
Scripturae sacrae praeceptis, obediens, ex parvo quod
habebat olei vasa vacua infudit, quia dum ab unius
ore doctoris parum quid de amore Divinitatis multorum
vacuae mentes audiunt, exuberante gratia, unguento
divini amoris usque ad summum replentur.
Et multorum jam nunc corda, quae prius fuerant
vacua vascula, unguento spiritus plena sunt, quae ex
paucitate olei solummodo infusa videbantur. Quod <emph>1195</emph> 
 dum aliis atque aliis datur, et ab auditoribus
<pb n="0808D"/>
fides accipitur, Sareptana mulier, videlicet sancta
Ecclesia, sub creditoris sui jam debito non tenetur.
Sequitur:
</p>
          <p>VERS. 8.-- <hi>Et manus hominis sub pennis eorum in
quatuor partes.</hi> </p>
        </div3>
<div3>
          <head>7.</head>
          <p>
 Possunt hoc in loco quatuor partes quatuor
mundi regiones accipi, scilicet Oriens, Occidens,
Meridies, et Septentrio, quia sanctorum praedicatio
<pb n="0809A"/>
auctore Deo in cunctis mundi partibus est egressa.</p>
        </div3>
<div3>
          <head>8.</head>
          <p>
 Possumus etiam per quatuor partes principales
quatuor virtutes accipere, ex quibus reliquae virtutes
oriuntur, videlicet prudentiam, fortitudinem, justitiam
atque temperantiam. Quas nimirum virtutes
tunc veraciter accipimus, cum earum ordinem custodimus.
Prima quippe prudentia, secunda fortitudo,
tertia justitia, quarta temperantia est. Quid enim
prodesse potest prudentia, si fortitudo desit? Scire
etenim cuiquam quod non potest facere poena magis
quam virtus est. Sed qui prudenter intelligit quod
agat, et fortiter agit quod intellexerit, jam procul
dubio justus est; sed ejus justitiam temperantia sequi
debet, quia plerumque justitia, si modum non
habet, in crudelitatem cadit. Ipsa ergo justitia vere
<pb n="0809B"/>
justitia est, quae se temperantiae freno moderatur,
ut in zelo quo quisque fervet, sit etiam temperans;
ne si plus ferveat, perdat justitiam, cujus servare
moderamina ignorat.</p>
        </div3>
<div3>
          <head>9.</head>
          <p>
 Duae autem sunt sanctorum praedicatorum vitae,
activa scilicet, et contemplativa; sed activa prior est
tempore quam contemplativa, quia ex bono opere
 tenditur ad contemplationem. Contemplativa autem
major est merito quam activa, quia haec in usu praesentis
operis laborat, illa vero sapore intimo venturam
jam requiem degustat. Quid itaque per manus
nisi activa, et quid per pennas nisi contemplativa
vita signatur? Manus ergo hominis sub pennis eorum
est, id est virtus operis sub volatu contemplationis.
Quod bene in Evangelio duae illae mulieres
<pb n="0809C"/>
designant, Martha scilicet et Maria. <hi>Martha etenim
satagebat circa frequens ministerium; Maria autem sedebat
ad pedes Domini, et verba ejus audiebat <note>(Luc. X,
39, 40)</note>
          </hi>. Erat ergo una intenta operi, altera contemplationi.
Una activae serviebat per exterius ministerium,
altera contemplativae per suspensionem cordis
in verbum. Et quamvis activa bona sit, melior tamen
est contemplativa, quia illa cum mortali vita
deficit, ista vero in immortali vita plenius excrescit.
Unde dicitur: <hi>Maria optimam partem elegit, quae non
auferetur ab ea <note>(Ibid., 42)</note>
          </hi>. Quia igitur activa minor
est merito, quam contemplativa, recte nunc dicitur: <hi>Manus hominis sub pennis eorum.</hi> 
 Nam etsi per activam
boni aliquid agimus, ad coeleste tamen desiderium
per contemplativam volamus. Unde et apud
<pb n="0809D"/>
Moysen activa servitus, contemplativa autem libertas
vocatur.</p>
        </div3>
<div3>
          <head>10.</head>
          <p>
 Et cum utraque vita ex dono sit gratiae,
quandiu tamen inter proximos vivimus, una nobis in
necessitate est, altera in voluntate. Quis enim cognoscens
Deum ad ejus regnum ingreditur, nisi prius
bene operetur? Sine contemplativa ergo <emph>1196</emph> vita
intrare possunt ad coelestem patriam, qui bona quae
possunt operari, non negligunt; sine activa autem
intrare non possunt, si negligunt bona operari quae
<pb n="0810A"/>
possunt. Illa ergo in necessitate, haec in voluntate
est. Illa in servitute, ista in libertate. Hinc est enim
quod ad Moysen dicitur: <hi>Si emeris servum Hebraeum,
sex annis serviet tibi, in septimo egredietur liber gratis.
Cum quali veste intraverit, cum toli exeat. Si habens
uxorem, et uxor egrediatur simul. Sin autem dederit
illi dominus uxorem, et pepererit filios et filias, mulier et
liberi ejus erunt domini sui, ipse vero exibit cum vestitu
suo. Quod si dixerit servus, Diligo dominum meum, et
uxorem ac liberos, non egrediar liber, offerat eum
dominus diis, et applicabitur ad ostium et postes, perforabitque
aurem ejus subula, et erit ei servus in saeculum <note>(Exod. XXI, 2, seq.)</note>
          </hi>.
Paulo latius testimonium
dedimus, ut distinctionem servitutis atque libertatis
in utraque vita monstraremus. Sed onerosum esse
<pb n="0810B"/>
non debet si hoc exponendo exsequimur, unde haec
ipsa quae diximus affirmemus.</p>
        </div3>
<div3>
          <head>11.</head>
          <p>
 Hebraeus enim transiens interpretatur. Et servus
Hebraeus emitur quando unusquisque qui jam
ab hoc saeculo mente transit servitio omnipotentis
Domini subditur. Ille etenim vero Deo servire appetit,
qui ab hoc saeculo mente transire didicerit. Sic
Moyses transivit, ut videret visum <note>(Exod. III, 3)</note>. Sic
David cum videret impium exaltatum et elevatum
 super cedros Libani, transivit, et ecce non erat <note>(Psal. LXVI, 35)</note>.
Quia iniquorum potentias esse magnum
aliquid fortasse credimus, nisi ad permanens
saeculum mente transeamus. Servus vero Hebraeus
emptus sex annis servire praecipitur, ita ut in septimo
liber exeat gratis. Quid enim per senarium
<pb n="0810C"/>
numerum nisi activae vitae perfectio designatur?
quid per septenarium nisi contemplativa exprimitur?
Sex ergo annis servit, et septimo egreditur liber,
qui per activam vitam quam perfecte exhibuerit ad
contemplativae vitae libertatem transit. Et notandum
quod gratis liber egreditur, quia ii qui postquam
omnia fecerint dicunt se inutiles servos <note>(Luc. XVII,
10)</note>, eis procul dubio sicut ipsa activa fuit ex munere,
ita erit ex gratia etiam contemplativa. Cum
quali veste intraverit, cum tali exeat, quia omnino
necesse est ut unusquisque nostrum in hoc quod incipit
perseveret, atque usque ad finem operis in ea
qua inchoavit intentione perduret. Ille quippe bene
ad contemplativam transit, qui in activa vita intentionis
suae vestem ad deteriora non mutaverit. Et
<pb n="0810D"/>
sunt nonnulli qui priusquam omnipotentis Dei servitio
in sancta conversatione socientur, jam bona
operari diligunt. Sunt vero alii qui bona opera,
postquam ad servitium omnipotentis Dei venerint,
discunt. Qui ergo operationem bonam et priusquam
ad Dei servitium venerit habere studuit, Hebraeus
servus cum uxore emptus est.</p>
        </div3>
<div3>
          <head>12.</head>
          <p>
 Et plerumque is qui talis est potest ad contemplativam
vitam transire, et tamen activam non
deserere. Unde et illic subditur: <hi>Si habens uxorem,
<pb n="0811A"/>
et uxor egrediatur simul.</hi> Cum eo enim ad libertatem
et uxor egreditur, quando is qui ad contemplationem
 pervenit etiam foris actionem boni operis qua
prodesse possit aliis non relinquit. <emph>1197</emph> Sin autem
Dominus dederit illi uxorem, et pepererit filios
et filias, mulier et liberi ejus erunt Domini sui, ipse
vero exibit cum vestitu suo. Servo empto dominus
dat uxorem, cum praedicator quisque eum quem juri
omnipotentis Dei mancipaverit, bonae actioni conjungit.
Nam et praedicatores domini vocantur, sicut
Elisaeo prophetae de praedicatore suo dicitur: <hi>Scis
quod dominus tuus tollatur a te <note>(IV Reg. II, 3)</note>
          </hi>? Uxor
vero servi emptitii filios et filias parit, quando bona
actio fortes vel teneros fructus generat. Sed mulier
quae a domino data est eidem domino cum filiis remanet,
<pb n="0811B"/>
ipse vero servus exit cum vestitu suo, quia
bona actio, vel ejusdem bonae actionis fructus, praedicatoris
mercedi reputantur. Ipse vero in desiderii
sui intentione perdurans, per supernam gratiam ad
contemplationem liber egreditur: <hi>Quod si dixerit
servus, Diligo dominum meum, et uxorem ac liberos;
non egrediar liber <note>(Exod. XXI, 5)</note>
          </hi>. Servus dominum
suum diligit, quando praedicatoris verba sollicita
mente custodit. Uxorem quoque amans et liberos,
liber egredi recusat, quando activam vitam ejusque
fructus diligens, transire ad contemplativam non
vult, quia bona se opera habere in ministerii sui servitute
considerans, ad libertatis quietem recusat
secedere. <hi>Sed offerateum dominus diis, et applicetur
ad ostium et postes, et perforet aurem ejus subula, ut
<pb n="0811C"/>
sit ei servus in saeculum.</hi> Is enim qui in activa disposuit
vita perdurare, a domino diis offertur, quando a
praedicatore suo antiquorum patrum dictis imbuitur,
qui nobis in via omnipotentis Domini sacerdotes fuerunt.
Atque ad ostium et postes tabernaculi ducitur,
ut de ingressu coelestis habitaculi altius aliquid audiat,
et tremendi judicii diem subtiliter agnoscat, ne
per bona opera quae facit placere hominibus appetat.
Sicque auris ejus subula perforatur, dum mens illius
 timoris Dei subtilitate percutitur, ut, verbi acumine
transfixa, per omne quod agit noverit ingressum regni
semper attendere, et quasi ab ostio et poste tabernaculi
perforatam aurem portare.</p>
        </div3>
<div3>
          <head>13.</head>
          <p>
 Qui erit servus in saeculum, ut esse post saeculum
liber possit. In saeculum etenim servus est, qui
per activam vitam hominibus servire disposuit, ut
<pb n="0811D"/>
post praesens saeculum ad libertatem veram valeat
pervenire. De qua per Paulum dicitur: <hi>Quia et ipsa
creatura liberabitur a servitute corruptionis in libertatem
gloriae filiorum Dei.</hi> Tunc enim in nobis vera libertas
erit, cum ad gloriam filiorum Dei adoptio nostra
pervenerit. Nunc vero non solum activa vita in servitute
est, sed ipsa quoque contemplatio, qua super
nos rapimur, libertatem mentis adhuc perfecte non
obtinet, sed imitatur, quia illa quies intima in aenigmate
<pb n="0812A"/>
videtur. Ipsa tamen in quantalibet sit contemplationis
angustia, activa vita jam valde est latiur
atque sublimior, quae ad quamdam mentis libertatem
transit, temporalia non cogitans, sed aeterna. Quia
itaque contemplativa vita ad superiora evolat, et activae
vitae longe superest quadam, ut ita dicam, dignitate
securitatis suae, apte nunc dicitur: <hi>Et manus
hominis sub pennis eorum.</hi> </p>
        </div3>
<div3>
          <head>14.</head>
          <p>
 Sin vero hoc in loco homo Redemptor noster
accipitur, manus hominis sub pennis eorum est, quia
nisi Deus homo fieret, qui mentes praedicantium <emph>1198</emph> 
 ad coelestia sublevasset, illa quae apparent
animalia non volarent. Nec immerito manus hominis
esse sub pennis dicitur, quia de eodem Redemptore
nostro scriptum est: <hi>Qui cum sit splendor gloriae, et
<pb n="0812B"/>
figura substantiae ejus, portansque omnia <note>(Hebr. I, 3)</note>
          </hi>.
Ejus ergo manus corda nostra portat, ejus manus
in contemplatione nos sublevat. Nisi enim, ut dictum
est, omnipotens Verbum propter homines homo fieret,
humana corda ad contemplandam Verbi excellentiam
non volarent. Inde ergo excelsae factae sunt hominum
mentes, unde inter homines apparuit humilis Deus.
Dicatur itaque de sanctis animalibus, dicatur: <hi>Et manus
hominis sub pennis eorum.</hi> De quibus adhuc subditur:
</p>
          <p>VERS. 8, 9.-- <hi>Et facies et pennas per quatuor partes
habebant, junctaeque erant pennae eorum alterius ad
alterum.</hi> </p>
        </div3>
<div3>
          <head>15.</head>
          <p>
 Per quatuor partes facies et pennas habent,
quia in cunctis mundi regionibus praedicantes demonstrant
quidquid de humanitate, quidquid de divinitate
<pb n="0812C"/>
nostri Redemptoris sentiunt. Quia dum incarnatum
Deum ubique praedicant, in quatuor mundi partibus
faciem demonstrant. Dumque eum esse unum cum
Patre et Spiritu sancto annuntiant, ubique penna
contemplationis volant. Quorum pennae junctae sunt
alterius ad alterum, quia omnis eorum virtus, omnisque
sapientia, qua caeteros homines contemplationis
suae volatu transcendunt, vicissim sibi in pace atque
unanimitate conjungitur. Unde scriptum est: <hi>Quae
desursum est sapientia, primum quidem pudica est,
deinde pacifica <note>(Jac. III, 17)</note>
          </hi>. Unde et eisdem suis
praedicatoribus Veritas dicit: <hi>Habete in vobis sal, et
pacem habete inter vos <note>(Marc. IX, 49)</note>
          </hi>. Penna ergo
animalium alterius ad alterum jungitur, quia sanctorum
praedicatorum virtus atque sapientia vicissim
<pb n="0812D"/>
sibi in charitatis atque concordiae pace sociatur.
Penna autem alterius ab altero divisa esset, si in hoc
quod unusquisque in sapientiam evolat, habere pacem
cum altero recusaret. Sequitur:
</p>
          <p>VERS. 9.-- <hi>Non revertebantur cum incederent, sed
unumquodque ante faciem suam gradiebatur.</hi> </p>
        </div3>
<div3>
          <head>16.</head>
          <p>
 Pennata animalia <note>(De poen., dist. 2, c. Pennata)</note>,
videlicet praedicatores sancti, cum incedunt, minime
revertuntur, quia sic a terrenis actibus ad spiritalia
<pb n="0813A"/>
pertranseunt, ut ad ea quae reliquerunt, ulterius
nullatenus reflectantur. Quasi enim per quamdam
viam eis incedere est mente ire semper ad meliora.
Quo contra de reprobis dicitur quia reversi sunt
corde in Aegyptum <note>(Num. XIV, 3, 4)</note>. Et per semetipsam
Veritas dicit: <hi>Nemo mittens manum in aratrum,
et aspiciens retro, aptus est regno Dei <note>(Luc. IX,
62)</note>
          </hi>. Manum quippe in aratrum mittere est quasi per
quemdam compunctionis vomerem ad proferendos
fructus terram sui cordis aperire. Sed retro post aratrum
aspicit, qui post exordia boni operis ad mala
revertitur quae reliquit. Quod quia electis Dei minime
contingit, recte nunc per prophetam dicitur: <hi>Non
revertebantur cum incederent.</hi> </p>
        </div3>
<div3>
          <head>17.</head>
          <p>
 Qui cur non revertantur indicat cum subjungit:
<pb n="0813B"/> <hi>Unumquodque ante faciem suam gradiebatur.</hi> 
 Ante
nos enim aeterna sunt, post nos temporalia, quia et
illa pergentes invenimus, et ista recedentes quasi
post dorsum relinquimus. Unde et magnum illud
pennatum animal dicebat quod usque ad coeli tertii
secreta volaverat: <hi>Unum vero, quae</hi> <emph>1199</emph> <hi>retro sunt
oblitus, in ea quae sunt ante extendens me, sequor ad
palmam supernae vocationis <note>(Philip. III, 13, 14)</note>
          </hi>. In
anteriora etenim extentus, eorum quae retro sunt
oblitus fuerat, quia, temporalia despiciens, sola quae
sunt aeterna requirebat. Ante faciem ergo suam gradiuntur
sancta animalia, quia et ea quae reliquerunt
nullo jam appetitu respiciunt, et in aeternis quae appetunt
sub contemplationis suae oculis boni operis
pedem ponunt.
<pb n="0813C"/>
</p>
        </div3>
<div3>
          <head>18. </head>
          <p>
Quisquis itaque jam ante faciem suam ambulare
decreverit, magna ei consideratione pensandum
est quod aliter retro respicitur ex opere, atque aliter
ex cogitatione. Sunt etenim quidam qui magna deliberant,
et, peccatorum suorum conscii, multa ex his
quae possident egenis distribuere pertractant, ut culpas
suas ante Dei oculos misericordiae visceribus redimant.
Jamque haec operari inchoant, et plerumque
cum operantur paupertatis timor eorum animum
concutit, atque, timentes ne egeant, erga egentes
tenaces fiunt, seseque ab ea quam coeperunt bona
operatione suspendunt. Hi nimirum incedentes reversi
sunt, quia ante faciem suam ambulare noluerunt.
Contra quos recte per Salomonem dicitur: <hi>Propter
frigus piger arare noluit, mendicabit ergo aestate,
et non dabitur ei <note>(Prov. XX, 4)</note>
          </hi>. Qui enim nunc propter
<pb n="0813D"/>
pavorem mentis atque torporem bene operari
negligit, cum sol justitiae in judicio velut in aestate
claruerit, mendicat vitam, sed non accipit, quia propter
illam bona operari contempsit. Alius, despectis
carnis desideriis, cuncta relinquere et omnipotentis
Dei se subdere servitio pertractat, seque ipsum restringere
sub continentiae et castitatis freno deliberat;
sed cum cecidisse alios etiam post castitatem
conspicit, hoc ipsum facere quod deliberaverat pertimescit.
<pb n="0814A"/>
Fitque ut retro per cogitationem redeat, qui
ad anteriora respiciens jam mentis gressibus ad alta
ibat. De quo bene per Salomonem dicitur: <hi>Qui observat
ventum, non seminat; et qui considerat nubes,
nunquam metet <note>(Eccle. XI, 4)</note>
          </hi>. Venti quippe nomine
malignus spiritus, qui mentem tentationibus impellit;
nubis vero appellatione peccator exprimitur, qui tentationis
impulsione commovetur. Qui ergo <emph>1200</emph> 
attendit ventum, non seminat, et qui considerat nubes,
nunquam metit, quia is qui tentationes maligni
spiritus metuens, et iniquorum lapsus conspiciens,
semetipsum desperat, neque nunc exercetur in bono
semine operis, neque post reficietur de munere justae
retributionis. Sunt vero nonnulli qui bona quidem
quae noverunt operantur, atque haec operantes,
<pb n="0814B"/>
meliora deliberant; sed retractantes meliora
quae deliberaverant, immutant; et quidem bona agunt
quae coeperant, sed a melioribus quae deliberaverant
succumbunt. Hi nimirum ante humana judicia
stare videntur in opere, sed ante omnipotentis Dei
oculos ceciderunt in deliberatione. Unde fit plerumque
ut et bonum opus eorum minus Deo placeat,
 quia cum pes mentis in meliori gradu deliberationis
inconstanter ponitur, hoc ipsa cogitationis inconstantia
accusat. Sed quia perfecti quique magna se discretionis
subtilitate conspiciunt, ne ad deteriora unquam
vel in opere, vel in cogitatione delabantur, quantum
quotidie proficiant incessanter pensant, recte de his
dicitur: <hi>Non revertebantur cum incederent, sed unumquodque
ante faciem suam gradiebatur.</hi> 
</p>
        </div3>
<div3>
          <head>19. </head>
<p>
            <pb n="0814C"/>Inter haec igitur considerare libet nos ad ista
tractanda qui sumus, et unde venimus, et usque ad
quae sacri eloquii mysteria perscrutanda sublevamur.
Certe in antiquis parentibus nostris cultores idolorum
fuimus, sed ecce per spiritum gratiae verba jam coelestia
rimamur. Unde hoc nobis? Sed implevit Redemptor
humani generis quod per prophetam dixit: <hi>Et deserta
in ubertatem versa advenae comedent <note>(Isa. V, 17)</note>
            </hi>. Haec
quippe prophetarum dicta deserta apud Judaeos fuerunt,
quia per intellectum mysticum ea excolere inquirendo
noluerunt. Nobis autem in ubertatem versa
sunt, quia juxta historiam visionis dicta largiente Deo
menti nostrae spiritaliter sapiunt, et jam advenae comedimus
quae cives legis manducare noluerunt. Sint
gratiae Unigenito, sit laus aeternae Sapientiae, qui
vivit et regnat cum Patre in unitate Spiritus sancti
<pb n="0814D"/>
Deus, per omnia saecula saeculorum. Amen.
</p>
        </div3>
      </div1>

<div1>
        <head>HOMILIA IV. <hi>In explicatione versuum decimi, undecimi et duodecimi inchoati, multa praecepta moralia, praesertim de continua in Deum intentione, et ad se attentione proponuntur.</hi> </head>
<div3>
          <head>1.</head>
          <p>
 Per sanctum prophetiae spiritum pennata animalia
subtiliter describuntur, ut per haec Evangelistarum
significari personas ipsa nobis subtilitas
<pb n="0815A"/>
descriptionis aperiat, nihilque sermo Dei nostro intellectui
dubietatis relinquat. Ecce enim dicitur:
</p>
          <p>VERS. 10.-- <hi>Similitudo autem vultus eorum, facies
hominis, et facies leonis a dextris ipsorum quatuor;
facies autem bovis a sinistris ipsorum quatuor; et facies
aquilae desuper ipsorum quatuor.</hi> </p>
<p>Quod enim quatuor haec pennata animalia sanctos
quatuor Evangelistas designent, ipsa uniuscujusque
libri evangelici exordia testantur. Nam quia ab humana
generatione coepit, jure per hominem Matthaeus;
quia per clamorem in deserto, recte designatur per
leonem Marcus; quia a sacrificio exorsus est, bene
per vitulum Lucas; quia vero a divinitate Verbi coepit,
digne per aquilam significatur Joannes, qui dicens: <hi>In principio erat Verbum, et Verbum erat apud
<pb n="0815B"/>
Deum, et Deus erat Verbum 
 <note>(Joan. I, 1)</note>
            </hi>, dum in ipsam
Divinitatis substantiam intendit, quasi more aquilae
oculos in solem fixit. Sed quia electi omnes membra
sunt Redemptoris nostri, ipse autem Redemptor noster
caput est <emph>1201</emph> omnium electorum, per hoc
quod membra ejus figurata sunt, nihil obstat si etiam
in his omnibus et ipse signetur. Ipse enim unigenitus
Dei Filius veraciter factus est homo; ipse in sacrificio
nostrae redemptionis dignatus est mori ut vitulus:
ipse per virtutem suae fortitudinis surrexit ut
leo. Leo etiam apertis oculis dormire perhibetur,
quia in ipsa morte in qua ex humanitate Redemptor
noster dormire potuit, ex divinitate sua immortalis
permanendo vigilavit. Ipse etiam post resurrectionem
suam ascendens ad coelos, in superioribus est elevatus
ut aquila. Totum ergo simul nobis est, qui et
<pb n="0815C"/>
nascendo homo, et moriendo vitulus, et resurgendo
leo, et ad coelos ascendendo aquila factus est. Sed
quia per haec animalia evangelistas quatuor, et sub
eorum specie simul perfectos omnes jam superius
significari diximus <note>(Hom. 3)</note>, restat ut quomodo unusquisque
electorum istis animalium visionibus exprimitur
ostendamus.</p>
        </div3>
<div3>
          <head>2.</head>
          <p>
 Omnis etenim electus atque in via Dei perfectus,
et homo, et vitulus, et leo simul et aquila est.
Homo enim rationale est animal. Vitulus autem in
sacrificio mactari solet. Leo fortis est bestia,
sicut scriptum est: <hi>Leo vero fortissimus bestiarum, ad
nullius pavebit occursum <note>(Prov. XXX, 30)</note>
          </hi>. Aquila ad
sublimia evolat, et irreverberatis oculis solis radiis
intendit. Omnis itaque qui in ratione perfectus est,
<pb n="0815D"/>
homo est. Et quoniam semetipsum ab hujus mundi
voluptate mortificat, vitulus est. Quia vero ipsa sua
spontanea mortificatione contra adversa omnia fortitudinem
securitatis habet, unde scriptum est: <hi>Justus
autem quasi leo confidens absque terrore erit <note>(Prov. XXVIII, 1)</note>
          </hi>,
leo est. Quia vero sublimiter contemplatur
ea quae coelestia atque aeterna sunt,
<pb n="0816A"/>
aquila est. Igitur quoniam justus quisque per rationem
homo, per sacrificium mortificationis suae vitulus,
per fortitudinem securitas leo, per contemplationem
vero efficitur aquila, recte per haec sancta
animalia signari unusquisque perfectus potest. Quod
idcirco dicimus, ut ea quae de quatuor animalibus
dicta sunt, pertinere quoque etiam ad perfectorum
singulos demonstremus.</p>
        </div3>
<div3>
          <head>3.</head>
          <p>
 Sed magna nobis de eisdem evangelistis et
sanctis praedicatoribus quaestio oritur, cur homo et
leo a dextris ipsorum quatuor, vitulus vero a sinistris
ipsorum quatuor esse perhibetur. Neque enim
 sine admiratione est cur duo illa a dextris et unum
hoc esse a sinistris dicitur. Et rursum quaerendum
cur aquila non a dextris, vel sinistris, sed desuper
ipsorum quatuor esse memoratur. Duas itaque nobis
<pb n="0816B"/>
quaestiones objecimus, quas oportet ut aperiente Domino
dissolvamus. Homo igitur et leo a dextris, vitulus
vero a sinistris esse perhibetur. A dextris etenim
laeta, a sinistris vero tristia habemus. Unde et
sinistrum nobis esse dicimus hoc quod adversum
esse deputamus. Et, sicut praefati sumus, per hominem
incarnatio, per vitulum passio, per leonem vero
auctoris nostri resurrectio designatur. De incarnatione
autem unigeniti Filii, qua redempti sumus,
omnes electi laetati sunt; de morte vero illius ipsi
electorum primi sancti apostoli contristati, qui iterum
de ejus resurrectione gavisi sunt. Quia ergo
ejus et nativitas et resurrectio laetitiam discipulis
praebuit, quos ejus passio contristavit, homo et leo
a dextris, vitulus vero a sinistris ejus fuisse <emph>1202</emph> 
<pb n="0816C"/>
describitur. Ipsi namque evangelistae sancti de ejus
humanitate gavisi sunt, de ejus resurrectione confirmati,
qui de ejus passione fuerant contristati.
Homo ergo et leo eis a dextris est, quia Redemptoris
nostri eos incarnatio vivificavit, resurrectio confirmavit.
Sed vitulus a sinistris, quia mors illius eos
ad momentum temporis in infidelitate prostravit.
Jure autem locus aquilae non juxta, sed desuper
esse describitur, quia sive per hoc quod ejus ascensionem
signat, seu quia Verbum Patris Deum apud
Patrem esse denuntiat, super evangelistas caeteros
virtute contemplationis excrevit; cum quibus etsi
simul de ejus Deitate loquitur, hanc tamen omnibus
subtilius contemplatur. Sed si aquila cum tribus aliis
adjuncta, quatuor animalia esse memorantur, mirum
<pb n="0816D"/>
quomodo desuper ipsorum quatuor esse describitur,
nisi quia Joannes per hoc quod in principio
Verbum vidit, etiam super semetipsum transiit. Nam
nisi et se transisset, Verbum in principio non vidisset <note>(Joan. I, 1)</note>.
Quia ergo et semetipsum transgressus
est, non jam solummodo super tria, sed adjuncto
et se, super quatuor fuit. Sequitur:
</p>
          <p>
            <pb n="0817A"/>VERS. 11.-- <hi>Et facies eorum et pennae eorum extentae
desuper.</hi> </p>
        </div3>
<div3>
          <head>4.</head>
          <p>
 Facies et pennae extentae desuper describuntur,
quia omnis intentio omnisque contemplatio sanctorum
super se tendit, ut illud possit adipisci quod in
coelestibus appetit. Sive enim bono operi, sive vero
invigilet contemplationi, tunc veraciter hoc quod
agit bonum est, quando ei complacere concupiscit a
quo est. Nam qui bona agere videtur, et per haec
non Deo, sed hominibus placere desiderat, intentionis
suae faciem deorsum premit. Et qui idcirco in
sacro eloquio ea quae divinitatis sunt contemplatur,
ut per hoc quod intelligit occupari ad quaestiones
possit, quia non dulcedine quaesitae beatitudinis satiari
appetit, sed doctus videri, iste nimirum intellectus
<pb n="0817B"/>
sui pennas desuper non extendit; sed quoniam
sensus sui vigilantiam in terreno appetitu occupat,
pennas quas sublevare in altum et quibus
sublevari ipse potuit in imis deponit. Qua in re pensandum
est, ut omne bonum quod agitur per intentionem
semper ad coelestia levetur. Qui enim per
bona quae facit terrenam gloriam concupiscit, pennas
suas et faciem suam deorsum deprimit. Hinc
etenim per prophetam de quibusdam dicitur: <hi>Victimas
in profundum deferebant <note>(Osee V, 2)</note>
          </hi>. Quid enim
sunt aliud lacrymae orationis, nisi victimae oblationis
nostrae? sicut scriptum est: <hi>Sacrificium Deo spiritus
contribulatus <note>(Psal. L, 19)</note>
          </hi>. Et sunt nonnulli qui idcirco
se in prece lamentis afficiunt, ut aut terrena
commoda acquirant, aut hominibus sancti esse videantur.
<pb n="0817C"/>
Quid isti, nisi victimas in profundum deferunt?
Qui per hoc quod in imo sunt quae requirunt,
orationis suae sacrificium deorsum deponunt. Electi
autem qui et in bono opere omnipotenti Deo placere
appetunt, et per contemplationis gratiam aeternam
jam beatitudinem degustare concupiscunt, facies et
pennas desuper extendunt. Sequitur:
</p>
          <p>IBID.-- <hi>Duae pennae singulorum jungebantur, et
duae tegebant corpora eorum.</hi> </p>
        </div3>
<div3>
          <head>5.</head>
          <p>
 Dictum fuerat: <hi>Et facies et pennae eorum extentae
desuper,</hi> atque mox subjunctum est quod protulimus,
quia <hi>duae pennae singulorum jungebantur.</hi> Ubi
aperte intelligitur quia et extendebantur <emph>1203</emph> desuper
et jungebantur, duae vero tegebant corpora
eorum. Quid autem pennae animalium, nisi alae nominantur?
<pb n="0817D"/>
Qua in re nobis diligenti perscrutatione
quaerendum est quae sint quatuor pennae sanctorum,
ex quibus duae superius extensae junguntur, duae
vero eorum corpora contegunt. Si enim vigilanter
aspicimus, quatuor esse virtutes invenimus quae a
terrenis actibus omne pennatum animal levant, in
futuris videlicet amor et spes, de praeteritis autem
timor et poenitentia. Pennae ergo sibimet junctae superius
extenduntur, quia sanctorum mentem amor
et spes ad superna sublevant. Quae apte quoque conjunctae
nominantur, quia electi procul dubio et
amant coelestia quae sperant, et sperant quae amant.
Duae vero corpora contegunt, quia timor et poenitentia
<pb n="0818A"/>
ab omnipotentis Dei oculis eorum mala praeterita
abscondunt. Duae itaque, ut dictum est, pennae
junguntur sursum, quando amor et spes electorum
corda ad superiora elevant, ad coelestia suspendunt.
Duae autem pennae tegunt corpora, quando
eorum mala praeterita a conspectu aeterni judicis timor
et poenitentia abscondunt. In eo enim quod se
peccasse meminerunt, quia pertimescunt et deflent,
quid aliud quam corpus cooperiunt? Qui facta carnalia
per superducta bona opera a districto examine
abscondunt. Scriptum quippe est: <hi>Beati quorum remissae
sunt iniquitates, et quorum tecta sunt peccata <note>(Psal. XXXI, 1)</note>
          </hi>.
Peccata enim tegimus, cum bona
facta malis actibus superponimus. Omne enim quod
operitur, inferius ponitur; et hoc unde operitur, desuper
<pb n="0818B"/>
ducitur. Quando ergo abdicamus mala quae fecimus,
et eligimus bona quae faciamus, quasi tegimen
ei rei superducimus, quam erubescimus videri.</p>
        </div3>
<div3>
          <head>6.</head>
          <p>
 Quamlibet enim sancti viri in hac adhuc vita
sint, habent tamen quod ante Dei oculos operire debeant,
quia omnino est impossibile, ut aut in opere,
aut in locutione, aut in cogitatione nunquam delinquant.
Unde et beatus Job, qui perfecta quidem hominibus
dixerat, Dei tamen vocem audiens, seque
ipsum de ipsa sua perfecta locutione reprehendens,
dicebat: <hi>Manum meam ponam super os meum <note>(Job.
XXXIX, 34)</note>
          </hi>. In manu quippe operatio, in ore locutio
est. Manum ergo super os ponere est peccata locutionis
per virtutem boni operis tegere. Libet, fratres
charissimi, ad hujus rei testimonium magistrum
<pb n="0818C"/>
gentium vocare, et qualiter sanctum illud animal
alis quatuor innitatur aspicere, ex quibus duabus ad
superiora evolat; duabus vero pennis corpus contegit,
quia praeterita quae egerat abscondit. Videamus
igitur quantus hunc amor ad coelestia elevet: <hi>Mihi
vivere Christus est, et mori lucrum <note>(Philip. I, 21)</note>
          </hi>.
Cognoscamus quanta spe ad superiora tollitur: <hi>Nostra
conversatio in coelis est, unde etiam Salvatorem
exspectamus Jesum Christum Dominum nostrum <note>(Ibid.,
III, 20)</note>
          </hi>. Videamus si et in tantis virtutibus positus
adhuc timet: <hi>Castigo corpus meum, et servituti subjicio,
ne forte, cum aliis praedicaverim, ipse reprobus
efficiar <note>(I Cor. IX, 27)</note>
          </hi>. Cognoscamus si hunc mala
fecisse poenitet: <hi>Ego minimus apostolorum sum, qui
non sum dignus vocari apostolus, quia persecutus sum
<pb n="0818D"/>
Ecclesiam Dei <note>(I Cor. XV, 9)</note>
          </hi>. In cujus verbis quid
aliud quam duritia nostrae mentis accusatur? Quia
ipse plangit quod ante baptisma commiserat, nos
vero et post baptisma multa commisimus, et tamen
flere recusamus. Quatuor itaque pennis sancta animalia
utuntur, <emph>1204</emph> quia per amorem et spem ad
coelestia evolant, et per timorem et poenitentiam facta
in se illicita deplorant.</p>
        </div3>
<div3>
          <head>7.</head>
          <p>
 Sed quia dictum est: <hi>Duae pennae singulorum
jungebantur,</hi> hoc fortasse intelligitur, quod non pennas
proprias elevantes jungant, sed unius ad alterum
pennae conjunctae sint, ut pennae videlicet elevatae
vicissim sibi in conjunctione concordent. Qua
<pb n="0819A"/>
in re quaestio oritur, quia si duae pennae quae elevant
amorem et spem, duae vero quae corpora contegunt
timorem et poenitentiam designant, cur duae
quae extentae sunt dicuntur esse conjunctae, et duae
quae corpus contegunt non dicuntur? Sed hac in re
facilis, largiente Domino, ratio occurrit, quod sanctorum
duae pennae conjunctae sunt amor et spes,
duae vero quae corpora contegunt, sibimetipsis ad
alterutrum conjunctae non sunt, timor et poenitentia.
David enim pro lapsu carnis timendo et poenitendo
affligitur <note>(II Reg. XII, 13)</note>. Petrus casum perfidiae
flevit amare <note>(Matth. XXVI, 75)</note>. Paulus in se
crudelitatem praeteritae persecutionis plangit <note>(I Cor.
XV, 9)</note>. Omnes tamen unam patriam appetunt, ad
unum auctorem omnium pervenire festinant. Duae
<pb n="0819B"/>
ergo singulorum pennae conjunctae sunt, et duae non
sunt, quia per amorem et spem unum est quod desiderant,
sed per timorem et poenitentiam diversum
est quod deplorant. Sequitur:
</p>
          <p>VERS. 12.-- <hi>Et unumquodque eorum coram facie
sua ambulabat.</hi> </p>
        </div3>
<div3>
          <head>8.</head>
          <p>
 Dictum superius fuerat: <hi>Unumquodque eorum
ante faciem suam gradiebatur,</hi> nunc autem dicitur: <hi>Coram facie sua ambulabat.</hi> 
 Ipsa itaque repetita videtur
esse sententia. Sed quia <hi>coram</hi> in praesenti dicimus
( <hi>Id est,</hi> significat in praesenti), possumus subtilius
inquirendo discernere quod aliud sit ante faciem
ambulare, atque aliud in praesenti. Ante faciem
quippe ambulare est anteriora appetere; in praesenti
vero ambulare est sibimetipsi absentem non
<pb n="0819C"/>
esse. Omnis etenim justus qui vitam suam sollicitus
aspicit, et diligenter considerat quantum quotidie in
bonis crescat, aut fortasse quantum a bonis decrescat,
iste quia se ante se ponit, coram se ambulat,
quippe qui vigilanter videt utrum surgat, an defluat.
Quisquis vero vitae suae custodiam negligit, discutere
quae agit, quae loquitur, quae cogitat, aut despicit,
aut nescit, coram se iste non ambulat; quia qualis
sit in suis moribus, vel in actibus, ignorat. Nec sibimetipsi
praesens est qui semetipsum quotidie exquirere
atque cognoscere sollicitus non est. Ille autem
veraciter se ante se ponit, sibique in praesenti
est, qui se in suis actibus tanquam alium attendit.</p>
        </div3>
<div3>
          <head>9.</head>
          <p>
 Nam sunt multa peccata quae committimus, sed
idcirco nobis gravia non videntur, quia privato nos
<pb n="0819D"/>
amore diligentes, clausis nobis oculis, in nostra deceptione
blandimur. Unde fit plerumque ut et nostra
gravia leviter, et proximorum mala levia graviter
judicemus. Scriptum quippe est: <hi>Erunt homines
seipsos amantes <note>(II Tim. III, 2)</note>
          </hi>. Et scimus quia vehementer
claudit oculum cordis amor privatus. Ex
quo fit ut hoc quod nos agimus, et grave esse non
existimamus, plerumque agatur a proximo, et nimis
nobis detestabile esse videatur. Sed quare hoc quod
nobis vile videbatur in nobis grave videtur in
proximo, nisi quia nec nos sicut proximum, nec
<pb n="0820A"/>
proximum conspicimus sicut nos? Si enim nos sicut <emph>1205</emph> 
 proximum aspiceremus, nostra reprehensibilia
districte videremus. Et rursum si proximum
aspiceremus ut nos, nunquam nobis ejus actio appareret
intolerabilis, qui saepe fortasse talia egimus,
et nil nos proximo intolerabile fecisse putabamus.
Hoc male divisum mentis nostrae judicium corrigere
per legis praeceptum Moyses studuit, cum dixit ut
justus deberet esse modius, aequusque sextarius <note>(Levit. XIX, 36)</note>.
Hinc Salomon ait: <hi>Pondus et pondus,
mensura et mensura, utrumque abominabile est
apud Deum <note>(Prov. XX, 10)</note>
          </hi>. Scimus quia in negotiatorum
duplici pondere aliud majus, aliud minus est.
Nam aliud pondus habent ad quod pensant sibi, et
aliud pondus ad quod pensant proximo. Ad dandum
<pb n="0820B"/>
pondera leviora, ad accipiendum vero graviora praeparant.
Omnis itaque homo qui aliter pensat ea quae
sunt proximi, et aliter ea quae sua sunt, pondus et
pondus habet. Utrumque ergo abominabile est apud
Deum, quia si sic proximum ut se diligeret, hunc in
bonis sicut se amaret. Et si sic se sicut proximum
aspiceret, se in malis sicut proximum judicaret. Debemus
ergo nosmetipsos sollicite sicut alios videre,
nosque ipsos, ut dictum est, ante nos ponere, ut
pennata animalia incessanter imitantes, ne nesciamus
quid agimus, coram facie nostra semper ambulemus.
Perversi autem, sicut paulo ante jam diximus,
coram facie sua non ambulant, quia ea quae agunt
nunquam considerant, ad interitum tendunt, in pravis
actibus exsultant. De quibus scriptum est: <hi>Qui
<pb n="0820C"/>
laetantur cum malefecerint, et exsultant in rebus pessimis <note>(Prov. II, 14)</note>
          </hi>.
Saepe vero justus qui eos conspicit
deflet, sed ipsi phreneticorum more planguntur,
et rident.</p>
        </div3>
<div3>
          <head>10.</head>
          <p>
 Alii indigentibus de rebus propriis multa largiuntur,
sed cum occasionis tempus invenerint, indigentes
opprimunt, eosque quibus valuerint rapinis
devastant. Ponunt ante oculos cogitationis suae
bona quae faciunt, et non ponunt pessima quae committunt. <emph>1206</emph> 
 Hi videlicet coram facie sua non
ambulant, quia si sibimetipsis praesentes essent,
cuncta subtiliter quae agunt viderent, qualiter bona
opera malis actibus perdant agnoscerent, sicut scriptum
est: <hi>Et qui mercedes congregavit misit eas in
sacculum pertusum <note>(Aggae. I, 6)</note>
          </hi>. De pertuso quippe
<pb n="0820D"/>
sacculo aliunde exit quod aliunde mittitur <note>(De poen.,
dist. 4, c. De pertuso)</note>, quia indiscretae mentes mercedem
quae ex bono opere acquiritur non aspiciunt
quomodo ex malo opere perdatur. Alius castitatem
corporis servat, seque vigilanter circumspicit, ne
quid foris reprehensibiliter admittat, suis contentus
est, aliena non diripit, sed tamen in corde odium
fortasse contra proximum servat. Et cum scriptum
sit: <hi>Qui odit fratrem suum, homicida est <note>(I Joan. III,
15)</note>
          </hi>, considerat quam sit mundus foris in opere, et
non perpendit quam sit crudelis in mente. Quid iste
<pb n="0821A"/>
nisi sibimetipsi absens est, qui in cordis sui tenebris
ambulat et ignorat? Alius jam aliena non diripit, jam
corpus ab immunditia custodit, jam mente pura
proximum diligit, et malorum praeteritorum conscius
lamentis se in precibus afficit; sed, finita prece, laeta
de quibus in hoc mundo gaudeat requirit, et temporalibus
gaudiis negligentem animum demittit, nec
curat ne in eo lacrymarum mensuram immoderata
gaudia transeant; fitque ut bonum nimie ridendo
perdat, quod plangendo lucratus est. Hic itaque coram
facie sua non ambulat, quia damna quae patitur
conspicere recusat. Scriptum quippe est: <hi>Cor sapientium
ubi tristitia est, et cor stultorum ubi laetitia <note>(Eccle.
VII, 5)</note>
          </hi>. In cunctis ergo quae agimus diligenter nosmetipsos
conspicere interius exteriusque debemus,
<pb n="0821B"/>
ut pennata animalia sequentes, nobismetipsis praesentes
simus, et coram facie nostra semper ambulemus,
habentes adjutorem unicum Patris Jesum
Christum Dominum nostrum, qui cum eo vivit et
regnat in unitate Spiritus sancti, per omnia saecula
saeculorum. Amen.
</p>
        </div3>
      </div1>

<div1>
        <head>HOMILIA V. <hi>In expositione trium versuum a duodecimo ad decimum quintum docte disscritur de Spiritu sancto ejusque in sanctis impulsu, motu et inhabitatione.</hi> </head>
<div3>
          <head>1.</head>
          <p>
 O quam mira est profunditas eloquiorum Dei!
Libet huic intendere, libet ejus intima, gratia duce,
penetrare. Hanc quoties intelligendo discutimus, quid
aliud quam silvarum opacitatem ingredimur, ut in
ejus refrigerio ab hujus saeculi aestibus abscondamur?
<pb n="0821C"/>
Ibi viridissimas sententiarum herbas legendo carpimus,
tractando ruminamus. In ea locutione quae ad
vos, fratres charissimi, nudiustertius facta est qualiter
ostensa animalia vel Redemptorem nostrum, vel
quatuor ejus evangelistas atque perfectos omnes significent,
dictum est. Quorum videlicet animalium
adhuc subtilius virtus exprimitur, ut ad eorum imitationem
nos quoque infirmi et despicabiles, in quantum,
Domino largiente, possumus, extendamur. Ecce
enim dicitur:
</p>
          <p>VERS. 12. <hi>Ubi erat impetus spiritus, illuc gradiebantur.</hi> </p>
        </div3>
<div3>
          <head>2.</head>
          <p>
 In electis et reprobis diversi sunt impetus. In electis
videlicet impetus spiritus in reprobis impetus carnis.
Impetus quippe carnis ad odium, ad elationem, ad
<pb n="0821D"/>
immunditiam, adrapinam, ad exteriorem gloriam, ad
crudelitatem, ad pefidiam, ad desperationem, ad iram,
ad jurgia, ad voluptates animum impellit. Impetus
vero spiritus ad charitatem, ad humilitatem, ad continentiam,
ad largitatem misericordiae, ad interiorem
provectum, ad pietatis opera, ad aeternorum fidem,
ad spem sequentis gaudii, ad patientiam, ad pacem,
ad considerationem vitae mortalis, ad lacrymas
mentem pertrahit. Unde necesse est ut magna semper
<pb n="0822A"/>
cura considerare debeamus in omne quod agimus
quis nos impetus ducat; utrum nostra cogitatio
per impetum carnis, an per impetum spiritus impellatur.
Amare enim terrena, temporalia aeternis praeponere,
extoriora bona non ad usum necessarium
habere, sed ad voluptatem concupiscere, ultionem
de inimico quaerere, de aemuli casu gaudere, impetus
carnis est. At contra, amare coelestia, contemnere
 terrena, <emph>1207</emph> non ad fructum voluptatis transitoria,
sed ad usum necessitatis quaerere, de inimici
morte tribulari, impetus spiritus est. Et quia perfecti
quique in istis se semper virtutibus exercent, recte
nunc de sanctis animalibus dicitur: <hi>Ubi erat impetus
spiritus, illuc gradiebantur.</hi> </p>
        </div3>
<div3>
          <head>3.</head>
          <p>
 Sed sciendum nobis est quod plerumque impetus
<pb n="0822B"/>
carnis se sub velamine spiritalis impetus palliat, et
quod carnaliter facit mentitur sibi ipsa cogitatio quia
hoc spiritaliter faciat. Nam saepe quis, iracundiae
stimulis victus, contra delinquentes zelo ulciscendae
justitiae plus quam necesse est inflammatur, et justitiae
limitem in ultione transiens agit crudeliter, quod
se agere juste suspicatur. Impetus igitur carnis huic
sub specie spiritus velatus est, quando hoc quod juste
agi creditur sub discretionis moderamine non
tenetur. Et saepe alius, nimiae mansuetudini studens,
subjectorum vitia aspicit, atque haec per fervorem
zeli corrigere recusat, quae in eis crudeliter non corrigendo
multiplicat; fitque ut ejus lenitas et sibi sit
et subjectis inimica, qui torporem mentis suae quia
patientiam deputat, per carnis spiritum ab impetu
<pb n="0822C"/>
spiritus elongat. Prima ergo nos cogitatio in inquisitionem
nostri cordis debet excutere, ne ad quaedam
quae agimus per apertum carnis impetum ducamur,
 ne pravis delectationibus animus seductus mala
esse cognoscat, et tamen faciat. Secunda vero nos
cura debet vigilantes reddere, ne se impetus carnis
quasi sub impetu spiritus latenter subjiciat, et culpas
quas agimus nobis virtutes fingat.</p>
        </div3>
<div3>
          <head>4.</head>
          <p>
 Sciendum vero est quia graviores culpae sunt
quae superducta specie virtutes imitantur, quia illae
in aperto cognitae animum in confusionem dejiciunt,
atque ad poenitentiam trahunt; istae vero non solum
in poenitentiam non humiliant, sed etiam mentem
operantis elevant, dum virtutes potantur. Hoc autem
quod de sanctis animalibus dictum superius fuerat,
<pb n="0822D"/>
ut altius confirmetur, iterum replicatur:
</p>
          <p>IBID.-- <hi>Non revertebantur cum ambularent <note>(De
poen., dist. 2, c. Non revertebantur)</note>
            </hi>.</p>
        </div3>
<div3>
          <head>5.</head>
          <p>
 Quia electi quique sic ad bona tendunt, ut ad
mala perpetranda non redeant: <hi>Qui</hi> enim <hi>perseveraverit
usque in finem, hic salvus erit <note>(Matth. X, 22)</note>
          </hi>. Et
sicut per Salomonem dicitur: <hi>Justorum semita quasi lux
splendens procedit et crescit usque ad perfectum diem <note>(Prov. IV, 18)</note>
          </hi>.
In eorum namque animis bonum desiderium
<pb n="0823A"/>
atque intellectus lucis intimae jam pars diei
est, sed quia usque ad finem vitae in virtute proficiunt,
ad perfectum diem tunc veniunt, quando, ad
regna coelestia perducti, in ea luce quam desiderant
jam minus aliquid non habebunt. Sequitur:
</p>
          <p>VERS. 13.-- <hi>Et similitudo animalium, et aspectus
eorum quasi carbonum ignis ardentium, et quasi aspectus
lampadarum.</hi> </p>
        </div3>
<div3>
          <head>6.</head>
          <p>
 Aspectus animalium carbonibus ignis ardentibus
atque lampadibus comparatur. Quisquis enim carbonem
tangit, incenditur, quia qui sancto viro adhaeret,
ex ejus assiduitate visionis, usu locutionis,
exemplo operis accipit ut accendatur in amorem
veritatis, peccatorum suorum tenebras fugiat, in desiderio
lucis exardescat, et jam per verum amorem
<pb n="0823B"/>
 ardeat, <emph>1208</emph> qui prius in iniquitate tantum mortuus,
quantum frigidus jacebat. Lampades vero lucem
suam longius spargunt, et cum in alio loco sint,
in alio resplendent. Qui enim spiritu prophetiae, verbo
doctrinae, miraculorum pollet gratia, hujus opinio
longe lateque ut lampas lucet; et quique bona ejus
audiunt, quia per haec ad amorem coelestium surgunt,
in eo quod se per bona opera exhibent, quasi ex
lampadis lumine resplendent. Quia ergo sancti viri
quosdam juxta se positos quasi tangendo ad amorem
patriae coelestis accendunt, carbones sunt. Quia vero
quibusdam longe positis lucent, eorum itineri, ne in
peccati tenebras corruant, lampades fiunt. Hoc vero
inter carbones et lampades distat, quod carbones ardent
quidem, sed ejus loci in quo jacuerint tenebras
<pb n="0823C"/>
non expellunt; lampades autem, quia magno flammarum
lumine resplendent, diffusas circumquaque tenebras
effugant.</p>
        </div3>
<div3>
          <head>7.</head>
          <p>
 Qua ex re notandum est quia sunt plerique sanctorum
ita simplices et occulti, seseque in locis minoribus
sub magno silentio contegentes, ut vix eorum
vita ab aliis possit agnosci. Quid itaque isti nisi carbones
sunt? Qui etsi per fervorem spiritus ardorem
habent, tamen exempli flammam non habent. Nec in
alienis cordibus tenebras peccatorum vincunt, quia
vitam suam omnino sciri refugiunt. Sibimetipsis quidem
accensi sunt, sed aliis in exemplo luminis non
sunt. Hi autem qui et exempla virtutum praerogant,
et lumen boni operis per vitam et verbum itinerantibus
demonstrant, jure lampades appellantur,
<pb n="0823D"/>
quia et per ardorem desiderii, et per flammam verbi,
a peccatorum cordibus erroris tenebras expellunt.
Qui igitur in occulto bene vivit, sed alieno provectui
minime proficit, carbo est. Qui vero, in imitatione
sanctitatis positus, lumen ex se rectitudinis multis
demonstrat, lampas est, quia et sibi ardet, et aliis
lucet. Sequitur:
</p>
          <p>IBID.-- <hi>Et haec erat visio discurrens in medio animalium,
<pb n="0824A"/>
splendor ignis, et de igne fulgur egrediens.</hi> </p>
        </div3>
<div3>
          <head>8.</head>
          <p>
 In medio animalium discurrens ignis videtur,
quia nisi ab igne veritatis pennata illa animalia calorem
susciperent, ipsa in carbonum atque lampadarum
similitudinem non arderent. Ignis enim nomine
sanctus Spiritus significari solet. De quo in Evangelio
Dominus dicit: <hi>Ignem veni mittere in terram, et
quid volo nisi ut accendatur <note>(Luc. XII, 49)</note>
          </hi>? Cum
enim carnalis mens Spiritum sanctum accipit, spiritali
amore succensa malum plangit quod fecit. Et terra
ardet, quando accusante se conscientia cor peccatoris
uritur, atque in dolore poenitentiae crematur.
Hinc rursum scriptum est: <hi>Deus tuus ignis consumens
est. <note>(Deut. IV, 24)</note>
          </hi>. Quia enim mentem quam
repleverit, eam a peccatorum rubigine mundam reddit,
<pb n="0824B"/>
creator noster et ignis dicitur, et consumens.
Sanctus ergo Spiritus in medio animalium splendor
ignis, et de igne fulgur egrediens discurrere dicitur,
quia universam Ecclesiam replens, in electorum cordibus
ex seipso flammas amoris projicit, ut corusci
more per terrorem feriat, et ad amorem suum corda
torpentia accendat. <emph>1209</emph>
</p>
        </div3>
<div3>
          <head>9.</head>
          <p>
 Sed quia Spiritus sanctus Deus ante
saecula Patri est et Filio coaeternus, quaerendum nobis
est cur discurrere dicatur. Omnis etenim qui discurrit
accedit ad locum in quo non fuit, et eum
deserit in quo fuit. Qua igitur ratione discurrere
spiritum dicamus, dum cuncta intra ipsum sint, et
locus nusquam sit ubi non sit? Sicut scriptum est: <hi>Spiritus Domini replevit orbem terrarum 
 <note>(Sap. I, 7)</note>
          </hi>.
<pb n="0824C"/>
Et tamen, cum laus sapientiae describeretur, adjunctum
est: <hi>Est enim in illa spiritus intellectus, spiritus
unicus, multiplex, subtilis, mobilis <note>(Ibid. VII,
22)</note>
          </hi>. Et paulo post: <hi>Humanus stabilis <note>(Ibid., 23)</note>
          </hi>.</p>
        </div3>
<div3>
          <head>10.</head>
          <p>
 In quibus rursum verbis magna nobis quaestio
oritur, cur iste spiritus qui implet omnia simul
mobilis et stabilis dicatur. Sed si ad usum consuetudinis
humanae recurrimus, sensum citius loquentis
invenimus. Homo quippe, qui in ea regione in qua
est ubique discurrit, procul dubio ubique obviam
venit, et repente ubi non creditur, invenitur. Omnipotens
ergo Spiritus, ut ubique praesentia signaretur,
simul et mobilis et stabilis dicitur. Stabilis, quia per
naturam omnia continet, mobilis autem dicitur quia
ubique etiam nescientibus occurrit. Tenens ergo
<pb n="0824D"/>
omnia stabilis, praesentem se omnibus exhibens
mobilis appellatur. Splendor ergo ignis, et de igne
fulgur egrediens inter pennata animalia discurrit,
quia Spiritus sanctus simul singulis atque omnibus
praesto fit, et incendit quos contigerit, et illuminat
quos incendit, ut post frigus pristinum accensi ardeant,
et per ignem amoris quem acceperint flammas
exemplorum reddant. Fulgur quippe de hoc
<pb n="0825A"/>
igne egrediens torpentes mentes percutit, easque
percutiendo excitat et inflammat, ut post amorem
illus ardentes pariter et lucentes currant. Unde alias
scriptum est: <hi>Thronus ejus flamma ignis, rotae ejus
ignis accensus <note>(Dan. VII, 9)</note>
          </hi>. Hi enim qui animarum
custodes sunt, et pascendi gregis onera susceperunt,
mutare loca minime permittuntur. Sed quia uno in
loco positi, divinitatis in se praesentiam portant et
ardent, thronus Dei flamma ignis dicitur. Hi autem
qui amore Domini in praedicatione discurrunt, rotae
ejus ignis ardens sunt, quia cum ex ejus desiderio
per varia loca discurrunt, unde ipsi ardent et alios
accendunt.</p>
        </div3>
<div3>
          <head>11.</head>
          <p>
 Potest tamen discursus atque mobilitas Spiritus
requisitione alterius considerationis intelligi. In
<pb n="0825B"/>
Sanctorum quippe cordibus juxta quasdam virtutes
semper permanet, juxta quasdam vero recessurus
venit, et venturus recedit. In fide etenim, spe, atque
charitate, et in bonis aliis, sine quibus ad coelestem
patriam non potest perveniri, sicut est humilitas,
castitas, justitia, atque misericordia, perfectorum
corda non deserit. In prophetiae vero virtute,
doctrinae facundia, miraculorum exhibitione, electis
suis aliquando adest, aliquando se subtrahit. Adest
ut eleventur, et semetipsum subtrahit ut humilientur.
Adest ut eos ostensa virtute glorificet, recedit
ut semetipsos subtracta ejus virtute cognoscant.
Adest ut ostendat quid per ipsum sint, recedit ut
patefaciat qui vel quales, remaneant sine ipso. In
his itaque virtutibus sine quibus ad vitam minime
<pb n="0825C"/>
pervenitur, sanctus Spiritus in electorum suorum
cordibus permanet; unde <emph>1210</emph> recte stabilis
esse perhibetur. In his vero per quas sanctitatis
virtus ostenditur, aliquando misericorditer praesto
est, et aliquando misericorditer recedit, unde recte
mobilis nuncupatur. Discurrens ergo et mobilis
Spiritus dicitur, quia in signis atque virtutibus juxta
uniuscujusque votum continue non habetur. Bene
autem inter sancta animalia discurrere perhibetur.
Discursus quippe ad celeritatem pertinet. Inter perfectos
autem discurrit spiritus, quia etsi ab eorum
corde ad momentum recesserit, citius redit.
Sequitur:
</p>
          <p>VERS. 14.-- <hi>Et animalia ibant, et revertebantur in
similitudinem fulguris coruscantis.</hi> </p>
<pb n="0825D"/>
</div3>
<div3>
          <head>12. </head>
          <p>
Cum superius dictum sit: <hi>Non revertebantur
cum ambularent,</hi> qua ratione nunc dicitur: <hi>Animalia
ibant et revertebantur?</hi> Valde sibi haec videntur
esse contraria, quia <hi>ibant et non revertebantur,</hi> et <hi>ibant et revertebantur.</hi> 
 Sed qualiter intelligendum sit
citius agnoscimus si duas vitas, activam scilicet et
contemplativam, sollicite discernamus. In una enim
fixi permanere possumus, in altera autem intentam
<pb n="0826A"/>
mentem tenere nullo modo valemus. Cum enim torporem
nostrum relinquimus, nosque ipsos ad bonae
operationis studium excitamus, quo alibi nisi ad
activam imus? A qua reverti post nos nullo modo
debemus, quia qui post illam ad torporem negligentiae,
ad pravitatis nequitias quas reliquerat redit,
esse sine dubio coeleste animal nescit. Cum vero ab
activa vita ad contemplativam surgimus, quia diu
mens stare in contemplatione non valet, sed omne
quod de aeternitate per speculum et in aenigmate
conspicit, quasi furtim hoc et per transitum videt,
ipsa sua infirmitate ab immensitate tantae celsitudinis
animus repulsus in semetipso relabitur. Et necesse
est ut ad activam redeat, seque ipsum continue
in usu bonae operationis exerceat, ut cum mens
surgere ad contemplanda coelestia non valet, quaeque
<pb n="0826B"/>
potest bona agere non recuset. Sicque fit ut ipsis
suis bonis actibus adjuta ad superiora rursus in
contemplationem surgat, et amoris pastum de pabulo
contemplatae veritatis accipiat. In qua quia diu
se tenere ipsa corruptionis infirmitas non potest, ad
bona rursus opera rediens, suavitatis Dei memoria
pascitur, et foris piis actibus, intus vero sanctis desideriis
nutritur. Hinc etenim de perfectis viris post
contemplationem suam redeuntibus dicitur: <hi>Memoriam
suavitatis tuae eructabunt <note>(Psal. CXLIV, 7)</note>
          </hi>. Dulcedinem
quippe suavitatis intimae, quia utcunque
possunt, velut quodam ex corusco, praegustando
tangere, ejus memoriam student recolendo semper
et loquendo eructare. Unde et apte nos Psalmista
admonet, dicens: <hi>Lux orta est justo, et rectis corde
<pb n="0826C"/>
laetitia. Laetamini justi in Domino, et confitemini memoriae
sanctitatis ejus <note>(Psal. XCVI, 11, 12)</note>
          </hi>. Qui rursum
ait: <hi>Quam magna multitudo dulcedinis tuae,
Domine <note>(Psal. XXX, 20)</note>
          </hi>! Quae videlicet quam magna
esset nullo modo cognosceret, nisi hanc aliquatenus
contemplando gustasset. Hinc iterum dicit: <hi>Ego dixi
in ecstasi mea, projectus sum a vultu oculorum tuorum <note>(Ibid., 23)</note>
          </hi>.
Nisi enim in mentis excessu sublevatus
dulcedinem suavitatis aeternae cognovisset, in hoc
adhuc mundo retentus non discerneret quam longe
projectus jaceret. Ostensa ergo animalia vadunt et
non revertuntur, atque vadunt et redeunt; <emph>1211</emph> 
quia sancti viri et ab activa vita quam apprehenderunt
ad iniquitates non corruunt, et a contemplativa,
quam tenere jugiter non possunt, in activam
<pb n="0826D"/>
relabuntur. Sicut enim dictum est, ipso infirmitatis
suae pondere devicti, ad semetipsos repulsi redeunt,
ut euntes discant quid desiderent, et revertentes ubi
jaceant sciant. Euntes intelligant ubi nondum sint,
revertentes quid sint.</p>
        </div3>
<div3>
          <head>13.</head>
          <p>
 Sed qualiter haec sancta animalia redeant,
demonstratur cum subditur: <hi>In similitudinem fulguris
coruscantis.</hi> Bene autem revertentia animalia coruscanti
<pb n="0827A"/>
fulguri comparantur, quia sancti viri cum
ad superna contemplanda evolant, cum primitias sui
spiritus in coelestis patriae amore ligant, sed gravati
humanae conversationis pondere ad semetipsos redeunt,
bona coelestia quae saltem per speculum contemplari
potuerunt, fratribus denuntiant, eorumque
animos in amorem intimae claritatis accendunt, quam
nec videre sicut est, nec loqui praevalent sicut viderunt.
Loquentes autem verbis suis corda audientium
feriunt et incendunt. Quasi ergo fulgur coruscans redeunt,
 qui, cum coelestia loquuntur, quia per eos
supernum lumen intermicat, ad amorem coelestis patriae
mentes audientium inflammant. More itaque coruscantis
fulguris cum loquendo percutiunt, ignem
spiritalis desiderii spargunt.
<pb n="0827B"/>
</p>
        </div3>
<div3>
          <head>14. </head>
          <p>
Alio quoque modo sancta animalia vadunt et
redeunt. Vadunt enim cum ad insinuandam coelestis
doni gratiam in praedicationem mittuntur, atque ut
ad fidem trahant, mira coram infidelibus faciunt;
sed redeunt, quia, haec omnipotentis Domini virtuti
tribuentes, sibimetipsis quae fecerint non ascribunt.
Cum enim stupenda faciunt, fulgur sunt, quia corda
intuentium concutiunt, terrent, illuminant, et accendunt.
 Unde scriptum est: <hi>In lumine jacula tua
ibunt, in splendore fulguris armorum tuorum <note>(Habac.
III, 11)</note>
          </hi>. Jacula Domini sunt verba Sanctorum, quae
corda peccantium feriunt. Sed ista jacula habent
arma. Scitis, fratres, quia praeliatores viri jacula
mittunt, armis vero muniuntur. Dum ergo verbis
addunt miracula, quasi armis se muniunt, ne ipsi
<pb n="0827C"/>
feriantur: <hi>In lumine jacula tua ibunt,</hi> quia in aperto
exeunt verba Dei. Sed quia comitari debent sententias
sanctorum doctorum facta miraculorum, recte
subjungitur: <hi>In splendore fulguris armorum tuorum,</hi> 
 quia dum addis eis arma miraculorum,
mentes persequentium fulgurant, ut eos persequi
non praesumant. Haec itaque animalia vadunt et revertuntur
in similitudinem fulguris coruscantis,
quia postquam mira sancti inter homines faciunt,
postquam corda audientium sparso lumine incendunt,
 ad dandam auctori suo gloriam redeunt, ut
illi laudem reddant per quem se posse talia sciunt. <emph>1212</emph>
</p>
        </div3>
<div3>
          <head>15.</head>
          <p>
 Sic Petrus, cum, sanato homine qui
claudus ex utero matris fuerat, signum fecit quod
omnes qui cognoscerent valde mirarentur, dixit:
<pb n="0827D"/> <hi>Quid miramini in hoc, aut nos quid intuemini, quasi
nostra virtute aut potestate fecerimus hunc ambulare?
Deus Abraham, Deus Isaac, et Deus Jacob, Deus
patrum nostrorum glorificavit Filium suum Jesum</hi> 
<pb n="0828A"/> <note>(Act. III, 12, 13)</note>.
Et paulo post: <hi>In fide nominis ejus
hunc quem vidistis et nostis, confirmavit nomen ejus <note>(Ibid., 16)</note>
          </hi>.
Signum quippe faciens, intuentium oculos
 miraculi lumine perstrinxit; sed humilitatem
custodiens, et laudem auctori reddens, quasi unde
venerat rediit, quia lux fulguris unde fuerit ostendit.
Sancta itaque animalia cum ad signa operanda
veniunt, et cum ad reddendam auctori suo gloriam
intus apud semetipsa redeunt, fulgur sunt, quia et
ostendendo miracula, et exempla humilitatis praebendo,
mentes intuentium feriunt et incendunt.</p>
        </div3>
<div3>
          <head>16.</head>
          <p>
 In omne autem quod faciunt, idcirco semper ad
laudem Creatoris redeunt, ut in ea virtute quam accipiunt,
vera stabilitate persistant. Nam si quid sibi
tribuerent, in hoc quod acceperant, stare non possent.
<pb n="0828B"/>
Unde bene etiam per Salomonem dicitur: <hi>Ad
locum de quo exeunt flumina revertentur ut iterum
fluant <note>(Eccle. I, 7)</note>
          </hi>. Sive enim in virtutibus, seu in
doctrina, quid aliud sunt sancti viri quam flumina
quae terram cordis carnalium aridam rigant? Sed sive
in operatione quam faciunt, seu in doctrinae verbis,
citius siccarentur, nisi per intentionem cordis semper
sollicite ad locum de quo exeunt redirent. Si enim introrsus
ad cor non redeant, ac sese in amore conditoris
desideriorum vinculis non astringant, et manus
ab eo quod agebat deficit, et lingua ab eo quod loquebatur
arescit. Sed intus semper per amorem redeunt,
et hoc quod in publico operantes atque loquentes
fundunt, in secreto suo de fonte amoris
hauriunt. Amando enim discunt quod docendo proferunt.
<pb n="0828C"/>
Ad locum ergo de quo exeunt flumina revertuntur
ut iterum fluant, quia aquam sapientiae
inde semper hauriunt unde oritur, ne cum cucurrerit
exsiccetur. Per omne ergo quod agimus ad
fontem veri luminis sollicita mente redeamus. Reddamus
Creatori nostro gratias de bonis quae accipimus,
eique cum Isaia propheta suppliciter dicamus: <hi>Omnia opera nostra operatus es nobis 
 <note>(Isai.
XXVI, 12)</note>
          </hi>. Bona enim nostra ejus sunt opera, cujus
visceribus non suffecit ut nos erigeret, nisi et semetipsum
pro nobis inclinaret. Si enim coaeternus Patri
Deus ante saecula non fieret homo in tempore,
quando homo temporalis saperet aeterna? Descensio
ergo veritatis ascensio lacta est humilitatis nostrae.
Demus ei gloriam, demus laudem, qui vivit cum
<pb n="0828D"/>
Patre in unitate Spiritus sancti Deus, per omnia
saecula saeculorum. Amen.
</p>
        </div3>
      </div1>

<div1>
        <head>HOMILIA VI. <hi>Explanantur versus 15, 16, 17, cum media decimi octavi parte; deflexo ad sacrae Scripturae, ad Evangelii praesertim commendationem, prophetici sermonis sensu.</hi> </head>

<pb n="0829A"/> <emph>1213</emph>
<div3>
          <head>1.</head>
          <p>
 Tenebrosa <hi>aqua in nubibus aeris <note>(Psal.
XVII, 12)</note>
          </hi>, quia obscura est scientia in prophetis. Sed
Salomonis voce attestante didicimus: <hi>Gloria regum
celare verbum, et gloria Dei est investigare sermonem,
quia et honor est hominum eorum secreta abscondere, et
gloria Dei est mysteria sermonis ejus aperire <note>(Prov.
XXV, 2)</note>
          </hi>. Ipsa autem per se Veritas discipulis dicit: <hi>Quae dico vobis in tenebris, dicite in lumine 
 <note>(Matth. X,
27)</note>
          </hi>; id est, aperte exponite quae in allegoriarum obscuritatibus
auditis. Magnae vero utilitatis est ipsa
obscuritas eloquiorum Dei, quia exercet sensum ut fatigatione
dilatetur, et exercitatus capiat quod capere
non posset otiosus. Habet quoque adhuc aliud majus,
<pb n="0829B"/>
quia Scripturae sacrae intelligentia, quae si in cunctis
esset aperta vilesceret, in quibusdam locis obscurioribus
tanto majore dulcedine inventa reficit, quanto
majore labore fatigat animum quaesita. Ecce enim
sancti Ezechielis nunc voce dicitur:
</p>
          <p>VERS. 15.-- <hi>Cumque aspicerem animalia, apparuit
rota una super terram.</hi> </p>
        </div3>
<div3>
          <head>2.</head>
          <p>
 Quid autem rota, nisi sacram Scripturam signat,
quae ex omni parte ad auditorum mentes volvitur, et
nullo erroris angulo a praedicationis suae via retinetur?
Ex omni autem parte velvitur, quia inter adversa
et prospera recte et humiliter incedit. Circulus
quippe praeceptorum illius modo sursum, modo deorsum
est, quae perfectioribus spiritaliter dicuntur, infirmis
juxta litteram congruunt; et ipsa quae parvuli
<pb n="0829C"/>
juxta litteram intelligunt, docti viri per spiritalem
intelligentiam in altum ducunt. Quis namque parvulorum
in facto Esau et Jacob, quod alter ad venatum
mittitur ut benedicatur, alter vero per suppositionem
matris a patre benedicitur <note>(Genes. XXVII, 3, 28)</note>,
nisi juxta sacrae lectionis historiam pascitur? In qua
videlicet historia si ad intellectum paulo subtilius
astringatur, videt quia Jacob primogeniti benedictionem
non per fraudem subripuit, sed sibi debitam
accepit, quam, concedente fratre, datae lentis mercede
emerat.</p>
        </div3>
<div3>
          <head>3.</head>
          <p>
 At vero si quis altius sentiens utrorumque facta
velit per allegoriae arcana discutere, protinus ab historia
in mysterium surgit. Quid est enim quod Isaac
de majoris filii sui venatione vesci concupiscit, nisi
quod omnipotens Deus Judaici populi bona operatione
<pb n="0829D"/>
pasci desideravit? Sed illo tardante, minorem
Rebecca supposuit, quia dum Judaicus populus bona
opera foris quaerit, gentilem populum mater gratia
instruxit, ut omnipotenti patri cibum boni operis offerret,
benedictionemque majoris fratris acciperet.
Qui eosdem cibos ex domesticis animalibus praebuit,
<pb n="0830A"/>
quia gentilis populus placere Deo de exterioribus sacrificiis <emph>1214</emph> 
 non quaerens, per vocem Prophetae dicit: <hi>In me sunt, Deus, vota tua, quae reddam, laudationes
tibi 
 <note>(Psal. LV, 12)</note>
          </hi>. Quid est quod idem Jacob manus
ac brachia et collum haedinis pellibus texit, nisi quod
haedus pro peccato offerri consuevit? Et gentilis populus
 carnis quidem in se peccata mactavit, sed coopertum
se peccatis carnalibus confiteri non erubuit
Quid est quod vestimentis fratris majoris induitur,
nisi quod sacrae Scripturae praeceptis quae majori populo
data fuerant in bona operatione vestitus est? Et
eis minor in domo utitur, quae major foras exiens intus
reliquit, quia illa gentilis populus praecepta tenet
in mente, quae Judaicus populus habere non potuit,
dum solam in eis litteram attendit. Et quid est quod
<pb n="0830B"/>
Isaac eumdem filium nescit quem benedicit, nisi hoc
quod de gentili populo Dominus per Psalmistam dixit: <hi>Populus quem non cognovi, servivit mihi, ob auditum
auris obedivit mihi 
 <note>(Psal. XVII, 45)</note>
          </hi>? Quid est quod
praesentem non vidit, et tamen quae ei in futuro veniant
vidit, nisi quod omnipotens Deus, cum per prophetas
suos praediceret gentilitati gratiam praerogandam,
eam et in praesenti per gratiam non vidit,
quia tunc in errore dereliquit, et tamen quia hanc
quandoque collecturus erat, per benedictionis gratiam
praevidit? Unde et eidem Jacob, gentilis populi
figuram tenenti, in benedictione dicitur: <hi>Ecce odor
filii mei sicut odor agri pleni, cui benedixit Dominus
Deus <note>(Genes. XXVII, 27)</note>
          </hi>. Sicut enim in Evangelio
Veritas dicit, <hi>Ager est hic mundus <note>(Matth. XIII, 38)</note>
          </hi>,
<pb n="0830C"/>
et quia gentilis populus ad fidem perductus per electos
suos in universo mundo virtutibus redolet, odor
filii odor est agri pleni.</p>
        </div3>
<div3>
          <head>4.</head>
          <p>
 Aliter namque olet flos uvae, quia magna est virtus
et opinio praedicatorum quae debriant mentes
audientium; aliter flos olivae, quia suave est opus misericordiae
quod more olei refovet et lucet; aliter
flos rosae, quia mira est fragrantia quae rutilat et redolet
ex cruore martyrum; aliter flos lilii, quia candida
vita carnis est de incorruptione virginitatis; aliter
flos violae, quia magna est virtus humilium, qui
ex desiderio loca ultima tenentes, se per humilitatem
a terra in altum non sublevant, et coelestis regni
purpuram in mente servant; aliter redolet
spica, cum ad maturitatem perducitur, quia bonorum
<pb n="0830D"/>
operum perfectio ad satietatem eorum qui justitiam
esuriunt praeparatur. Quia ergo gentilis populus
in electis suis ubique per mundum sparsus est, et
ex eis virtutibus quas agit omnes qui intelligunt
odore bonae opinionis replet, dicatur recte: <hi>Ecce
odor filii mei sicut odor agri pleni.</hi> Sed quia easdem
<pb n="0831A"/>
virtutes ex semetipso non habet, adjungat: <hi>Cui benedixit
Dominus Deus.</hi> <emph>1215</emph>
</p>
        </div3>
<div3>
          <head>5.</head>
          <p>
 Et quoniam idem electorum populus
per quosdam etiam in contemplationem surgit, per
quosdam vero in activae vitae solummodo opera pinguescit,
recte illic additur: <hi>Det tibi Deus de rore
coeli, et de pinguedine terrae <note>(Genes. XXVII, 28)</note>
          </hi>. Ros
enim desuper et subtiliter cadit. Et toties de rore coeli
accipimus, quoties per infusionem contemplationis
intimae de supernis aliquid tenuiter videmus. Cum
vero bona opera etiam per corpus agimus, de terrae
pinguedine ditamur.</p>
        </div3>
<div3>
          <head>6.</head>
          <p>
 Quid est autem quod Esau tarde ad patrem redit,
nisi quod Judaicus populus ad placendum Domino
sero revertitur? Cui et hoc in benedictione dicitur:
<pb n="0831B"/> <hi>Tempusque erit cum solvatur jugum de collo tuo <note>(Ibid., 40)</note>
          </hi>.
Quia a servitute peccati Judaicus populus
in fine liberatur, sicut scriptum est: <hi>Donec plenitudo
gentium introiret, et sic omnis Israel salvus fieret <note>(Rom. XI, 25)</note>
          </hi>.</p>
        </div3>
<div3>
          <head>7.</head>
          <p>
 Quem non parvulorum ipsa evangelica historia
in miraculi operatione reficiat, quod hydrias vacuas
Dominus aqua impleri praecepit, eamdemque aquam
protinus in vinum vertit <note>(Joan. II, 7)</note>? Sed cum haec
vigilantiores ingenio audiunt, et sacram historiam
credendo venerantur, et quid interius innuat requirunt.
Qui enim mutare aquam in vinum potuit, etiam
vacuas hydrias valuit vino statim replere. Sed impleri
hydrias aqua jubet, quia prius per sacrae lectionis
historiam corda nostra replenda sunt. Et aquam
<pb n="0831C"/>
nobis in vinum vertit, quando ipsa historia per allegoriae
mysterium in spiritalem nobis intelligentiam
commutatur. Rota ergo quasi per terram trahitur,
quia parvulis humili sermone concordat, et tamen
magnis spiritalia infundens, quasi circulum in altum
levat; et inde sursum erigitur, unde terram tangere
paulo ante videbatur.</p>
        </div3>
<div3>
          <head>8.</head>
          <p>
 Quia vero undique aedificat, quasi per circulum
rota currit. Unde et in lege scriptum est: <hi>Facies et
candelabrum ductile de auro mundissimo, hastile ejus
et calamos, scyphos et sphaerulas ac lilia ex ipso procedentia <note>(Exod. XXV, 31; XXXVII, 17)</note>
          </hi>.
Quis in candelabro
nisi Redemptor humani generis designatur? Qui
in natura humanitatis infulsit lumine divinitatis, ut
mundi candelabrum fieret, quatenus in ejus lumine
<pb n="0831D"/>
omnis peccator in quibus jaceret tenebris videret.
Qui pro eo quod naturam nostram sine culpa suscepit,
candelabrum tabernaculi ex auro purissimo fieri
jubetur. Ductile autem feriendo producitur, quia et
Redemptor noster qui ex conceptione et nativitate
perfectus Deus et homo exstitit, passionum dolores
<pb n="0832A"/>
pertulit, et sic ad resurrectionis gloriam pervenit. Ex
auro ergo mundissimo ductile candelabrum fuit, quia
et peccatum non habuit, et tamen ejus corpus per
passionis contumelias ad immortalitatem profecit.
Nam juxta virtutes animae quo percussionibus potuisset
proficere, omnino non habuit. In membris autem
suis, quae nos sumus, quotidie percussionibus
proficit, quia dum nos tundimur et afficimur ut ejus
corpus esse mereamur, ipse proficit. De cujus corpore
scriptum est: <hi>Ex quo totum corpus per nexus et
conjunctiones subministratum et constructum crescit</hi> <emph>1216</emph> 
 <hi>in augmentum Dei <note>(Coloss. II, 19)</note>
          </hi>. Corpus
quippe illius nos omnes sumus. Per nexus vero et
conjunctiones corpus ligatur, quia dum capiti pectus,
dum pectori brachia, dum brachiis manus, digiti manibus
sunt conjuncti, ac membra caetera membris
<pb n="0832B"/>
inhaerent, corpus omne perficitur, sicut sancti apostoli,
quia Redemptori nostro propinqui steterunt,
quasi pectus capiti adhaesit. Quos quia martyres sunt
secuti, quasi conjuncta brachia pectori fuerunt. Quibus
dum pastores et doctores subjuncti sunt per bona
opera, manus brachiis inhaeserunt. Hoc vero omne
corpus Redemptoris nostri quotidie per nexus et
conjunctiones subministratur in coelo, quia cum ad
eum illuc electae animae ducuntur, ei sua membra
colligantur. De quo bene dicitur: <hi>Subministratum et
constructum crescit in augmentum Dei <note>(Ibid.)</note>
          </hi>, quia
Deus omnipotens redemptor noster, qui in se quo
proficiat non habet, adhuc per membra sua quotidie
augmentum habet. Unde rursum scriptum est: <hi>Donec
occurramus omnes in virum perfectum, in mensuram
<pb n="0832C"/>
aetatis plenitudinis Christi <note>(Ephes. IV, 13)</note>
          </hi>. Hastile
vero ejusdem candelabri ipsa Ecclesia debet intelligi,
quae corpus ejus est, quia inter tot adversa liber stat.
Calami autem qui de hastili prodeunt, praedicatores
sunt, qui dulcem sonum in mundo ediderunt, videlicet
canticum novum. Scyphi autem vino repleri solent.
 Quid ergo mentes auditorum nisi scyphi sunt,
quae a sanctis praedicatoribus vino scientiae replentur?
 Sphaerula autem quid est aliud nisi volubilitas
praedicationis? Sphera enim ex omni parte volvitur.
Et praedicatio, quae nec adversitate retineri potest,
nec prosperitatibus elevatur, sphaera est, quia est et
inter adversa fortis, et inter prospera humilis, nec
timoris habet angulum, nec elationis. In cursu ergo
<pb n="0832D"/>
suo figi non valet, quia per cuncta se volubiliter
trahit.</p>
        </div3>
<div3>
          <head>9.</head>
          <p>
 Ut autem hoc quod exempli causa protulimus
exsequamur, bene post calamos, scyphos et sphaerulas,
in candelabro lilia describuntur, quia post eam
quam diximus praedicationis gratiam atque volubilitatem,
<pb n="0833A"/>
illa virens patria sequitur, quae animabus sanctis,
id est floribus vernat aeternis. Sphaerulae ergo ad
laborem pertinent, lilia ad retributionem. Itaque sicut
apud Moysen sphaerula, doctrina praedicationis
accipitur; ita hic per rotam ipsa sacra Scriptura signatur.
Propheta igitur dum sancta animalia videret,
adjunxit: <hi>Cumque aspicerem animalia, apparuit rota
una super terram.</hi> </p>
        </div3>
<div3>
          <head>10.</head>
          <p>
 Qua in re quaerendum est, cum inferius rotae
describuntur, cur una rota prius apparuisse dicitur,
nisi quia antiquo populo Vetus solummodo Testamentum
datum est, quod ad erudiendam mentem illius
quasi rota volveretur? Bene autem rota eadem
super terram apparuisse dicitur. Peccanti enim homini
dictum est: <hi>Terra es, et in terram ibis (Genes.
<pb n="0833B"/>
III, 19)</hi>. Rota ergo super terram apparuit, quia Deus
omnipotens legem super corda peccantium dedit. Sed
quia haec pennata animalia sanctos, ut ante diximus,
evangelistas designant, quomodo prius animalia, et
postmodum rota una aspicitur, cum ante Testamentum
Vetus fuerit, et postmodum <emph>1217</emph> sancti evangelistae
secuti sint? Sed intelligere in his possumus
quod illi prius a propheta visi sunt qui merito transcendunt.
Nam quanto sanctum Evangelium Testamentum
Vetus praecellit, tanto et praedicatores ejus
in descriptione prophetica praeferri debuerunt.</p>
        </div3>
<div3>
          <head>11.</head>
          <p>
 Quamvis sit adhuc aliud quod in hac descriptione
considerari debeat, quia prophetiae spiritus
sic intra semetipsum anteriora et posteriora simul
colligit, ut haec simul prophetae lingua proferre non
<pb n="0833C"/>
possit. Sed ampla quae videt de dispertitis sermonibus
emanat, et nunc ultima post prima, nunc vero
prima post ultima loquitur. Unde Ezechiel propheta
sub figura sanctae universalis Ecclesiae, et evangelistarum
gloriam per quatuor animalium similitudinem
videt, et tamen repente illa subjungit, quae anterioribus
temporibus gesta sunt, ut patenter indicet
simul se vidisse quod carnis lingua non sufficeret
simul dicere. Quia vero per quatuor animalia etiam
perfectos omnes significari diximus, considerandum
quoque est quosdam sanctorum et ante legem fuisse,
qui naturali lege districte viverent, et omnipotenti
Domino placerent. Post animalia ergo rota describitur,
quia electorum multi apud omnipotentem Dominum
perfecti et ante legem fuerunt. Sin vero animalia
<pb n="0833D"/>
 solos, ut diximus, Evangelistas debemus accipere,
est adhuc aliud quod considerare debeamus.
Videbat enim sanctus propheta quia haec ipsa verba
quae obscuritatibus obvoluta proferebat, non Judaico
populo, sed gentibus panderentur. Nobis igitur loquens
prius animalia et post rotam describere debuit,
quia nos ad fidem Domino largiente venientes,
non per legem Evangelium, sed per sanctum Evangelium
legem didicimus. Ubi vero, vel qualis rota
apparuerit, adjungit cum dicit:--VERS. 15.-- <hi>Juxta
<pb n="0834A"/>
animalia habens quatuor facies.</hi> Ubi adhuc subditur:
</p>
          <p>VERS. 16.-- <hi>Et aspectus rotarum et opus earum
quasi visio maris; et una similitudo ipsarum quatuor,
et aspectus earum et opera, quasi si sit rota in medio
rotae.</hi> </p>
        </div3>
<div3>
          <head>12.</head>
          <p>
 Quid est hoc, quod cum una rota diceretur,
paulo post adjungitur, <hi>Quasi si sit rota in medio rotae,</hi> 
nisi quod in Testamenti Veteris littera Testamentum
Novum latuit per allegoriam? Unde et rota eadem
quae juxta animalia apparuit quatuor facies habere
describitur, quia Scriptura sacra per utraque Testamenta
in quatuor partibus est distincta. Vetus etenim
Testamentum in lege et prophetis, Novum vero in
Evangeliis atque apostolorum Actibus et dictis. Scimus
autem quia ubi faciem intendimus, ibi quod necesse
<pb n="0834B"/>
est videmus. Rota ergo quatuor habet facies,
quia prius resecanda mala in populis vidit per legem,
postmodum vidit per prophetas, subtilius vero per
Evangelium, ad extremum autem per apostolos ea
quae in culpis hominum resecarentur aspexit. Potest
quoque intelligi quod quatuor facies rota habeat,
propter hoc quod Scriptura sacra per gratiam praedicationis
extensa in quatuor mundi partes innotuit.
Unde et bene rota eadem una prius juxta animalia
apparuisse et postmodum quatuor facies habuisse
describitur, quia nisi lex Evangelio concordaret, in
quatuor mundi partibus <emph>1218</emph> non innotesceret.</p>
        </div3>
<div3>
          <head>13.</head>
          <p>
 Sequitur: <hi>Et aspectus rotarum, et opus earum
quasi visio maris.</hi> Recte sacra eloquia visioni maris
similia narrantur, quia in eis magna sunt volumina
<pb n="0834C"/>
sententiarum, cumuli sensuum. Nec immerito mari
similis Scriptura sacra dicitur, quia firmantur in ea
sententiae locutionis, sacramento baptismatis. Vel
certe considerandum est quia navibus in mare navigamus,
cum ad desideratas terras tendimus. Nobis
autem quid est in desiderio nisi illa terra de qua scriptum
est: <hi>Portio mea in terra viventium <note>(Psal. CXLI, 6)</note>
          </hi>?
 Ligno autem, ut dixi, evehitur qui mare transit. Et
scimus quia sacra Scriptura lignum crucis per legem
nobis praenuntiat, cum dicit: <hi>Maledictus omnis qui
pendet in ligno <note>(Deut. XXI, 23)</note>
          </hi>. Quod Redemptori
nostro Paulus attestatur, dicens: <hi>Factus pro nobis
maledictum <note>(Galat. III, 13)</note>
          </hi>. Per prophetas quoque
 lignum annuntiat, cum dicitur: <hi>Dominus regnabit
a ligno <note>(Psal. XCV, 10)</note>
          </hi>. Et rursum: <hi>Mittamus lignum
<pb n="0834D"/>
in panem ejus <note>(Jerem. XI, 9)</note>
          </hi>. Per Evangelium vero
lignum crucis aperte ostenditur, ubi ipsa Domini passio
quae prophetata est declaratur. Per apostolos autem
haec eadem crux etiam in verbis et operibus tenetur,
cum Paulus dicit: <hi>Mihi mundus crucifixus est,
et ego mundo <note>(Galat. VI, 14)</note>
          </hi>. Et rursus: <hi>Mihi autem
absit gloriari nisi in cruce Domini nostri Jesu Christi <note>(Ibid., 14)</note>
          </hi>.
Nobis ergo qui ad aeternam patriam tendimus
Scriptura sacra per quatuor suas facies mare
est. Quae crucem annuntiat, quia nos ad terram viventium
<pb n="0835A"/>
ligno portat. Nisi autem mari Scripturam
sacram similem cerneret propheta, minime dixisset: <hi>Repleta est terra scientia Domini, sicut aquae maris
operientis 
 <note>(Isai. XI, 9)</note>
          </hi>. Sequitur:
</p>
          <p>VERS. 16.-- <hi>Et una similitudo ipsarum quatuor, et
aspectus earum et opera, quasi si sit rota in medio
rotae.</hi> </p>
        </div3>
<div3>
          <head>14.</head>
          <p>
 Una similitudo ipsarum est quatuor, quia quod
praedicat lex, hoc etiam prophetae; quod denuntiant
prophetae, hoc exhibet Evangelium; quod exhibuit
Evangelium, hoc praedicaverunt apostoli per mundum.
Una ergo est similitudo ipsarum quatuor, quia divina
eloquia etsi temporibus distincta, sunt tamen sensibus
unita.</p>
        </div3>
<div3>
          <head>15.</head>
          <p>
 <hi>Et aspectus earum et opera, quasi si sit rota in
<pb n="0835B"/>
medio rotae.</hi> Rota intra rotam est Testamentum Novum,
sicut diximus, intra Testamentum Vetus, quia
quod designavit Testamentum Vetus, hoc Testamentum
Novum exhibuit. Ut enim pauca de multis loquar,
quid est quod Adam dormiente Eva producitur <note>(Genes. II, 21, 22)</note>,
nisi quod moriente Christo Ecclesia
formatur? Quid est quod Isaac ad immolandum
ducitur, et ligna portat, arae superimponitur et vivit <note>(Genes. XXII, 6)</note>,
nisi quod Redemptor noster ad passionem
ductus lignum sibi crucis ipse portavit? Et sic
in sacrificio pro nobis ex humanitate est mortuus, ut
tamen immortalis maneret ex divinitate. Quid est
quod homicida post mortem summi pontificis absolutus
ad terram propriam redit <note>(Num. XXXV, 25;
Josue XX, 6)</note>, nisi quod humanum genus quod peccando
<pb n="0835C"/>
sibimetipsi mortem intulit, post mortem veri
sacerdotis, videlicet Redemptoris nostri peccatorum
suorum vinculis solvitur, et in paradisi possessione
reparatur? Quid est quod in tabernaculo propitiatorium
fieri jubetur <note>(Exod. XXV, 17)</note>, super quod duo
cherubim, unum a summitate una, et alterum a
summitate alia, ex auro mundissimo ponuntur expandentes
alas, <emph>1219</emph> et operientes oraculum, qui
se mutuo respiciunt versis vultibus in propitiatorium <note>(Exod. XXV, 20)</note>,
nisi quod utraque Testamenta ita
sibi in Mediatore Dei et hominum congruunt, ut
quod unum designat, hoc alterum exhibeat? Quid
enim per propitiatorium, nisi ipse Redemptor humani
generis designatur? De quo per Paulum dicitur: <hi>Quem proposuit Deus propitiationem per fidem in sanguine
<pb n="0835D"/>
ipsius 
 <note>(Rom. III, 25)</note>
          </hi>. Quid vero per duo Cherubim,
quae plenitudo scientiae dicuntur, nisi utraque
Testamenta signata sunt? Ex quibus unum a summitate
una propitiatorii, aliud vero a summitate altera
stat, quia quod Testamentum Vetus de incarnatione
nostri Redemptoris coepit prophetando promittere,
hoc Testamentum Novum perfecte narrat expletum.
Duo autem cherubim ex auro mundissimo facta sunt,
quia utraque Testamenta pura ac simplici veritate
describuntur. Expandunt vero alas, et oraculum operiunt,
<pb n="0836A"/>
quia nos qui omnipotentis Dei oraculum sumus,
a culpis imminentibus, Scripturae sacrae aedificatione
protegimur. Cujus dum sententias sollicite aspicimus,
ab errore ignorantiae, ejus alis velamur. Duo ergo
cherubim se mutuo respiciunt versis vultibus in propitiatorium,
quia utraque Testamenta in nullo a se
discrepant. Et quasi ad semetipsa vicissim facies
tenent, quia quod unum promittit, hoc aliud exhibet,
dum inter se positum Mediatorem Dei et hominum
vident. Facies quippe a semetipsis cherubim averterent,
si quod unum Testamentum promitteret, aliud
negaret. Sed dum concorditer de Mediatore Dei et
hominum loquuntur, ut vicissim se respiciant, in
propitiatorium intendunt. Rota ergo in medio rotae
est, quia inest Testamento Veteri Testamentum Novum.
<pb n="0836B"/>
Et, sicut saepe jam diximus, quod Testamentum
Vetus promisit, hoc Novum exhibuit; et quod illud
occulte annuntiat, hoc istud exhibitum aperte clamat.
Prophetia ergo Testamenti Novi, Testamentum Vetus
est; et expositio Testamenti Veteris, Testamentum
Novum. Sequitur:
</p>
          <p>VERS. 17.-- <hi>Per quatuor partes earum ibant, et
non revertebantur.</hi> </p>
        </div3>
<div3>
          <head>16.</head>
          <p>
 Quo alibi divina eloquia, nisi ad corda hominum
vadunt? Sed per quatuor partes euntes ibant,
quia Scriptura sacra per legem ad corda hominum
vadit, signando mysterium. Per prophetas vadit paulo
apertius, prophetando Dominum. Per Evangelium
vadit, exhibendo quem prophetavit. Per apostolos
vadit, praedicando eum quem Pater pro nostra redemptione
<pb n="0836C"/>
exhibuit. Habent ergo rotae facies et vias,
quia ostendunt sacra eloquia notitiam praeceptorum
cum exhibitione operum. Et per quatuor partes vadunt,
quia distinctis, ut praediximus, temporibus loquuntur,
vel certe quia in cunctis mundi regionibus
incarnatum Dominum praedicant. De quibus aperte
mox subditur:
</p>
          <p>IBID.-- <hi>Et non revertebantur, cum ambularent.</hi> </p>
        </div3>
<div3>
          <head>17.</head>
          <p>
 Haec superius de animalibus dicta sunt, sed
non eadem intelligi de rotis quae de animalibus possunt.
Rotas quippe signare Testamenta diximus. Et
Testamentum Vetus ambulavit quidem, quia per praedicationem
ad mentes hominum venit, <emph>1220</emph> sed
post semetipsum reversum est, quia juxta litteram in
praeceptis suis et sacrificiis usque ad finem servari
<pb n="0836D"/>
non potuit. Non enim sine immutatione permansit,
cum in eo spiritalis intelligentia defuit. Sed cum
Redemptor noster in mundum venit, hoc spiritaliter
fecit intelligi, quod carnaliter invenit teneri. Itaque
dum spiritaliter littera ejus intelligitur, omnis in eo
illa carnalis exhibitio vivificatur. Testamentum vero
Novum etiam per Testamenti Veteris paginas testamentum
aeternum appellatum est, quia intellectus
illius nunquam mutatur. Bene ergo dicitur quod rotae
euntes ibant, et non revertebantur cum ambularent,
<pb n="0837A"/>
quia dum Novum Testamentum non rescinditur, dum
Vetus jam spiritaliter intellectum tenetur, post se
non redeunt, quae usque ad finem mundi immutabilia
persistunt. Ambulant ergo, sed non revertuntur, quia
sic spiritaliter ad cor nostrum veniunt, ut eorum
praecepta vel studia ulterius non mutentur. Sequitur:
</p>
          <p>VERS. 18.-- <hi>Statura quoque erat rotis, et altitudo, 
 et horribilis aspectus.</hi> </p>
        </div3>
<div3>
          <head>18.</head>
          <p>
 Quid est quod in Scripturae sacrae eloquiis tria
haec inesse narrantur, ut staturam, altitudinem et
horribilem aspectum, id est terribilem habere memorentur?
Quaerendum nobis magnopere est quae
divinae Scripturae statura, quae altitudo, qui horribilis
aspectus dicitur. Sciendum ergo est quia stare ad
<pb n="0837B"/>
vitam congruit bene operantis. Unde per Paulum
dicitur: <hi>Qui stat, videat ne cadat <note>(I Cor. X, 12)</note>
          </hi>. Qui
etiam discipulis dicit: <hi>Sic state in Domino, charissimi <note>(Philip. IV, 1)</note>
          </hi>.
Et propheta, qui se vita ac moribus
ante Dominum stare videbat, ait: <hi>Vivit Dominus, in
cujus conspectu sto <note>(IV Reg. III, 14)</note>
          </hi>. Altitudo vero
est, coelestis regni promissio. Ad quam tunc pertingitur,
quando jam mortalis vitae omnis corruptio subjugatur.
Horribilis vero aspectus est terror gehennae,
quae sine fine reprobos cruciat, et semper in cruciatu
conservat. Statura ergo in rectitudine praeceptionis
est, altitudo in celsitudine supernae promissionis, horribilis
vero aspectus in minis atque terroribus supplicii
sequentis. Scriptura igitur sacra staturam habet,
quia mores ad standum dirigit, ut auditorum
<pb n="0837C"/>
mentes ad terrenam concupiscentiam non curventur.
Altitudinem habet, quia in coelesti patria aeternae vitae
gaudia promittit. Horribilem quoque aspectum habet,
quia omnibus reprobis gehennae supplicia minatur.
Ostendit igitur staturam suam in aedificatione morum,
ostendit altitudinem in promissione praemiorum,
ostendit horribilem aspectum in terroribus suppliciorum.
Recta est enim in praeceptis, alta in promissionibus,
horribilis in minis. Habet staturam cum per
prophetam dicit: <hi>Quiescite agere perverse, discite benefacere,
quaerite judicium, subvenite oppresso, judicate
pupillum, defendite viduam <note>(Isai. I, 17)</note>
          </hi>. Et rursum: <hi>Frange esurienti panem tuum, et egenos vagosque
induc in domum tuam; cum videris nudum, operi eum,
et domesticos seminis tui ne despexeris 
 <note>(Ibid. LVIII, 7)</note>
          </hi>.
<pb n="0837D"/>
Habet altitudinem cum per eumdem prophetam dicit: <hi>Non erit tibi sol amptius ad lucendum per diem, nec
splendor lunae illuminabit te; sed erit tibi Dominus
in lucem sempiternam, et Deus tuus in gloriam
tuam 
 <note>(Ibid. LX, 19)</note>
          </hi>. Habet horribilem aspectum <emph>1221</emph> 
 cum, infernum describens, dicit: <hi>Dies ultionis
Domini, annus retributionis judicii Sion; et convertentur
torrentes ejus in picem, et humus ejus in
<pb n="0838A"/>
sulphur; et erit terra in picem ardentem, nocte et die
non exstinguetur in sempiternum <note>(Isai. XXXIV, 8, seq.)</note>
          </hi>.
Quam beatus quoque Job describit, dicens: <hi>Terram
tenebrosam et opertam mortis caligine, terram miseriae
et tenebrarum, ubi umbra mortis, et nullus ordo, sed
sempiternus horror inhabitans <note>(Job. X, 21, 22)</note>
          </hi>. Habet
staturam cum per eam Dominus propitius pollicetur,
dicens: <hi>Sicut coeli novi et terra nova, quae ego stare
facio coram me, dicit Dominus; sic stabit semen vestrum
et nomen vestrum <note>(Isai. LXVI, 22)</note>
          </hi>. Illi enim veraciter
coram Domino stant, qui vitam suam in pravitate
non dissipant. Habet altitudinem cum statim
subdit: <hi>Et erit mensis ex mense, et Sabbatum ex Sabbato,
et veniet omnis caro ut adoret coram facie mea,
dicit Dominus <note>(Ibid., 23)</note>
          </hi>. Quid est mensis nisi perfectio
<pb n="0838B"/>
dierum? Et quid est Sabbatum nisi requies in
qua fieri opus servile non liceat? Mensis ergo ex
mense est, quia qui hic perfecte vivunt, illuc ad perfectionem
gloriae perducuntur. Sabbatum vero ex Sabbato
est, quia qui hic cessant a perverso opere, illic
quiescunt in coelesti retributione. Habet etiam horribilem
aspectum cum protinus adjungit: <hi>Et egredientur
et videbunt cadavera virorum, qui praevaricati sunt
in me. Vermis eorum non morietur, et ignis eorum non
exstinguetur <note>(Ibid., 24)</note>
          </hi>. Quid enim horribilius dici,
quid cogitari potest, quam damnationis vulnera suscipere,
et dolores vulnerum nunquam finire! De hoc
horribili aspectu rotarum bene per Sophoniam dicitur,
cum supervenire duris mentibus dies judicii denuntiatur: <hi>Juxta est dies Domini magnus, juxta et
<pb n="0838C"/>
velox nimis. Vox diei Domini amora, tribulabitur ibi
fortis. Dies irae dies illa, dies tribulationis et angustiae,
dies calamitatis et miseriae, dies tenebrarum et caliginis,
dies nebulae et turbinis, dies tubae et clangoris <note>(Soph. I, 14)</note>
          </hi>.</p>
        </div3>
<div3>
          <head>19.</head>
          <p>
 Sed quia exterioris rotae dicta posuimus, restat
nunc ut interioris quoque staturam, altitudinem,
et horribilem aspectum proferre debeamus. Habet
quippe rota interior staturam suam cum per sanctum
Evangelium ad terrena desideria incurvare nos prohibet,
Redemptoris nostri vocibus dicens: <hi>Attendite
ut non graventur corda vestra in crapula et ebrietate,
aut in curis hujus vitae <note>(Luc. XXI, 34)</note>
          </hi>. Habet altitudinem
cum de eodem Redemptore promittit, dicens: <hi>Quotquot autem crediderunt in eum, dedit eis potestatem
<pb n="0838D"/>
filios Dei fieri 
 <note>(Joan. I, 12)</note>
          </hi>. Quid enim hac potestate
altius, quid hac altitudine sublimius dici potest,
in qua creatus quisque efficitur filius creatoris? Habet
horribilem aspectum cum de reprobis loquitur,
dicens: <hi>Ibunt hi in supplicium aeternum <note>(Matth. XXV,
46)</note>
          </hi>. Habet staturam cum Veritas discipulos admonet,
dicens: <hi>Vendite quae possidetis, et date eleemosynam.
Facite vobis sacculos non veterascentes (Luc. XII,
<pb n="0839A"/>
33)</hi>. Habet promissionis altitudinem cum dicit: <hi>Venient
ab Oriente et Occidente, et recumbent cum Abraham
et Isaac et Jacob in regno coelorum <note>(Matth. VIII,
11)</note>
          </hi>. Habet horribilem aspectum cum subdit: <hi>Filii
autem regni ejicientur in tenebras exteriores; ibi erit
fletus et stridor dentium <note>(Ibid., 12)</note>
          </hi>. Quibus <emph>1222</emph> 
rursum voce Veritatis dicitur: <hi>Vos in peccatis vestris
moriemini <note>(Joan. VIII, 21, 24)</note>
          </hi>. Habet staturam cum
primi pastoris vocibus dicit: <hi>Ministrate in fide vestra
virtutem, in virtute autem scientiam, in scientia autem
abstinentiam, in abstinentia autem patientiam, in patientia
autem pietatem, in pietate autem amorem fraternitatis,
in amore autem fraternitatis charitatem <note>(II Petr. I, 5)</note>
          </hi>.
Habet altitudinem cum paulo post
dicit: <hi>Sic enim abundanter ministrabitur vobis introitus
<pb n="0839B"/>
in aeternum regnum Domini et Salvatoris nostri Jesu
Christi <note>(Ibid., 11)</note>
          </hi>. Qui rursus bonis pastoribus pollicetur,
dicens: <hi>Cum apparuerit princeps pastorum,
percipietis immarcescibilem gloriae coronam <note>(I Petr.
V, 4)</note>
          </hi>. Habet horribilem aspectum cum dicit: <hi>Adveniet
autem dies Domini ut fur, in qua coeli magno
impetu transibunt, elementa vero calore solventur <note>(II Petr. III, 10, 6)</note>
          </hi>.
Cum haec igitur omnia dissolvenda
sint, quales oportet vos esse in sanctis conversationibus
et pietatibus, exspectantes et properantes
in adventum diei Dei per quam coeli ardentes
solventur, elementa vero ignis ardore tabescent?
Habet staturam cum per Paulum nos a terrenis desideriis
erigit, dicens: <hi>Mortificate membra vestra quae
sunt super terram, fornicationem, immunditiam, libidinem,
<pb n="0839C"/>
concupiscentiam malam, et avaritiam, quae est
idolorum servitus <note>(Coloss. III, 5)</note>
          </hi>. Habet altitudinem
cum promittit, dicens: <hi>Vita vestra abscondita est cum
Christo in Deo. Cum enim Christus apparuerit vita vestra,
tunc et vos apparebitis cum ipso in gloria <note>(Ibid.,
3)</note>
          </hi>. Habet horribilem aspectum cum minatur, dicens: <hi>In revelatione Domini nostri Jesu Christi de coelo, cum
angelis virtutis ejus in flamma ignis, dantis vindictam
his qui non noverunt Deum, et 
 qui non obediunt
Evangelio Domini nostri Jesu Christi, qui poenas dabunt
in interitu aeternas a facie Domini, et a gloria
virtutis ejus <note>(II Thess. I, 7)</note>
          </hi>. Habet staturam cum nos
admonet, dicens: <hi>Videte, ne quis alicui malum pro
malo reddat, sed semper quod bonum est sectamini in
invicem et in omnes <note>(I Thess. V, 15)</note>
          </hi>. Habet altitudinem
<pb n="0839D"/>
cum promittit, dicens: <hi>Si commorimur, et convivemus,
si sustinemus, et conregnabimus <note>(II Tim. II,
11)</note>
          </hi>. Et rursum: <hi>Non sunt condignae passiones hujus
temporis ad futuram gloriam, quae revelabitur in nobis <note>(Rom. VIII, 18)</note>
          </hi>.
Habet horribilem aspectum cum minatur,
dicens: <hi>Terribilis quaedam exspectatio judicii,
et ignis aemulatio, quae consumptura est adversarios <note>(Hebr. X, 27)</note>
          </hi>.
Qui rursus ait: <hi>Horrendum est incidere
<pb n="0840A"/>
in manus Dei viventis <note>(Ibid., 31)</note>
          </hi>. Quae omnia brevi
quoque sententia stringit, dicens: <hi>Ut possitis comprehendere
cum omnibus sanctis quae sit latitudo, et longitudo,
et sublimitas, et profundum <note>(Ephes. III, 18)</note>
          </hi>.
Lata quippe est charitas, quia et inimicorum dilectionem
capit, et per eam charitatem qua nos Deus
omnipotens late diligit etiam longanimiter portat.
Hoc ergo nos debemus exhibere proximis, quod indignis
nobis a creatore nostro conspicimus exhiberi.
Latitudo itaque et longitudo ad staturam pertinet,
quia per amorem mores dilatat, ut fraterna mala
charitas longanimiter portet. Sublimitas autem est
aeternorum illa remuneratio praemiorum, de cujus
immensitate dicitur: <hi>Quia nec oculus vidit, nec auris
audivit, nec in cor hominis ascendit, quae praeparavit
<pb n="0840B"/>
Deus diligentibus se <note>(I Cor. II, 9)</note>
          </hi>. Habet ergo in
sublimitate altitudinem, quia aeterna <emph>1223</emph> sanctorum
 gaudia nulla nunc praevalent cogitatione penetrari.
Profundum quoque est illa inaestimabilis
damnatio suppliciorum, quae eos quos susceperit in
ima demergit. In quibus sacra eloquia horribilem
aspectum habent, quia inaestimabilem terrorem audientibus
incutiunt, cum supplicia inferni loquuntur.
Bene ergo dicitur: <hi>Statura quoque erat rotis, et altitudo,
et horribilis aspectus,</hi> quia Scriptura sacra in
utroque Testamento <emph>1224</emph> et admonendo recta
est, et promittendo alta, et minando terribilis.
</p>
          <p>Haec nos, fratres charissimi, hodierna die largiente
Domino, dixisse sufficiat, ut ad disserenda ea quae
subjuncta sunt otio reparati redeamus, in auctore
<pb n="0840C"/>
omnium Deo et Domino nostro Jesu Christo confidentes,
qui vivit et regnat cum Patre in unitate
Spiritus sancti Deus, per omnia saecula saeculorum.
Amen.</p>
</div3>
      </div1>

<div1>
        <head>HOMILIA VII. <hi>Exponitur versus 18 cum quinque sequentibus, maxime de sacrae lectionis utilitate, et de exhibendis ea cautione charitatis officiis, ut nobis potissimum per poenitentiam intendamus.</hi> </head>
 <emph>1225</emph>
<div3>
          <head>1.</head>
          <p>
 Sicut nostis, fratres charissimi, consuetudo
prophetiae est nunc ista, nunc illa aspicere,
et ab aliis in aliud subito verba derivare, sicut
Psalmista cum de Domino loqueretur, dicens: <hi>Deus
judex justus, fortis et longanimis, nunquid irascitur
per singulos dies? Nisi convertamini, gladium suum
vibravit, arcum suum tetendit, et paravit illum; et in
<pb n="0840D"/>
ipso paravit vasa mortis, sagittas suas ardentibus effecit <note>(Psal. VII, 12, seq.)</note>
          </hi>;
repente subjungit: <hi>Concepit
dolorem, et peperit iniquitatem; lacum aperuit, et effodit
eum, et incidit in foveam quam fecit <note>(Ibid., 15)</note>
          </hi>.
Ecce cum Domini narraret justitiam, quasi non mutata
voce, repente peccatoris intulit culpam. Quod
unum me exempli causa dixisse sufficiat, quia quisquis
in prophetis usum lectionis habet, quam crebro
<pb n="0841A"/>
ista faciant non ignorat. Unde nunc Ezechiel propheta
cum de rotis loqueretur, adjunxit:
</p>
          <p>VERS. 18.-- <hi>Et totum corpus plenum oculis in circuitu
ipsorum quatuor.</hi> </p>
        </div3>
<div3>
          <head>2.</head>
          <p>
 Qui enim non ipsarum, sed <hi>ipsorum</hi> dixit, profecto
indicat quia repente sermo ejus a rotis ad animalia
rediit. Per quae nimirum perfecti quique, ut
praedictum est, designantur. Corpora itaque animalium
idcirco plena oculis describuntur, quia sanctorum
actio ab omni parte circumspecta est, bona desiderabiliter
providens, mala solerter cavens. Et hoc
est laboriosius, ubi sanctorum mens vehementer
invigilat, ne se ante eorum oculos mala sub bonorum
specie abscondant. Circumspecta ergo est vita sanctorum,
ne sic sit libera, ut superba sit, quia saepe
<pb n="0841B"/>
superbia excedit in verbis, et videri appetit libertas
puritatis. Ne sic sit humilis, ut formidolosa, quia
aliquando timor restringit animum, et loqui quae recta
sunt non praesumit, sed tamen in ipsa timida cogitatione
humilitatem esse se simulat. Ne sic sit
parca, ut tenax sit, quia plerumque tenacia parcimonia
appetit aestimari, ut juste ac necessarie videatur
tenere quidquid egenti proximo misericorditer non
vult impendere. Ne sic sit misericors, ut effusa sit,
quia nonnunquam effusionem esse misericordiam
putat. Aliud enim est pietatis studio necessaria proximis
dare, atque aliud ea quae <emph>1224</emph> possidentur
sine mercedis intentione dispergere. Quidquid ergo
agitur, in radice intentionis pensandum est quo merito
apud judicium creatoris habeatur. Unde et idem
<pb n="0841C"/>
creator dicit: <hi>Si oculus tuus simplex fuerit, totum
corpus tuum lucidum erit <note>(Luc. XI, 34)</note>
          </hi>. Oculum videlicet
intentionem, corpus vero actionem nominans.
Quia si nostra intentio apud Deum simplex fuerit,
in ejus judicio nostra actio tenebrosa non erit. Igitur
quia sancti viri solerter invigilant ut se undique
aspiciant, et ubique custodiant, ne aut mala propter
ea ipsa appetant, aut haec eadem sub specie bonorum
agant, scilicet ne se eis vitia virtutes esse mentiantur,
totum corpus plenum in circuitu oculis habent,
quia omnis eorum actio providentia sollicitudinis
et repletur et circumdatur.</p>
        </div3>
<div3>
          <head>3.</head>
          <p>
 Hinc est quod Paulus apostolus dum cuidam
poenitenti de perpetrato facinore Corinthios prospiceret
voluisse misereri, ait: <hi>Si cui aliquid donastis,
<pb n="0841D"/>
et ego. Nam et ego quod donavi, propter vos in
persona Christi, ut non circumveniamur a Satana. Non
enim ignoramus cogitationes ejus <note>(II Cor. II, 10)</note>
          </hi>. Si
enim parcendum erat, cur se humilitate tanta voluntati
discipulorum magister egregius sociat,
ut neque ipse discipulis, neque ab eo discipuli
in compassionis causa divisi viderentur, nisi quia
sollicito providentiae oculo attendit, quod plerumque
dum alter donat, alter irascitur? Et quale
est jam misericordiae sacrificium, quod cum discordia
<pb n="0842A"/>
proximi offertur? Unde recte ait: <hi>Ut non circumveniamur
a Satana. Non enim ignoramus cogitationes
ejus.</hi> Quia videlicet inde alterius cordi rixae malum
solet immittere, unde alterum conspicit pietatis negotium
fecisse. Imperfectum enim bonum est quod
sic agitur, ut ne quid ei ex alio latere mali subrepat
non attendatur, nisi forte hoc quod sine cujuspiam
scandalo fieri non potest, culpa sit non fecisse.</p>
        </div3>
<div3>
          <head>4.</head>
          <p>
 Hoc vero ideo dicimus, ut notum vestrae dilectioni
faciamus quia in nostro bono opere aliquando
cavendum est scandalum proximi, aliquando vero
pro nihilo contemnendum. Quod in ipso nostro
auctore didicimus, qui, dum tributum Petro inquisito
peteretur, prius paradigma <emph>1225</emph> proposuit, per
quod se nihil debere respondit, dicens: <hi>Reges terrae
<pb n="0842B"/>
a quibus accipiunt tributum vel censum, a filiis
suis, an ab alienis <note>(Matth. XVII, 24, 25)</note>
          </hi>? Cui cum diceretur <hi>Ab alienis,</hi> 
 illico respondit: <hi>Ergo liberi sunt
filii.</hi> Sed postquam liberum se esse monstravit, ne
fortasse scandalum cuiquam faceret, subdidit: <hi>Ut
autem non scandalizemus eos, vade ad mare, et mitte
hamum, et eum piscem qui primus ascenderit tolle, et
aperto ore ejus invenies staterem; illum sumens da eis
pro me et te <note>(Ibid., 26)</note>
          </hi>. Qui rursum cum diceret
quia <hi>omne quod in os intrat non coinquinat hominem,
tunc accedentes discipuli dixerunt ei: Scis quia Pharisaei,
audito hoc verbo, scandalizati sunt? <note>(Matth. XV,
11, seq.)</note> At ille respondens, ait: Omnis plantatio
quam non plantavit Pater meus coelestis, eradicabitur.
Sinite illos, caeci sunt, et duces caecorum.</hi> Ecce magistra
<pb n="0842C"/>
Veritas, ne in quorumdam cordibus scandalum
gigneretur, quod non debuit tributum dedit; et rursum
quia generari scandalum in quorumdam cordibus
contra veritatem vidit, in suo eos scandalo remanere
permisit.</p>
        </div3>
<div3>
          <head>5.</head>
          <p>
 Ex qua re nobis considerandum est quia, in
quantum sine peccato possumus, vitare proximorum
scandalum debemus. Si autem de veritate scandalum
sumitur, utilius permittitur nasci scandalum quam
veritas relinquatur. Corpora ergo animalium plena
sunt oculis cum se hinc inde caute circumspiciunt.</p>
        </div3>
<div3>
          <head>6.</head>
          <p>
 Sed sciendum nobis est quia saepe, dum aliis
rebus intendimus, fit ut alias negligamus; et ubi negligimus,
ibi procul dubio oculum non habemus. Nam
Pharisaeus ille qui ascenderat in templum orare, testante
<pb n="0842D"/>
Evangelio, quid dixit agnovimus. Ait enim: <hi>Deus, gratias ago tibi 
 <note>(Luc. XVIII, 11)</note>
          </hi>. Recte autem
gratias Deo agebat, a quo acceperat bona quae fecerat.
Qui etiam subjungit: <hi>Quia non sum sicut caeteri
hominum, raptores, injusti, adulteri, velut etiam hic
Publicanus; jejuno bis in Sabbato, decimas do omnium
quae possideo <note>(Ibid., 12)</note>
          </hi>. Ecce ad exhibendam abstinentiam,
ad impendendam misericordiam, ad referendas
Deo gratias oculum Pharisaeus habuerat, sed
ad humilitatis custodiam oculum non habebat. Et
<pb n="0843A"/>
quid prodest quod contra hostium insidias pene tota
civitas caute custoditur, si unum foramen apertum
relinquitur, unde ab hostibus intretur? Quid ergo
prodest custodia quae pene ubique circumponitur,
quando inimicis tota civitas per neglectum loci unius
aperitur? Pharisaeus autem qui jejunium exhibuit,
decimas dedit, Deo gratias retulit, quasi pene per
circuitum in suae civitatis custodia vigilavit. Sed quia
unum in se foramen superbiae non attendit, ibi hostem
pertulit, ubi per negligentiam oculum clausit.
Quia ergo sanctorum mentes undique se circumspicientes
invigilant, atque in omni suo opere pavoris
et sollicitudinis oculum circumducunt, ne aut prava
agant, aut recta quae praecepta sunt non agant, aut
bonis actibus expletis, in suis cogitationibus intumescant,
<pb n="0843B"/>
et tanto gravius offendant quanto justi videntur
foris et occultius peccant, recte dicitur: <hi>Totum
corpus eorum plenum oculis in circuitu.</hi> </p>
        </div3>
<div3>
          <head>7.</head>
          <p>
 Sciendum quoque quod in translatione veteri
non habetur: <hi>Totum corpus eorum plenum oculis in
circuitu,</hi> sed dicitur: <hi>Dorsa eorum plena oculis.</hi> <emph>1226</emph> 
 Quae videlicet sententia ab aedificationis intellectu
non discrepat. Ea enim quae sunt in facie
saepe etiam peccatores homines custodire solent.
Justi autem viri, quia se et in eis custodiunt quae in
promptu et in facie non videntur, in dorsis oculos
habere referuntur. Qui ergo et ea quae in occultis
sunt discutiunt, atque ab ipsis se custodiant quae latent,
profecto oculos in dorsis habent. Quod tamen
intelligi et aliter potest, quia ea quae sunt ante faciem
<pb n="0843C"/>
nostram videmus, dorsa autem nostra alius in nobis
videt, et nos videre non possumus. Quia autem sancti
viri solerter se aspiciunt in quibus ab aliis judicari
possunt, et districte se vident, sicut saepe districte
ab aliis videntur, qui in se nec ea quae se latere
poterant ignorant, lumen in dorso portant. Sequitur:
</p>
          <p>VERS. 19.-- <hi>Cumque ambularent animalia, ambulabant
pariter et rotae juxta ea; et cum elevarentur
animalia de terra, elevabantur simul et rotae.</hi> </p>
        </div3>
<div3>
          <head>8.</head>
          <p>
 Ambulant animalia cum sancti viri in Scriptura
sacra intelligunt quemadmodum moraliter vivant.
Elevantur vero a terra animalia, cum sancti viri se
in contemplatione suspendunt. Et quia unusquisque
sanctorum quanto ipse in Scriptura sacra profecerit,
tanto haec eadem Scriptura sacra proficit apud ipsum,
<pb n="0843D"/>
recte dicitur: <hi>Cum ambularent animalia, ambulabant
pariter et rotae</hi>; <hi>et cum elevarentur animalia de terra,
elevabantur simul et rotae,</hi> quia divina eloquia cum legente
crescunt; nam tanto illa quisque altius intelligit,
quanto in eis altius intendit. Unde nec elevantur
rotae, si non elevantur animalia, quia nisi legentium
mentes ad alta profecerint, divina dicta, velut in
imis, non intellecta jacent. Cum enim legenti cuilibet
sermo Scripturae sacrae (si tepidus videtur sensus
<pb n="0844A"/>
divini eloquii) ejus mentem non excitat, et in cogitatione
sua nullo intellectus lumine emicat, rota et
otiosa et in terra est, quia animal non elevatur a
terra. At vero si animal ambulet, id est bene vivendi
ordinem quaerat, et per gressum cordis inveniat
quemadmodum gressum boni operis ponat, ambulant
pariter et rotae, quia tantum in sacro eloquio provectum
invenis, quantum apud illud ipse profeceris.
Si vero pennatum animal sese in contemplatione tetenderit,
rotae protinus a terra sublevantur, quia
terrena non esse intelligis, quae prius in sacro eloquio
juxta terrenum morem dicta credidisti. Fitque
ut Scripturae sacrae verba esse coelestia sentias, si
accensus per contemplationis gratiam temetipsum ad
coelestia suspendas. Et mira atque ineffabilis sacri
<pb n="0844B"/>
eloquii virtus agnoscitur, cum superno amore legentis
animus penetratur. Quia ergo animal ad alta se
sublevat, rota volat. Sequitur:
</p>
          <p>VERS. 20.-- <hi>Quocunque ibat spiritus, illuc eunte
spiritu et rotae pariter levabantur, sequentes eum.</hi> </p>
        </div3>
<div3>
          <head>9.</head>
          <p>
 Quo enim spiritus legentis tendit, illuc et divina
eloquia levantur, quia si in eis altum quid videndo
et sentiendo quaesieris, haec eadem sacra eloquia
tecum crescunt, tecum in altiora ascendunt.
Bene autem de eisdem rotis dicitur: <hi>Sequentes eum.</hi> 
Legentis enim spiritus, si quid in eis scire morale
aut historicum quaerit, sensus hunc moralis historiae
sequitur. Si quid typicum, mox <emph>1227</emph> figurata locutio
agnoscitur. Si quid contemplativum, statim
rotae quasi pennas accipiunt, et in aere suspenduntur,
<pb n="0844C"/>
quia in verbis sacri eloquii intelligentia coelestis
aperitur. <hi>Quocunque ergo ibat spiritus, illuc eunte spiritu
et rotae pariter levabantur, sequentes eum.</hi> Rotae
enim spiritum sequuntur, quia verba sacri eloquii, ut
saepe jam dictum est, juxta sensum legentium per
intellectum crescunt.</p>
        </div3>
<div3>
          <head>10.</head>
          <p>
 In una enim eademque Scripturae sententia
alius sola historia pascitur, alius typicam, alius
vero intelligentiam per typum contemplativam quaerit.
Et fit plerumque ut, sicut dictum est, in una
eademque sententia cuncta simul tria valeant inveniri.
Moyses enim cum de ardenti rubo vocatus fuisset <note>(Exod. III, 3)</note>,
accessit propius ut videret visum,
et ecce rubus ardebat, et non consumebatur. Magnum
est hoc miraculum. Si solam in eo historiam
<pb n="0844D"/>
requiras, est unde legentis nutriatur animus, ut
videas quod in ligno ignis ardeat, et non consumat.
Jam vero si typicam intelligentiam quaeras, quid
flamma nisi legem, de qua scriptum est: <hi>In dextera
ejus ignea lex <note>(Deut. XXXIII, 2)</note>
          </hi>? et quid rubus ille,
nisi Judaicum populum designavit, peccatorum suorum
spinis obsitum? Sed rubus ardens consumi non
potuit, quia Judaicus populus et ignem quidem legis
accepit, et tamen peccatorum suorum spinas non
<pb n="0845A"/>
deseruit, nec ejus vitia divini sermonis flamma concremavit.
Fortasse in hoc facto alius majora per
typum contemplari desiderat. Hujus quia sensus excrescit,
elevantur pariter et rotae. Inter homines enim
perfectus homo factus est unicus Dei Filius, qui sua
peccata non habuit, sed spinas nostrae nequitiae
suscepit, atque usque ad passionem pro nobis humiliari
dignatus est, et in semetipso ignem tribulationis
nostrae suscipere. Sed arsit, et non arsit, quia
et ex humanitate est mortuus, et tamen immortalis
ex divinitate permansit. Suscepit a nobis unde sacrificium
fieret pro nobis, et tamen impassibilis atque
incommutabilis permansit in propriis, ut nos commutaret
a nostris. Alius fortasse per historiam,
moralitatem, atque alius per allegoriae intelligentiam
<pb n="0845B"/>
contemplationem requirit. Patet cunctis juxta historiam
hoc quod in lege scriptum est, ut turtur quae
pro peccato offertur, retorqueatur caput ejus ad pennulas,
ita ut collo inhaereat, et non penitus abrumpatur <note>(Levit. I, 15; V, 8)</note>.
In quibus verbis dubius legentibus
sensus historicus non est. Sed si haec intelligere
moraliter requiras, agitatur rota dum ad
moralem intelligentiam ducitur sacri verbi sententia.
Nos enim ipsi in omnipotentis Dei sacrificio esse
turtur debemus, ita ut caput nostrum retorqueatur
ad pennulas, id est animus ad virtutes. Non enim
immerito per caput mentem intelligimus, quia sicut
caput corpus, ita mens actiones regit. Sed caput ad
pennulas retorqueri praecipitur, ut ea quae dicis facias,
et os ad opera conjungas. Nec ita caput abscindendum
<pb n="0845C"/>
est, ut a corpore dividatur, sed ex parte decisum, corpori
suo jubetur inhaerere, quia videlicet mens nostra
a carnali delectatione incidenda est, sed a carnis
cura necessaria incidenda non est. Hinc enim <emph>1228</emph> 
scriptum est: <hi>Carnis curam ne feceritis in desideriis <note>(Rom. XIII, 14)</note>
          </hi>.
Quae ergo in desideriis fieri prohibetur,
procul dubio in necessitate conceditur. Caput
ergo turturis ex parte abscissum est, et ex parte
inhaeret, ut, sicut dictum est, et a voluntate carnis
mens nostra incisa sit, et tamen a necessitate non
sit abscissa. Quid, si hoc sacrificii genus sub typica
Redemptoris nostri intelligentia alius ad contemplationem
requirat? Ascendat ergo ad fortiora animus,
eleventur animalia, ut eleventur pariter et rotae. Quis
enim caput nostrum est, nisi Redemptor generis humani?
<pb n="0845D"/>
De quo scriptum est: <hi>Ipsum dedit caput supra
omnem Ecclesiam, quae est corpus ipsius <note>(Ephes. I, 22)</note>
          </hi>.
Quem cum Judaei persequerentur, nomen ejus delere
de terra conati sunt. Cumque eum crucifixum et sepultum
viderent, hunc se ab amore omnium divisisse
crediderunt. Sed caput turturis et incisum est,
et tamen a suo corpore divisum non est, quia ex eo
<pb n="0846A"/>
quod pro nobis mortem pertulit, omnes nos sib
verius in ipsa sua morte conjunxit; et per hoc quod
se nostris oculis visibiliter subtraxit, nostris se
mentibus invisibiliter radicavit. Caput ergo turturis
incisum inhaesit corpori, quia pro nobis quidem Redemptor
noster passus est, sed a nobis separatus
per passionem non est. Quia igitur dicta sacri eloquii
cum legentium spiritu excrescunt, recte nunc dicitur: <hi>Quocunque ibat spiritus, illuc eunte spiritu et
rotae pariter levabantur, sequentes eum.</hi> 
 Et subditur:
</p>
          <p>IBID.-- <hi>Spiritus enim vitae erat in rotis.</hi> </p>
        </div3>
<div3>
          <head>11.</head>
          <p>
 In rotis enim spiritus vitae est, quia per sacra
eloquia dono spiritus vivificamur, ut mortifera a
nobis opera repellamus. Potest etiam intelligi quia
spiritus vadit cum legentis animum diversis modis et
<pb n="0846B"/>
ordinibus tangit Deus, quando hunc per verba sacri
eloquii modo in zelo excitans, ad ultionem erigit,
modo ad patientiam mitigat, modo in praedicationem
instruit, modo ad poenitentiae lamenta compungit.
Sed curramus breviter per haec eadem verba quae diximus,
et videamus quomodo sequuntur rotae spiritum,
qui vitae spiritus dicitur, et rotis inesse perhibetur.
</p>
          <p>Certe si legentis animum spiritus vitae in zeli
fervore tetigerit, protinus in sacris eloquiis videt quod
Moyses, ad castra rediens, et populum per idola
peccasse cognoscens, hunc per fervorem spiritus
gladiis stravit <note>(Exod. XXXII, 27)</note>; quod Phinees, persequendo
luxuriam, iram Domini gladio placavit <note>(Num. XXV, 8)</note>;
quod Petrus sibimet mentientes,
verbo perculit et occidit <note>(Act. V, 5, 10)</note>. Quod
<pb n="0846C"/>
Paulus, negligentibus discipulis, virga minatur <note>(I Cor. IV, 21)</note>.</p>
        </div3>
<div3>
          <head>12.</head>
          <p>
 Si vitae spiritus legentis animum ad servandam
patientiam tangit, statim sequuntur et rotae, quia in
sacris eloquiis invenit quod Moyses et Aaron, cum
loquentes recta persecutionem populi passi sunt, ad
tabernaculum cucurrerunt, pro ipso populo exorantes
quem fugiebant <note>(Num. XX, 6)</note>. Sancta autem eorum
mens et tumorem superbientium pertulit, et tamen
contra eos ad odium non erupit. Patientia enim
vera est, quae et ipsum amat quem portat. Nam tolerare,
sed odisse, non est virtus mansuetudinis, sed
velamentum furoris. In eisdem quoque eloquiis <note>(I Reg. VIII, 22)</note> 
 invenit quod Samuel de principatu
dejectus <emph>1229</emph> orasse se etiam pro dejicientibus
<pb n="0846D"/>
confitetur; quod nemo sanctorum ad coelestem gloriam
nisi patientiam servando pervenit; quod ipse
auctor generis humani sputa, colaphos, spineam coronam,
crucem, lanceam pertulit, et tamen pro persecutoribus oravit.</p>
        </div3>
<div3>
          <head>13.</head>
          <p>
 Si vitae spiritus legentis animum ad studium
praedicationis excitat, statim sequuntur et rotae,
<pb n="0847A"/>
quia in sacris eloquiis invenit Moyses, jubente Domino,
contra Aegypti regem in quantis se praedicationis
liberae verbis erexit <note>(Exod. V, 10)</note>; quod Stephanus
 Judaeis perfidiantibus diceret: <hi>Vos semper
Spiritui sancto restitistis <note>(Act. VII, 51)</note>
          </hi>, nec inter lapides
timuit <note>(Ibid., 57)</note>; quod Petrus, fustibus caesus,
ne in nomine Jesu loqueretur, cum magna libertate
respondit: <hi>Obedire oportet Deo magis quam
hominibus <note>(Ibid., V, 28, 29)</note>
          </hi>; quod Paulus catenarum
vinculis stringitur <note>(Philip. I, 14)</note>, sed tamen verbum
Dei non est alligatum <note>(II Tim. II, 9)</note>.</p>
        </div3>
<div3>
          <head>14.</head>
          <p>
 Si vitae spiritus ad poenitentiae lamenta compungit,
sequuntur protinus et rotae, cum Scripturae
sacrae verba David poenitentem proferunt; quod et
reprehensus a propheta, quia subjectus coelesti Regi
<pb n="0847B"/>
non fuit, subjecto increpanti non erubuit confiteri
quod fecit <note>(II Reg. XII, 13)</note>; quod publicanus, qui
reatum suae nequitiae cognovit, etsi injustus ad templum
venit, justificatus a templo rediit <note>(Luc. XVIII,
13, 14)</note>; quod Petrus negationis maculas lacrymis
lavit <note>(Matth. XXVI, 75)</note>; quod latro qui in cruce cognovit
culpam, in ipsa jam morte invenit veniam <note>(Luc. XXIII, 43)</note>.
De quibus adhuc rotis eadem propheta
replicat, atque subjungit:
</p>
          <p>VERS. 21.-- <hi>Cum euntibus ibant, et cum stantibus
stabant; et cum elevatis a terra pariter elevabantur et
rotae, sequentes ea, quia spiritus vitae erat in rotis.</hi> </p>
        </div3>
<div3>
          <head>15.</head>
          <p>
 Haec, sicut nostis, fratres charissimi, ex
maxima parte jam dicta sunt, sed iterata descriptione
narrantur. Nec nos itaque pigeat eadem breviter
<pb n="0847C"/>
exponendo repetere, quae spiritus per prophetam
dignatus est replicando narrare. Hoc enim solum
in his verbis novum additur, quod dictum est: <hi>Cum
stantibus stabant.</hi> Sunt autem quidam qui usque ad
hoc proficiunt, ut terrena quae acceperunt bene dispensare
noverint, misericordiae operibus intendant,
oppressis subveniant. Hi videlicet vadunt, in eo
quod se ad proximi utilitatem tendunt. Cum his ergo
rotae gradiuntur, quia sacra eloquia dictorum suorum
passus in eorum itinere disponunt. Et sunt alii
qui in fide quam acceperunt ita ad tenendum fortes
sunt, ut adversis quibusque resistere valeant, et
non solum minime ad perversitatem trahantur perfidiae,
sed etiam perversa loquentes impugnent, eosque
ad rectitudinem pertrahant. Cum istis stantibus
<pb n="0847D"/>
stant etiam et rotae, quia eis rectitudinem suam
sacri eloquii verba confirmant, cum in eis audiunt: <hi>State et tenete traditiones quas didicistis 
 <note>(II Thess.
II, 15)</note>
          </hi>. Et rursum: <hi>Adversarius vester diabolus, tanquam
leo rugiens, circuit quaerens quem devoret, cui
resistite fortes in fide <note>(I Petr. V, 8, 9)</note>
          </hi>. Et sunt alii
qui omnia terrena despiciunt, nulla quae praetereunt,
possidere dignantur, et in Dei se, ut praedictum est,
contemplatione suspendunt. Cum his ergo elevatis
et rotae pariter levantur, quia in quantum quisque
<pb n="0848A"/>
ad alta profecerit, intantum ei et sacra eloquia de
altioribus loquuntur. Vadunt ergo animalia ad utilitatem
proximi, <emph>1230</emph> stant ad custodiam sui, elevantur
ad contemplationem Dei.</p>
        </div3>
<div3>
          <head>16.</head>
          <p>
 Sed et rotae pariter vadunt, stant, elevantur,
quia quaesita sacra lectio talis invenitur, qualis et
fit ipse, a quo quaeritur. Ad activam enim vitam
profecisti, ambulat tecum. Ad immobilitatem atque
constantiam spiritus profecisti, stat tecum. Ad contemplativam
vitam per Dei gratiam pervenisti, volat
tecum. Et rursum subditur: <hi>Quia spiritus vitae erat
in rotis.</hi> Quod idcirco secundo dicitur vitae spiritus
in rotis esse, quia Scripturae sacrae duo sunt Testamenta,
quae utraque Dei spiritus scribi voluit, ut nos
a morte animae liberaret. Vel certe quia duo sunt
<pb n="0848B"/>
praecepta charitatis, dilectio videlicet Dei, et dilectio
proximi, per quae utraque nos sacrae Scripturae dicta
vivificant. Secundo ergo dicitur quod spiritus vitae
erat in rotis, quia dilectionem Dei et proximi capimus
in eloquiis divinis. Per praecepta enim Scripturae
sacrae reviviscimus, qui mortui in culpa jacebamus.
Unde omnipotenti Domino per Psalmistam
dicitur: <hi>In aeternum non obliviscar justificationes tuas,
quia in ipsis vivificasti me <note>(Psal. CXVIII, 93)</note>
          </hi>. Justificationes
enim praecepta Domini dicuntur, in quibus
nos corrigendo justificat. De quibus Psalmista apertius
dicit: <hi>In tuis justificationibus meditabor, non
obliviscar sermones tuos <note>(Ibid., 16)</note>
          </hi>. In eis itaque nos
vivificat, quia per haec nobis spiritualem vitam demonstrat,
eamque per afflatum spiritus nostris mentibus
<pb n="0848C"/>
infundit. Quod quia quotidie per donum gratiae
in electorum mentibus agitur, recte dicitur: <hi>Spiritus
vitae erat in rotis.</hi> </p>
        </div3>
<div3>
          <head>17.</head>
          <p>
 Haec nobis Scriptura in tenebris vitae praesentis
facta est lumen itineris. Hinc etenim Petrus ait: <hi>Cui
benefacitis intendentes, quasi lucernae lucenti in caliginoso
loco <note>(II Petr. I, 19)</note>
          </hi>. Hinc Psalmista dicit: <hi>Lucerna
pedibus meis verbum tuum, Domine, et lumen
semitis meis <note>(Psal. CXVIII, 105)</note>
          </hi>. Scimus tamen quia
et ipsa nobis nostra lucerna obscura est, nisi hanc
nostris mentibus veritas illustret. Unde iterum Psalmista
ait: <hi>Quoniam tu illuminas lucernam meam,
Domine, Deus meus, illumina tenebras meas <note>(Psal.
XVII, 29)</note>
          </hi>. Quid enim lucerna ardens, nisi lumen est?
Sed lumen creatum nobis non lucet, nisi illuminetur
<pb n="0848D"/>
a lumine non creato. Quia ergo omnipotens Deus ad
salutem nostram sanctorum Testamentorum dicta et
ipse creavit, et ipse aperuit, spiritus vitae erat in
rotis. Sequitur:
</p>
          <p>VERS. 22.-- <hi>Et similitudo super capita animalium
firmamenti, quasi aspectus crystalli horribilis, extenti
super capita eorum desuper.</hi> </p>
        </div3>
<div3>
          <head>18.</head>
          <p>
 Haec, largiente Domino, duobus modis exponemus,
ut lectoris judicio quid eligendum censeat
relinquamus. Possunt enim firmamenti nomine coelestes

<pb n="0849A"/>
potestates intelligi. Quod firmamentum recte
quasi aspectus crystalli dicitur, quia videlicet crystallum
forte quidem nimis est, sed ex aqua solidatur.
Et natura angelica, quando creata est, liberum
arbitrium accepit, utrum vellet in humilitate persistere,
et in omnipotentis Dei conspectu permanere,
 an ad superbiam laberetur, et a beatitudine caderet,
per similitudinem aqua fuit. Sed quia cadentibus
aliis, sancti angeli in sua beatitudine perstiterunt,
atque hoc acceperunt in munere, <emph>1231</emph> ut
jam cadere omnino non possint, in eis natura sua,
quia jam duci mutabiliter non potest, quasi in
magnitudinem crystalli durata est. Quod crystallum
horribile et extensum super capita animalium dicitur,
quia illae potestates angelicae, quae omnipotentis
<pb n="0849B"/>
Dei conspectui assistunt, nobis adhuc in hac corruptione
positis, terribiles atque pavendae sunt. Quarum
nunc gaudia, quia sensum nostrarum mentium
excedunt, super capita animalium esse memorantur.
Quis enim in carne corruptibili positus comprehendere
valeat quae sit illa angelorum ineffabilis et sine
fine laetitia? quae beatitudo, sine defectu vultum videre
creatoris, atque in ejus delectatione sine immutatione
persistere?</p>
        </div3>
<div3>
          <head>19.</head>
          <p>
 Potest autem firmamenti nomine ipse per figuram
noster Redemptor intelligi, verus Deus super
omnia, et factus inter omnia homo perfectus, in quo
nostra natura apud Patrem confirmata est. De quo
etiam per Psalmistam prophetando dicitur: <hi>Fiat
manus tua super virum dexterae tuae, et super filium
<pb n="0849C"/>
hominis quem confirmasti tibi <note>(Psal. LXXIX, 18)</note>
          </hi>. Humana
etenim natura priusquam a creatore omnium
susciperetur, terra erat; nam firmamentum non erat.
Peccatori quippe homini dictum est: <hi>Terra es, et in
terram ibis <note>(Genes. III, 19)</note>
          </hi>. At postquam assumpta
est ab auctore omnium, atque in coelis sublevata, et
super angelos ducta, firmamentum facta est, quae
terra fuit. Sed firmamentum quod aspicitur, cujus
habeat similitudinem, subinfertur, cum dicitur: <hi>Quasi aspectus crystalli horribilis.</hi> 
 Crystallum, sicut
dictum est, ex aqua congelascit, et robustum fit.
Scimus vero quanta sit aquae mobilitas. Corpus autem
Redemptoris nostri, quia usque ad mortem
passionibus subjacuit, aquae simile juxta aliquid fuit,
quia nascendo, crescendo, lassescendo, esuriendo,
<pb n="0849D"/>
sitiendo, moriendo, usque ad passionem suam per
momenta temporum mobiliter decucurrit. Cujus
cursum Propheta intuens, ait: <hi>Exsultavit ut gigas
ad currendam viam <note>(Psal. XVIII, 6)</note>
          </hi>. Sed quia per resurrectionis suae gloriam ex ipsa sua corruptione in
<pb n="0850A"/>
incorruptionis virtutem convaluit, quasi crystalli
more ex aqua duruit, ut in illo et haec eadem natura
esset, et in ipsa quae jam fuerat corruptionis mutabilitas
non esset. Aqua ergo in crystallum versa est,
quando corruptionis ejus infirmitas per resurrectionem
suam ad incorruptionis est firmitatem mutata.</p>
        </div3>
<div3>
          <head>20.</head>
          <p>
 Sed notandum quod hoc crystallum horribile,
id est pavendum, dicitur. Quis autem nesciat cujus
pulchritudinis sit crystallum? Et mirum quomodo
in hoc crystallo conveniat pulchritudo cum pavore.
Sed omnibus vera scientibus constat quia Redemptor
humani generis cum judex apparuerit, et speciosus
justis, et terribilis erit injustis. Quem enim mansuetum
aspiciunt electi, hunc eumdem pavendum
<pb n="0850B"/>
atque terribilem conspiciunt reprobi. Sed hunc ideo
tunc electi terribilem non videbunt, quia modo terrorem
illius considerare non cessant. Studiose enim
considerant quam terribilis ad judicium veniat, culpas
anteactas deflent, imminentes declinant; pavorem
illius quotidie ante oculos mentis ponunt, et
quam tremendus <emph>1232</emph> appareat sine cessatione
 suspecti sunt, atque quotidie timendo agunt ne
quando venerit pertimescant. Similitudo ergo super
capita animalium firmamenti quasi aspectus crystalli
horribilis. Et quia ipse pavor ejus, quem in suis cogitationibus
tenent, eorum mentes protegit, recte subjungitur: <hi>Extenti super capita eorum desuper.</hi> 
 Firmamentum
hoc quod in similitudinem crystalli super
capita eorum animalium apparet, et horribile et extentum
<pb n="0850C"/>
est, quia bonorum mentes unde terret, inde
protegit. Si enim pavendus in eorum cordibus non
esset, protector et modo a peccatis et post a suppliciis
non fuisset. Quia autem semper considerant qui
pavor ex judicio immineat, virtutum pennas in rectitudine
conservant. Unde et apte mox subditur:
</p>
          <p>VERS. 25.-- <hi>Sub firmamento autem pennae eorum
rectae alterius ad alterum.</hi> </p>
        </div3>
<div3>
          <head>21.</head>
          <p>
 Tunc pennae virtutum sub firmamento rectae
sunt, quando bonum quod alter habet, hoc alteri
impendit, ut qui terrenam substantiam accepit, indigentis
proximi inopiam sublevet; qui doctrinae
gratia plenus est, ignorantis proximi tenebras verbo
suae praedicationis illustret, qui temporali potestate
subnixus est, oppressos a violentiis relevet; qui prophetiae
<pb n="0850D"/>
spiritu plenus est, a vita proximi mala imminentia,
bona suadendo, declinet; qui gratiam curationis
accepit, intercessione sua saluti infirmantium
pie et humiliter impendat; qui, a terrenis
actibus liber, soli Deo vacare meruit, pro delinquentibus
<pb n="0851A"/>
proximis exoret. Fit autem saepe ut qui terrena
substantia nimis occupatur orationi non quantum
debet invigilet. Et fit plerumque ut is qui ad
exorandum Dominum cunctis mundi oneribus exutus
vacat sustentationem vivendi non habeat. Sed dum
dives porrigit alimentum atque vestimentum pauperi,
et dum pauper orationem suam animae divitis impendit,
pennae animalium rectae alterius ad alterum
tenduntur. Nam dum ille mihi verbum praedicationis
exhibet, et lumine veritatis ex corde meo ignorantiae
tenebras expellit, dumque illi ego, quia fortasse a
mundi hujus potente opprimitur, solatium meae defensionis
 impertior, atque hunc de violentis manibus
evello, vicissim nobis pennas nostras tendimus,
ut nos affectu et ope vicaria ex bono quod accepimus
<pb n="0851B"/>
tangamus. Unde bene primus pastor admonet, dicens: <hi>Omnium finis appropinquavit. Estote itaque
prudentes, et vigilate in orationibus; ante omnia mutuam
in vobismetipsis charitatem continuam habentes,
quia charitas operit multitudinem peccatorum. Hospitales
invicem sine murmurationibus. Unusquisque sicut
accepit gratiam, in alterutrum illam administrantes <note>(I Petr. IV, 7, seq.)</note>
          </hi>.
Quod ergo apud Ezechielem <hi>penna,</hi> 
hoc apud Petrum apostolum accepta gratia dicitur. Et
quod ille ait: <hi>Rectae pennae alterius ad alterum,</hi> hoc
Ecclesiae pastor dicit: <hi>Unusquisque sicut accepit gratiam,
in alterutrum illam administrantes <note>(Ibid., 10)</note>
          </hi>.
Pennae enim nostrae rectae jam non sunt, si ad utilitatem
nostram solummodo reflectuntur. Sed tunc
rectae fiunt, cum in utilitatem proximi dirigimus
<pb n="0851C"/>
quod habemus. Quia enim <emph>1233</emph> bona nostra non
a nobis sunt, sed ab eo haec accepimus a quo factum
est ut essemus, tanto ea nobis non debemus retinere
privata, quanto ea nobis conspicimus ab auctore nostro
ad communem utilitatem data. Unde recte Petrus
apostolus in exhortatione hujus rei subdit, dicens: <hi>Sicut boni dispensatores multiformis gratiae Dei 
 <note>(I Petr.
IV, 10)</note>
          </hi>. Atque adhuc adjicit: <hi>Si quis loquitur, quasi
sermones Dei; si quis ministrat, tanquam ex virtute
quam administrat Deus <note>(Ibid., 11)</note>
          </hi>. Ac si aperte dicat:
Humiliter impendite bonum proximis, quia scitis
vobis non a vobis esse quod habetis. Quaelibet enim
penna virtutis cum ad proximum impertiendo tenditur,
recta non erit, si humilitate caruerit. Sequitur:
</p>
          <p>
            <pb n="0851D"/>IBID.-- <hi>Unumquodque duabus alis velabat corpus
suum, et alterum similiter velabatur.</hi> </p>
        </div3>
<div3>
          <head>22.</head>
          <p>
 Quia per corpus actio, per alas vero virtutes
signentur, supra jam diximus <note>(Hom. 4, n. 5)</note>. Et cum
dicat: <hi>Sub firmamento autem pennae eorum recte alterius
ad alterum,</hi> quaerendum est qualiter subditur: <hi>Unumquodque duabus alis velabat corpus suum.</hi> 
 Qua in
re hoc patenter indicatur, quia et pennas alius ad
alterum tendebant, et tamen duabus alis corpus
proprium velabant. Quid est hoc, nisi quia sic debemus
<pb n="0852A"/>
virtutes quas accepimus, aliis impendere, ut ea
in quibus peccavimus, non desinamus caute cogitare,
et reatum nostrum quotidie per timorem et poenitentiam
plangere? Duas enim alas superius, quibus
corpus velatur, timorem et poenitentiam diximus.
Sic ergo in charitate crescamus, ut pennas tendamus
in proximos; et nunquam desinamus cogitare
et plangere nosmetipsos. Pennae tendantur juxta,
pennae cooperiant corpora, ut et de bonis actibus
praebeamus exempla, et mala quae egimus abscondant
a judicio timor et poenitentia. In translatione autem
veteri de his alis dicitur: <hi>Singulis duae conjunctae, et
tegentes corpora eorum.</hi> In quibus verbis intelligitur
quia et ipsae erant pennae quae jungebantur alterius
ad alterum, et ipsae quae eorum corpora cooperiebant.
<pb n="0852B"/>
Quod per figuram bene accipitur, quia illae nos virtutes
apud omnipotentem Deum protegunt, quas ex
charitate proximis impertimur atque conjungimus;
cum quibus dum concorditer vivimus, mala quae
fecimus velamus. Possunt ergo etiam per has alas
duo praecepta charitatis intelligi, amor scilicet Dei,
et proximi. Amando enim Deum, nostra in nobis
mala persequimur, id est corpus velamus. Diligendo
autem proximum, ei in quo prodesse possumus festinamus,
id est alas ad alterum tendimus.</p>
        </div3>
<div3>
          <head>23.</head>
          <p>
 Hoc autem quod subditur, <hi>Et alterum similiter
velabatur,</hi> in translatione veteri non habetur. Et quaeri
potest cur postquam dictum est: <hi>Unumquodque
duabus alis velabat corpus suum,</hi> subjungitur: <hi>Et
alterum similiter velabatur.</hi> Translationem autem
<pb n="0852C"/>
Septuaginta interpretum, Aquilae, Theodotionis, et
Symmachi sollicite perscrutantes, nihil ex his verbis
invenimus; sed beati Hieronymi scripta relegentes <emph>1234</emph> 
 agnovimus quia hanc sententiam in Hebraea
veritate ita positam, non quidem juxta verbum, sed
juxta sensum invenerit. Quaeri etenim potest cur
postquam dictum est: <hi>Unumquodque velabat corpus
suum,</hi> statim subditur: <hi>Et alterum similiter velabatur.</hi> 
Si enim diceret unum et alterum, loquendi ratio
staret. Postquam vero dictum est <hi>Unumquodque,</hi> cur
adjicitur <hi>alterum,</hi> cum in unoquoque omnes
comprehenduntur? Sed si et perfectorum vitam, et
proficientium merita distinguimus, et unumquodque
et alterum non irrationabiliter positum videmus.
Qui enim et sua deflent, et virtutum pennas ad
proximos in exemplum tendunt, procul dubio perfecti
<pb n="0852D"/>
sunt. Sunt autem plerique parvulorum qui eorum
lacrymas conspiciunt et imitantur. Et qui nudi in
suis pravitatibus esse potuissent, sanctos vigilantioresque
viros considerant; moxque suis pravitatibus
irati, accenduntur ut plangant, et inflammantur ad
poenitentiam. Atque ut velare sanctos corpora sua
conspiciunt, ita ipsi quoque lacrymarum suarum alis
velantur. Seipsos enim magnis increpationibus feriunt;
cur qui virtutes non habent peccata sua minime deplorant,
<pb n="0853A"/>
si adhuc et illi plangere non desinunt,
qui jam virtutum pennas per exempla ad proximos
tendunt.</p>
        </div3>
<div3>
          <head>24.</head>
          <p>
 In quibus verbis necesse est ut nos qui parvuli
adhuc sumus perfectorum semper et virtutes et
lacrymas ante mentis nostrae oculos ponamus. Imitemur
quae in illis aspicimus, ut dum coeperimus per
incrementa crescere, possimus ab illo districto examine
mala quae fecimus velare. In assiduis enim fletibus,
in quotidiana nostra poenitentia habemus sacerdotem
in coelis, qui interpellat pro nobis. De quo
etiam per Joannem dicitur: <hi>Si quis peccaverit, advocatum
habemus apud Patrem, Jesum Christum justum,
et ipse est propitiatio pro peccatis nostris <note>(I Joan. II,
1)</note>
          </hi>. Ecce exsultat animus cum advocati nostri potentiam
<pb n="0853B"/>
audimus. Sed exsultationem nostram iterum
remordet timor, quia ipse qui nobis advocatus est
dicitur justus. Nos enim causas injustas habemus,
justus vero advocatus injustas causas nullo modo
suscipit, nec verba dare pro injustitia consentit.
Quid ergo agimus, charissimi fratres mei? Sed
ecce occurrit animo quid agamus. Mala quae fecimus,
et deseramus, et accusemus. Scriptum est: <hi>Justus in
principio accusator est sui <note>(Prov. XVIII, 17)</note>
          </hi>. Quilibet
etenim peccator conversus in fletibus jam justus esse
inchoat cum coeperit accusare quod fecit. Cur enim
justus non sit qui contra suam injustitiam jam per
lacrymas saevit? Justus igitur advocatus noster justos
nos defendet in judicio, quia nosmetipsos et cognoscimus
et accusamus injustos. Non ergo in fletibus, non
<pb n="0853C"/>
in actibus nostris, sed in advocati nostri allegatione
confidamus, qui vivit et regnat cum Patre in unitate
Spiritus sancti Deus, per omnia saecula saeculorum.
Amen.
</p>
        </div3>
      </div1>

<div1>
        <head>HOMILIA VIII. <hi>A versu 24 quae supersunt capitis primi explicantur, cum initio capitis secundi; et de Christi divinitate, de verbi Incarnatione, de praedicatione, de Ecclesiae congregatione, multiplicatione, unitate, plurimis disseritur.</hi> </head>
<p> <emph>1235</emph> Quod per exempla justorum multi proficiunt,
superioris locutionis fine tractatum est. Atque
hoc ipsum propheta nobis certius aperit cum his quae
dixerat adjungit:</p>
<p>VERS. 24.-- <hi>Et audiebam sonum alarum, quasi
sonum aquarum multarum.</hi> </p>
<div3>
          <head>1. </head>
<p>
            <pb n="0853D"/>Solent in sacro eloquio per aquas, populi designari.
Unde per Joannem dicitur: <hi>Aquae vero sunt
populi <note>(Apoc. XVII, 15)</note>
            </hi>. Idcirco autem aquis populus
designatur, quia et in vita sonum habet ex tumultu
carnis, et quotidie defluit ex decursu mortalitatis. Ut
autem saepe jam diximus, alae sunt animalium, virtutes
sanctorum. Quid est ergo quod propheta alarum
sonum audit quas sonum aquarum multarum, nisi quod
<pb n="0854A"/>
omnipotentis Dei pietate illae alae virtutum, quae in
paucis prius sanctis sonabant, etiam nunc praedicatione
diffusa, in multarum populorum conversatione
resonant? Incarnato enim, passo, ac resurgente
Domino, pauca pennata animalia fuerunt, quia rari
valde exstiterunt, qui coelestia desiderarent, et virtutum
pennis se in alta suspenderent. Sed postquam
divinitatis ejus praedicatio in mundo diffusa est,
quanti jam parvuli, quanti graviores, quanti fortes
juvenes, quanti imbecilles, quantae conversae peccatrices,
 quantae anus virgines per fidem, per spem,
per amorem ad coelestia evolant, quis dicere, quis
aestimare sufficiat? Ecce alarum sonitus, qui prius in
paucis animalibus fuit, jam nunc in populis resonat,
jam nunc mundi multitudinem ad coeleste desiderium
<pb n="0854B"/>
pennae virtutum levant. Bene ergo dicitur: <hi>Et audiebam
sonum alarum, quasi sonum aquarum multarum,</hi> 
quia, sicut praefati sumus, ille virtutum sonus qui in
aurem Dei prius ex paucis sanctis factus est, postmodum
ex aquis multis id est ex innumerabilibus
est populis multiplicatus. De quo sono adhuc bene
additur:</p>
        </div3>
<p>IBID.-- <hi>Quasi sonum sublimis Dei.</hi> </p>
<div3>
          <head>2.</head>
          <p>
 Quid est quod alarum sonus in sanctis animalibus
quasi sonus sublimis Dei dicitur, nisi quod
omnipotens Deus et ipse implet mentes sanctorum
coelesti desiderio, et ipse exaudit impletas? Ipse
etenim creat in sanctorum cordibus amorem, et
ipse ex amantibus cordibus precem suscipit. Negotionem
suam Petrus flevit amare, sed tamen illic
<pb n="0854C"/>
praemittitur quia Jesus respexit Petrum <note>(Luc. XXII, 61,
62)</note>. Venit Maria Magdalene post multas maculas culpae,
ad pedes Redemptoris nostri cum lacrymis <note>(Ibid.,
VII, 38)</note>; sed quis illam infudit intus, nisi qui benigne
suscepit foris? Quis illam ad lacrymas urgebat
per compunctionis spiritum, nisi qui hanc exterius
coram <emph>1236</emph> simul recumbentibus recipiebat ad
veniam? Redemptor igitur noster peccatricis mulieris
mentem extrahebat cum de culpa compungeret,
suscipiebat ut a culpa liberaret. Bene ergo iste alarum
sonus quasi sonus sublimis Dei dicitur, quia
quidquid in sanctorum virtutibus agitur, ejus est
gratiae qui merita largitur:</p>
        </div3>
<div3>
          <head>3.</head>
          <p>
 Qui recte per prophetam sublimis Deus esse
memoratur. In Scriptura etenim sacra aliquando
<pb n="0854D"/>
Deus nuncupative, aliquando vero essentialiter dicitur.
Nuncupative enim dicitur, sicut scriptum est: <hi>Ecce constitui te deum Pharaonis 
 <note>(Exod. VII, 1)</note>
          </hi>. Et
sicut Moyses ait: <hi>Si quis hoc vel illud fecerit, applica
illum ad deos, videlicet ad sacerdotes <note>(Exod. XXII,
8)</note>
          </hi>. Qui rursum dicit: <hi>Diis non detrahes <note>(Ibid., 28)</note>
          </hi>,
id est sacerdotibus. Et sicut Psalmista ait: <hi>Deus
<pb n="0855A"/>
stetit in synagoga deorum, in medio autem deos dijudicat <note>(Psal. LXXXI, 1)</note>
          </hi>.
Essentialiter autem Deus
dicitur, sicut ipse ad Moysen dicit: <hi>Ego sum Deus
patris tui, Deus Abraham, Deus Isaac, Deus Jacob <note>(Exod. III, 6)</note>
          </hi>.
Unde Paulus apostolus volens nuncupativum
Dei nomen ab essentiali discernere, de
Redemptore nostro locutus est, dicens: <hi>Quorum patres,
ex quibus Christus secundum carnem, qui est
super omnia Deus benedictus in saecula <note>(Rom. IX, 5)</note>
          </hi>.
Qui enim nuncupative dicitur Deus, inter omnia;
qui vero essentialiter, Deus super omnia est. Ut ergo
ostenderet Christum naturaliter Deum, non hunc
Deum tantummodo, sed Deum super omnia esse
memoravit, quia et electus quisque, sicut praemisimus,
vel in exemplo justitiae praerogando positus
<pb n="0855B"/>
dici Deus potest, sed inter omnia, quoniam nuncupative
deus; Christus autem Deus est super
omnia, quia naturaliter Deus. Quem ergo Paulus
Deum super omnia, hunc Ezechiel propheta Deum
sublimem nominat. Postquam vero dictum est: <hi>Audiebam sonum alarum, quasi sonum aquarum multarum,</hi> 
quia adhuc additur: <hi>Quasi sonum sublimis Dei,</hi> 
etiam hoc intelligere possumus quod futurum electis
omnibus scimus. Alarum etenim sonitus, sicut diximus,
fuit in praedicatoribus sanctis: aquarum sonitus,
in conversis et sequentibus populis. Sed idem
ipse sonitus erit quandoque sonus sublimis Dei, quia
multitudo, quae nunc ad fidem per sanctos doctores
trahitur, quandoque in coelestem patriam congregabitur,
ut ibi omnes electi sine fine laudent, cum viderint
<pb n="0855C"/>
sine fine quem laudent. Et quia tunc perfecte
corpus Redemptoris efficitur omnis multitudo sanctorum,
juxta Pauli vocem dicentis: <hi>Quia et ipsa creatura
liberabitur a servitute corruptionis in libertatem gloriae filiorum
Dei <note>(Rom. VIII, 21)</note>
          </hi>; eique ita tunc inhaerent,
ut eis <emph>1237</emph> de corruptione, quae per resurrectionem
vincitur, jam nihil in suo sancto amore contradicat,
sed unita gloriae sui Redemptoris fiat; recte dicitur: <hi>Quasi sonum sublimis Dei.</hi> </p>
        </div3>
<div3>
          <head>4.</head>
          <p>
 Notandus est ordo describentis, quia prius
sonus ex alis animalium, qui postmodum quasi sonus
aquarum multarum, ad extremum vero quasi sonus
sublimis Dei dicitur. Quod enim prius praedicaverunt
sancti, hoc postmodum crediderunt atque tenuerunt
conversi ad fidem populi, qui ad extremum
<pb n="0855D"/>
quoque liberatori omnium reddent laudem in coelestia
sublevati. Sonus itaque animalium fit quasi
sonus aquarum, et sonus aquarum fit quasi sonus
sublimis Dei, quia laudem omnipotentis Domini,
<pb n="0856A"/>
quam prius in mundo pauci, hanc postmodum multi
clamaverunt. Et quam nunc multi clamant, cum
adhuc eis in semetipsis sua corruptio repugnat, hanc
in coelestem patriam electi omnes suo jam capiti
uniti resonabunt. Adhuc autem sanctorum animalium
opera virtutesque describuntur, cum subditur:
</p>
          <p>IBID.-- <hi>Cum ambularent, quasi sonus erat multitudinis,
ut sonitus castrorum.</hi> </p>
        </div3>
<div3>
          <head>5.</head>
          <p>
 Si per sonitum sublimis Dei laus nostri creatoris
in coelesti patria designatur, mirandum non est
quod rursus ad sanctorum opera in hac adhuc vita
viventium propheticus sermo refunditur, quia sanctus
Spiritus in corde prophetarum, quod simul ostendit
intus, non simul ejicit per linguam foras.
<pb n="0856B"/>
Aqua quippe scientiae qua prophetantis animus repletur,
in contemplatione vehementer exuberat. Sed
quia angustum est spiritui omne os hominis, id est
foramen carnis, ad explendam illam immensitatem
 quae conspicitur, proferendo lingua variatur. Postquam
ergo sonum alarum quasi sonum sublimis Dei
esse conspexit in coelis, rursus ad terras redit, et
pennata animalia quid hic agant loquitur, ut illic
summo mereantur, dicens: <hi>Cum ambularent, quasi
sonus erat multitudinis, ut sonitus castrorum.</hi> Cum
praedicatores sancti mundum praedicando et trahendo
circumeunt, animalia ambulant. Et quia hi etiam
quos colligunt, statim ut crediderint, in laudem
nostri creatoris exsurgunt, fit sonus quasi sonus
multitudinis. Et quia in praedicatione eadem bellum
<pb n="0856C"/>
contra aereas potestates sumunt, recte subjungitur: <hi>Ut sonitus castrorum.</hi> 
 Cum enim sanctis praedicatoribus
fideles populi conjunguntur, contra malignos
spiritus in procinctu fidei multitudines castrorum
fiunt. Et dum quotidie fideles quique coelestibus desideriis
replentur, terrena despiciunt, dura sibi pro
amore supernae patriae proponunt, contra potestates
aereas castra fiunt, quia armati fide et bonis operibus
muniti gradiuntur. Quasi enim quibusdam castris
spiritalis exercitus per Paulum dicitur: <hi>Induite
vos armaturam Dei, ut possitis stare adversus
insidias diaboli, quia non est nobis colluctatio adversus
carnem et sanguinem, sed adversus principes et
potestates, adversus mundi rectores tenebrarum harum,
contra spiritalia nequitiae in coelestibus (Eph. VI,
<pb n="0856D"/>
11, 12)</hi>.</p>
        </div3>
<div3>
          <head>5.</head>
          <p>
 Sanctorum ergo multitudines castra sunt;
quae bellum contra potestates aereas susceperunt. <emph>1238</emph> 
 Unde et sancta universalis Ecclesia ita sub
<pb n="0857A"/>
specie dilectae describitur, ut dicatur: <hi>Pulchra es,
amica mea, suavis et decora sicut Jerusalem, terribilis
ut castrorum acies ordinata <note>(Cant. VI, 3)</note>
          </hi>. Quia enim
Jerusalem pacis visio interpretatur, cujus nomine
patria coelestis exprimitur, sancta Ecclesia suavis
et decora ut Jerusalem dicitur, quia ejus vita et
desiderium, visioni jam pacis intimae comparatur, ut
in eo quod auctorem suum diligit, quod ejus speciem
videre concupiscit, de quo scriptum est: <hi>In quem
desiderant angeli prospicere <note>(I Petr. I, 12)</note>
          </hi>, per ipsa
jam amoris sui desideria angelis similis dicatur:
quae quanto Deo amabilis efficitur, tanto agit ut
malignis spiritibus terribilis fiat. Qualiter autem sit
terribilis, subjuncta comparatione ostenditur, id est, <hi>Ut castrorum acies ordinata 
 <note>(Cant. VI, 5)</note>
          </hi>. Quid est
<pb n="0857B"/>
quod sancta Ecclesia hostibus suis ut castrorum
acies sit timenda? Non enim a magno intellectu vacat
ista comparatio, et idcirco est subtiliter intuenda.
Scimus enim et constat quia castrorum acies
tunc hostibus terribilis ostenditur, quando ita fuerit
constipata atque densata, ut in nullo loco interrupta
videatur. Nam si ita disponitur, ut locus vacuus per
quem hostis possit ingredi dimittatur, profecto jam
suis hostibus terribilis non est. Et nos ergo cum
contra malignos spiritus spiritalis certaminis aciem
ponimus, summopere necesse est ut per charitatem
semper uniti atque constricti, et nunquam interrupti
per discordiam inveniamur, quia quaelibet bona in
nobis opera fuerint, si charitas desit, per malum
discordiae locus aperitur in acie, unde ad feriendos
<pb n="0857C"/>
nos valeat hostis intrare.</p>
        </div3>
<div3>
          <head>7.</head>
          <p>
 Antiquus vero inimicus castitatem in nobis,
si sine charitate fuerit, non timet, quia ipse nec carne
premitur, ut in ejus luxuria dissolvatur. Abstinentiam
non timet, quia ipse cibo non utitur, qui necessitate
corporis non urgetur. Distributionem terrenarum
rerum non timet, si eidem operi charitas
desit, quia divitiarum subsidiis nec ipse eget. Valde
autem in nobis charitatem veram, id est amorem
humilem quem nobis vicissim impendimus timet, et
nimis concordiae nostrae invidet, quia hanc nos
tenemus in terra, quam ipse tenere nolens amisit
in coelo. Bene ergo dicitur: <hi>Terribilis ut castrorum
acies ordinata <note>(Cant. VI, 9)</note>
          </hi>, quia electorum multitudinem
eo maligni spiritus pertimescunt, quo eos per
<pb n="0857D"/>
charitatis conco liam unitos contra se et conglobatos
aspiciunt.</p>
        </div3>
<div3>
          <head>8.</head>
          <p>
 Quanta autem sit concordiae virtus ostenditur,
cum sine illa virtutes reliquae, virtutes non esse
monstrantur. Magna enim est virtus abstinentiae;
sed si quis ita ab alimentis abstineat, ut caeteros in
cibo dijudicet, et alimenta eadem quae Deus creavit
ad percipiendum cum gratiarum actione fidelibus
<pb n="0858A"/>
etiam damnet <note>(Rom. XIV, 3, 6)</note>, quid huic virtus abstinentiae
facta est nisi laqueus culpae? Unde Psalmista
quoque nullam esse abstinentiam sine concordia
designans, ait: <hi>Laudate eum in tympano et choro <note>(Psal. CL, 4)</note>
          </hi>.
In tympano enim corium siccum resonat,
in choro autem voces concorditer cantant.
Quid ergo per tympanum nisi abstinentia, et quid
per chorum nisi charitatis concordia designatur?
Qui itaque sic abstinentiam tenet, ut concordiam
deserat, laudat quidem <emph>1239</emph> in tympano, sed non
laudat in choro. Et sunt nonnulli qui dum plus sapere
quam necesse est student, a proximorum pace
resiliunt, dum eos velut habetes stultosque contemnunt.
Unde per se Veritas admonet, dicens: <hi>Habete
in vobis sal, et pacem habete inter vos <note>(Marc. IX, 49)</note>
          </hi>,
<pb n="0858B"/>
ut quisquis habere sal sapientiae studet, curet necesse
est quatenus a pace concordiae nunquam recedat.
Quod vero de his duabus virtutibus diximus, hoc de
caeteris omnibus sentiendum est. Unde Paulus terribiliter
admonet, dicens: <hi>Pacem sequimini cum
omnibus, et sanctimoniam, sine qua nemo videbit Deum <note>(Hebr. XII, 14)</note>
          </hi>.</p>
        </div3>
<div3>
          <head>9.</head>
          <p>
 Quia autem nil sine concordia Deo placeat.
ipsa per se Veritas demonstrat, dicens: <hi>Si offers
munus tuum ad altare, et ibi recordatus fueris quia
frater tuus habet aliquid adversum te, relinque ibi
munus tuum ad altare, et vade prius reconciliari fratri
tuo, et tunc veniens offeres munus tuum <note>(Matth. V, 23,
24)</note>
          </hi>. Ecce a discordantibus accipere non vult sacrificium,
holocaustum suscipere recusat. Hinc ergo
<pb n="0858C"/>
perpendite, quantum sit malum discordiae, propter
quod et illud abjicitur, per quod culpa laxatur. Quia
vero electi semper in charitate conjuncti sunt, et haec
eadem eorum charitas sonum laudis reddit auctori,
malignis vero spiritibus, id est antiquis suis hostibus
poenam incutit timoris, recte nunc de pennatis
animalibus dicitur: <hi>Cum ambularent, quasi sonus
erat multitudinis, ut sonitus castrorum.</hi> </p>
        </div3>
<div3>
          <head>10.</head>
          <p>
 Libet autem ab exortu sanctae Ecclesiae fidei
oculo usque ad finem mundi tendere, et haec eadem
castra quomodo ambulent videre. Castra enim
multitudines appellantur exercitus, cum in procinctu
pergunt, aut in certo quolibet loco in itinere
demorantur. Castris ergo via est vita praesentis saeculi,
omnibus concorditer viventibus sanctis. Alia
<pb n="0858D"/>
autem sunt castra praedicantium, qui huc illucque
pro colligendis animabus in sancti operis procinctu
laborant. Alia castra continentium, atque ab hoc
mundo recedentium, qui contra malignorum spirituum
bella quotidie in corde se praeparant. Alia castra
bonorum conjugatorum, qui viventes in amore
omnipotentis Dei concorditer, sic vicissim sibi carnis
debitum solvunt, ut tamen quid Deo de bonis operibus
<pb n="0859A"/>
debeant, nullatenus obliviscantur. Sed et si qua
ut homines delinquunt, haec incessanter piis actibus
redimunt. Quia ergo distincti fidelium ordines, ab
exortu sanctae Ecclesiae usque ad finem mundi concorditer
viventes, contra potestates aereas dimicant,
castra ambulant; et fit quasi quidam castrorum sonitus,
quia in eis ad laudem omnipotentis Dei et virtutum
gladii et arma miraculorum sonant. De sanctis
vero animalibus adhuc subditur:
</p>
          <p>IBID.-- <hi>Cumque starent, demittebantur pennae eorum.</hi> </p>
        </div3>
<div3>
          <head>11.</head>
          <p>
 Stant sancta animalia quando ea quae Dei sunt
intenta contemplatione considerant. Sed eorum pennae
deponuntur, quia dum alta Dei judicia aspiciunt,
suae eis virtutes vilescunt. Quod aperte exponitur
<pb n="0859B"/>
cum statim subditur:
</p>
          <p>VERS. 25.-- <hi>Nam cum fieret vox super firmamentum
quod erat super caput eorum, stabant et submittebant
alas suas.</hi> </p>
        </div3>
<div3>
          <head>12.</head>
          <p>
 Firmamentum superius sub intellectu duplici <emph>1240</emph> 
 judicavimus exponendum. Possunt enim,
sicut dictum est <note>(Hom. 1, n. 18, 19)</note>, firmamenti
nomine coelestes potestates intelligi. Et potest firmamenti
nomine incarnatus Unigenitus, per hoc quod
in eum natura nostra ad aeternitatem firmata est,
designari. Prius ergo quid sentimus de angelis, et
postmodum de Domino angelorum, loquamur. Ecce
enim dicitur: <hi>Cum fieret vox super firmamentum, stabant,
et submittebant alas suas.</hi> Quo in loco, hoc
primo sciendum est, quia submittere, non ab inferiori
<pb n="0859C"/>
ad superiora tendere, sed a superiori ad inferiora
alas deponere debet intelligi, propter hoc quod
praemissum est: <hi>Cum starent demittebantur pennae
eorum.</hi> Quaerendum itaque nobis est quae sit vox quae
super firmamentum fit. Sed eamdem vocem melius
intelligimus, si, ab imis ad superiora gradientes,
quasi quibusdam passibus ascendamus. Sicut auditus
corporis excitatur voce, ita sensus mentis excitatur
intellectu, qui de interioribus agitur. Vox ergo est
in mente, quasi quidam sonus intelligentiae. Sed
sciendum est quia nostris sensibus aliquando vox
carnis loquitur, aliquando vox animae, aliquando
vox firmamenti, aliquando vox quae super firmamentum
est.
<pb n="0859D"/>
</p>
        </div3>
<div3>
          <head>13. </head>
          <p>
Ponamus enim ante oculos quod quispiam sit
laesus a proximo, qui ex humana ratione cogitat ut
vicem laesioni reddat, malum pro malo retribuat,
huic vox carnis loquitur in mente, quia cum divina
mandata praecipiant bene nos facere his qui nos oderunt <note>(Matth. V, 44)</note>,
quisquis malefacere se odientibus
cogitat, in ejus animo vox carnis sonat. Multa
terrena quotidie agimus, post haec ad orationem redimus.
Accenditur ad compunctionem animus, sed
earum rerum quas egimus imagines versantur in
mente, et intentionem compunctionis praepediunt in
oratione; et quod volentes foris egimus, hoc interius
patimur inviti, ut quaedam cogitationum phantasmata
mentem per imagines corporeas dispergant,
<pb n="0860A"/>
ne stricte totam in oratione se colligat. Haec quoque
vox carnis est.</p>
        </div3>
<div3>
          <head>14.</head>
          <p>
 Cum vero et ista subigimus, atque ab oculis
mentis cunctas corporeas imagines effugamus, ipsam
in nobismetipsis naturam animae quaerentes, qualis
sit quae carnem vivificare potest, sed semetipsam
stringere in bonis cogitationibus sicut desiderat non
potest, invenimus quemdam intellectualem spiritum
per creatoris potentiam viventem, corpus quod sustinet
vivificantem, sed tamen oblivioni subditum,
mutabilitati subjectum, quem saepe timor afficit, laetitia
extollit. Ipse itaque intellectus animae vox ejus
est, quia sonat quod est, quae tamen adhuc vox sub
firmamento est.</p>
        </div3>
<div3>
          <head>15.</head>
          <p>
 Sed transcendentes animam, vocem de firmamento
<pb n="0860B"/>
quaerimus, cum illa sanctorum angelorum innumera
multitudo in omnipotentis Domini conspectu
qualis sit investigamus, quae sit in eis sine fine festivitas
visionis Domini, quae laetitia sine defectu, qui
amoris ardor non crucians, sed delectans; quantum
in eis sit desiderium visionis Dei cum satietate, et
quanta satietas cum desiderio. In quibus nec desiderium
poenam generat, nec satietas fastidium parit.
Quomodo inhaerendo beatitudini sint beati, quomodo
contemplando semper aeternitatem sint aeterni, quomodo
conjuncti vero <emph>1241</emph> lumini facti sint lux,
quomodo aspicientes semper incommutabilem mutati
sint in incommutabilitatem. Sed cum ista de
angelis cogitamus, adhuc vox de firmamento est, non
super firmamentum.
<pb n="0860C"/>
</p>
        </div3>
<div3>
          <head>16. </head>
          <p>
Transeat ergo animus, et ab ipsis transcendat
omne quod creatum est. In solo creatoris sui lumine
fidei oculos figat, quod unus vivificet omnia qui creavit
Deus; quod ubique est et ubique totus est; quod
incircumscriptus et incomprehensibilis sentiri potest,
et videri non potest; quod nusquam deest, et tamen
ab iniquorum cogitationibus longe est; quod nec ibi
deest, ubi longe est, quia ubi non est per gratiam,
adest per vindictam; quod omnia tangit, nec tamen
aequaliter omnia tangit. Quaedam enim tangit ut sint,
nec tamen ut vivant et sentiant, sicut sunt cuncta
insensibilia. Quaedam tangit ut sint, vivant, et sentiant,
nec tamen ut discernant, sicut sunt bruta animalia.
Quaedam tangit ut sint, vivant, et sentiant, et
discernant, sicut est humana et angelica natura. Et
<pb n="0860D"/>
cum ipse nunquam sibimetipsi sit dissimilis, dissimiliter
tamen tangit dissimilia. Quod ubique praesens
est, et inveniri vix potest; quod stantem sequimur,
et apprehendere non valemus. Ponamus ergo ante
oculos mentis quae illa natura sit quae tenet omnia,
implet omnia, circumplectitur omnia, superexcedit
omnia, sustinet omnia. Nec alia ex parte sustinet,
atque alia superexcedit; neque alia ex parte implet,
atque alia circumplectitur; sed circumplectendo implet,
implendo circumplectitur, sustinendo superexcedit,
superexcedendo sustinet. Hujus naturae potentiam
cum strictus in ea cogitat animus, vox super
firmamentum fit, quia ejus intellectum concipit, qui
<pb n="0861A"/>
et angelorum sensum sua incomprehensibilitate transcendit.</p>
        </div3>
<div3>
          <head>17.</head>
          <p>
 Cum ergo vox super firmamentum fit, stant
animalia, et submittunt alas suas, quia sanctorum
mentes cum creatoris sui potentiam intenta contemplatione
considerant, vilescunt eorum animo virtutes
quas habent; et tanto fiunt apud se humiles, quanto
eis illud altum est quod super angelos sonat. Fortasse
enim doctores sunt; sed cum coeperint tacita
mente cogitare quae sit ineffabilis Dei sapientia, quae
mentes hominum sine strepitu verborum docet, et
quomodo haec eadem sapientia si auditorum mentes
non doceat, vox docentium vacue laborat, sua eis
doctrina protinus vilescit, quia neque qui plantat est
aliquid, neque qui rigat, sed qui incrementum dat
<pb n="0861B"/>
Deus <note>(I Cor. III, 7)</note>. Fortasse prophetae sunt; sed
cum tacita mente considerant quia prophetiae suae
oculo simul omnia Divinitatis mysteria penetrare non
possunt, quoniam sicut ait Apostolus: <hi>Ex parte cognoscimus,
et ex parte prophetamus <note>(I Cor. XIII, 9)</note>
          </hi>,
in illa immensitate secretorum vident quia parum est
omne quod vident, atque ex ipsa immensa altitudine
luminis considerant quam minus sit illud quod
intento oculo quasi per rimas viderunt. Deponant
ergo alas suas, cum vox super firmamentum fit, id est
humilientur in eo quod apprehendunt cum superna
conspiciunt quae ab eis comprehendi non possunt.</p>
        </div3>
<div3>
          <head>18.</head>
          <p>
 Saepe etiam sanctorum cogitationibus ipsa quae
habent bona blandiuntur, ut eorum mentes in aliqua
sui fiducia elevent; sed protinus ad occulta Dei judicia,
<pb n="0861C"/> <emph>1242</emph> 
 recurrunt, quomodo alii ex virtutibus
ad infernum per elationem corruunt, alii ex vitiis
correcti ad coelum per humilitatem levantur. Unde
nos ad humilitatem revocans Propheta terret et admonet,
dicens: <hi>Venite, et videte opera Domini, quam
terribilis in consiliis super filios hominum <note>(Psal. LXV,
5)</note>
          </hi>. Quis enim digne considerare valeat quantus super
nos terror sit consiliorum Dei, quando et alter ex
virtutibus in finem tendit ad vitia, et alter ex vitiis
in virtutibus concludit finem? Quia juxta Salomonis
vocem: <hi>Sunt justi atque sapientes, et opera eorum in
manu Dei. Nec tamen scit homo utrum amore vel odio
dignus sit, sed omnia in futuro servantur incerta <note>(Eccle.
IX, 1)</note>
          </hi>, Et: <hi>Est via quae videtur hominibus recta, et
novissimum ejus ducit ad mortem <note>(Prov. XIV, 12)</note>
          </hi>.
<pb n="0861D"/>
Haec itaque occulti judicii profunda cogitare, quid
est aliud quam alas deponere, id est de nulla jam
virtute confidere, sed sub magno timore trepidare?
Sive enim omnipotentis Dei naturam considerent,
sive ejus judicia perpendant, trepidant, pertimescunt.
Eis ergo quasi alas deponere est virtutes quas habent
humiliare.</p>
        </div3>
<div3>
          <head>19.</head>
          <p>
 Sic Abraham alas deposuit, qui quando loqui
cum Deo coepit, pulverem et cinerem se esse cognovit
dicens: <hi>Loquar ad Dominum meum, cum
sim pulvis et cinis <note>(Genes. XVIII, 27)</note>
          </hi>? Sic Moyses
alas deposuit, qui eruditus omni scientia Aegyptiorum
<pb n="0862A"/> <note>(Act. VII, 22)</note>,
mox ut verba Domini audivit, verba
se non habere deprehendit, dicens: <hi>Obsecro, Domine,
non sum eloquens ab heri et nudiustertius. Ex quo enim
locutus es ad servum tuum, impeditioris et tardioris linguae
sum <note>(Exod. IV, 10)</note>
          </hi>. Ac si aperte diceret: Postquam
a te verba vitae audio, confusum me in verbis
prioribus agnosco. Sic Isaias, cujus vita Domino ad
praedicandum placuerat, cum, eumdem Dominum
contemplatus, carbone de altari in ore tactus est, ait: <hi>Vae mihi quia tacui, quia vir pollutus labiis ego sum <note>(Isai. VI, 3)</note>
          </hi>.
Ecce ad superiora sublevatus, sibimetipsi
de labiorum pollutione displicuit. Nisi enim coelestis
munditiae alta conspiceret, esse se judicabilem
non invenisset. Sic loquente Domino Jeremias clamat: <hi>A, a, a, Domine Deus, ecce nescio loqui, quia
<pb n="0862B"/>
puer ego sum 
 <note>(Jerem., I, 6)</note>
          </hi>. Juxta enim ea verba
quae audiebat verba se non habere cognoverat. Sic
Daniel sublimem visionem videns, per plurimos dies
elanguit et aegrotavit <note>(Dan. VIII, 27)</note>, quia hi qui in
virtutibus fortes sunt, cum altiora Dei conspiciunt,
in sua sibimet aestimatione infirmi atque imbecilles
fiunt. Sic beatus Job, de quo Dominus amicis illius
dixit: <hi>Non estis locuti coram me rectum, sicut servus
meus <note>(Job. XLII, 7)</note>
          </hi>, cum verba Dei colloquentis audiret,
respondit, dicens: <hi>Insipienter locutus sum, et
quae ultra modum excederent scientiam meam <note>(Ibid., 3)</note>
          </hi>.
Et paulo post: <hi>Idcirco ipse me reprehendo, et ago poenitentiam
in favilla et cinere <note>(Ibid., 6)</note>
          </hi>. Qui enim
quantum ad homines sapienter locutus fuerat, loquentem
sibi Deum audiens, insipienter se locutum
<pb n="0862C"/>
fuisse reprehendit, quia in contemplatione verae
sapientiae sua ei sapientia viluit. Ad vocem
ergo desuper venientem animalia alas deponunt,
quia virtutem Dei sive in natura sua contemplari
requiramus, sive in occultis judiciis investigare cogitemus,
pro eo quod ejus alta nobis impenetrabilia
sunt, nostra nobis si qua inesse bona credebantur
vilescunt. Et qui in quantulacunque scientia volare
 credebamur, invisibilem <emph>1243</emph> super nos naturam,
et impenetrabilia ejus judicia perpendentes, submissis
alis humiliter stamus. Sequitur:
</p>
          <p>VERS. 26.-- <hi>Et super firmamentum quod erat imminens
capiti eorum, quasi aspectus lapidis sapphiri,
similitudo throni; et super similitudinem throni, similitudo
quasi aspectus hominis desuper.</hi> </p>
<pb n="0862D"/>
</div3>
<div3>
          <head>20. </head>
          <p>
Quid per thronum nisi illae virtutes angelicae
designantur, quae ipsos quoque angelos dignitate loci
superioris excedunt? Nam cum angeli nuntii dicantur,
et saepe angeli ad annuntianda quaedam hominibus
veniant, throni missi ad ministerium nuntii
nusquam leguntur, quia eis longe sublimius creator
omnium praesidet. Unde Paulus apostolus ordines
coelestium agminum, quos ad tertium coelum raptus
viderat, describens, ait: <hi>Sive throni, sive dominationes,
sive principatus, sive potestates, omnia per ipsum,
et in ipso creata sunt <note>(Col. I, 16)</note>
          </hi>. Thronos igitur
ante eos angelorum ordines dixit, quibus illos praelatos
<pb n="0863A"/>
esse cognovit. Bene autem thronus lapidi sapphiro
comparatur, quoniam lapis sapphirus aereum
habet colorem. Virtutes ergo coelestium lapide sapphiro
designantur, quia hi spiritus, quibus Deus omnipotens
altius praesidet, superioris loci in coelestibus
dignitatem tenent. Super thronum vero similitudo
hominis, quia et super illas virtutes, quae et ipsos
angelos antecedunt, nostri est gloria Redemptoris.
Notandum ergo qui ordo servatur. Super animalia
enim firmamentum, super firmamentum thronus,
super thronum homo esse describitur, quia et super
sanctos homines adhuc in hac corruptione corporis
viventes angeli, et super angelos superiores et Deo
proximae angelicae potestates, super potestates vero
Deo proximas elevatus est Mediator Dei et hominum
<pb n="0863B"/>
homo Christus Jesus.</p>
        </div3>
<div3>
          <head>21.</head>
          <p>
 Sin vero, ut praediximus, firmamenti nomine
Mediator Dei et hominum pro assumpta humanitate
debet intelligi, quia sub unius nominis appellatione
solent per prophetiae spiritum multa signari, vox super
firmamentum facta est, quae super baptizatum
Dominum de coelo sonuit, dicens: <hi>Tu es Filius meus
dilectus, in te complacui <note>(Luc. III, 22)</note>
          </hi>. Vel sicut per
evangelistam alium dicitur: <hi>Hic est Filius meus dilectus,
in quo mihi complacui <note>(Matth. III, 17)</note>
          </hi>. Quaeramus
igitur quomodo hanc vocem animalia audiunt,
et alas deponunt. Habacuc propheta requisitus dicat: <hi>Domine, audivi auditum tuum, et timui; consideravi
opera tua, et expavi 
 <note>(Habac. III, 1)</note>
          </hi>. Quid est autem
quod Pater de Filio loquitur, dicens: <hi>In quo mihi
<pb n="0863C"/>
complacui?</hi> Omnis enim qui poenitendo corrigit aliqua
quae fecit, eo ipso quod poenitet, se sibi displicuisse
indicat, quia emendat quod fecit. Et quia omnipotens
Pater, sicut intelligi ab hominibus poterat,
humano modo de peccatoribus locutus est, dicens: <hi>Poenitet me fecisse hominem super terram 
 <note>(Genes. VI, 6)</note>
          </hi>,
quasi sibimetipsi displicuit in peccatoribus quos creavit.
In solo autem sibi unigenito Domino nostro Jesu
Christo complacuit, quia hunc inter homines hominem
creasse eum non poenituit, in quo peccatum nullum
omnimodo invenit, sicut de illo per Psalmistam dicitur: <hi>Juravit Dominus et non poenitebit eum, tu es
sacerdos in aeternum secundum ordinem Melchisedech <note>(Psal. CIX, 4)</note>
          </hi>.
In solo ergo sibi Redemptore nostro
complacuit Pater, quia <emph>1244</emph> in eo solo non invenit
<pb n="0863D"/>
culpam, in qua se reprehendat quasi per poenitentiam.</p>
        </div3>
<div3>
          <head>22.</head>
          <p>
 Sancta itaque animalia vocem super firmamentum
audiant, et pertimescant, quia si solus sine
peccato est, in ejus innocentia aspiciunt in quantis
ipsa quotidie delinquant, quae necesse est ut incessanter
defleant. Considerent quoque quia et ipse
auctor vitae sine passionis dolore ex hac vita non
exiit. Et haec ergo vox super firmamentum facta est,
quia omnipotentis Patris sententia etiam de morte ac
resurrectione Unigeniti processit. Sed cum vox super
<pb n="0864A"/>
firmamentum fit, stant animalia, et submittunt
alas suas, quia sancti quique cum ipsum quoque
Unigenitum flagellatum in hoc mundo conspiciunt,
deponunt si quid de suis meritis praesumunt. Nam
si ipse hinc sine flagello non exiit, qui venit sine
peccato, quomodo flagellis digni non erunt, qui huc
cum peccato venerunt? Ipsum ergo firmamentum,
quod est super caput animalium, id est quod transcendit
mentes sanctorum, habet super se vocem,
quia Redemptor noster eam quam cum Patre disposuit
ex divinitate sententiam pertulit in carne, quam
audientes justi terrentur, et omnem de suis viribus
praesumptionem deponunt. Quibuslibet etenim virtutibus
polleat, quid digna est vita peccatorum, si
et ejus vita pro nobis flagello subjacuit, quae subdita
<pb n="0864B"/>
nulli peccato fuit?</p>
        </div3>
<div3>
          <head>23.</head>
          <p>
 Sed ecce gravis nobis quaestio oritur, cum
dicitur quia super firmamentum quod erat imminens
capiti eorum, quasi aspectus lapidis sapphiri, similitudo
throni. Si enim per firmamentum Dominus,
et per lapidem sapphirum, et similitudinem throni
summae illae potestates angelicae figurantur, quomodo
super firmamentum, id est super Dominum esse
credendae sunt, cum et mox subditur: <hi>Et super similitudinem
throni, similitudo quasi aspectus hominis
desuper?</hi> Nam si ita, ut dictum est, per firmamentum
exprimitur Dominus, et rursus homo accipitur
Dominus, qua ratione potest intelligi et ipse
super thronum, et ipse sub throno? Sed astrictos
hujus quaestionis nodos ipse solvit, de quo loquimur,
<pb n="0864C"/>
qui afflatu sancti Spiritus ea quae clausa sunt aperit.
Incarnatus enim Unigenitus Patris per hoc quod
homo factus est, infra angelos fuit, sicut de eo scriptum
est: <hi>Minuisti eum paulo minus ab angelis <note>(Psal. VIII, 6)</note>
          </hi>.
Resurgens autem et ascendens in
coelos, omnibus angelicis potestatibus praesidet, sicut
de eo illic rursum scriptum est: <hi>Omnia subjecisti
sub pedibus ejus <note>(Ibid., 7)</note>
          </hi>. Et sicut ipse ait: <hi>Data est
mihi omnis potestas in coelo et in terra <note>(Matth. XXVIII,
18)</note>
          </hi>. Firmamentum ergo sub throno, et homo super
thronum est, quia per humanae assumptionem naturae
et ipse est sub angelis natus, et ipse super angelos
exaltatus. Qui et priusquam per resurrectionis
exaltaretur gloriam, divinitate super angelos fuit;
sed tamen ab angelis, ut dictum est, humanitate minoratus,
<pb n="0864D"/>
ex qua morti subjacuit. At postquam mortem
resurgendo calcavit, humanitatem suam etiam
 majestatibus archangelorum superposuit. Prius itaque
thronus super firmamentum, et post homo super
thronum visus esse describitur, quia humani generis
Redemptor humanitatem, quam descendendo sub angelis
assumpsit, ascendendo super angelos exaltavit.
Sic vero factum eum sub angelis dicimus, <emph>1245</emph> 
sicut factum sub lege, praedicante Apostolo, audivimus <note>(Philip. II, 9)</note>.
Assumptam ergo humanitatem
<pb n="0865A"/>
sub angelis accipimus pro ea minoratione in qua dignatus
est apparere.</p>
        </div3>
<div3>
          <head>24.</head>
          <p>
 Nam mox ut Verbum caro factum est, mox
Deus homo potestate super angelos fuit. De ipso
quippe ante passionem scriptum est: <hi>Ecce angeli
accesserunt, et ministrabant ei <note>(Joan. I, 15; Matth. IV,
11)</note>
          </hi>. Sed tamen ut humanitatis ejus infirmitas monstraretur,
rursum de eo scriptum est: <hi>Apparuit illi
angelus de coelo, confortans eum <note>(Luc. XXII, 43)</note>
          </hi>. In
documento ergo utriusque naturae huic et angeli ministrare,
hunc et angelus confortare describitur.
Unus quippe in utraque natura, quoniam qui Deus
ante saecula exstitit, homo factus est in fine saeculorum.
Cui tamen ante passionem suam et angeli ministrant,
et hunc angelus confortat. Post passionem
<pb n="0865B"/>
vero atque resurrectionem ejus, huic angeli ministrare
possunt, sed jam hunc confortare non possunt,
quia, ut praedictum est, etsi prius firmamentum sub
throno apparuit, jam tamen homo super thronum
est. In cujus persona, ut propheta sanctus adunationem
utriusque naturae se vidisse ostenderet, protinus
adjunxit:
</p>
          <p>VERS. 27.-- <hi>Et vidi quasi speciem electri.</hi> </p>
        </div3>
<div3>
          <head>25.</head>
          <p>
 Quid est quod aspectus hominis videtur in
throno quasi species electri, nisi quod in electro,
sicut longe superius diximus <note>(Supra hom. 2, n. 14)</note>,
aurum argentumque miscetur, ut res una ex metallis
duobus fiat? In qua et per argentum auri claritas
temperatur, et per auri claritatem species clarescit
argenti. In Redemptore autem nostro utraque natura,
<pb n="0865C"/>
id est divinitatis et humanitatis inconfuse ac
inseparabiliter unita sibimet atque conjuncta est ut
et per humanitatem divinitatis ejus claritas nostris
posset oculis temperari, et per divinitatem humana
in eo natura claresceret, atque exaltata fulgorem ultra
hoc quod creata fuerat haberet. Ipse vero aspectus
hominis super thronum, et species electri quam
vidit qualis ei apparuerit adhuc describens subjungit:
</p>
          <p>IBID.-- <hi>Velut aspectus ignis intrinsecus per circuitum,
a lumbis ejus et desuper; et a lumbis ejus usque
deorsum vidi quasi speciem ignis splendentis in circuitu.</hi> </p>
        </div3>
<div3>
          <head>26.</head>
          <p>
 Quid est quod Mediator Dei et hominum homo
Christus Jesus a lumbis et desuper aspectum ignis intrinsecus
<pb n="0865D"/>
per circuitum habere describitur, et a
lumbis et deorsum speciem ignis splendentis in circuitu?
Investigandum namque est quare a lumbis
et desuper ignem intrinsecus, nec tamen splendentem
ignem habere narratur; a lumbis vero et deorsum
habere ignis speciem dicitur, non tamen hunc habere
<pb n="0866A"/>
intrinsecus memoratur, quia et splendentem et in
circuitu hunc habere describitur. Quid enim lumborum
nomine, nisi propago mortalitatis exprimitur?
Propter quod etiam de Levi dicitur quia adhuc
in lumbis patris erat cum Melchisedech occurrit
Abrahae <note>(Hebr. VII, 10)</note>. De lumbis vero Abrahae
virgo Maria exiit, in cujus utero Unigenitus Patris
per Spiritum sanctum <emph>1246</emph> incarnari dignatus est.
Ex qua incarnatione universo innotuit mundo Deus,
sicut per Psalmistam dicitur: <hi>Accingere gladium
tuum circa femur tuum, potentissime <note>(Psal XLIV, 4)</note>
          </hi>.
Gladium etenim circa femur potentissimus sumpsit,
quia sermo praedicationis illius ex incarnatione convaluit.
Quid vero iste ignis designat, nisi ardorem
sancti Spiritus, qui corda quae repleverit incendit?
<pb n="0866B"/>
De quo ipsa Veritas dicit: <hi>Ignem veni mittere in terram <note>(Luc. XII, 49)</note>
          </hi>.
Quid est ergo quod in hoc aspectu
hominis qui prophetae apparuit a lumbis superius
intrinsecus per circuitum ignis ardet, a lumbis vero
inferius non ignis intrinsecus, sed in circuitu resplendet,
nisi quod ante incarnationem unigeniti
Redemptoris nostri, sola intra se Judaea ardorem
amoris ejus habuit; post incarnationem vero illius
in circuitu ejus ignis resplenduit, quia in universo
mundo gentibus claritatem sancti Spiritus effudit?
Prius ergo ignis intrinsecus erat, sed splendor non
erat, quia Spiritus sanctus in multis quidem patribus
Judaeam replebat, sed ad notitiam gentium necdum
ejus lumen emicuerat. A lumbis vero ejus et
deorsum ignis in circuitu splendet, quia postquam
<pb n="0866C"/>
de Virgine carnem sumpsit, in humano genere longe
lateque sancti Spiritus dona dilatavit. Et notandum
quod ignis iste a lumbis superius per circuitum esse
describitur, non extrinsecus sed intrinsecus, quia
amoris flamma, sicut dictum est, in electis atque
spiritalibus viris ubique in suis finibus Judaeam replevit.
Nec tamen exibat extrinsecus, quia sese in
multitudinem gentium non dilatabat. Quae ardoris
flamma visa est postmodum in circuitu splendere,
quia per mundi cardines in universis gentibus omnipotentis
Dei coepit amor excrescere.</p>
        </div3>
<div3>
          <head>27.</head>
          <p>
 Erat ergo prius ignis intrinsecus, cum Jacob
diceret: <hi>Salutare tuum exspectabo, Domine <note>(Genes.
XLIX, 18)</note>
          </hi>. Quod enim salutare dicimus Latine, hoc
verbo Hebraico Jesus dicitur. In quo verbo beati
<pb n="0866D"/>
Jacob mens ostenditur quomodo Jesu desiderio ardebat,
quem se moriens exspectare perhibebat. Ardebat
ignis cum Moyses diceret: <hi>Si inveni gratiam in
conspectu tuo, ostende mihi temetipsum, ut videam te <note>(Exod. XXXIII, 13)</note>
          </hi>.
Ardebat ignis in mente cum David
diceret: <hi>Sitivit anima mea ad Deum vivum;
<pb n="0867A"/>
quando veniam et parebo ante faciem Dei mei? <note>(Psal.
XLI, 3.)</note>
          </hi>? Qui incarnationem Verbi desiderans, ait: <hi>Ostende nobis, Domine, misericordiam tuam, et salutare
tuum da nobis 
 <note>(Psal. LXXXIV, 8)</note>
          </hi>. Ardebat ignis
cum Simeon, de corruptione vitae praesentis exire
desiderans, audivit non prius visurum se mortem, nisi
videret Christum Domini <note>(Luc. II, 26)</note>. Sed ecce jam
ignis iste quasi sub lumbis exterius resplendet, quia
universa gentilitas incarnati Dei est amore succensa.</p>
        </div3>
<div3>
          <head>28.</head>
          <p>
 Quod tamen intelligi et aliter potest, quia
Redemptor noster Deus Dominus Jesus Christus per
humanitatem suam hominibus innotuit, qui per divinitatem
notus angelis et ante incarnationem fuit.
Nobis ergo a lumbis inferius resplendet in circuitu,
cujus ignis intrinsecus a lumbis superius ardet in
<pb n="0867B"/>
coelo, quia illi coelestes spiritus <emph>1247</emph> eum in divinitate
sua conspiciunt, et amoris ejus ignibus accenduntur.
Nos vero, qui hunc ex assumpta humanitate
diligimus, adhuc in hac corruptibili vita positi,
splendorem ignis illius foris habemus. Unus
itaque super thronum est, qui et super lumbos
ignem intrinsecus habet in angelis, et sub lumbis
ignem in circuitu habet in hominibus, quia in omne
quod ab angelis amatur, per omne quod ab hominibus
desideratur, unus est qui in cordibus ardet
amantium. Hinc est enim quod magnae illae potestates
angelicae Seraphin, id est incendium, nominantur.
Hinc de ipso omnium Creatore scriptum est: <hi>Deus noster ignis consumens est 
 <note>(Hebr. XII, 29; Deut.
IV, 24)</note>
          </hi>. Ignis enim Deus dicitur, quia flammis amoris
<pb n="0867C"/>
sui incendit mentes quas replet. Et idcirco seraphin
incendium dicuntur, quia potestates ei
proximae in coelis inaestimabili amoris ejus igne
succensae sunt. Ex hoc igne succensa ardent in terra
corda justorum. Hoc igne calefacta redeunt ad poenitentiam
corda peccantium, quae inflammata vehementer
timorem in amorem vertunt. Nam quae prius
tabescere metu coeperant, postmodum igne amoris
flagrant. Et quia ejus membra sunt electi angeli
in coelo, ejus membra sunt conversi homines in
terra; unus homo est qui et super lumbos ardet intrinsecus,
et sub lumbis inferius ignis sui splendorem
in circuitu emittit, quia et angelos ad amorem suum
per divinitatem tenuit, et homines ad sancti ardoris
sui desiderium ex humanitate revocavit. Sequitur:
</p>
          <p>
            <pb n="0867D"/>VERS. 28.-- <hi>Velut aspectus arcus, cum fuerit in
nube in die pluviae.</hi> </p>
        </div3>
<div3>
          <head>29.</head>
          <p>
 Arcum omnipotens Deus inter se atque homines
in signo posuit, ut ultra mundum diluvio non
deleret, dicens: <hi>Arcum meum ponam in nubibus, et
erit signum foederis inter me et inter terram. Cumque
obduxero nubibus coelum, apparebit arcus meus in nubibus,
et recordabor foederis mei vobiscum <note>(Genes. IX,
13)</note>
          </hi>. Unde et in arcu eodem color aquae et ignis simul
<pb n="0868A"/>
ostenditur, quia et ex parte est coeruleus, et
ex parte rubicundus, ut utriusque judicii testis
sit, unius videlicet faciendi, et alterius facti, sed
quia mundus quidem judicii igne cremabitur, sed
jam non ulterius faciendi, aqua jam diluvii non
deletur <note>(II Petr. III, 7)</note>. Quid est autem quod splendentem
ignem a lumbis hominis throno praesidentis,
sicut aspectus arcus cum fuerit in nube in die
pluviae, propheta conspexit? Quia enim per ignem,
sicut dictum est, ardor sancti Spiritus designatur,
quae similitudo est arcus et spiritus ut ignis
qui apparuit quasi aspectus arcus apparuisse diceretur?
Sed si ipsi quam praediximus visioni
arcus intendimus, quomodo arcus significet spiritum
videmus. In arcu quippe, sicut praefatus sum,
<pb n="0868B"/>
aqua et ignis apparent. Et post Mediatoris adventum,
eo virtus Spiritus sancti in humano genere claruit,
quo electos Dei et aqua baptismatis lavit, et igne divini
amoris incendit. Quasi enim admisto colore
aquae simul et ignis quidam arcus in nube ad propitiationem
ponitur, cum Veritas dicit: <hi>Nisi quis
renatus fuerit ex aqua et Spiritu sancto, non potest introire
in regnum Dei <note>(Joan. III, 5)</note>
          </hi>. Qui arcus in nube
est in die pluviae, quia in dominica incarnatione, et
in effusione praedicationis ostenditur, <emph>1248</emph> ut ad
veniam corda credentium, Domino parcente, revocentur.
Nubem enim Redemptoris carnem non inconvenienter
accipimus, de qua per Psalmistam dicitur: <hi>Qui ponit nubem ascensum suum 
 <note>(Psal. CIII, 3)</note>
          </hi>.
Nubem quippe ascensum suum posuit, quia is qui divinitate
<pb n="0868C"/>
ubique est, carne ad coelestia ascendit. Expleta
vero omni mystica visione, subjungit:
</p>
          <p>IBID., ET CAP. II, VERS. 1.-- <hi>Hic erat aspectus
splendoris per gyrum, et haec visio similitudinis gloriae
Domini.</hi> </p>
        </div3>
<div3>
          <head>30.</head>
          <p>
 Quid enim in universo mundo sancti Spiritus
gratia agat aspiciens, ait: <hi>Hic erat aspectus splendoris
per gyrum.</hi> Quae vero interius ejusdem sancti Spiritus
gloriae maneat, considerare volens, sed sicut
erat non valens, subjungit: <hi>Et haec visio similitudinis
gloriae Domini.</hi> Non enim ait: Visio gloriae, sed
similitudinis gloriae, ut videlicet ostendatur quia
quantalibet se intentione mens humana tetenderit,
etiamsi jam phantasias imaginum corporalium a cogitatione
compescat, si jam omnes circumscriptos
<pb n="0868D"/>
spiritus ab oculis cordis amoveat, adhuc tamen in
carne mortali posita videre gloriam Dei non valet
sicut est. Sed quidquid de illa est quod in mente
resplendet, similitudo, et non ipsa est. Unde et
ille praedicator qui raptus usque ad tertium coelum
fuerat dicebat: <hi>Videmus nunc per speculum in aenigmate <note>(I Cor. XIII, 12)</note>
          </hi>.</p>
        </div3>
<div3>
          <head>31.</head>
          <p>
 Qua in re non despicienda nobis quaestio oritur,
quomodo Joannes evangelista, cum erga miracula
<pb n="0869A"/>
Redemptoris nostri Judaeorum perfidiam etiam
ex verbis propheticis descripsisset, adjungit, dicens: <hi>Haec dixit Isaias quando vidit gloriam ejus, et locutus
est de eo 
 <note>(Joan. XII, 41)</note>
          </hi>. Et si Ezechiel non gloriam,
sed gloriae similitudinem vidit, quid est quod
iste similitudinem gloriae, et ille ejus gloriam vidisse
describitur? Sed cum Joannes evangelista prius miracula
Redemptoris nostri narravit, atque infidelitatem
Judaeorum postmodum subdidit, hanc ejusdem
Redemptoris nostri gloriam, quae in mundo apparuit,
Isaiam vidisse manifestat. Omne enim quod in terra
 mirum divinitus agitur gloria omnipotentis Dei est,
et ejus gloria in omnibus factis videtur. Isaias ergo
ejus gloriam in terra vidit; Ezechiel vero ejus gloriam
in coelo, sicuti est, videre non potuit, quia aliter
<pb n="0869B"/>
est gloria ejus in rebus factis, atque aliter in semetipso.
Haec ergo ejus gloria quae in rebus est videri
potest, illa vero quae in ipso est videri modo nisi
per similitudinem non potest. Sed hanc eamdem similitudinem
gloriae quia propheta vel sublevatus portare
non potuerit cognoscamus. Sequitur:
</p>
          <p>IBID.-- <hi>Et vidi, et cecidi in faciem meam.</hi> </p>
        </div3>
<div3>
          <head>32.</head>
          <p>
 Quid ergo de hoc viro fieret, si ita ut est ejus
gloriam vidisset, qui similitudinem gloriae illius videns,
sed ferre non valens, cecidit? Qua in re cum
magno moerore pensare et considerare cum lacrymis
debemus in quantam miseriam et infirmitatem
cecidimus, qui et ipsum bonum ferre non possumus
ad quod videndum creati sumus. Est tamen et aliud
quod de prophetae facto consideremus in nobis. Propheta
<pb n="0869C"/>
enim mox ut gloriae Domini similitudinem vidit,
in faciem suam cecidit. Cujus similitudinem
gloriae quia nos per <emph>1249</emph> spiritum prophetiae videre
non possumus, hanc assidue cognoscere et sollicite
contemplari in sacro eloquio, in coelestibus
monitis, in praeceptis spiritualibus debemus. Qui
cum aliquid de Deo conspicimus, in faciem nostram
cadimus, quia ex malis erubescimus, quae nos meminimus
perpetrasse. Ibi enim cadit homo, ubi confunditur.
Unde et Paulus quasi quibusdam in facie
jacentibus dicebat: <hi>Quem ergo fructum habaistis tunc
in illis, in quibus nunc erubescitis <note>(Rom. VI, 21)</note>
          </hi>?</p>
        </div3>
<div3>
          <head>33.</head>
          <p>
 Ecce coelestis gratiae dono largiente, obvolutum <emph>1250</emph> 
 mysteriis libri initium in Ezechiel propheta
discussimus, et dicta mystica mortaliter disserentes,
<pb n="0869D"/>
volantem prophetiae theoriam ad terram
traximus, ut quae prius parvulorum animis mihique
similium volabat, sed non elevabat, jam nunc ab eis
legatur et cognoscatur, et volet et levet. Agamus
ergo gratias Redemptori nostro, qui spiritali semper
alimento nos reficit, qui panis vivus descendit de
coelo, et dat vitam mundo <note>(Joan. VI, 33)</note>. Qui vivit et
regnat cum Patre in unitate Spiritus sancti Deus, per
omnia saecula saeculorum. Amen.
</p>
        </div3>
      </div1>

<div1>
        <head>HOMILIA IX. <hi>Ezechielis caput secundum explanatur; qua in expositione non solum multa moraliter explicantur, sed etiam non pauca de gratiae praevenientis necessitate, de liberi arbitrii consensu et cooperatione, de sacrae Scripturae obscuritate et interpretatione doctissime edisseruntur.</hi> </head>

<pb n="0870A"/>
<div3>
          <head>1.</head>
          <p>
 Initium libri in Ezechiel propheta magnis obscuritatibus
clausum, et quibusdam mysteriorum
nodis ligatum, in homiliis octo, Domino nostro Jesu
Christo largiente, discussimus. Jam nunc planiora
sunt, et minus difficilia quae sequuntur. Charitati itaque
vestrae colloquimur, eidem omnipotenti Deo gratias
referentes, quia post tot opaca silvarum, tandem
laeti ad campos exivimus, in quibus liberis gressibus
locutionis nostrae intrepidum pedem ponamus.
<pb n="0870B"/>
Ecce enim postquam propheta similitudinem gloriae
Domini contemplatus, in faciem suam cecidit, adjungit:--EZECH.
II, 1.-- <hi>Et audivi vocem loquentis,
et dixit ad me: Fili hominis, sta super pedes tuos, et
loquar tecum.</hi> Ubi adhuc subditur:
</p>
          <p>VERS. 2.-- <hi>Et ingressus est in me spiritus, postquam
locutus est mihi, et statuit me super pedes
meos.</hi> </p>
        </div3>
<div3>
          <head>2.</head>
          <p>
 Ecce divina vox jacenti prophetae jussit ut
surgeret. Sed surgere omnino non posset, nisi in
hunc omnipotentis Dei spiritus intrasset, quia ex
omnipotentis Dei gratia ad bona opera conari quidem
possumus, sed haec implere non possumus, si ipse
non adjuvat qui jubet. Sic Paulus cum discipulos admoneret,
dicens, <hi>Cum metu et tremore vestram ipsorum
<pb n="0870C"/>
salutem operamini <note>(Philip. II, 12)</note>
          </hi>, illico quis in
eis haec ipsa bona operaretur adjunxit, dicens: <hi>Deus
est enim qui operatur in vobis et velle et perficere pro
bona voluntate <note>(Ibid., 13)</note>
          </hi>. Hinc est quod ipsa Veritas
discipulis dicit: <hi>Sine me nihil potestis facere <note>(Joan.
XV, 5)</note>
          </hi>. Sed in his considerandum quia sic bona nostra
si omnipotentis Dei dona sunt ut in eis aliquid nostrum
non sit, cur nos quasi pro meritis aeternam
retributionem quaerimus? Si autem ita nostra sunt
ut dona Dei omnipotentis non sint, cur ex eis omnipotenti
Deo gratias agimus? Sed sciendum est quia
mala nostra solummodo nostra sunt; bona autem
nostra, et omnipotentis Dei sunt, et nostra, quia ipse
aspirando nos praevenit ut velimus, qui adjuvando
subsequitur ne inaniter velimus, sed possimus implere
<pb n="0870D"/>
quae volumus. Praeveniente ergo gratia, et bona
voluntate subsequente, hoc quod omnipotentis Dei
donum est fit meritum nostrum. Quod bene Paulus
brevi sententia explicat, dicens: <hi>Plus illis omnibus
laboravi <note>(I Cor. XV, 10)</note>
          </hi>. Qui ne suae videretur virtuti
tribuisse quod fecerat, adjunxit: <hi>Non autem ego, sed
gratia Dei mecum <note>(Ibid.)</note>
          </hi>. Quia enim coelesti dono
praeventus est, quasi alienum se a bono suo opere
agnovit, dicens: <hi>Non autem ego.</hi> Sed quia praeveniens
<pb n="0871A"/>
gratia liberum in eo arbitrium fecerat in bonum,
quo libero arbitrio eamdem gratiam est subsecutus
in opere, adjunxit: <hi>Sed gratia Dei mecum <note>(Ibid.)</note>
          </hi>.
Ac si diceret: In bono opere laboravi, non
ego, sed et ego. In hoc enim quod solo Domini dono
praeventus sum, non ego; in eo autem quod donum
voluntate subsecutus, et ego. His igitur breviter contra
Pelagium et Coelestium dictis, ad exponendi ordinem
redeamus. <hi>Fili hominis, sta super pedes tuos, et
loquar tecum <note>(Ezech. II, 1)</note>
          </hi>.</p>
        </div3>
<div3>
          <head>3.</head>
          <p>
 Notandus nobis est ordo locutionis et operis,
quia prius similitudo gloriae Domini apparet ut dejiciat,
postmodum alloquitur ut elevet, deinde superabundantis
gratiae spiritum mittit et levat, ac supra
pedes statuit. Nisi enim aliquid de aeternitate in
<pb n="0871B"/>
mente videremus, nunquam in faciem nostram poenitendo
caderemus. Sed jam jacentes vox Domini consolatur
ut in opere surgamus, quod tamen nos facere
nostra virtute non possumus. Ipsius ergo non spiritus
implet et levat, et super pedes nostros statuit, ut
qui proni in poenitentia pro culpa jacuimus, recti
postmodum in bono opere stemus. Sed stans propheta
quid audierit adjungit, dicens:
</p>
          <p>VERS. 2, 3.-- <hi>Et audivi loquentem ad me, et
dicentem: Fili hominis, mitto ego te ad filios Israel,
ad gentes apostatrices, quae recesserunt a me.</hi> </p>
        </div3>
<div3>
          <head>4.</head>
          <p>
 Sic propheta describit sua, ut significet nostra.
Nam quid est hoc <note>(I p., dist. 30)</note> quod ei jacenti dicitur: <hi>Sta super pedes tuos, et loquar tecum?</hi> 
 Qui
enim jacenti loquebatur, cur non se nisi stanti promittit
<pb n="0871C"/>
esse locuturum? Sed sciendum quia alia sunt
quae jacentes, alia quae stantes audire debeamus. Jacenti
enim dicitur ut surgat, stanti autem praecipitur
ut ad praedicationem proficisci debeat. Adhuc <emph>1251</emph> 
 enim in infirmitatis confusione jacentibus
praeberi non debet auctoritas praedicationis. Sed cum
jam in bono opere surgimus, cum jam recti stare
coeperimus, dignum est ut ad lucrandos alios in praedicationem
mitti debeamus. Stans ergo propheta visionem
spiritalem vidit, et cecidit; cadens vero jam
monitionis verbum suscepit ut surgeret, surgens autem
praeceptum audivit ut praedicaret. Nam qui adhuc
ex superbiae vertice stamus, cum jam de aeternitatis
timore aliquid sentire coeperimus, dignum est
ut ad poenitentiam cadamus. Et cum infirmitatem
<pb n="0871D"/>
nostram subtiliter cognoscentes humiliter jacemus,
per divini verbi consolationem surgere ad fortia opera
jubemur. Et cum jam in bonorum operum soliditate
persistimus, necesse est ut unde nosmetipsos
correximus, inde jam praedicantes et alios levemus.
Jacenti ergo non praecipitur ut ad praedicationem
 pergat, ne infirmus quisque hoc quod verbo aedificare
potest opere destruat. Unde recte quoque per
Psalmistam dicitur: <hi>Eduxit me de lacu miseriae, et de
luto faecis; statuit supra petram pedes meos, et direxit
<pb n="0872A"/>
gressus meos; et immisit in os meum canticum novum,
hymnum Deo nostro <note>(Psal. XXXIX, 3, 4)</note>
          </hi>. Prius enim
de luto pravitatis educitur, ut ejus pedes per fidem
in petra solidentur. Sed quia rectam fidem recta subsequi
debet operatio, gressus ejus directi sunt, ut
post directionem gressuum, id est post perfectionem
boni operis, in ore acciperet etiam novum canticum
praedicationis. Sic Saulus, dum superbus Damascum
pergeret <note>(Act. IX, 6)</note>, Redemptoris voce prostratus
jacuit. Et qui praedicator futurus erat, non tamen
mox ut praedicaret quod viderat audivit, sed ei jacenti
dicitur: <hi>Ingredere in civitatem, et dicetur tibi
quid te oporteat facere <note>(Ibid., 7)</note>
          </hi>. Jacens ergo hoc solum
audire potuit, ut surgens disceret quod audiret;
surgens vero hoc didicit, ut quae cognoverat
<pb n="0872B"/>
praedicaret.</p>
        </div3>
<div3>
          <head>5.</head>
          <p>
 Sed quaerendum nobis est cur Ezechiel et Paulus
in faciem cadunt, et de ascensore equi, id est de
eo qui in hujus mundi gloria elatus est, dicitur: <hi>Ut
cadat ascensor ejus retro <note>(Genes. XLIX, 17)</note>
          </hi>? Rursumque
de persecutoribus Domini scriptum est: <hi>Abierunt
retrorsum, et ceciderunt in terram <note>(Joan. XVIII,
6)</note>
          </hi>. Quid est hoc, quod electi in faciem, et reprobi
retrorsum cadunt, nisi quod omnis qui post se cadit
ibi procul dubio cadit, ubi non videt; qui vero ante
se ceciderit, ibi cecidit, ubi videt? Iniqui ergo quia
in invisibilibus cadunt, post se cadere dicuntur, quia
ibi corruunt, ubi quid eos tunc sequatur modo videre
non possunt. Justi vero, quia in istis visibilibus semetipsos
sponte dejiciunt, ut in invisibilibus erigantur,
<pb n="0872C"/>
quasi in faciem cadunt, quia, timore compuncti,
videntes humiliantur.</p>
        </div3>
<div3>
          <head>6.</head>
          <p>
 Notandum vero quod dicitur: <hi>Mitto ego te ad
filios Israel, ad gentes apostatrices, quae recesserunt a
me.</hi> Sicut enim duobus modis a Deo receditur, ita
duobus modis a Deo apostatae homines fiunt. Nam
unusquisque a conditore suo aut fide recedit, aut
opere. Sicut ergo qui a fide recedit apostata est, ita
qui ad perversum opus quod deseruerat redit, ab omnipotente
Deo apostata absque ulla dubietate deputatur,
etiamsi fidem tenere videatur. Unum enim
sine altero nil prodesse valet, <emph>1252</emph> quia nec fides
sine operibus, nec opera adjuvant sine fide, nisi fortasse
pro fide percipienda fiant; sicut Cornelius ante
pro bonis operibus meruit audiri quam fidelis existeret
<pb n="0872D"/> <note>(Act. X, 4)</note>.
Qua ex re colligitur quia bona opera
pro fide percipienda faciebat. Nam cui ab angelo dicitur: <hi>Orationes tuae et eleemosynae tuae ascenderunt in
memoriam in conspectu Dei 
 <note>(Ibid.)</note>
          </hi>, et mox pro eadem
ascensione praecipitur ut ad Simonem mittat, qui ei
veniens praedicare debeat, constat quia hoc petiit,
unde meruit exaudiri. Sequitur:
</p>
          <p>VERS. 3, 4.-- <hi>Patres eorum praevaricati sunt pactum
meum usque ad diem hanc, et filii dura facie et indomabili
corde sunt, ad quos ego mitto te.</hi> </p>
<pb n="0873A"/>
</div3>
<div3>
          <head>7. </head>
          <p>
Ecce est una culpa superbiae, quia <hi>praevaricati
sunt pactum.</hi> Ecce altera obstinationis, quia <hi>usque ad
diem hanc.</hi> Ecce in iniquitate filiorum culpa gravis
imprudentiae, quia <hi>dura facie,</hi> quoniam mala quae faciunt,
jam non erubescunt, et nunquam vel post
culpas ad poenitentiam redeunt, quia <hi>indomabili corde
sunt.</hi> Cum vero tantae pravitatis, tantaeque obstinationis
sint hi ad quos propheta mittitur, quis jam non
videat, quia persona prophetae a tam perversis hominibus
despici valeat? Sed ecce auctoritas personae
tribuitur, cum subditur:
</p>
          <p>VERS. 4.-- <hi>Et dices ad eos: Haec dicit Dominus
Deus.</hi> </p>
<p>Ac si aperte diceretur: Quia ex te despicieris, ex
mea voce necesse est ut loquaris. Ne contemnaris
<pb n="0873B"/>
ipse qui mitteris; verba mea proferens, ostende qui
misit. Sequitur:</p>
<p>VERS. 5.-- <hi>Si forte vel ipsi audiant, et si forte
quiescant, quia domus exasperans est.</hi> </p>
        </div3>
<div3>
          <head>8.</head>
          <p>
 Dum constat quod omnipotens Deus omnia sciat,
mirandum valde est cur dicatur: <hi>Si forte audiant, et
si forte quiescant.</hi> Quapropter sciendum nobis est quia
ista dubitatio locutionis Dei non ex ignorantia, sed
ex aliqua significatione descendit. Nam quis nesciat
quod qui fecit et videt omnia, omnia sciat? Et per
semetipsam in Evangelio Veritas de Antichristi praedicatoribus
dicit: <hi>Dabunt signa magna et prodigia, ita
ut in errorem inducantur, si fieri potest, etiam electi <note>(Matth. XXIV, 24)</note>
          </hi>.
Cur hoc sub dubitatione dicitur,
cum quid futurum sit a Domino praesciatur? Unum
<pb n="0873C"/>
vero e duobus est, quia si electi sunt, fieri non potest;
si autem fieri potest, electi non sunt. Et tamen
dicitur: <hi>Ut in errorem inducantur, si fieri potest, etiam
electi.</hi> Ista ergo Dominici sermonis dubitatio, ex electorum
cordibus designatio tentationis fuit, quia qui
electi sunt ad persistendum, per signa praedicatorum
 Antichristi tentabuntur ad cadendum. Per hoc ergo
quod dicitur, <hi>Si fieri potest,</hi> hoc exprimitur, quod
electi in corde tentabuntur. Nutant enim, sed non
cadunt. Dicitur ergo, <hi>Si fieri potest,</hi> quia trepidabunt;
et tamen dicuntur electi, quia non cadent. Dubitatio
itaque sermonis a Domino in electis exprimit
trepidationem mentis. Quos et electos nominat, quia
cernit quod in fide et bono opere persistant. Unde
hic quoque dicitur: <hi>Si forte audiant, et si forte quiescant.</hi> 
<pb n="0873D"/>
Per hoc enim quod dicitur, <hi>Si forte,</hi> quia ex
magna multitudine pauci audituri sint demonstratur.
Per dubitationem ergo sermonum Dei quid significatur
aliud, nisi paucitas auditorum? <emph>1253</emph>
</p>
        </div3>
<div3>
          <head>9.</head>
          <p>
 Notandum vero quod postquam mala
parentum defunctorum dixerat, mittens prophetam
ad filios dicat: <hi>Si forte vel ipsi audiant, et si forte
quiescant.</hi> Quid est dicere <hi>Vel ipsi,</hi> nisi quia eorum
<pb n="0874A"/>
patres qui in culpa defuncti sunt audire noluerunt?
Pensemus, rogo, quae virtus sit in hoc dominici sermonis
defectu, ut dicat: <hi>Si forte vel ipsi audiant.</hi> 
Nobis hoc nobis aperte dicitur, qui afflicti, obsessi,
conclusi, omnia quae in hoc mundo habuimus bona
perdidimus. Urbes erutas, eversa castra, depopulatos
agros, suffossas Ecclesias videmus; et tamen
adhuc parentes nostros ad iniquitates sequimur, ab
eorum elatione quam vidimus non mutamur. Et illi
quidem inter gaudia, nos vero, quod est gravius, et
inter flagella peccamus. Sed ecce omnipotens Deus
iniquitates judicans, jam priores nostros abstulit,
jam ad judicium vocavit. Nos adhuc ad poenitentiam
exspectat, nos ad revertendum sustinet. Et qui in
illis jam judicium exercuit, nobis suae patientiae
<pb n="0874B"/>
longanimitatem praerogat, ne cum nostris nos prioribus
perdat, dicens: <hi>Si forte vel ipsi audiant, et si
forte quiescant, quia domus exasperans est.</hi> </p>
        </div3>
<div3>
          <head>10.</head>
          <p>
 Omnis anima etiam post acceptam fidem in
perversitate sua aut permanens, aut revertens, domus
exasperans vocatur, quia eum quem per fidem
susceperat repellit a se pravis moribus habitatorem
Deum. Nam domus inhabitatur a domino. Si ergo
domus, quare exasperans? Si vero exasperans,
quare domus, quae utique jam non habitatur? Sed
domus, quia in ea Deus per fidem habitare coeperat;
exasperans vero est, quia ab ea pravis moribus repulsus
exiit, ut vacua remaneat, quam prius coelestis
inhabitator replebat. Unde etiam, sicut Veritatis voce
cognovimus nequissimus spiritus cum septem aliis
<pb n="0874C"/>
rediens, domum scopis mundatam invenit <note>(Matth.
XII, 45)</note>, quia mentem a virtutibus alienam replet.
Sequitur:
</p>
          <p>IBID.-- <hi>Et scient quia propheta fuerit in medio eorum.</hi> </p>
        </div3>
<div3>
          <head>11.</head>
          <p>
 Malis scire bonos, aut ad adjutorium salutis
proficere, aut ad testimonium damnationis solet.
Sciant ergo quia in medio eorum propheta fuerit,
ut audita praedicatione aut adjuventur ut surgant,
 aut sic damnentur ut excusatione careant. Sequitur:
</p>
          <p>VERS. 6.-- <hi>Tu ergo, fili hominis, ne timeas eos, neque
sermones eorum metuas, quoniam increduli, et
subversores sunt tecum, et cum scorpionibus habitas.</hi> </p>
        </div3>
<div3>
          <head>12.</head>
          <p>
 Patet ad quam perversos in praedicationem
mittitur, qui ne timeat admonetur. Et quia pravi
<pb n="0874D"/>
quique bona sibi loquentibus alia iniqua faciunt,
et adhuc alia minantur, propter illa quae faciunt
dicitur: <hi>Ne timeas eos;</hi> et propter hoc quod minatur,
adjungitur: <hi>Neque sermones eorum metuas.</hi> Vel certe
quia reprobi et mala bonis ingerunt, et eorum
semper actibus derogant, propheta missus admonetur,
ne eorum vel crudelitatem metuat, vel verba
pertimescat. In hoc itaque quod dicitur: <hi>Ne timeas,</hi> 
<pb n="0875A"/>
prophetae datur auctoritas praedicationis. Et quia
omnes qui in Deo vivimus organa veritatis sumus,
ut saepe per alium mihi, saepe vero aliis loquatur
per me; sic nobis boni verbi inesse auctoritas
debet, ut et is qui praeest <emph>1254</emph> dicat recta libere,
et is qui subest inferre bona humiliter non recuset.
Bonum enim quod majori a minore dicitur tunc
vere bonum est, si humiliter dicatur. Nam si rectitudo
sentiendi humilitatem loquendi perdiderit, radicem
sensus in ramo linguae vitiavit. Quod videlicet
vitium jam non ex ramo, sed ex radice est, quia nisi
cor intumesceret, lingua minime superbiret. Inesse
ergo ad loquendum priori humilis auctoritas, inesse
autem minori libera humilitas debet. Sed saepe in
hominibus ipse loquendi ordo confunditur, sicut et
<pb n="0875B"/>
longe superius diximus. Nam aliquando quis per
tumorem elationis loquitur, et loqui se per auctoritatem
libertatis existimat; et aliquando alius per
stultum timorem tacet, et tacere se per humilitatem
putat. Ille locum sui regiminis attendens, non metitur
sensum tumoris; iste, locum suae subjectionis
considerans, timet dicere bona quae sentit, et ignorat
quantum charitati reus efficitur tacendo.</p>
        </div3>
<div3>
          <head>13.</head>
          <p>
 Sic vero sub auctoritate superbia, et humanus
timor sub humilitate se palliat, ut saepe nec ille
valeat considerare quid Deo, nec iste quid debeat
proximo. Nam ille dum eos qui sibi subjecti sunt
conspicit, et ei cui omnes subjacent non intendit, in
elatione attollitur, et de elatione sua velut de auctoritate
gloriatur. Iste vero nonnunquam dum timet
<pb n="0875C"/>
ne majoris gratiam amittat, atque per hoc aliquid
temporalis damni sustineat, recta quae intelligit occultat,
atque apud se tacitus ipsum timorem quo
constringitur humilitatem nominat. Sed eum cui nil
vult dicere, tacendo in cogitatione dijudicat; fitque
ut unde se humilem existimat, inde gravius sit superbus.
Discernenda ergo semper sunt libertas et
superbia, humilitas et timor, ne aut timor humilitatem,
aut superbia se libertatem fingat. Ezechiel itaque
quia non solum populo, sed etiam senioribus loqui
mittebatur, ne incautum timorem humilitatem crederet,
ut timere non debeat admonetur, dum dicitur: <hi>Ne timeas eos.</hi> 
 Ac ne forte derogationis eorum
verba pertimescat, adjungitur: <hi>Neque sermones eorum
metuas.</hi> 
<pb n="0875D"/>
</p>
        </div3>
<div3>
          <head>14. </head>
          <p>
Cur autem linguas derogantium timere non
debeat, etiam causa subjungitur, cum protinus subinfertur: <hi>Quoniam increduli et subversores sunt tecum,
et cum scorpionibus habitas.</hi> 
 Timendi enim essent hi
quibus loqui mittebatur, si in fide et opere Deo
omnipotenti placuissent. Quia autem increduli et
subversores sunt, in suis sermonibus derogantes,
timendi non sunt, quia stultum valde est si illis placere
quaerimus quos non placere Domino scimus.
<pb n="0876A"/>
Debent autem haberi in metu et reverentia judicia
justorum, quia membra omnipotentis Dei sunt, et
hoc ipsi in terra reprehendunt, quod Dominus redarguit
e coelo. Nam perversorum derogatio vitae
nostrae approbatio est, quia jam ostenditur nos aliquid
justitiae habere, si illis displicere in ipimus
qui non placent Deo. Nemo etenim potest in una
eademque re omnipotenti Domino atque ejus hostibus
gratus existere. Nam Deo se amicum denegat,
qui ejus placet inimico. Et inimicis veritatis adversabitur, <emph>1255</emph> 
 qui eidem veritati in mente subjugatur.
Unde sancti viri in vocis liberae increpatione
succensi, eos ad sua odia excitare non metuunt,
quos Deum non diligere cognoscunt. Quod Propheta
ardenter exhibens, creatori omnium quasi in munere
<pb n="0876B"/>
obtulit, dicens: <hi>Nonne qui oderunt te, Deus, oderam
illos, et super inimicos tuos tabescebam <note>(Psal. CXXXVIII,
21)</note>
          </hi>? <hi>Perfecto odio oderam illos, et inimici facti sunt
mihi <note>(Ibid., 22)</note>
          </hi>. Ac si aperte dicat: Pensa quantum
te diligo qui tuorum hostium excitare contra me
inimicitias non pertimesco. Hinc etenim dicit: <hi>Qui
retribuunt mala pro bonis detrahebant mihi, quoniam
subsecutus sum justitiam <note>(Psal. XXXVII, 21)</note>
          </hi>. Bonum
valde est quod justus tribuit, quando male agentibus
libera voce contradicit. Sed perversi mala pro bonis
retribuunt cum justis derogant, quia contra eos
justitiae defensionem servant. Non enim justi humana
judicia, sed aeterni judicis examen aspiciunt, atque
ideo derogantium verba contemnunt. Hinc etenim
derogantibus Corinthiis Paulus dicebat: <hi>Mihi autem
<pb n="0876C"/>
pro minimo est ut a vobis judicer, aut ab humano die <note>(I Cor. IV, 3)</note>
          </hi>.
Qui nec in corde suo unde se reprehendere
potuisset inveniens, adjungit: <hi>Sed neque
meipsum judico.</hi> Videns autem quia ei ad perfectionem
sanctitatis nec suum judicium sufficeret, subdidit: <hi>Sed non in hoc justificatus sum.</hi> 
 Cur vero nec
sibimetipsi de seipso credidit, causam reddidit cum
subjungit: <hi>Qui autem judicat me Dominus est <note>(Ibid.,
4)</note>
          </hi>. Ac si aperte dicat: Nec meo de me judicio credendum
existimo, quia ille me judicat, cujus ego judicium
non comprehendo. Hinc beatus Job cum per
amicorum derogantium linguas inter dolores vulnerum
pateretur jacula verborum, cogitatione protinus
ad conscientiam recurrit, atque ubi mentem solidam
haberet, aspexit dicens: <hi>Ecce enim in coelo testis
<pb n="0876D"/>
meus, et conscius meus in excelsis <note>(Job. XVI, 20)</note>
          </hi>. Qui
etiam subdidit: <hi>Verbosi amici mei, ad Deum stillat
oculus meus <note>(Ibid., 21)</note>
          </hi>.</p>
        </div3>
<div3>
          <head>15.</head>
          <p>
 In omne enim quod de nobis dicitur, semper
taciti recurrere ad mentem debemus, interiorem
testem et judicem quaerere. Quid enim prodest
si omnes laudent cum conscientia accuset? Aut
quid poterit obesse si omnes nobis derogent, et conscientia
sola nos defendat? Beatus ergo Job inter
<pb n="0877A"/>
linguas derogantium inflexa mente persistens,
quia in terra se impugnari falsis sermonibus vidit, in
coelo testem quaesivit. Hinc Isaias ait: <hi>Popule meus,
qui beatificant te, ipsi te decipiunt, et viam gressuum
tuorum dissipant <note>(Isai. III, 12)</note>
          </hi>. Qui videlicet populus
ne verba suae laudis attenderet, et in culpis altius
periret, statim dicitur quem aspiciat, cujus judicium
pertimescat, cum subditur: <hi>Stat ad judicandum Dominus,
stat ad judicandos populos <note>(Ibid., 13)</note>
          </hi>. Ac si
aperte diceretur: Judicia humana cur sequeris, qui
stare super te coelestem judicem scis.</p>
        </div3>
<div3>
          <head>16.</head>
          <p>
 Hinc est quod Joannem Baptistam Veritas
esse arundinem vento agitatam negat, dicens: <hi>Quid
existis videre in desertum? Arundinem vento agitatam? <note>(Matth. XI, 7, seq.)</note>
          </hi> 
 Quod quia negando dixerit, non
<pb n="0877B"/>
affirmando, subjuncta verba testantur. Ait enim: <hi>Sed quid existis videre 
 in deserto? Hominem mollibus</hi> <emph>1256</emph> 
 <hi>vestitum? Ecce qui mollibus vestiuntur in domibus
regum sunt.</hi> Arundo autem vento agitata modo
flatibus erigitur, modo flatibus inclinatur. Omnis
autem infirmus animus, qui vel derogatione dejicitur,
vel laudibus exaltatur, arundo vento agitata est.
Quod Joannes non erat, quia inflexibilem mentis
verticem inter laudes hominum et derogationes
tenebat.</p>
        </div3>
<div3>
          <head>17.</head>
          <p>
 Sed magna inquisitione res indiget, cum
recti operis viam tenemus, utrum semper despicere
derogantium verba debeamus, an certe aliquando
compescere. De qua re sciendum est quia linguas
detrahentium sicut nostro studio non debemus excitare
<pb n="0877C"/>
ne ipsi pereant, ita per suam malitiam excitatas
debemus aequanimiter tolerare, ut nobis meritum
crescat; aliquando autem etiam compescere, ne,
dum de nobis mala disseminant, eorum qui audire
nos ad bona poterant corda innocentium corrumpant.
Hinc est enim quod Joannes obtrectatoris sui
linguam redarguit, dicens: <hi>Is qui amat primatum
gerere in eis Diotrepes non recipit nos; propter hoc
si venero, commoneam ejus opera quae facit, verbis
malignis garriens in nos <note>(III Joan., 9)</note>
          </hi>. Hinc Paulus
iterum de detrahentibus Corinthiis loquitur, dicens: <hi>Epistolae, inquiunt, graves sunt et fortes, praesentia
autem corporis infirma, et sermo contemptibilis;
hoc cogitet qui hujusmodi est, quia quales sumus verbo
per epistolas absentes, tales et praesentes in opere</hi> 
<pb n="0877D"/> <note>(II Cor. X, 10)</note>.</p>
        </div3>
<div3>
          <head>18.</head>
          <p>
 Hi etenim quorum vita in exemplum imitationis
est posita debent, si possunt, detrahentium sibi
verba compescere, ne eorum praedicationem non
audiant qui audire poterant, et, in pravis moribus
remanentes, bene vivere contemnant. Sed hac in
re, subtili inquisitione necesse est ut semetipsum
animus investiget, ne fortasse suae laudis gloriam
<pb n="0878A"/>
quaerat, et animarum lucra se quaerere nostra
cogitatio simulet. Saepe enim sui nominis laude
animus pascitur, et quasi sub obtentu lucrorum
spiritalium, cum de se bona dici cognoverit laetatur.
Et saepe suae gloriae defensione contra detrahentes
irascitur, et fingit sibimet quod hoc ex eorum zelo
faciat quorum corda a bono itinere detrahentis
sermo perturbat. Illi ergo debent magnopere curare
ne contra eorum opinionem detrahentium verba
praevaleant, qui suam conscientiam subtiliter discutientes,
se in ea inveniunt de amore privatae gloriae
nihil habere.</p>
        </div3>
<div3>
          <head>19.</head>
          <p>
 Hinc est enim quod justi atque perfecti aliquando
virtutes suas praedicant, bona quae divinitus
acceperunt narrant, non ut ipsi apud homines sua
<pb n="0878B"/>
ostensione proficiant, sed ut eos quibus praedicant
exemplo suo ad vitam trahant. Unde Paulus apostolus
quoties fustibus caesus, quoties lapidatus, quoties
naufragium pertulit, quanta pro veritate sustinuit,
quod ad tertium coelum raptus, quod in paradisum
ductus sit, Corinthiis narrat <note>(II Cor. XI, 25)</note>, ut eorum
sensum a falsis praedicatoribus avertat, ut dum
se innotesceret qualis esset, illi eis vilescerent, quos
ab eis cognoverat inique venerari. Quod perfecti
cum faciunt, id est cum <emph>1257</emph> virtutes proprias
loquuntur, in hoc quoque omnipotentis Dei imitatores
sunt, qui laudes suas hominibus loquitur, ut
ab hominibus cognoscatur. Nam cum per Scripturam
suam praecipiat, dicens: <hi>Laudet te alienus, et non
os tuum <note>(Prov. XXVII, 2)</note>
          </hi>, quomodo facit ipse quod
<pb n="0878C"/>
prohibet? Sed si virtutes suas omnipotens Deus
taceret, eum nullus agnosceret; si eum nullus agnosceret,
nullus amaret; si nullus amaret, nullus ad
vitam rediret. Unde et per Psalmistam de eo dicitur: <hi>Virtutem operum suorum annuntiabit populo suo, ut
det illis haereditatem gentium 
 <note>(Psal. CX, 6)</note>
          </hi>. Virtutes
ergo suas annuntiant, non ut laudibus suis ipse
proficiat, sed ut hi qui hunc ex sua laude cognoverint
ad perpetuam haereditatem veniant. Justi itaque
atque perfecti non solum cum vituperationis
suae verba reprehendunt, sed etiam cum virtutes
quas habent infirmis loquuntur reprehensibiles non
sunt, quia per suam vitam quam referunt aliorum
animas ad vitam quaerunt.</p>
        </div3>
<div3>
          <head>20.</head>
          <p>
 De quibus tamen sciendum est quia nunquam
<pb n="0878D"/>
bona sua detegunt, nisi eos, ut dixi, aut proximorum
utilitas, aut certe nimia necessitas cogat. Unde
Paulus apostolus cum virtutes suas Corinthiis enumerasset,
adjunxit: <hi>Factus sum insipiens, vos me
coegistis <note>(II Cor. XII, 11)</note>
          </hi>. Fit vero aliquando, ut necessitate
compulsi, in bonis quae de se referunt,
non aliorum utilitatem, sed suam requirant, sicut
beatus Job facta sua enumerat, dicens: <hi>Oculus fui
<pb n="0879A"/>
caeco, et pes claudo, pater eram pauperum, et causam
quam nesciebam, diligentissime investigabam <note>(Job.
XXIX, 15, 16)</note>
          </hi>. Et multa alia quae saepe egisse se
commemorat. Sed quia, in vulnere doloris positus,
ab amicis increpantibus ipse impie egisse, et violentus
proximis atque oppressor pauperum fuisse dicebatur,
vir sanctus, inter flagella Dei et humanae increpationis
verba deprehensus, mentem suam graviter
concuti atque ad desperationis foveam conspexit
impelli; qui jamjamque cadere poterat, nisi ad memoriam
sua bene acta revocasset, ut ad spem animus
reduceretur, ne oppressus verbis et vulneribus
in desperatione periret. Quod ergo bona sua enumerat,
non innotescere aliis quasi ex laude desiderat,
sed ad spem animum reformat. Justi itaque sicut
<pb n="0879B"/>
sine arrogantia loquuntur aliquando bona quae agunt,
ita sine zelo privatae gloriae detrahentium sibi linguas
redarguunt, quia noxia loquuntur. Cum vero
linguae derogantium corrigi nequeunt, aequanimiter
sunt per omnia tolerandae. Nec obtrectationis sermo
timendus est, ne dum vituperatio perversorum metuitur,
recti operis via deseratur. Unde nunc Ezechieli
prophetae dicitur: <hi>Sermones eorum ne metuas,
quia increduli et subversores sunt tecum.</hi> </p>
        </div3>
<div3>
          <head>21.</head>
          <p>
 Minus autem mali essent, si hi qui sunt increduli
subversores minime fuissent. Quia enim ipsi
vel coelestis regni praemia, vel gehennae esse supplicia
non credunt, in suis pravitatibus dimissi, a fide
et opere etiam alios subvertunt, ut regnum quod
ipsi appetere non volunt, nec alter assequatur. Hi
<pb n="0879C"/>
namque cum teneriores quosdam bona incipere,
mala jam devitare cognoverint, modo irridendo
quod in coelis promittitur, modo <emph>1258</emph> despiciendo
quod Deus omnipotens de inferni suppliciis minatur,
modo laudando bona temporalia, et delectationes
praesentis saeculi callida persuasione pollicendo, deflectunt
mentes innocentium, eorumque itinera pervertunt.
Gaudent si quos potuerint a vita revocare,
ad mortem trahere; laetantur in pravitatibus suis,
exsultant et in alienis. His nimirum poena sua non
sufficit, qui agunt ne soli moriantur. At si fortasse
justum quempiam tantae jam virtutis invenerint, ut
ei loqui contraria non praesumant, quia subversores
esse non possunt, statim scorpiones fiunt. Scorpio
enim palpando incedit, sed cauda ferit; nec mordet
<pb n="0879D"/>
a facie, sed a posterioribus nocet. Scorpiones ergo
sunt omnes blandi et malitiosi, qui bonis quidem in
faciem non resistunt, sed mox ut recesserint derogant,
alios quos valuerint inflammant, quaeque
possunt noxia immittunt, mortifera inferre occulte
non desinunt. Scorpiones ergo sunt qui blandi et
innoxii in facie videntur, sed post dorsum portant
unde venenum fundant. Qui enim in occulto feriunt
quasi mortem latenter trahunt. Unde etiam per
Psalmistam dicitur: <hi>Circumdederunt me sicut apes, et
<pb n="0880A"/>
exarserunt sicut ignis in spinis <note>(Psal. CXVII, 12)</note>
          </hi>. Apes
enim in ore mel habent, in aculeo caudae vulnus.
Et omnes qui lingua blandiuntur, sed latenter ex
malitia feriunt, apes sunt, quia loquendo dulcedinem
mellis proponunt, sed occulte feriendo vulnus inferunt.
Ista vero facientes exardescunt sicut ignis in
spinis, quia per flammas detrahentium non justorum
vita comburitur, sed si quae in eis esse poterant
peccatorum spinae, concremantur. Dicatur ergo: <hi>Increduli
et subversores sunt tecum, et cum scorpionibus
habitas.</hi> Increduli scilicet Deo, subversores vero infirmantibus
proximis, scorpiones autem etiam fortibus
et robustis. Quibus etsi in facie contradicere
non praesumunt, ex occulto tamen vulnus derogationis
inferunt. Increduli quippe simul et subversores
<pb n="0880B"/>
et scorpiones sunt, quia et audita ea quae Dei sunt
non credunt, et eos quos praevalent a bonis moribus
subvertunt, et quos inflectere non valent occultis
machinationibus feriunt.</p>
        </div3>
<div3>
          <head>22.</head>
          <p>
 Qua in re hoc quoque notandum est, quia
cum prophetae dicitur: <hi>Increduli et subversores sunt
tecum, et cum scorpionibus habitas,</hi> nobis consolationis
medicamentum profertur, quos saepe taedet vivere,
dum nolumus cum malis habitare. Querimur
etenim cur non omnes boni sunt qui nobiscum vivunt.
Mala proximorum ferre nolumus, omnes sanctos
jam debere esse decernimus, dum esse nolumus
quod ex proximis portemus. Sed hac in re luce
clarius patet, dum malos portare renuimus, quam
multum adhuc ipsi de bono minus habeamus. Neque
<pb n="0880C"/>
enim perfecte bonus est, nisi qui fuerit et cum malis
bonus. Hinc beatus Job de semetipso asserit, dicens: <hi>Frater fui draconum, et socius struthionum 
 <note>(Job. XXX,
29)</note>
          </hi>. Hinc Paulus apostolus discipulis dicit: <hi>In medio
nationis pravae et perversae, inter quos lucetis sicut
luminaria in mundo <note>(Philip. II, 15)</note>
          </hi>. Hinc Petrus gregis
dominici pastor dicit: <hi>Justum Lot oppressum a
nefandorum injuria conversatione eripuit.</hi> <emph>1259</emph> <hi>Aspectu enim et auditu justus erat, habitans apud eos
qui de die in diem animam justi iniquis operibus cruciabant <note>(II Petr. II, 7)</note>
          </hi>.
Saepe vero cum de vita
proximorum querimur, mutare locum conamur, secretum
vitae remotioris eligere; videlicet ignorantes
quia si desit spiritus, non adjuvat locus. Idem enim
Lot de quo loquimur, in Sodomis sanctus exstitit,
<pb n="0880D"/>
in monte peccavit <note>(Genes. XIX, 2, 30, seq.)</note>. Quia autem
loca mentem non muniunt, ipse humani generis
primus testatur parens, qui et in paradiso cecidit <note>(Genes. III, 7)</note>.
Sed minus sunt omnia quae loquimur
ex terra. Nam si locus salvare potuisset, Satan de
coelo non caderet. Unde Psalmista ubique in hoc
mundo tentationes esse conspiciens, quaesivit locum
quo fugeret, sed sine Deo invenire non potuit munitum.
Ex qua re et ipsum sibi locum fieri petiit, propter
quem locum quaesivit dicens: <hi>Esto mihi in Deum
<pb n="0881A"/>
protectorem, et in locum munitum, ut salvum me facias <note>(Psal. XXX, 3)</note>
          </hi>.
Tolerandi ergo ubique sunt
proximi, quia Abel fieri non valet quem Cain malitia
non exercet.</p>
        </div3>
<div3>
          <head>23.</head>
          <p>
 Unum vero est pro quo vitari societas debet
malorum, ne si fortasse corrigi non valent, ad imitationem
trahant; et cum ipsi a sua malitia non mutantur,
eos qui sibi conjuncti fuerint pervertant.
Unde Paulus ait: <hi>Corrumpunt bonos mores colloquia
mala <note>(I Cor. XV, 33)</note>
          </hi>. Et sicut per Salomonem dicitur: <hi>Noli esse amicus homini iracundo, nec ambules
cum viro furioso, ne forte discas semitas ejus, et sumas
scandalum animae tuae 
 <note>(Prov. XXII, 24)</note>
          </hi>. Sicut
ergo perfecti viri perversos proximos non debent fugere,
quia et eos saepe ad rectitudinem trahunt, et
<pb n="0881B"/>
ipsi ad perversitatem nunquam trahuntur, ita infirmi
quique societatem declinare debent pravorum, ne
mala quae frequenter aspiciunt, et corrigere non valent,
delectentur imitari. Sic enim verba proximorum
audiendo quotidie sumimus in mente, sicut
flando atque respirando aerem trahimus corpore. Et
sicut malus aer assiduo flatu tractus inficit corpus,
ita perversa locutio assidue audita, infirmantium
inficit animum, ut tabescat delectatione pravi operis,
et assidui iniquitate sermonis. Sequitur:
</p>
          <p>IBID.-- <hi>Verba eorum ne timeas, et vultus eorum ne
formides, quia domus exasperans est.</hi> </p>
        </div3>
<div3>
          <head>24.</head>
          <p>
 Ideo boni timendi sunt ne offendantur, ne
forte per eos ille provocetur ad iram, qui eorum
corda semper inhabitat. Nam, sicut superius dictum
<pb n="0881C"/>
est, si malos offendimus, timere minime debemus,
quoniam illis nostra actio displicet, quibus nec justitia
creatoris placet. Quid ergo timendum est, si
nobis ingrati sunt, qui Deo amabiles noh sunt? Unde
recte nunc dicitur: <hi>Verba eorum ne timeas, et vultus
eorum ne formides, quia domus exasperans est.</hi> Ac si
aperte diceretur: Timendi essent, nisi me in suis
actibus exasperarent. De quibus adhuc subditur:
</p>
          <p>VERS. 7.-- <hi>Loqueris ergo verba mea ad eos, si forte
audiant, et quiescant, quia irritatores sunt.</hi> </p>
        </div3>
<div3>
          <head>25.</head>
          <p>
 Omnis qui peccat, quid aliud quam conditoris
sui in se iracundiam irritat? Et scimus quia quoties
actu, quoties verbo, quoties cogitatione delinquimus,
Deum contra nos toties irritamus. Sed tamen sustinet,
et clementer exspectat, per se patientiam, per
<pb n="0881D"/>
praedicatores autem suos verbum nobis exhortationis
praerogat. Omnis autem <emph>1260</emph> qui recta praedicat,
 si auditur, iram irritati creatoris super praevaricatorem
populum placat. Unde necesse est ut ipse non
debeat agere malum, quod solet in populo furorem
conditoris sui irritare. Propter quod etiam subditur:
</p>
          <p>VERS. 8.-- <hi>Tu autem, fili hominis, audi quaecunque
loquor ad te, et noli esse exasperans, sicut domus
exasperatrix est.</hi> </p>
        </div3>
<div3>
          <head>26.</head>
          <p>
 Id est, mala quae fieri conspicis, ipse non facias,
<pb n="0882A"/>
ne hoc quod prohibere mitteris ipse committas.
Omnis etenim praedicator intenta semper debet
mente pensare ne qui missus est lapsos erigere
 ipse in pravitate operis cum lapsis cadat, et Pauli
hunc sententia feriat dicentis: <hi>In quo alterum judicas
teipsum condemnas <note>(Rom. II, 1)</note>
          </hi>. Unde Balaam
Dei spiritu repletus ad loquendum, sed tamen in
carnali vita suo spiritu detentus, de semetipso loquitur,
dicens: <hi>Dixit auditor sermonum Dei, qui novit
doctrinam Altissimi, et visiones omnipotentis videt,
qui cadens apertos habet oculos <note>(Num. XXIV, 14, 16)</note>
          </hi>.
Cadens apertos oculos habuit, qui rectum quod diceret
vidit, sed recte vivere contempsit. Cadens videlicet
in perverso opere, et apertos habens oculos
in sancta praedicatione.
<pb n="0882B"/>
</p>
        </div3>
<div3>
          <head>27. </head>
          <p>
Est tamen aliud quod possit intelligi cur beatus
Ezechiel, qui ad praedicationem mittitur, esse
exasperans prohibetur. Nisi enim ad loquenda verba
cum mittebatur obediret, omnipotentem Dominum
sicut populus de perverso opere, sic propheta de suo
silentio exasperasset. Nam sicut mali ideo Deum
exasperant quia loquuntur vel faciunt mala, ita nonnunquam
boni exasperant, quia reticent bona. Illis
itaque culpa est perversa agere, istis recta reticere.
In hoc ergo cum malis etiam boni simul Deum exasperant,
quia cum perversa non increpant, eis per
suum silentium proficiendi licentiam praestant. Sequitur:
</p>
          <p>IBID.-- <hi>Aperi os tuum, et comede quaecunque do
tibi.</hi> </p>
</div3>
<div3>
          <head>28. </head>
<p>
            <pb n="0882C"/>Aperimus os nostrum cum recta loquimur;
et comedimus quae a Deo accipimus, quia et tribuitur
et augetur in nostris sensibus cibus vitae, cum
praedicare coeperimus. Unde propheta alius dicit: <hi>Os meum aperui, et attraxi spiritum 
 <note>(Psal. CXVIII,
131)</note>
            </hi>. Non enim spiritum attraheret, nisi os aperiret,
quia nisi ad praedicandum proximis se impenderet,
spiritalis doctrinae in eo gratia non crevisset. Sequitur:</p>
        </div3>
<p>VERS. 9.-- <hi>Et vidi, et ecce manus missa ad me, in
qua erat involutus liber; et expandit illum coram me,
qui erat scriptus intus et foris.</hi> </p>
<div3>
          <head>29.</head>
          <p>
 Sicut per prophetam praedicatorum ordo, sic
per librum quem accepit Scripturae sacrae paginae designantur.
Liber autem involutus est Scripturae sacrae
<pb n="0882D"/>
eloquium obscurum, quod profunditate sententiarum
involvitur, ut non facile sensu omnium penetretur.
Sed coram propheta liber expanditur, quia
coram praedicatoribus sacri eloquii obscuritas aperitur.
Involutum librum manus Dei porrexerat, cum
apostolis dicebat: <hi>Simile factum est regnum coelorum
homini qui seminavit bonum semen in agro suo. Cum
autem dormirent homines, venit inimicus ejus, et superseminavit
zizania in medio trilici, et abiit. Cum
autem crevisset herba, et fructum fecisset, tunc apparuerunt
<pb n="0883A"/>
et zizania <note>(Matth. XIII, 24, seq.)</note>
          </hi>, et reliqua
quae charitas vestra etiam me reticente reminiscitur.
Sed librum quem involutum <emph>1261</emph> ostenderat expandit
cum hoc quod per aenigmata loquebatur exposuit
dicens: <hi>Qui seminat bonum semen, est filius
hominis. Ager autem est mundus. Bonum vero semen hi
sunt filii regni; zizania autem filii sunt nequam. Inimicus
autem qui seminavit ea est diabolus. Messis vero
consummatio saeculi, messores autem angeli sunt.
Sicut ergo colliguntur zizania, et igni comburuntur,
sic erit in consummatione saeculi <note>(Matth. XXIII, 37,
seq.)</note>
          </hi>. Involutus itaque liber expanditur, quando hoc
quod obscure prolatum fuerat, per latitudinem intellectus
aperitur. Hunc involutum librum Veritas
expandit quando in discipulis egit quod scriptum
<pb n="0883B"/>
est: <hi>Tunc aperuit illis sensum, ut intelligerent Scripturas <note>(Luc. XXIV, 43)</note>
          </hi>.</p>
        </div3>
<div3>
          <head>30.</head>
          <p>
 De quo adhuc libro subditur: <hi>Qui erat scriptus
intus et foris.</hi> Liber enim sacri eloquii intus scriptus
est per allegoriam, foris per historiam. Intus per spiritalem
intellectum, foris autem per sensum litterae
simplicem, adhuc infirmantibus congruentem. Intus,
quia invisibilia promittit; foris, quia visibilia praeceptorum
suorum rectitudine disponit. Intus, quia
coelestia pollicetur, foris autem quia terrena contemptibilia
qualiter sint, vel in usu habenda, vel ex
desiderio fugienda, praecipit. Alia namque de secretis
coelestibus loquitur, alia vero in exterioribus actionibus
jubet. Et ea quidem quae foris praecipit patent,
sed illa quae de internis narrat plene apprehendi
<pb n="0883C"/>
nequeunt. Unde scriptum est: <hi>Extendens coelum sicut
pellem, qui tegis in aquis superiora ejus <note>(Psal. CIII,
2)</note>
          </hi>. Quid enim coeli nomine nisi sacra Scriptura signatur?
De qua nobis et sol sapientiae, et luna scientiae,
et ex antiquis Patribus stellae exemplorum atque
virtutum lucent. Quod sicut pellis extenditur, quia,
per scriptores suos carnis lingua formatum, ante
oculos nostros per verba doctorum exponendo displicatur.
Quid vero aquarum nomine, nisi sanctissimi
angelorum signantur chori? De quibus scriptum est: <hi>Et aquae quae super coelos sunt laudent nomen Domini <note>(Psal. CXLVIII, 4)</note>
          </hi>.
Hujus coeli superiora Dominus in
aquis tegit, quia alta sacri eloquii, id est ea quae de
natura divinitatis vel de aeternis gaudiis narrat, nobis
adhuc nescientibus, solis angelis in secreto sunt
<pb n="0883D"/>
cognita. Coelum ergo hoc et coram nobis extenditur,
et tamen in aquis superiora ejus conteguntur, quia et
quaedam sacri eloquii jam nobis per apertionem spiritus
patent, et quaedam quae solis angelis possunt
esse manifesta nobis adhuc servantur occulta. De
quibus tamen occultis jam partem per spiritalem intelligentiam
sentimus, jam sancti Spiritus pignus
accepimus, quia haec et plene necdum cognovimus,
et tamen medullitus amamus, et in multis spiritalibus
<pb n="0884A"/>
sensibus, quos jam cognovimus, veritatis pabulo
pascimur.</p>
        </div3>
<div3>
          <head>31.</head>
          <p>
 Dicat ergo: <hi>Qui erat scriptus intus et foris,</hi> 
quia in sacro eloquio et dictis occultioribus atque
sublimioribus satiantur fortes, et praeceptis apertioribus
nos parvuli nutrimur. Unde scriptum est: <hi>Montes excelsi cervis, petra refugium herinaciis 
 <note>(Psal.
CIII, 18)</note>
          </hi>. Habeant enim montes intelligentiae, qui
jam contemplationis saltus dare noverunt. Sed petra
sit refugium herinaciis, quia nos parvuli et peccatorum
nostrorum <emph>1262</emph> spinis cooperti, etsi intelligere
alta non possumus, in petrae nostrae refugio, id
est, in Christi fide salvamur. Unde et quibusdam dicitur: <hi>Nihil me judicavi scire inter vos nisi Christum
Jesum, et hunc crucifixum 
 <note>(II Cor. II, 2)</note>
          </hi>. Ac si diceret:
<pb n="0884B"/>
Quia vos capere divinitatis ejus mysteria non
posse pensavi, sola vobis humanitatis ejus infirma
locutus sum. Sequitur:
</p>
          <p>IBID.-- <hi>Et scriptae erant in eo lamentationes, carmen,
et vae.</hi> </p>
        </div3>
<div3>
          <head>32.</head>
          <p>
 Carmen aliquando in bono, aliquando vero in
malo dici dubium non est, quia et laetum carmen, et
lugubre carmen dicere possumus. Sed nos Scripturae
sacrae usum sequentes, quae pene semper carmen
ponere in prosperis solet, hoc in loco pro bona parte
dictum carmen accipimus. Nam cum omnipotens
Deus populum suum de mari Rubro liberasset, scriptum
est: <hi>Tunc Moyses et filii Israel cecinerunt carmen
Domino <note>(Exod. XV, 1)</note>
          </hi>. Et cum David victoriam
de hostibus fecisset, scriptum est: <hi>Locutus est David
<pb n="0884C"/>
Domino verba carminis hujus <note>(II Reg. XXII, 1)</note>
          </hi>. Salomon
quoque ait: <hi>Acetum in nitro, et qui cantat carmina 
 cordi pessimo <note>(Prov. XXV, 20)</note>
          </hi>. Acetum quippe
si mittatur in nitro, fervescit nitrum protinus et ebullit.
Et perversa mens quando per increpationem corripitur,
aut praedicationis dulcedinem bona suadetur,
de correptione fit deterior; et inde in murmurationis
iniquitate succenditur, unde debuit ab iniquitate
compesci. Per Heliu quoque de ingrato ac sese
desperante dicitur: <hi>Et non dixit, Ubi est qui fecit me,
qui dedit carmina in nocte? <note>(Job. XXXV, 10)</note>
          </hi>. Carmen
quippe in nocte est laetitia in tribulatione. Carmen in
nocte accipimus, quando in pressuris praesentibus de
futuris gaudiis consolamur. Carmen nobis in nocte
ostendebat apostolus cum dicebat: <hi>Spe gaudentes, in
<pb n="0884D"/>
tribulatione patientes <note>(Rom. XII, 12)</note>
          </hi>. Carmen in nocte
se David habere indicat, dicens: <hi>Tu es mihi refugium
a pressura quae circumdedit me; exsultatio mea,
redime me a circumdantibus me <note>(Psal. XXXI, 7)</note>
          </hi>. Qui
enim circumdari se pressuris narrat, et tamen Deum
sibi esse exsultationem nominat, procul dubio carmen
in nocte cantat. Quia igitur pene semper in bono
carmen ponere Scriptura sacra consuevit, ita a nobis
etiam in hoc loco debet intelligi.
<pb n="0885A"/>
</p>
        </div3>
<div3>
          <head>33. </head>
          <p>
Vae autem in Scriptura sacra saepius de aeterno
luctu quam praesenti solet intelligi. Unde scriptum
est: <hi>Vae impio in malo; retributio enim manuum
ejus fiet ei <note>(Isai. III, 11)</note>
          </hi>. Et beatus Job loquitur, dicens: <hi>Si impius fuero, vae mihi est; si autem justus,
non levabo caput, saturatus afflictione et miseria 
 <note>(Job.
X, 15)</note>
          </hi>. Justorum enim afflictio temporalis est. Vae
ergo quod dixit, a temporali afflictione distinxit, qui
et justum afflictionem, et impium vae habere perhibuit.
Per semetipsam quoque Veritas dicit: <hi>Vae
mundo a scandalis <note>(Matth. XVIII, 7)</note>
          </hi>, et, <hi>Vae vobis qui
ridetis, quoniam flebitis <note>(Luc. VI, 25)</note>
          </hi>. Et, <hi>Vae praegnantibus
et nutrientibus in illis diebus <note>(Ibid., XXI,
23)</note>
          </hi>. Pensandum ergo nobis est quomodo haec tria in
sacro volumine scripta sint, lamentationes, carmen,
<pb n="0885B"/>
et vae.</p>
        </div3>
<div3>
          <head>34.</head>
          <p>
 Lamentationes videlicet, quia in eo scripta
est poenitentia peccatorum. Carmen vero, quia ibi
praenuntiantur gaudia justorum. Vae autem, <emph>1263</emph> 
quia illic expressa est damnatio reproborum. Ut ergo
peccata punias, lege quae in hoc volumine scripta
sunt lamenta: <hi>Scindite corda vestra, et non vestimenta
vestra <note>(Joel. II, 13)</note>
          </hi>. Et rursus: <hi>Miseri estote, et
lugete; risus vester in luctum convertatur, et gaudium
in moerorem <note>(Jac. IV, 9)</note>
          </hi>. Ut autem de promissione
gaudii sequentis hilarescas, cognosce quae in hoc volumine
scripta sunt carmina laudis aeternae: <hi>Beati
qui habitant in domo tua, Domine, in saeculum saeculi
laudabunt te <note>(Psal. LXXXIII, 5)</note>
          </hi>. Et sicut per quemdam
sapientem de coelesti Jerusalem dicitur: <hi>Et lapide
<pb n="0885C"/>
pretioso et mundo omnes plateae ejus sternentur,
et per omnes vicos ejus alleluia cantabitur <note>(Tobiae XIII,
22)</note>
          </hi>. Hoc nobis carmen coelestis patriae nuntiare cives
ejus venerant, qui concorditer clamabant: <hi>Gloria in
excelsis Deo, et in terra pax hominibus bonae voluntatis <note>(Luc. II, 14)</note>
          </hi>.
Sed si adhuc praesenti saeculo mente
inhaeres, si adhuc terrenis voluptatibus delectaris,
amare non potes gaudia aeterna quae audis. Cognosce
ergo in hoc volumine vae quod in eo scriptum est,
atque ab animo per timorem expelle quod diligis, ut
possis ex judicio carmen amare quod legis. Ibi quippe
sub unius damnati specie multitudo omnis exprimitur
reproborum, cum voce Veritatis dicitur: <hi>Ligatis
pedibus ejus ac manibus, mittite eum in tenebras
exteriores; illic erit fletus et stridor dentium (Matth.
<pb n="0885D"/>
XXII, 13)</hi>. Tunc enim reprobi in exteriores tenebras
cadunt, quia nunc in interioribus sua se sponte dejecerunt,
ut veritatis lumen nec credendo nec bene
operando sequerentur. In quibus ligatis pedibus ac
manibus mitti praecipiuntur, quia nunc dum tempus
operandi atque currendi est, habere manus et pedes
liberos in bona actione noluerunt. Ibi vae reproborum
scriptum est: <hi>Vermis eorum</hi> <emph>1264</emph> <hi>non morietur, et
ignis eorum non exstinguetur <note>(Isai. LXVI, 24)</note>
          </hi>. Ibi damnatis
ac repulsis dicitur: <hi>Discedite a me, maledicti,
in ignem aeternum, qui paratus est diabolo et angelis
ejus <note>(Matth. XXV, 41)</note>
          </hi>. In hoc itaque volumine cuncta
<pb n="0886A"/>
quae aedificant, omnia quae erudiunt, scripta continentur.
Peccasti enim, et jam te poenitet illicita perpetrasse,
ut ad agendam poenitentiam docearis, ibi invenis
lamenta. Spe coelestium gaudiorum mentem
relevare desideras, ibi ad consolationem tuam invenis
carmen. Sin vero et mala perpetrasti, et haec te
perpetrasse non poenitet, sed cervicem mentis erigis,
ad nullas poenitentiae lamentationes inclinaris,
nulla coelestium gaudiorum exspectatione corrigeris,
velis nolis, ibi scriptum auditurus es vae, ut quem
nec timor ad poenitentiam humiliat, nec spes ad superna
praemia exaltat, damnationis suae jam nunc
poenam prospiciat, et sine excusatione in aeternum
supplicium cadat.</p>
        </div3>
<div3>
          <head>35.</head>
          <p>
 Quid igitur, fratres, quid agendum est miseris
<pb n="0886B"/>
nobis, nisi ut evigilemus ad hujus verba voluminis,
et mala quae nos egisse meminimus fletibus puniamus,
ut per lamenta poenitentiae perveniamus ad carmen
vitae? Ne si affligi modo poenitendo nolumus, vae
postmodum sine fine sentiamus. Nec nos nostrorum
vulnerum multitudo in desperationem deprimat, quia
major est potentia medici, quam magnitudo languoris
nostri. Quid est enim quod reparare ad salutem
non possit, qui potuit omnia ex nihilo creare? Unigenitus
quippe est omnipotenti Patri coaeternus, qui
cum eo vivit et regnat in unitate Spiritus sancti
Deus per omnia saecula saeculorum. Amen.
</p>
        </div3>
      </div1>

<div1>
        <head>HOMILIA X. <hi>In explicatione priorum versuum capitis tertii usque ad quintum decimum commendat maxime Scripturam sacram, ejus assiduam lectionem, meditationem, et praedicationem.</hi> </head>

<pb n="0886C"/>
<div3>
          <head>1.</head>
          <p>
 Solent quidam scripta sacri eloquii legentes,
cum sublimiores ejus sententias penetrant, minora
mandata quae infirmioribus data sunt tumenti sensu
despicere, et ea velle in alium intellectum permutare.
Qui si recte in eo alta intelligerent, mandata quoque
minima despectui non haberent, quia divina
praecepta sic in quibusdam loquuntur magnis, ut tamen
in quibusdam congruant parvulis, qui per incrementa
intelligentiae quasi quibusdam passibus
mentis crescant, atque ad majora intelligenda perveniant.
Unde nunc sancto prophetae dicitur:
</p>
          <p>EZECH. III, 1.-- <hi>Fili hominis, quodcunque inveneris
comede.</hi> </p>
<pb n="0886D"/>
</div3>
<div3>
          <head>2. </head>
          <p>
Quidquid enim in sacra Scriptura invenitur
edendum est, quia et ejus parva simplicem componunt
vitam, et ejus magna subtilem aedificant intelligentiam.
Sequitur:
</p>
          <p>IBID., ET VERS. 2.-- <hi>Comede volumen istud, et vadens
loquere ad filios Israel. Et aperui os meum, et
cibavit me volumine illo.</hi> </p>
        </div3>
<div3>
          <head>3.</head>
          <p>
 Scriptura sacra cibus noster et potus est. Unde
etiam Dominus per prophetam alium minatur: <hi>Mittam
famem in terram, non famem panis, neque sitim
aquae, sed audiendi verbum Domini <note>(Amos. VIII, 11)</note>
          </hi>.
Qui ergo, subtracto suo eloquio, fame ac siti nos
<pb n="0887A"/>
dicit atteri, quia ejus verba et cibus noster et potus
sint demonstrat. Sed notandum quod aliquando cibus,
aliquando potus sunt. In rebus enim obscurioribus
quae intelligi nequeunt nisi exponantur, Scriptura
sacra cibus est, quia quidquid exponitur ut intelligatur,
quasi manditur ut glutiatur. In rebus vero apertioribus
potus est. Potum enim non mandendo glutimus.
Apertiora ergo mandato bibimus, quia etiam
non exposita intelligere valemus. Pro eo autem quod
multa Ezechiel propheta obscura atque perplexa auditurus
erat, nequaquam ei de sacro volumine dicitur,
bibe, sed <hi>comede.</hi> Ac si aperte diceretur: Pertracta
et intellige, id est prius mande, et tunc degluti.
Sed in verbis sacri eloquii iste debet studii
nostri ordo servari, ut haec ideo cognoscamus, quatenus
<pb n="0887B"/>
de iniquitate nostra compuncti, cognoscentes
mala quae fecimus, vitemus ne alia faciamus.</p>
        </div3>
<div3>
          <head>4.</head>
          <p>
 Et cum jam ex magno usu lacrymarum de peccatorum
remissione coeperit esse fiducia, per verba
Dei quae intelligimus ad vitam quoque et alios trahamus.
Ad hoc enim intelligenda sunt, <emph>1265</emph> ut et
nobis prosint, et intentione spiritali aliis conferantur.
Unde bene nunc dicitur: <hi>Comede volumen istud, et
vade, loquere ad filios Israel.</hi> Ac si ei de sacro cibo
diceretur: Comede et pasce, saturare et eructa,
accipe et sparge, confortare et labora.</p>
        </div3>
<div3>
          <head>5.</head>
          <p>
 Et notandum quod propheta subjungit, dicens: <hi>Et aperui os meum et cibavit me volumine illo.</hi> 
 Os in
corde esse alius Propheta testatur, dicens: <hi>Labia
dolosa in corde, et corde locuti sunt mala (Psal. XI,
<pb n="0887C"/>
3)</hi>. Os ergo aperimus, quando sensum ad intelligentiam
sacri verbi praeparamus. Itaque ad vocem Domini
propheta os aperit, quia ad spiramentum dominici
praecepti cordis nostri desideria inhiant, ut de
cibo vitae aliquid sumant. Sed tamen hoc ipsum sumere
nostrarum virium non est, nisi ipse cibaverit
qui ut comedatur jussit. Ille etenim cibatur, qui per
se edere non potest. Et quia ad capienda verba coelestia
idonea nostra infirmitas non est, ipse nos cibat,
qui nobis in tempore mensuram tritici temperat,
quatenus in sacro verbo dum hodie intelligimus quod
hesterno die nesciebamus, cras quoque comprehendamus
quod hodie nescimus, per divinae dispensationis
gratiam quotidiano alimento nutriamur. Omnipotens
etenim Deus quasi toties ad os cordis nostri
<pb n="0887D"/>
manum porrigit, quoties nobis intellectum aperit,
et cibum sacri eloquii in nostris sensibus mittit. Cibat
ergo nos volumine, cum sensum nobis Scripturae
sacrae dispensando aperit, et ejus dulcedine nostras
cogitationes replet. Unde et subditur:
</p>
          <p>VERS. 3.-- <hi>Et dixit ad me: Fili hominis, venter
tuus comedet, et viscera tua replebuntur volumine isto
quod ego do tibi.</hi> </p>
        </div3>
<div3>
          <head>6.</head>
          <p>
 In translatione veteri non habetur, <hi>Venter tuus
<pb n="0888A"/>
comedet,</hi> sed, <hi>Os tuum comedet, et viscera tua replebuntur.</hi> 
Os enim nostrum comedit, dum verbum Dei
legimus; viscera vero nostra complentur, cum intelligimus
atque servamus ea in quibus legendo laboramus.
In posteriori autem translatione, quam et
veraciorem credimus, scriptum est: <hi>Venter tuus comedet, 
 et viscera tua replebuntur.</hi> In sacro vero eloquio
nonnunquam venter pro mente poni consuevit.
Unde per Jeremiam dicitur: <hi>Ventrem meum, ventrem
meum doleo <note>(Jerem. IV, 19)</note>
          </hi>. Quod quia de spiritali et
non corporeo ventre dixerat, adjunxit: <hi>Sensus cordis
mei conturbati sunt <note>(Ibid.)</note>
          </hi>. Neque enim ad salutem
populi pertinebat, si propheta ventrem corporeum se
dolere praedicaret. Sed ventrem doluit qui mentis
afflictionem sensit. Sed cur exemplum prophetae proferimus,
<pb n="0888B"/>
cum testimonium Domini apertius habeamus?
Et necesse est ut cum per semetipsam Veritas
loquitur, propheta taceat, quia lucerna claritatem
non habet in sole. Ait enim: <hi>Qui credit in me, sicut
dicit Scriptura, flumina de ventre ejus fluent aquae vivae <note>(Joan. VII, 38)</note>
          </hi>.
Quia enim de mente fidelium sanctae
praedicationes defluunt, quasi de ventre credentium
aquae vivae flumina decurrunt. Ventris autem
viscera quid sunt aliud nisi mentis interna, id est
recta intentio, sanctum desiderium, humilis ad Deum,
pia ad proximum voluntas? <emph>1266</emph> Unde nunc recte
dicitur: <hi>Venter tuus comedet, et viscera tua replebuntur,</hi> 
quia cum mens nostra pabulum veritatis acceperit,
interna nostra non jam vacua remanent, sed
alimento vitae satiata.
<pb n="0888C"/>
</p>
        </div3>
<div3>
          <head>7. </head>
          <p>
Pensemus, charissimi fratres mei, quam sit pia
ista promissio, qua dicitur: <hi>Venter tuus comedet, et
viscera tua replebuntur volumine isto quod ego do tibi.</hi> 
Multi etenim legunt, et ab ipsa lectione jejuni sunt.
Multi vocem praedicationis audiunt, sed post vocem
vacui recedunt. Quorum etsi venter comedit, viscera
non replentur, quia etsi mente intellectum sacri verbi
percipiunt, obliviscendo et non servando quae audierint,
haec in cordis visceribus non reponunt. Hinc
est enim quod per prophetam alium quosdam Dominus
increpat, dicens: <hi>Ponite corda vestra super vias
vestras. Seminastis multum, et intulistis parum; comedistis,
et non estis satiati; bibistis, et non estis inebriati <note>(Aggae. I, 6)</note>
          </hi>.
Multum cordi suo seminat, sed parum
infert, qui de mandatis coelestibus vel legendo, vel
<pb n="0888D"/>
etiam audiendo multa cognoscit, sed negligenter operando
pauca fructificat. Comedit et non satiatur,
qui, verba Dei audiens, lucra vel gloriam saeculi concupiscit.
Bene autem non satiari dicitur, quia aliud
mandit, et aliud esurit. Bibit et non inebriatur, qui ad
vocem praedicationis aurem inclinat, sed mentem non
mutat. Solet enim per ebrietatem bibentium sensus
mutari. Qui ergo ad cognoscendum Dei verbum devotus
est, sed ea quae sunt hujus saeculi adipisci desiderat, bibit,
<pb n="0889A"/>
 et debriatus non est. Si enim debriatus esset
procul dubio mentem mutasset, ut jam terrena non
quaereret, jam vana et transitoria quae amaverat non
amaret. De electis namque per Psalmistam dicitur: <hi>Inebriabuntur ab ubertate domus tuae 
 <note>(Psal. XXXV, 9)</note>
          </hi>.
Quia tanto omnipotentis Dei amore repleti sunt, ut
mutata mente sibimetipsis extranei esse videantur,
implentes quod scriptum est: <hi>Qui vult post me venire,
abneget semetipsum <note>(Matth. XVI, 24)</note>
          </hi>. Semetipsum abnegat
qui mutatur ad meliora, et incipit esse quod
non erat, et desinit esse quod erat.</p>
        </div3>
<div3>
          <head>8.</head>
          <p>
 Saepe autem quosdam videmus ad vocem praedicationis,
quasi ex conversione compunctos, habitum,
non animum mutasse, ita ut religiosam vestem sumerent,
sed anteacta vitia non calcarent; irae stimulis
<pb n="0889B"/>
immaniter agitari, malitiae dolore in proximi laesionem
fervescere, de ostensis quibusdam bonis ante
humanos oculos superbire, praesentis mundi lucra
inhianter quaerere, et de solo exterius habitu quem
sumpserunt, sanctitatis fiduciam habere. Quibus quid
aliud dicendum est, nisi hoc quod magister egregius
quibusdam legis exteriora servantibus loquitur,
dicens: <hi>Quia in Christo Jesu neque circumcisio aliquid
valet, neque praeputium, sed nova creatura <note>(Gal. V, 6)</note>
          </hi>?
Non enim magni est meriti, si quid foris erga nos
agatur in corpore, sed magnopere pensandum est
quid agatur in mente.</p>
        </div3>
<div3>
          <head>9.</head>
          <p>
 Nam praesentem mundum despicere, transitoria
non amare, mentem medullitus in humilitate Deo et
proximo sternere, contra illatas contumelias patientiam
<pb n="0889C"/>
servare, et, custodita patientia, dolorem malitiae
a corde repellere, egenis propria <emph>1267</emph> tribuere,
aliena minime ambire, amicum in Deo diligere, propter
Deum et eos qui inimici sunt amare, de afflictione
proximi lugere, de morte ejus qui inimicus est
non exsultare, haec est nova creatura, quam idem magister
gentium apud alios discipulos vigilanti oculo
requirit, dicens: <hi>Si qua igitur in Christo nova creatura,
vetera transierunt, ecce facta sunt omnia nova <note>(II
Cor. V, 17)</note>
          </hi>.</p>
        </div3>
<div3>
          <head>10.</head>
          <p>
 Ad veterem quippe hominem pertinet praesentem
mundum quaerere, transitoria ex concupiscentia
amare, mentem in superbiam erigere, patientiam
non habere, ex dolore malitiae de proximi laesione
cogitare, sua indigentibus non dare, atque ad multiplicandum
<pb n="0889D"/>
aliena quaerere, nullum pure propter
Deum diligere, inimicitias mimicitiis reddere, de
afflictione proximi gaudere. Cuncta haec vetusti sunt
hominis, quae videlicet de radice trahimus corruptionis.
Sed qui jam ista exsuperat, et ad praecepta dominica
<pb n="0890A"/>
mentem in benignitatem commutat, de hoc
recte dicitur: <hi>Quia vetera transierunt, ecce facta sunt
omnia nova.</hi> </p>
        </div3>
<div3>
          <head>11.</head>
          <p>
 Tunc ergo in nostris mentibus nova fiunt, cum
a nobis vetusti hominis vitia transeunt; et tunc vitia
vetusti hominis transeunt, quando sacriverbi praeceptum
venter comedit, et viscera medullitus replentur.
Saepe enim quosdam vidimus tota se mente
ad sanctae lectionis studium contulisse, atque, inter
verba dominica recognoscentes in quantis deliquerint,
semetipsos in lacrymis mactare, moerore
continuo affici, in nullis hujus mundi prosperitatibus
delectari, ita ut eis vita praesens oneri et lux ipsa
fastidio fieret; vix ad colloquendum communia admittere,
atque a rigore disciplinae animum difficile
<pb n="0890B"/>
relaxare, pro amore conditoris, luctu solummodo
et silentio gaudere. Horum venter sacrum volumen
comedit, et viscera repleta sunt, quia praecepta vitae
quae sensus capere potuit memoria non amisit, sed
haec collectus in Deo animus lugendo semper et
recolendo servavit.</p>
        </div3>
<div3>
          <head>12.</head>
          <p>
 Et fit plerumque ut tales quique ex dono caelestis
gratiae etiam verbum doctrinae percipiant, atque
de veritatis pabulo quod ipsi intrinsecus dulciter
ruminant et proximos suaviter pascant. De quorum
profecto ore praedicatio tanto audientibus dulcis est,
quanto eorum actio contraria suis praedicationibus
non est, quia de propria vita sumunt quod per linguam
proximis conferunt. Unde recte hic quoque
propheta subjungit:
</p>
          <p>
            <pb n="0890C"/>IBID.-- <hi>Et comedi illud, et factum est in ore meo
sicut mel dulce.</hi> </p>
        </div3>
<div3>
          <head>13.</head>
          <p>
 Liber qui viscera replevit dulcis in ore sicut
mel factus est, quia ipsi de omnipotenti Domino
sciunt suaviter loqui, qui hunc didicerint in cordis
sui visceribus veraciter amare. In ejus quippe ore
Scriptura sacra dulcis est, cujus vitae viscera mandatis
illius replentur, quia ei suavis est ad loquendum,
cui interius impressa ad vivendum fuerit. Nam
sermo dulcedinem non habet, quem vita reproba intra
conscientiam remordet. Unde necesse est ut qui
verbum Dei loquitur prius studeat qualiter vivat, ut pos
ex vita colligat <emph>1268</emph> quae et qualiter dicat. Ad praedicandum
namque plus conscientia sancti amoris
aedificat, quam exercitaio sermonis, quia amando
<pb n="0890D"/>
coelestia intra semetipsum praedicator legit quomodo
persuadeat ut despici debeant terrena. Qui enim vitam
suam interius pensat, et exemplo suo foris admonendo
alios aedificat, quasi in corde linguae calamum
tingit, in eo quod manu verbi proximis exterius scribit.
<pb n="0891A"/>
Unde admirabilis praedicator cum multa discipulis
exhortando dixit, quia nullam intra semetipsum
de conscientia contrarietatem pertulit, securus adjunxit: <hi>Si qua virtus, si qua laus disciplinae, haec cogitate;
quae et didicistis, et accepistis, et audistis, et
vidistis in me, haec agite, et Deus pacis erit vobiscum <note>(Phil. IV, 8, 9)</note>
          </hi>.
Sequitur:
</p>
          <p>VERS. 4.-- <hi>Et dixit ad me: Fili hominis, vade ad
domum Israel, et loqueris verba mea ad eos.</hi> </p>
        </div3>
<div3>
          <head>14.</head>
          <p>
 In eo quod Dominus prophetae dicit, <hi>Loqueris
verba mea ad eos,</hi> quid aliud quam ejus ori frenum
moderaminis imponit, ne quae prius intus non audierit,
foris dicere praesumat? Nam prophetae falsi sua
et non Dei verba loquebantur, de quibus scriptum
est: <hi>Nolite audire verba prophetarum, qui prophetant
<pb n="0891B"/>
vobis, et decipiunt vos; visionem cordis sui loquuntur,
non de ore Domini <note>(Jerem. XXIII, 16)</note>
          </hi>. Et rursum: <hi>Non loquebar ad eos, et ipsi prophetabant 
 <note>(Ibid., 21)</note>
          </hi>.
Qua ex re quoque colligendum est quia et quisquis
expositor in explanatione sacri eloquii, ut fortasse
auditoribus placeat, aliquid mentiendo componit,
sua et non Domini verba loquitur, si tamen placendi
vel seducendi studio mentiatur. Nam si in verbis
dominicis virtutem requirens, ipse aliter quam is per
quem prolata sunt senserit, etiamsi sub intellectu
alio aedificationem charitatis requirat, Domini sunt
verba quae narrat, quia ad hoc solum Deus per totam
nobis sacram Scripturam loquitur, ut nos ad suum
et proximi amorem trahat. Sequitur:
</p>
          <p>VERS. 5-7.-- <hi>Non enim ad populum profundi sermonis
<pb n="0891C"/>
et ignotae linguae tu mitteris, ad domum Israel;
neque ad populos multos profundi sermonis et ignotae
linguae quorum non possis audire sermones. Et si ad
illos mittereris, ipsi audirent te. Domus autem Israel
nolunt audire te, quia nolunt audire me.</hi> </p>
        </div3>
<div3>
          <head>15.</head>
          <p>
 In ipso jussionis exordio quo propheta ad
praedicandum mittitur, aperte et vocatio gentium et
Israelitarum repulsio designatur. Nam cum dicitur: <hi>Non ad populos multos profundi sermonis et ignotae
linguae mitteris quorum non possis audire sermones,</hi> 
atque statim subditur: <hi>Et si ad illos mittereris, ipsi
audirent te,</hi> aperte declaratur obedientia gentium,
quae quandoque praedicatorum voces essent sine
tarditate secuturae. Et cum subditur: <hi>Domus autem
Israel nolunt audire te, quia nolunt audire me,</hi> Judaeae
<pb n="0891D"/>
duritia designatur, quae verba praedicantium et
cognovit, et sequi noluit. Ignota autem lingua
gentium ad obediendum moram non fecit, quamvis
extranea ab eloquio legis fuit. Bene autem dicitur: <hi>Nolunt audire te, quia nolunt audire me,</hi> 
 secundum
hoc quod scriptum est: <hi>Qui vos spernit, me
spernit <note>(Luc. X, 16)</note>
          </hi>. Causa quoque cur non audiant
subinfertur, cum dicitur:
</p>
          <p>VERS. 7.-- <emph>1269</emph> <hi>Omnis quippe domus Israel
attrita fronte est, et duro corde.</hi> </p>
        </div3>
<div3>
          <head>16.</head>
          <p>
 Cum domus Israel attrita fronte esse perhibetur,
<pb n="0892A"/>
quid aliud sentiendum, quidve cogitandum est,
nisi quod frontem cordis in impudentia atterit culpa
frequens, ut quo crebrius committitur, eo de illa
committentis animus minus verecundetur? Atque
ideo ad tantam cordis duritiam quandoque peccator
pervenit, ut jam in correptione sensibilis non sit, quia
qui usu peccandi induruit nullo modo corripientis
verbum, id est manum palpantis, sentit, sicut Judaeae
quoque crebrius delinquenti dicitur: <hi>Frons mulieris
meretricis facta est tibi, noluisti erubescere <note>(Jerem. III,
5)</note>
          </hi>. Vel certe attrita frons est in hujus mundi actibus
assueta, quia sicut sunt nonnulli qui quietem cunctis
mundi praemiis atque honoribus praeponunt, ita nonnulli
ut in hoc mundo aliquid esse videantur terrenis
laboribus insudant, insistunt causis, permiscentur
<pb n="0892B"/>
jurgiis. Et quamvis se corpore deficere inter labores
sentiant, amore tamen terrenarum rerum devicti, delectabiliter
fatigantur. Quibus per prophetam dicitur: <hi>Ephraim vitula docta diligere trituram 
 <note>(Osee X, 11)</note>
          </hi>.
Vitula etenim in tritura areae assueta, etiam si relaxatur
a labore, sponte redit. Sic quibusdam pravis
mentibus nihil est laboriosius quam si eis praecipitur
ut in hujus mundi actibus non laborent. Nam saepe
quidam repulsi ab actione terrena deprecantur ut redeant,
rogant ut premantur, grave se incurrisse periculum
quietem putant. Attrita ergo fronte sunt,
qui non solum labores non fugiunt, sed neque importuni
videri in laboribus qui sibi negantur erubescunt.
Sequitur:
</p>
          <p>VERS. 8.-- <hi>Ecce dedi faciem tuam valentiorem faciebus
<pb n="0892C"/>
eorum, et frontem tuam duriorem frontibus eorum.</hi> </p>
        </div3>
<div3>
          <head>7.</head>
          <p>
 Sicut verecundia laudabilis est in malo, ita reprehensibilis
est in bono. Erubescere enim malum
sapientiae est; bonum vero erubescere, fatuitatis. Unde
scriptum est: <hi>Est confusio adducens peccatum, et est
confusio adducens gloriam <note>(Eccli. IV, 25)</note>
          </hi>. Qui enim
erubescit poenitendo mala quae fecit, ad vitae libertatem
pervenit. Qui vero erubescit bona facere, a statu
rectitudinis cadit, atque ad damnationem tendit, sicut
per Redemptorem dicitur: <hi>Qui me erubuerit et
meos sermones, hunc Filius hominis erubescet, cum venerit
in majestate sua <note>(Luc. IX, 26)</note>
          </hi>. Et sunt quidam
qui bona jam in mente concipiunt, sed necdum malis
aperte contradicunt. Hi nimirum quia boni sunt in
<pb n="0892D"/>
mente, sed auctoritatem non habent in locutione,
apti ad veritatis defensionem non sunt. Ille enim
esse veritatis defensor debet, qui quod recte sentit
loqui nec metuit, nec erubescit. Unde nunc in magno
munere prophetae promittitur: <hi>Ecce dedi faciem tuam
valentiorem faciebus eorum, et frontem tuam duriorem
frontibus eorum.</hi> Quid est autem peccator, nisi vulneratus?
et qui praedicator, nisi medicus? Si ergo non
erubescit peccator qui jacet in vulnere, cur erubescat
medicus qui per medicamenta providet salutem?
Saepe vero contingit ut praedicator reverenter audiatur;
<pb n="0893A"/>
nonnunquam vero a perversis ita despicitur, ac
si eis nihil utilitatis loquatur. Unde recte nunc dicitur:
</p>
          <p>VERS. IX.-- <hi>Ut adamantem et ut silicem dedi faciem
tuam.</hi> </p>
        </div3>
<div3>
          <head>18.</head>
          <p>
 Adamas et silex utraque dura; sed unum horum <emph>1270</emph> 
 pretiosum est, alterum vile. Adamas ad
ornamentum sumitur, silex ab itinerantibus calcatur.
Et saepe contingit ut hos quos correptionem suam
conspicimus nimis humiliter audire, verecundemur
eis aliqua dicere. Nonnunquam vero evenit ut eos
quos increpationem suam videmus postponere, et
despectui habere, trepidemus eis verbum praedicationis
inferre. Sed si recte sapimus, et ad eos a quibus
nos honorari conspicimus, et ad eos a quibus nos
<pb n="0893B"/>
despici videmus, auctoritatem exhortationis vel
increpationis sumimus, ut nec illorum humilitatem
debeamus erubescere, nec horum superbiam formidare.
Dicatur ergo: <hi>Dedi faciem tuam ut adamantem,</hi> 
id est, si ab auditoribus honoraris; <hi>Dedi faciem tuam
ut silicem,</hi> si ab auditoribus conculcaris atque despiceris,
ut nec per illatum honorem refrenetur lingua
ex verecundia, nec per despectum taceat ex infirmitate.
Sequitur:
</p>
          <p>IBID.-- <hi>Ne timeas eos, neque metuas a facie eorum,
quia domus exasperans est.</hi> </p>
        </div3>
<div3>
          <head>19.</head>
          <p>
 Hoc jam superius dictum est. Sed notandum
quam aspera domus habetur, cujus asperitas tam
crebro replicatur. Increpandus itaque peccator est,
et nunquam timendus, quia domus exasperans est.
<pb n="0893C"/>
Timeri enim homo debuerat, si ipse auctorem omnium
ut homo timuisset. Nam qui rationis sensum ad
timorem Dei non habuit, tanto in nullo timendus
est, quanto hoc quod esse debuit, non est. Sequitur:
</p>
          <p>VERS. 10, 11.-- <hi>Et dixit ad me: Fili hominis, omnes
sermones meos quos loquor ad te, assume in corde
tuo, et auribus tuis audi; et vade, ingredere ad transmigrationem
filiorum populi tui.</hi> </p>
        </div3>
<div3>
          <head>20.</head>
          <p>
 Vigilanter intuendum est quod voce Domini ad
Prophetam dicitur ut prius sermones ejus audiat, et
postmodum loquatur. Audimus enim verba Dei, si
facimus. Et tunc ea proximis recte loquimur, cum
prius ipsi fecerimus. Quod bene Marcus evangelista
confirmat, cum factum Domini miraculum narrat, dicens:
<pb n="0893D"/> <hi>Adducunt ci surdum et mutum, et deprecabantur
eum ut imponat illi manum 
 <note>(Marc. VII, 32)</note>
          </hi>. Cujus ordinem
curationis insinuat, subdens: <hi>Misit digitos suos
in auriculas, expuensque tetigit linguam ejus, et suspiciens
in coelum ingemuit, et ait illi: Ephphetha, quod
est adaperire. Et statim apertae sunt aures ejus, et solutum
est vinculum linguae ejus, et loquebatur recte <note>(Ibid., 33, seq.)</note>
          </hi>.
Quid est enim quod creator omnium
Deus cum surdum et mutum sanare voluisset, in aures
illius suos digitos misit, et expuens linguam ejus
tetigit? Quid per digitos Redemptoris, nisi dona sancti
<pb n="0894A"/>
Spiritus designantur? Unde cum in alio loco ejecisset
daemonium, dixit: <hi>Si in digito Dei ejicio daemonia,
profecto pervenit in vos regnum Dei <note>(Luc. XI, 20)</note>
          </hi>.
Qua de re per evangelistam alium dixisse describitur: <hi>Si ego in spiritu Dei ejicio daemones, igitur pervenit in
vos regnum Dei 
 <note>(Matth. XII, 28)</note>
          </hi>. Ex quo utroque loco
colligitur quia digitus Dei spiritus vocatur. Digitos
ergo in auriculas mittere, est per dona Spiritus sancti
mentem surdi ad obediendum aperire. Quid est
vero quod exspuens linguam ejus tetigit? Saliva nobis
est ex ore Redemptoris accepta sapientia in eloquio
divino. Saliva quippe ex capite defluit in ore.
Ea ergo sapientia quae ipse est dum lingua nostra
tangitur, mox ad praedicationis verba formatur. <emph>1271</emph> 
 <hi>Qui suspiciens in coelum ingemuit;</hi> non quod
<pb n="0894B"/>
ipse necessarium gemitum haberet, qui dabat quod
postulabat, sed nos ad eum gemere qui coelo praesidet
docuit, ut et aures nostrae per dona Spiritus sancti
aperiri, et lingua per salivam oris, id est per
scientiam divinae locutionis solvi debeat ad verba praedicationis.
Cui mox <hi>Ephphetha, id est adaperire dicitur;
et statim apertae sunt aures ejus, et solutum est
vinculum linguae ejus.</hi> Qua in re notandum est quia
propter clausas aures dictum est <hi>Adaperire.</hi> Sed cui
aures cordis ad obediendum apertae fuerint, ex subsequenti
procul dubio etiam linguae ejus vinculum
solvitur, ut bona quae ipse fecerit etiam facienda
aliis loquatur. Ubi et bene additur: <hi>Et loquebatur
recte.</hi> Ille enim recte loquitur qui prius obediendo
fecerit quae loquendo admonet esse facienda.
<pb n="0894C"/>
</p>
        </div3>
<div3>
          <head>21. </head>
          <p>
Quod vero ad transmigrationem populi admonendam
propheta mittitur, non solum ea transmigratio
debet intelligi quae ejus populi erat in corpore, sed
etiam quae facta fuerat in mente. A Jerusalem quippe
ad Babyloniam venerat. Et quid Jerusalem nisi visio
pacis, quid Babylonia nisi confusio vocatur? Quisquis
vero a rectis operibus in perversis actibus cadit,
quoniam a bono studio ad vitia defluit, quasi ab
Jerusalem ad Babyloniae civitatem venit. Culmen
enim bonae contemplationis deseruit, atque in transmigratione
confusionis jacet. Quod illis solet saepe
evenire qui cum bona agunt, in his de sua virtute
gloriantur. Unde Psalmista ne a visione pacis, id est
a bonis actibus captivus ad Babyloniam emigraret,
Domino supplicans, dicit: <hi>Adjutor meus, non emigrabo</hi> 
<pb n="0894D"/> <note>(Psal. LXI, 7)</note>.
Si enim in se confideret, a justitiae
operibus cadendo migrasset.</p>
        </div3>
<div3>
          <head>22.</head>
          <p>
 Sed neque hi qui a statu rectitudinis in pravam
actionem ceciderunt desperandi sunt, quia ecce
propheta ad transmigrationem Babyloniae mittitur. Et
per prophetam alium Dominus dicit: <hi>Et venies usque
Babylonem, et ibi liberaberis <note>(Mich. IV, 10)</note>
          </hi>. Saepe
enim quis postquam in confusionem vitiorum ceciderit,
erubescens mala quae perpetravit, ad poenitentiam
redit, seque a suis lapsibus bene vivendo erigit.
Quid ergo iste nisi usque ad Babylonem venit, et
<pb n="0895A"/>
ibi liberatus est? Qui postquam, confusus mente,
perversa perpetravit, haec ipsa erubescens mala quae
fecit, se contra se erigit, et bene operando ad statum
rectitudinis redit. In Babylone itaque liberatus est,
qui per divinam gratiam ostenditur etiam de confusione
salvatus. Propheta ergo ad transmigrationem
loquitur, cum illos increpat qui a statu rectitudinis
ad erroris vitia transmigrando ceciderunt. Sequitur:
</p>
          <p>VERS. 11.-- <hi>Et loqueris ad eos, et dices: Haec
dicit Dominus Deus: si forte audiant, et quiescant.</hi> </p>
        </div3>
<div3>
          <head>23.</head>
          <p>
 Quod toties divinis vocibus difficultas audiendi
repetitur, ut dicatur, <hi>Si forte audiant,</hi> quid
aliud quam transmigrati populi duritia designatur?
In quibus verbis magna est nostra consolatio, quia si
<pb n="0895B"/>
omnipotens Deus prophetam mittens a perverso populo
verba sua denuntiat difficile <emph>1272</emph> audiri, cur
nos miseri contristamur, cum saepe a fratribus in
nostra admonitione contemnimur? Nam crebro delinquentes
alloquimur, frequenter increpamus, saepe
cum eis blandis sermonibus agimus, et tamen si alter
audit, alter audire contemnit; alter ex parte verbum
exhortationis suscipit, et ex parte recipere recusat;
ita ut quotidie impleri videamus hoc quod per
prophetam alium Dominus narrat quae fecerit iratus,
cum dicit: <hi>Plui super civitatem unam <note>(De poen.,
dist. 3, c. Pluit Dominus)</note>, et super alteram non plui.
Pars una compluta est, et pars quae compluta non est
uruit <note>(Amos IV, 7)</note>
          </hi>. Cum enim sanctae exhortationis
verba alia mens suscipit, alia suscipere recusat, super
<pb n="0895C"/>
unam civitatem Dominus pluit, et super alteram
non pluit. Cum vero et ipse proximus qui audit ab
aliis se vitiis corrigit, atque ab aliis emendare se contemnit,
una eademque civitas et ex parte compluitur,
et ex parte arida remanet, in qua a se praedicationis
pluviam repellit. Sunt etenim quidam qui exhortationis
verba omnino non audiunt, hi penitus
suscipere pluviam nolunt. Et sunt quidam qui audiunt,
sed tamen hanc medullitus non sequuntur,
quia alia in se vitia resecant, sed in aliis graviter
perdurant. Saepe enim quosdam videmus qui per
praedicationis verbum a semetipsis avaritiae aestum
repellunt, et non solum jam aliena non rapiunt, sed
et propria indigentibus largiuntur; nec tamen irae
stimulos edomant, nec patientiae moderamina per
<pb n="0895D"/>
mentis tranquilitatem servant. Et saepe alii ad exhortationis
verbum in semetipsis jam carnis immunditiam
vincunt, corpus in castitate custodiunt, nec tamen
adhuc animum, sicut debent, proximis inclinant,
sed per rigorem superbiae in cogitatione se elevant.
In istis pars una compluta est, quia fructum fecit, et
pars quae compluta non est aruit, quia exhortationis
<pb n="0896A"/>
verbum non plene suscipiens, a bono opere sterilis
remansit. Sequitur:
</p>
          <p>VERS. 12.-- <hi>Et assumpsit me spiritus, et audivi post
me vocem commotionis magnae; Benedicta gloria Domini
de loco suo.</hi> </p>
        </div3>
<div3>
          <head>24.</head>
          <p>
 Quid est hoc, quod propheta postquam ad
transmigrationem filiorum populi mittitur, vocem
post se magnae commotionis audit, dicentem: <hi>Benedicta
gloria Domini de loco suo?</hi> Conversus quippe ad
peccatores Babyloniae fuerat, et vocem gloriae Domini
de loco suo post tergum audiebat. Locus enim est Dei
Jerusalem, id est visio pacis, quia nimirum illa corda
vident ea quae Dei sunt, quae ad transmigrationem
Babyloniae, hoc est ad confusionis vitia, non descendunt.
Ibi enim inhabitat Deus ubi vera pax quaeritur,
internae contemplationis gloria amatur. Nam qui ad
<pb n="0896B"/>
perversitatem defluunt, locus Dei esse contemnunt.
Locus ergo gloriae Dei est vel sancta quaeque anima,
vel unusquisque in coelestibus permanens angelicus
spiritus. Et gloria Domini de loco suo benedicitur,
cum vel ab electis hominibus, vel a sanctis angelis
auctori omnium laus aeterna cantatur. In eo ergo
quod justi de convertendis peccatoribus cogitant,
quia eorum vitia <emph>1273</emph> considerando ad carnales
actus oculum ducunt, quasi ad Babyloniam intendunt.
Qui tamen pro statu suae rectitudinis, quia in laudem
Dei bona sanctorum considerare nunquam desinunt,
quamvis per cogitationem alio intendant, quasi post
se vocem gloriae Domini a Jerusalem, id est de loco
suo audiunt.
<pb n="0896C"/>
</p>
        </div3>
<div3>
          <head>25. </head>
          <p>
Sed cur in istis immoramur, qui haec prophetae
verba, largiente Domino, per sensum alterum
et subtilius intelligere, et apertius dicere valemus?
Ait enim: <hi>Et assumpsit me spiritus.</hi> Praedicatorem
spiritus assumit, cum ejus mentem in amorem Dei
omnipotentis elevatam a terrenis jam desideriis alienam
reddit, ut nihil ei agere libeat, nisi ea quibus
lucra spiritalia congreget, et ad regna coelestia quotidiani
sui operis fructum portet. Unde et nobis
praedicatoribus jubetur: <hi>Operamini non cibum qui
perit, sed qui permanet in vitam aeternam <note>(Joan. VI, 27)</note>
          </hi>.</p>
        </div3>
<div3>
          <head>26.</head>
          <p>
 Bene autem subditur: <hi>Et audivi post me vocem
commotionis magnae.</hi> Propheta, sancto Spiritu repletus,
quasi transacta narrat, quae facienda praevidet,
<pb n="0896D"/>
quia et in praedestinatione jam facta sunt, quae adhuc
in opere sequuntur. Unde et in translatione veteri
per Isaiam dicitur: <hi>Qui fecit quae futura sunt <note>(Isai.
XLV, 11, sec. LXX)</note>
          </hi>. Quid est ergo quod post se propheta
vocem audivit commotionis magnae, nisi quod
post sermonem praedicationis, qui fit ad corda peccantium,
lamenta poenitentium sequuntur?
<pb n="0897A"/>
</p>
        </div3>
<div3>
          <head>27. </head>
          <p>
Perversi etenim quique dum prava agunt, et
a justis recta non audiunt, nesciunt quam sint gravia
quae committunt, atque ex ipsa sua ignorantia,
in suo stupore securi sunt; et jacentes in culpis,
quasi molliter quiescunt, sicut de quodam peccatore
et securo populo dicitur: <hi>Requievit in faecibus suis,
quia securus jacuit in peccatis <note>(Jerem. XLVIII, 11)</note>
          </hi>.</p>
        </div3>
<div3>
          <head>28.</head>
          <p>
 Cum vero audire perversi verbum praedicationis
coeperint, quae sint supplicia aeterna cognoscere,
qui terror judicii, quam subtilis examinatio
de singulis quibusque peccatis, illico contremiscunt,
implentur gemitibus, et non se capientibus suspiriis
anxiantur, atque, magno pavore concussi, in luctu
et fletibus erumpunt. Prophetam ergo vox magnae
commotionis sequitur; quia post verbum praedicationis,
<pb n="0897B"/>
conversorum atque poenitentium luctus audiuntur.
Qui enim prius quieti jacebant in vulnere,
tacti postmodum manu medicinae, cum dolore redeunt
ad salutem. De hac commotione poenitentium
per prophetam alium dicitur: <hi>Pedes ejus steterunt,
et commota est terra <note>(Zach. XIV, 4)</note>
          </hi>, quia cum veritatis
vestigia in mente audientium figuntur, ipsa mens in
sui consideratione turbata commovetur. Hinc Psalmista
pro peccatoribus exorat, dicens: <hi>Qui sedes super
cherubim, moveatur terra <note>(Psal. XCVIII, 2)</note>
          </hi>. Hinc
pro afflictis et poenitentibus deprecans, ait: <hi>Commovisti
terram, et conturbasti eam, sana contritiones
ejus, quia mota est <note>(Psal. LIX, 4)</note>
          </hi>. Terra quippe commota
et turbata, est peccator de cognitione reatus
sui anxius, et ad poenitentiae lamenta perductus.
<pb n="0897C"/>
Peccanti etenim homini dictum est: <hi>Terra es, et in
terram ibis <note>(Genes. III, 19)</note>
          </hi>. Exoret ergo ut sanetur
contritio terrae, quia mota est, quatenus peccator
qui de culpis suis affligitur, <emph>1274</emph> de coelestis misericordiae
gaudio consoletur. Haec est itaque vox
commotionis magnae, quando unusquisque sua acta
dijudicans, in afflictione poenitentiae perturbatur.</p>
        </div3>
<div3>
          <head>29.</head>
          <p>
 Sed quid vox ipsa dicat audiamus: <hi>Benedicta
gloria Domini de loco suo.</hi> Locus enim maligni spiritus
fuerant corda peccantium; sed cum sibimetipsis irati
per poenitentiam redeunt ad vitam, gloriae Domini
locus fiunt. Jam enim se contra se erigunt, jam poenitentiae
lacrymis insequuntur mala quae commiserunt.
Inde ergo auditur benedictio gloriae in laude Domini,
unde prius sonabat Creatoris injuria de amore praesentis
<pb n="0897D"/>
saeculi. Et corda poenitentium fiunt jam Domino
locus suus, quae prius in peccatis posita, fuerant
locus alienus. Ipsi autem qui a peccatis suis ad
Dominum convertuntur, non solum delent lacrymis
perversa quae fecerunt, sed etiam miris operibus ad
alta proficiunt, ut sancta animalia Dei omnipotentis
fiant, ut signis et virtutibus ad alta evolent, ut
terram funditus deserant, et acceptis donis sese ad
<pb n="0898A"/>
coelestia per desiderium suspendant. De quibus adhuc
subditur:
</p>
          <p>VERS. 13.-- <hi>Et vocem alarum animalium percutientium 
 alteram ad alteram.</hi> </p>
        </div3>
<div3>
          <head>30.</head>
          <p>
 Audit post se propheta vocem commotionis
magnae, quia, sicut dictum est, verbum praedicantium
luctus poenitentium sequitur. Audit post se vocem
alarum animalium, quia ex ipso luctu poenitentium
oriuntur virtutes sanctorum, ut tanto magis in
sancta actione proficiant, quanto se ante cognitionem
vitae nequiter egisse meminerunt. Sed est in his
verbis magna dubitatio, quia non aperte per prophetam
dicitur utrum unumquodque animal alas
suas in semetipsis percutiat, an certe haec eadem
sancta animalia alis suis se vicissim feriant, ut ala
<pb n="0898B"/>
hujus alterum, et ala alterius istud animal tangat.</p>
        </div3>
<div3>
          <head>31.</head>
          <p>
 Sed quia plerumque in sacro eloquio ideo aliquid
obscure dicitur, ut dispensante mirabiliter Deo
multipliciter exponatur, nos charitati vestrae utraque
exponere largiente Domino debemus. Saepe jam alas
animalium virtutes diximus esse sanctorum <note>( <hi>Hom.
4, n. 5; hom. 7, n. 22; hom. 8. n.</hi> 1)</note>. Quomodo
ergo unumquodque animas alas suas excutiens alteram
ad alteram percutit, nisi quod aperte datur intelligi
qua, si sancta animalia efficimur, virtus in
nobis virtutem excitat, dum una alteram ad perfectionem
pulsat? Ecce etenim quis habet jam verbi
Dei scientiam, discit ut viscera etiam misericordiae
habeat. Per scientiam quippe verbi Dei discit: <hi>Date
<pb n="0898C"/>
eleemosynam, et ecce omnia munda sunt vobis <note>(Luc.
XI, 41)</note>
          </hi>. Cumque jam esse misericors in eleemosynis
coeperit, verba sanctae auctoritatis legit; et quidquid
in eis de misericordia dicitur, ulterius per experimentum
intelligit. Ibi enim scriptum est: <hi>Pater eram
pauperum <note>(Job. XXIX, 16)</note>
          </hi>. Quod fortasse antea legebat,
et praeteribat. Sed cum in ejus corde jam misericordia
coeperit imitari naturam, quid sit patrem
esse pauperum, legit et recognoscit, quia introrsus
rediens, in semetipso intelligit quod foris audit. Aliud
namque est eleemosynam ex praecepto facere, atque
aliud ex charitate. Ex praecepto enim facere
bonum, inchoantium est; ex charitate autem facere <emph>1275</emph> 
 bonum, perfectorum, qui non solum quia
jubetur faciunt, sed etiam diligunt faciendo quod jubetur.
<pb n="0898D"/>
Hinc est enim quod in magna virtute per
Psalmistam dicitur: <hi>Vide quia mandata tua dilexi,
Domine, in tua misericordia vivifica me <note>(Psal. CXVIII,
159)</note>
          </hi>. Mandata enim Dei pro jussione facere servientis
et obedientis est, diligendo autem facere obedientis
et amantis est. Quia ergo et per scientiam
 charitatis misericordia discitur, et per charitatem
misericordiae in corde compuncto scientia multiplicatur,
<pb n="0899A"/>
ala in nobis alam percutit, quia virtus virtutem
excitat. Sic qui castitatis bonum in suo corpore
custodit contra luxuriantes zelo accenditur, ut ab
immunditiae maculis expientur. Et saepe dum quosdam
in lapsibus invenit, edomat, affligit, atque ad
castitatis munditiam restringit. Cujus si forte mens
de immunditia luxuriae fuerit tentata, ex ipso zelo
quo alios correxit semetipsam convenit, et erubescit
immunda cogitare, quae se in aliis recolit correxisse.
In hoc ergo ala alam percutit, dum virtus
virtutem pulsat, et ab immunditia custodit.</p>
        </div3>
<div3>
          <head>32.</head>
          <p>
 Sin vero, ut praefati sumus, vicissim se alis
suis animalia feriunt, et altera ad alteram ala percutitur
singulorum, hujus quoque descriptionis, largiente
Domino, sensus patet. Quid est ergo quod haec
<pb n="0899B"/>
pennata animalia vicissim alas alteram ad alteram
feriunt, nisi quod omnes sancti se invicem suis virtutibus
tangunt, et sese ad provectum excitant ex
consideratione virtutis alienae? Non enim uni dantur
omnia, ne in superbiam elatus cadat, sed huic datur
quod tibi non datur, et tibi datur quod illi denegatur,
ut dum iste considerat bonum quod habes et
ipse non habet, te sibi in cogitatione praeferat; et
rursum dum tu habere illum conspicis quod ipse non
habes, te illi in tua cogitatione postponas, et fiat
quod scriptum est: <hi>Superiores sibi invicem arbitrantes <note>(Philip. II, 3)</note>
          </hi>.
Ut enim pauca ex multis loquar, isti
mirae abstinentiae virtus tribuitur, et tamen verbum
scientiae non habet. Illi autem datur verbum scientiae;
et tamen virtutem perfectae abstinentiae apprehendere
<pb n="0899C"/>
conatur, et non valet. Huic libertas vocis
tribuitur, ut, oppressis quibusque protectionis solatia
impendens, ad defensionem justitiae libere loquatur;
sed tamen adhuc multa in hoc mundo possidens,
relinquere omnia vult, et non valet. Illi
vero jam datum est omnia terrena relinquere, ut
nihil in hoc mundo cupiat habere; sed tamen adhuc
auctoritatem vocis contra peccantes quosque non
praesumit exercere. Et qui ideo plus loqui libere debuit,
quia jam non habet mundo teneatur,
loqui contra alios libere recusat, ne ipsam vitae
suae quietem perdat. Isti virtus prophetiae data est,
multa jam quae ventura sunt praevidet; sed tamen
praesentis proximi aegritudinem conspiciens atque
compatiens, non valet curare. Illi data est curationis
<pb n="0899D"/>
gratia, atque a corpore proximi molestiam quae in
praesenti est orationibus repellit, sed tamen quid
seipsum paulo post sequatur ignorat. Mira itaque
dispensatione omnipotens Deus sic in electis suis sua
dona dispensat, ut et isti det quod illi <emph>1276</emph> denegat,
et alteri majus quod alteri minus tribuat, quatenus
dum vel iste habere illum conspicit quod ipse
non habet, vel ille hunc majus accepisse considerat
<pb n="0900A"/>
quod sibi minus adesse pensat, dona Dei alter in
altero, id est vicissim, omnes admirentur, atque ex
hac ipsa admiratione humilietur alter alteri, et quem
videt habere quod non habet, eum divino judicio
sibi praelatum putet. Alis ergo suis vicissim se animalia
feriunt cum sanctae mentes alternis se virtutibus
tangunt, et tangendo excitant, atque excitata
ad provectum volant.</p>
        </div3>
<div3>
          <head>33.</head>
          <p>
 Videamus Paulum quomodo apostolorum alis
tactus, atque ad poenitentiam excitatus fuerat, qui,
mala praeteritae persecutionis suae et apostolorum innocentem
vitam considerans, dicebat: <hi>Ego enim sum
minimus apostolorum, qui non sum dignus vocari apostolus,
quia persecutus sum Ecclesiam Dei <note>(I Cor. XV,
9)</note>
          </hi>. Consideravit quippe apostolorum innocentiam,
<pb n="0900B"/>
et propter praecedentem malitiam vilis in ejus oculis
facta est omnis quam exhibebat in Ecclesia sollicitudo
sua; et quam multos ex accepto intellectu praecederet
non attendit, quia, illorum innocentiam pensans,
persecutorem aliquando fuisse se doluit. Sed
videamus si quis ex apostolis eum qui Paulo datus
est intellectum miratur. Ipse nobis apostolorum primus
requirendus est, qui discipulos admonens ait: <hi>Sicut et charissimus frater noster Paulus secundum
datam sibi sapientiam scripsit vobis; sicut in omnibus
epistolis, loquens in eis de his in quibus sunt quaedam 
 difficilia intellectu, quae indocti et instabiles depravant <note>(II Petr. III, 15)</note>
          </hi>.
Miratur itaque in apostolis
omnibus Paulus innocentiam, miratur apostolorum
primus in Paulo sapientiam. Alis ergo se tangunt qui
<pb n="0900C"/>
inde se vicissim ad provectum excitant, unde volant.</p>
        </div3>
<div3>
          <head>34.</head>
          <p>
 Hoc itaque omnipotens Deus agit in cordibus
hominum, quod facit in regionibus terrarum. Poterat
namque unicuilibet regioni fructus omnes tribuere;
sed si una quaelibet regio alterius regionis fructibus
non indigeret, communionem cum altera non habuisset.
Unde fit ut huic vini, alii vero olei abundantiam
tribuat; hanc multitudine pecudum, illam vero ubertate
abundare faciat frugum, ut cum illa defert
quod ista non habet, et ista reddit quod illa non detulit,
per communionem gratiae sibi simul etiam divisae
terrae conjunctae sint. Sicut ergo regiones terrarum,
ita sunt mentes sanctorum, quae dum vicissim
sibi conferunt quod acceperunt, quasi fructus
<pb n="0900D"/>
suos regiones regionibus impendunt ut in una omnes
charitate jungantur.</p>
        </div3>
<div3>
          <head>35.</head>
          <p>
 Sed inter haec sciendum est quia sicut electi
quique hoc semper in aliis attendunt quod a Deo
melius acceperunt quam ipsi, ut eos sibi in cogitatione
praeferant, seque illis in humilitate substernant,
ita reproborum mens nunquam considerat
quid alter boni amplius quam ipsa, sed quid boni
<pb n="0901A"/>
ipsa amplius quam alter habeat. Neque enim pensant
quae bona spiritus alter acceperit et ipsis desint,
sed quae bona ipsi, et quae mala adsint alteri. Et
rum omnipotens Deus ad hoc virtutes <emph>1277</emph> singulis
dividat, ut alterum alteri in cogitatione humiliet,
ad hoc reprobi pertrahunt bonum quod acceperunt,
ut ex eo in elatione perdantur, dum semper
considerant bona quae ipsi habent et alii non habent,
et nunquam perpendere student quanta bona
alii habeant et ipsi non habeant. Quod ergo divina
pietas in augmentum disponit humilitatis, hoc mentes
reprobae in augmentum vertunt elationis; et ex
diversitate munerum a bono deficiunt, unde crescere
humilitatis bono debuerunt.</p>
        </div3>
<div3>
          <head>36.</head>
          <p>
 Propter hoc ergo necesse est, fratres charissimi,
<pb n="0901B"/>
ut in vobis hoc semper debeatis aspicere quod
minus habetis, in proximis vero hoc quod vobis amplius
acceperunt, quatenus dum super vosmetipsos
eos pro bono quod ipsi habent et vos non habetis
aspicitis, ad hoc quoque obtinendum etiam vos ex
humilitate crescatis. Si enim et vos in illis accepta
bona perpenditis, et illi in vobis considerant dona
quae habetis, vicissim vos alis tangitis, ut excitati
semper ad coelestia voletis. Sequitur:
</p>
          <p>VERS. 13.-- <hi>Et vocem rotarum sequentium animalia,
et vocem commotionis magnae.</hi> </p>
        </div3>
<div3>
          <head>37.</head>
          <p>
 In rotis sacri eloquii Testamenta signari superius
diximus <note>(Hom. 6, n. 2 et seq.)</note>. Vox igitur rotarum
est sermo Testamentorum. Post vocem itaque
<pb n="0901C"/>
alarum animalium auditur etiam vox rotarum, quia
praedicantium sermone suscepto, dum virtutes sanctorum
ad altiora agenda evolant, seque vicissim
ad provectum pulsant, sanctae Ecclesiae status erigitur,
ut per universum mundum sacrorum Testamentorum
paginae legantur. Ubique etenim jam sanctum
Evangelium ubique apostolorum dicta, ubique
lex et prophetae resonant. Post alarum ergo vocem
vox rotarum sequitur, quia post sanctorum miracula
verba sacri eloquii intra sanctam Ecclesiam libere
 licenter audiuntur. Quae rotae animalia sequuntur,
quia, ut superius dictum est, postquam in honorem
venit vita sanctorum, veneranda quoque
apparuerunt hominibus eloquia Testamentorum.</p>
        </div3>
<div3>
          <head>38.</head>
          <p>
 Vel certe animalia sequuntur, quia in
<pb n="0901D"/>
sanctorum Patrum vita cognoscimus quid in sacrae
Scripturae volumine intelligere debeamus. Illorum
quippe actio nobis aperit hoc quod in suis praedicationibus
pagina Testamentorum dicit. Sed quaerendum
nobis est cur postquam superius dictum est, <hi>Audivi post me vocem commotionis magnae,</hi> 
 post vocem
quoque alarum atque rotarum subditur: <hi>Et vocem
<pb n="0902A"/>
commotionis magnae.</hi> Quod si diligenter aspicitur,
inveniri potest quia non otiose repetitur.</p>
        </div3>
<div3>
          <head>39.</head>
          <p>
 Duae quippe sunt commotiones magnae, quibus
corda nostra commoventur. Una quippe commotio
ex timore est, altera ex charitate; una fit ex
luctu poenitentium, alia ex fervore amantium.
Post praedicationis ergo verbum prima commotio
est, cum plangimus mala quae fecimus; post vocem
vero alarum et rotarum, secunda commotio est, dum
magnis fletibus quaerimus coelestia bona quae audimus.
Ecce enim quia intra sanctam Ecclesiam de
multis Patribus virtutum exempla <emph>1278</emph> cognoscimus,
quasi alarum sonitum quotidie audimus, quia
ubique sacra eloquia personant, quasi rotarum vocibus
excitamur. Et quia per eadem sacra eloquia ad
<pb n="0902B"/>
amorem nostri conditoris accendimur, magni fervoris
ignibus ardentes, esse nos longe adhuc ab omnipotentis
Dei facie plangimus. Post primam ergo vocem
commotionis magnae ad extremum quoque vox
magnae commotionis fit, quia qui cognoscendo Deum
coepimus peccata plangere, jam diligendo quem cognovimus
non cessamus eum cum fletibus desiderare.
Post rotarum itaque vocem vox magnae commotionis
sequitur, quia cum Testamenta Dei in aure cordis
sonare coeperint, audientium spiritus ex amore
compunctus ad lamenta commovetur. Hinc est enim
quod Scripturae sacrae verba fiunt in corde legentium
sapida, hinc est quod ab amantibus plerumque
in silentio quasi furtive et tacite leguntur. Unde per
prophetam quoque alium dicitur: <hi>Praecidisti in alienatione
<pb n="0902C"/>
capita potentium, movebuntur in ea gentes, adaperient ora sua sicut pauper edens in occulto 
 <note>(Habac.
III, 14)</note>
          </hi>. Omnipotens enim Deus in alienatione
capita potentium praecidit, quia Judaeorum superbiam
a semetipso alienando repulit. In qua alienatione
gentes motae sunt, quia dum Judaei a fide caderent,
ad cognitionem fidei corda gentilium cucurrerunt.
Quae videlicet gentes in sacrae lectionis pabulo
os cordis aperiunt, et in occulto sicut pauper
comedunt, quia cum festinatione et silentio verba
vitae legentes sumunt.</p>
        </div3>
<div3>
          <head>40.</head>
          <p>
 Sed sciendum est quia quanto auditores in
charitate atque intellectu proficiunt, tanto sanctis
praedicatoribus major gratia spiritus datur. Unde
cum prius propheta dixisset: <hi>Assumpsit me spiritus,
<pb n="0902D"/>
et audivi post me vocem commotionis magnae,</hi> 
post vocem commotionis magnae alarum atque rotarum,
atque iterum commotionis magnae, illico subjungit:
</p>
          <p>VERS. 14.-- <hi>Spiritus quoque elevavit me, et assumpsit
me.</hi> </p>
        </div3>
<div3>
          <head>41.</head>
          <p>
 Cur qui se assumptum jam a spiritu dixerat
<pb n="0903A"/>
iterum elevatum et assumptum narrat? Sed ad altiora
mens praedicantium proficit cum per eos sensus
audientium ad omnipotentis Dei desiderium commovetur.
Qui videlicet praedicatores sancti idcirco
proficiunt, ut per eorum ministerium dona gratiae in
sancta Ecclesia multiplicentur, sicut de hac eadem
sancta Ecclesia scriptum est: <hi>Rivos ejus inebrians 
 multiplica generationes ejus, in stillicidiis suis laetabitur
cum exorietur <note>(Psal. LXIV, 11)</note>
          </hi>. Rivi quippe
Ecclesiae sancti praedicatores sunt, qui terram nostri
cordis infundunt. Sed cum inebriantur rivi, generationes
Ecclesiae multiplicantur, quia cum uberiorem
gratiam spiritus praedicatores accipiunt, fidelium
numerus augetur. Quae sancta Ecclesia in suis stillicidiis
laetatur. In stillicidio enim aqua de tecto in
<pb n="0903B"/>
terram cadit, quae de coelo ceciderat in tectum.
Tectum vero Ecclesiae sancti praedicatores sunt, qui
nos intercedendo et admonitionibus muniendo protegunt.
Sed quia illorum cor divinitus in praedicatione
infunditur, quasi aqua de coelo venit in tectum.
Quia vero nos eorum verbis irrigamur, quasi aqua
de tecto defluit <emph>1279</emph> in terram. Sancta itaque
Ecclesia, dum exoritur, in stillicidiis suis laetatur,
quia cum in fide et bonis operibus nascitur, ea quae
accepit dona considerat, et in verbis praedicantium
exsultat. Quia ergo auditoribus ad meliora surgentibus,
eorum quoque praedicatoribus gratia multiplicatur,
propheta dicit: <hi>Spiritus quoque elevavit me, et
assumpsit me.</hi> Inde enim praedicator magis ac magis
elevatur et assumitur, unde auditor ad meliorem
<pb n="0903C"/>
vitam mutatur.</p>
        </div3>
<div3>
          <head>42.</head>
          <p>
 Sed quaerendum nobis est, cum spiritus mentem
non elevet nisi assumpserit, cur prius <hi>elevavit</hi> et
postmodum dicitur <hi>assumpsit?</hi> Sed hoc loco <hi>assumpsit</hi> 
dictum est constanter tenuit. Nam sunt nonnulli
quos elevat sed non assumit, quorum
et intellectus ad spiritalia emicat, sed tamen vita in
factis carnalibus remanens, intellectui non concordat.
Balaam namque per prophetiae spiritum elevatus
erat, sed assumptus non erat, quia et veraciter potuit
longe post futura prospicere, et tamen a terrenis
desideriis mentem noluit separare <note>(Num. XXIV,
4, 5)</note>. Sed quia propheta sanctus scientia elevatus
est, et vita pariter assumptus, jam qualis in praedicationem
pergat audiamus:
</p>
          <p>
            <pb n="0903D"/>IBID.-- <hi>Et abii amarus in indignatione spiritus
mei.</hi> </p>
        </div3>
<div3>
          <head>43.</head>
          <p>
 Pensate, fratres charissimi, cui dona sancti
Spiritus creverant cur amarus abibat? An omne cor
quod idem spiritus assumit amarum in indignatione
sui spiritus facit? Unde sciendum est quia cui adhuc
praesens vita dulcis est, etiamsi verbum Dei loqui
videatur, elevatus et assumptus praedicator non est.
Mentem enim quam Spiritus sanctus replet in amaritudinem
temporalium delectatione aeternorum commovet.
<pb n="0904A"/>
Dulce enim est esse in rebus humanis, sed
ei qui adhuc de coelestibus gaudia nulla gustavit,
quia quanto minus aeterna intelligit, tanto delectabilius
in temporalibus requiescit. At si quis jam
cordis ore gustaverit quae sit illa dulcedo coelestium
praemiorum qui illi hymnidici angelorum chori, quae
incomprehensibilis visio sanctae Trinitatis, huic
quanto illud dulce fit quod intus videt, tanto in amaritudinem
vertitur omne quod foris sustinet. Rixatur
secum de his quae male egisse se recolit, et sibimetipsi
displicet, cum ei ille placere jam coeperit
qui omnia creavit. Reprehendit se de cogitationibus,
insequitur de verbis, et punit flendo de factis. Supernis
inhiat, terrena jam omnia per mentis despectum
calcat. Et quandiu illud quod desiderat adhuc
<pb n="0904B"/>
per speciem non habet, flere dulce habet, seseque
continuis lamentis affligere. Et quia necdum se esse
in patria ad quam creatus est videt, in hujus vitae
exsilio nil ei plus aliud quam sua amaritudo placet.
Dedignatur etenim subjacere temporalibus, et ardenter
suspirat aeternis. Unde recte quoque per Salomonem
dicitur: <hi>Eo quod in multa sapientia multa sit
indignatio, et qui apponit scientiam apponit dolorem <note>(Eccle. I, 18)</note>
          </hi>.
Coelestia etenim cognoscentes, terrenis
animum subdere dedignamur. Et dum plus sapere
incipimus de his quae male egimus, nobis ipsis
irascimur, et fit in multa sapientia multa indignatio,
quia quanto plus proficimus in cognitione, tanto <emph>1280</emph> 
 nobis indignamur amplius de perverso
opere. Atque cum scientia dolor crescit, quia quanto
<pb n="0904C"/>
magis aeterna cognoscimus, tanto magis esse nos in
hujus exsilii miseria dolemus. Vel sicut in translatione
alia dicitur: <hi>Et qui addit scientiam addit laborem.</hi> 
Quo enim scire incipimus quae sint coelestia
gaudia, eo magis ut errorum nostrorum laqueos possimus
evadere, flendo laboramus. In multa ergo
sapientia multa est indignatio, quia si aeterna jam
sapimus, concupiscere temporalia dedignamur. Si
aeterna jam sapimus, nosmetipsos despicimus egisse
hoc quod nos potuit ab aeternitatis amore separare.
Reprehendit semetipsam conscientia, accusat quod
egit, damnat per poenitentiam quod accusat, fit rixa
in animo, parturiens pacem cum Deo.</p>
        </div3>
<div3>
          <head>44.</head>
          <p>
 Sic Achab <note>(De poen., dist. 3, c. Sicut Achab)</note>,
rex iniquus, a propheta reprehensus, cum contra se
<pb n="0904D"/>
divinam sententiam audisset, pertimuit, et magno
moerore depressus est, ita ut prophetae suo Dominus
diceret: <hi>Nonne vidisti humiliatum Achab coram me?
Quia igitur humiliatus est mei causa, non inducam malum
in diebus ejus <note>(III Reg. XXI, 29)</note>
          </hi>. In quibus
Domini verbis pensandum est quomodo ei in electis
suis moeror amaritudinis placeat qui amittere timent
Dominum, si sic ei et in reprobo poenitentia placuit
qui timebat perdere praesens saeculum? Aut quomodo
ei grata sit spontanea afflictio pro culpis in eis
<pb n="0905A"/>
qui placent, si haec ad tempus placuit et in illo qui
displicebat? Sed sciendum quia nullus haec pro
amore omnipotentis Domini ex toto corde agere
praevalet, nisi is cujus animum Spiritus sanctus assumpserit.
Nam quando homo ex sua virtute sufficiat
terrena despicere, coelestia amare, pacem cum Deo
quaerere, secum rixam subire, in cogitatione semetipsum
reprehendere, et gemitibus punire? Nullus
haec agere nisi quem divina gratia roboraverit valet.
Unde et subditur:
</p>
          <p>IBID.-- <hi>Manus enim Domini erat mecum, confortans
me.</hi> </p>
        </div3>
<div3>
          <head>45.</head>
          <p>
 Ad bona quippe assurgere perfecte non possumus,
nisi nos spiritus et praeveniendo elevet, et
subsequendo confortet. Sed quaerendum est, cum
<pb n="0905B"/>
superius de volumine quod acceperat scriptum sit: <hi>Et factum est in ore meo sicut mel dulce,</hi> 
 qua ratione
postmodum dicitur: <hi>Abii amarus in indignatione spiritus
mei?</hi> Mirum quippe valde est si dulcedo simul et
amaritudo conveniant. Sed juxta superiorem sensum
sciendum est quia cui sermo Dei in ore cordis dulcis
esse coeperit, hujus procul dubio contra semetipsum
animus amarescit. Quo enim in illo subtiliter discit
qualiter reprehendere se debeat, eo se durius per
amaritudinem poenitentiae castigat, qui tanto sibi
magis displicet, quanto in sacro volumine amplius de
omnipotente Deo videt quod amet. Sed quia ad ista
proficere sua virtute non valet homo, recte nunc
dicitur: <hi>Manus Domini erat mecum, confortans me.</hi> 
Manus enim Domini in sacro eloquio aliquando
<pb n="0905C"/>
etiam unigenitus Filius appellatur, quia <hi>omnia per
ipsum facta sunt <note>(Joan. I, 3)</note>
          </hi>. Et de cujus ascensione
per Moysen Pater omnipotens loquitur, dicens: <hi>Tollam in coelum manum meam 
 <note>(Deut. XXXII, 40)</note>
          </hi>.
Haec manus <emph>1281</emph> quae electorum suorum corda
confortat, discipulis dicebat: <hi>Sine me nihil potestis
facere <note>(Joan. XV, 5)</note>
          </hi>. In omne ergo quod cogitamus,
in omne quod agimus, semper orandum est, ut et
ipso aspirante cogitemus, et ipso adjuvante faciamus,
qui vivit et regnat cum Patre in unitate Spiritus
sancti Deus in saecula saeculorum. Amen.
</p>
        </div3>
      </div1>

<div1>
        <head>HOMILIA XI. <hi>Explanationem capitis III Ezechielis prosequitur a versu 15 ad 20, ubi de officio pastorali, de peccatis praelatorum et subditorum invicem connexis, ac de mentis obcaecatione praesertim disseritur.</hi> </head>
<p>
          <pb n="0905D"/>Inter caetera prophetiae miracula hoc quoque mirandum
habent libri prophetarum, quod sicut in
eis verbis res, ita nonnunquam verba rebus exponuntur,
ut eorum non solum dicta, sed etiam res
gestae prophetiae sint. Unde nunc dicitur:</p>
<p divs_removed="true">EZECH. III, VERS. 15.-- <hi>Veni ad transmigrationem ad
<pb n="0906A"/>
acervum novarum frugum, ad eos qui habitabant juxta
flumen Chobar.</hi> 

        </p>
        <div3 moved_from_p="true">
            <head>1.</head>
          <p>
 Cum causa exigeret ut indicare debuisset quia
ad transmigrationem veniret, quae dicendi necessitas
fuit ut per fruges locum quoque exprimeret, dicens: <hi>Ad acervum novarum frugum,</hi> 
 nisi quod saepe
 per res et loca causae signantur? Multi quippe Ezechiele
prophetante jam captivitatis anni defluxerant,
atque ex his qui in captivitatem ducti fuerant plures
jam in morte carnis obierant, ad quorum filios loqui
propheta veniebat. Unde et ei superius dicitur: <hi>Fili
hominis, mitto ego te ad filios Israel, ad gentes apostatrices,
quae recesserunt a me. Patres eorum praevaricati
sunt pactum meum usque ad diem hanc, et filii
dura cervice et indomabili corde sunt, ad quos ego mitto
<pb n="0906B"/>
te <note>(Ezech. II, 3, seq.)</note>
            </hi>. Ex quibus quia multi fuerant
credituri, atque per obedientiam ad fertilitatem boni
operis perventuri, acervus frugum vocantur. Quia
enim bonae animae fruges appellantur Dei, propheta
alius testatur, dicens: <hi>Sanctus Israel Domino, primitiae
frugum ejus <note>(Jerem. II, 3)</note>
            </hi>. Fruges etenim Domini
etiam conversae ad fidem gentes postmodum
factae sunt. Sed quia prius Israel Domino credidit,
recte hunc propheta frugum ejus primitias appellavit.
Quia ergo propheta missus non priori populo, sed filiis
ejusdem populi verba intulit, ad acervum frugum
novarum venit. Quid vero per Chobar fluvium designetur,
supra jam diximus <note>(Hom. II, n. 6)</note>; quae nequaquam
modo repetimus, ne repetendo fastidium
generemus. Sequitur:</p>
        </div3>
<p>
          <pb n="0906C"/>VERS. 15.-- <hi>Et sedi ubi illi sedebant, et mansi ibi
septem diebus moerens in medio eorum.</hi> </p>
<div3>
          <head>2.</head>
          <p>
 Notandum captivo populo propheta sanctus
quanta compassione se copulat, eorumque se moeroribus
consedendo et moerendo conjungit, quia radix
verbi virtus est operis. Et ille sermo ab audiente
libenter accipitur, qui a praedicante cum compassione
animi profertur. Sic ferrum <emph>1282</emph> cum ferro jungitur,
liquatur prius, ut postmodum vicissim a semetipso
teneatur. Si enim prius minime mollescit, postmodum
tenere se fortiter non sufficit. Sic propheta
captivo populo consedit, et moerens in medio eorum
exstitit, ut dum per charitatis gratiam condescendendo
se ei molliorem redderet, eum statim per verbi
fortitudinem teneret. Sin vero Israeliticus populus,
<pb n="0906D"/>
qui domus exasperans vocatur, quia culpas nec inter
flagella cognovit, nullo moerore animum depressit,
propheta inter gaudentes moerens sedere studuit, ut
tacendo ostenderet quod loquendo venerat docere. Et
priusquam verba faceret, in hoc quod moerens tacuit
formam verborum sumpsit. Sequitur:
</p>
          <p>
            <pb n="0907A"/>VERS. 16.-- <hi>Cum autem pertransissent septem dies,
factum est verbum Domini ad me, dicens.</hi> </p>
        </div3>
<div3>
          <head>3.</head>
          <p>
 In eo quod septem diebus moerens sedit, et post
diem septimum verba dominicae jussionis accepit
ut loqui debuisset, aperte indicat quia eisdem diebus
moerens tacuerat. Missus autem ad praedicandum
fuerat, et tamen septem diebus sedens tacebat.
Quid est hoc quod nobis propheta sanctus in hoc suo
silentio innuit, nisi quia ille loqui veraciter novit, qui
prius bene tacere didicerit? Quasi enim quoddam nutrimentum
verbi, est censura silentii. Et recte per
excrescentem quoque gratiam sermonem accipit, qui
ordinate ante per humilitatem tacet. Hinc enim per
Salomonem dicitur: <hi>Tempus tacendi, et tempus loquendi <note>(Eccle. III, 7)</note>
          </hi>.
Non enim ait, Tempus loquendi,
<pb n="0907B"/>
et tempus tacendi, sed prius tacendi praemittit tempus,
et postmodum subdit loquendi, quia non loquendo
tacere, sed tacendo debemus loqui discere. Si ergo
propheta sanctus qui missus ad loquendum fuerat diu
prius tacuit, ut postmodum recte loqueretur, pensandum
nobis est quanta ei culpa sit non tacere, quem
nulla cogit necessitas loqui. Sequitur:
</p>
          <p>VERS. 17.-- <hi>Fili hominis, speculatorem dedi te domui
Israel.</hi> </p>
        </div3>
<div3>
          <head>4.</head>
          <p>
 Notandum quod eum quem Dominus ad praedicandum
mittit speculatorem esse denuntiat. Cui
enim aliena cura committitur, speculator vocatur, ut
in mentis altitudine sedeat, atque vocabulum nominis
ex virtute actionis trahat. <emph>1283</emph> Non est enim speculator
qui in imo est. Speculator quippe semper in
<pb n="0907C"/>
altitudine stat, ut quidquid venturum est longe prospiciat.
Et quisquis populi speculator ponitur, in alto
debet stare per vitam, ut possit prodesse per providentiam.
Hinc propheta alius speculatorem admonet,
dicens: <hi>Super montem excelsum ascende tu, qui evangelizas
Sion <note>(Isai. XL, 9)</note>
          </hi>. Ut videlicet qui praedicationis
locum suscepit ad altitudinem bonae ascendat
actionis; ad excelsa transeat, et eorum qui sibi commissi
sunt opera transcendat; quatenus subjectorum
vitam tanto subtilius videat, quanto et terrenis rebus
quas despicit animum non supponit.</p>
        </div3>
<div3>
          <head>5.</head>
          <p>
 O quam dura mihi sunt ista quae loquor, quia
memetipsum loquendo ferio, cujus neque lingua, ut
dignum est, praedicationem tenet, neque inquantum
tenere sufficit vita sequitur linguam. Qui otiosis verbis
<pb n="0907D"/>
saepe implicor, et ab exhortatione atque aedificatione
proximorum torpens et negligens cesso. Qui in
conspectu Dei factus sum mutus et verbosus, mutus
in necessariis, verbosus in otiosis. Sed ecce sermo
Dei de speculatoris vita compellit ut loquar. Tacere
non possum, et tamen loquendo me ferire pertimesco.
Dicam, dicam, ut verbi Dei gladius etiam per memetipsum
ad configendum cor proximi transeat. Dicam,
<pb n="0908A"/>
dicam, ut etiam contra me sermo Dei sonet per
me. Ego reum me esse non abnego, torporem meum
atque negligentiam video. Erit fortasse apud pium
judicem impetratio veniae ipsa cognitio culpae.</p>
        </div3>
<div3>
          <head>6.</head>
          <p>
 Et quidem in monasterio positus, valebam et
ab otiosis linguam restringere, et in intentione orationis
pene continue mentem tenere. At postquam
cordis humerum sarcinae pastorali supposui, colligere
se ad semetipsum assidue non potest animus, quia
ad multa partitur. Cogor namque modo Ecclesiarum,
modo monasteriorum causas discutere, saepe singulorum
vitas actusque pensare; modo quaedam civium
negotia sustinere, modo de irruentibus barbarorum
gladiis gemere, et commisso gregi insidiantes
lupos timere; modo rerum curam sumere, ne desint
<pb n="0908B"/>
subsidia eis ipsis quibus disciplinae regula tenetur,
modo raptores quosdam aequanimiter perpeti, modo
eis sub studio servatae charitatis obviare. Cum itaque
ad tot et tanta cogitanda scissa ac dilaniata mens ducitur,
quando ad semetipsam redeat, ut totam se in
praedicatione colligat, et a proferendi verbi ministerio
non recedat? Quia autem necessitate loci saepe
viris saecularibus jungor, nonnunquam mihi linguae
disciplinam relaxo. Nam si in assiduo censurae meae
 rigore me teneo, scio quia ab infirmioribus fugior,
eosque ad hoc quod appeto nunquam traho. Unde fit
ut eorum saepe et otiosa patienter audiam. Sed quia
ipse quoque infirmus sum, in otiosis sermonibus paulisper
tractus, libenter jam ea loqui incipio, quae audire
coeperam invitus; et ubi taedebat cadere, libet
<pb n="0908C"/>
jacere. Quis ergo ego vel qualis speculator sum, qui
non in monte operis sto, sed adhuc in valle infirmitatis
jaceo? Potens vero est humani generis creator
et redemptor indigno mihi et vitae altitudinem, <emph>1284</emph> 
 et linguae efficaciam donare, pro cujus amore
in ejus eloquio nec mihi parco.</p>
        </div3>
<div3>
          <head>7.</head>
          <p>
 Esse ergo speculatoris vita et alta debet semper,
et circumspecta. Ne enim terrenarum rerum amori
succumbat, alta sit; ne occulti hostis jaculis feriatur,
ex omni latere circumspecta. Neque hoc speculatori
sufficit, ut altum vivat, nisi et loquendo assidue
ad alta auditores suos pertrahat, eorumque
mentes ad amorem coelestis patriae loquendo succendat.
Sed tunc haec recte agit, cum lingua ejus ex vita
arserit. Nam lucerna quae in semetipsa non ardet,
<pb n="0908D"/>
eam rem cui supponitur non accendit. Hinc enim de
Joanne Veritas dicit: <hi>Ille erat lucerna ardens et lucens <note>(Joan. V, 35)</note>
          </hi>.
Ardens videlicet per coeleste desiderium,
lucens per verbum. Ut ergo servetur veritas
praedicandi, teneatur necesse est altitudo vivendi.
Unde recte quoque sanctae Ecclesiae sponsi voce
in Cantico canticorum dicitur: <hi>Nasus tuus sicut turris
Libani <note>(Cant. VII, 4)</note>
          </hi>. Quae ergo laus est, fratres mei,
<pb n="0909A"/>
ut sponsae nasus turri comparetur? Sed quia per nasum
semper odores fetoresque discernimus, quid per
nasum nisi speculatorum discretio designatur? Qui
nimirum nasus et sicut turris esse, et Libani dicitur,
quia videlicet praepositorum discretio et munita semper
debet esse circumspectione, et in altitudine
vitae consistere, id est in valle infirmi operis non
jacere. Sicut enim turris in monte idcirco ad speculandum
ponitur, ut hostes qui veniunt longius videantur,
sic praedicatoris vita semper in alto debet fixa
permanere, ut more narium discernat fetores vitiorum
odoresque virtutum. Incursus malignorum spirituum
longe prospiciat, et commissas sibi animas
per suam providentiam cautas reddat. Sequitur:
</p>
          <p>IBID.-- <hi>Et audies ex ore meo verbum, et annuntiabis
<pb n="0909B"/>
eis ex me.</hi> </p>
        </div3>
<div3>
          <head>8.</head>
          <p>
 Ecce iterum monetur propheta ne praesumat
loqui quod non audierit, sed prius aurem cordis aperiat
voci creatoris, et postmodum os sui corporis
aperiat auribus plebis. Unde propheta alius dicit: <hi>Inclinabo ad similitudinem aurem meam, aperiam in
psalterio propositionem meam 
 <note>(Psal. XLVIII, 5)</note>
          </hi>. Qui
enim recte praedicat prius, sicut dictum est, aurem
cordis locutioni intimae inclinat, ut postmodum os
corporis in propositione admonitionis aperiat. Sequitur:
</p>
          <p>VERS. 18.-- <hi>Si dicente me ad impium, Morte morieris,
non annuntiaveris, neque locutus fueris, ut avertatur
a via sua impia, et vivat; ipse impius in iniquitate
sua morietur, sanguinem autem ejus de manu tua
<pb n="0909C"/>
requiram.</hi> </p>
        </div3>
<div3>
          <head>9.</head>
          <p>
 In quibus verbis quid nobis notandum est, quid
sollicite cogitandum, nisi quia nec subjectus ex culpa
praepositi moritur, nec praepositus sine culpa est
quando, verba vitae non audiens, ex sua culpa moritur
subjectus? Impio etenim mors debetur, sed ei a
speculatore via vitae nuntianda est, et ejus impietas
increpanda. Si vero speculator taceat, ipse impius in
iniquitate sua morietur, quia impietatis ejus meritum
fuit, ut dignus non esset ad quem speculatoris sermo
fieret. Sed sanguinem ejus Dominus de manu speculatoris
requirit, <emph>1285</emph> quia ipse hunc occidit, quia
eum tacendo morti prodidit. In quibus utrisque pensandum
est quantum sibi connexa sunt peccata subditorum
atque praepositorum, quia ubi subjectus ex
<pb n="0909D"/>
sua culpa moritur, ibi is qui praeest, quoniam tacuit,
reus mortis tenetur. Pensate ergo, fratres charissimi,
pensate, quia et quod nos digni pastores non sumus
 etiam ex vestra culpa est, quibus tales praelati sumus.
Et si quando vos ad iniquitatem defluitis, etiam
ex nostro hoc reatu est, quos obsistentes atque reclamantes
in pravis desideriis non habetis. Vobis ergo
et nobis parcitis, si a pravo opere cessatis. Vobis
et nobis parcimus, quando hoc quod displicet non
tacemus. O quam liber a commissorum sibi sanguine
<pb n="0910A"/>
fuerat praedicator egregius qui dicebat: <hi>Mundus sum
a sanguine omnium; non enim subterfugi quominus annuntiarem
omne consilium Dei vobis <note>(Act. XX, 26)</note>
          </hi>. Si
enim non annuntiasset, mundus a sanguine non esset.
Sed quibus omne consilium Dei annuntiare studuit,
ab eorum sanguine mundus fuit. In qua voce nos
convenimur, nos constringimur, nos rei esse ostendimur,
qui sacerdotes vocamur, qui super ea mala
quae propria habemus alienas quoque mortes addimus,
quia tot occidimus, quot ad mortem ire quotidie
tepidi et tacentes videmus.</p>
        </div3>
<div3>
          <head>10.</head>
          <p>
 Cum vero dicitur: <hi>Sanguinem autem ejus de
manu tua requiram,</hi> si hoc in loco sanguinis nomine
mors corporis designatur, valde nobis de nostro silentio
augetur metus, quia si in subjectis suis is qui
<pb n="0910B"/>
praelatus ad speculandum est etiam de morte corporis
quandoque morituri tam graviter reus tenetur,
quo reatu de morte animae subjectorum constringitur,
quae potuisset semper vivere, si verba correptionis
audisset? Sed melius possunt sanguinis nomine
peccata signari. Unde quidam, cum peccata
carnis defleret, dixit; <hi>Libera me de sanguinibus, Deus,
Deus salutis meae <note>(Psal. L, 16)</note>
          </hi>. Sanguis ergo morientis
de manu speculatoris requiritur, quia peccatum
subditi culpae praepositi, si tacuerit, reputatur. Est
ergo quod faciat, ut etiam moriente subdito se liberum
reddat. Surgat, invigilet, malis actibus contradicat,
sicut scriptum est: <hi>Discurre, festina, suscita
amicum tuum, ne dederis somnum oculis tuis, nec
dormitent palpebrae tuae <note>(Prov. VI, 3)</note>
          </hi>. Unde hic quoque
<pb n="0910C"/>
additur:
</p>
          <p>VERS. 19.-- <hi>Si autem tu annuntiaveris impio, et
ille non fuerit conversus ab impietate sua, et a via sua
impia; ipse quidem in impietate sua morietur, tu autem
animam tuam liberasti.</hi> </p>
        </div3>
<div3>
          <head>11.</head>
          <p>
 Tunc enim subjectus moritur sine te, quando
in causa mortis contradictorem pertulerit te. Nam
morti, cui non contradicis, adjungeris. Et notandum
quae sunt quae debeant a speculatore praedicari, nimirum
fides et operatio. Nam ait: <hi>Si autem tu annuntiaveris
impio, et ille non fuerit conversus ab impietate
sua, et a via sua impia.</hi> Impietas quippe ad
infidelitatem pertinet, via vero impia ad pravam
actionem. Et omnis speculator hoc habere debet
studii, ut prius ad pietatem fidei, postmodum ad
<pb n="0910D"/>
piam viam, id est ad bonam actionem trahat. <emph>1286</emph>
</p>
        </div3>
<div3>
          <head>12.</head>
          <p>
 Sed quia de exhortatione sermo se
intulit, innotescere breviter debemus in ore pastoris
quantus esse debeat ordo atque consideratio locutionis.
Pensare etenim doctor debet quid loquatur,
cui loquatur, quando loquatur, qualiter loquatur, et
quantum loquatur. Si enim unum horum defuerit,
locutio apta non erit. Scriptum quippe est: <hi>Si recte
offeras, recte autem non dividas, peccasti <note>(Genes. IV,
7, sec. LXX)</note>
          </hi>. Recte autem offerimus cum bono studio
<pb n="0911A"/>
bonum opus agimus; sed recte non dividimus,
si habere discretionem in bono opere postponamus.
Considerare etenim debemus quid loquamur, ut
juxta Pauli vocem, <hi>Sermo noster semper in gratia
sale sit conditus <note>(Coloss. IV, 6)</note>
          </hi>.</p>
        </div3>
<div3>
          <head>13.</head>
          <p>
 Pensandum vero nobis est cui loquamur quia
saepe increpationis verbum quod haec admittit persona,
altera non admittit. Et saepe ipsa eadem
persona secundum factum fit altera. Unde Nathan
propheta David post adulterium forti increpationis
sententia percussit. Qui cum de raptore ovis diceret: <hi>Filius mortis est vir qui fecit hoc, ei protinus
respondit,</hi> 
 dicens: <hi>Tu es ille vir <note>(II Reg. XII, 5)</note>
          </hi>.
Cui tamen cum de Salomonis regno loqueretur <note>(Ibid., 7)</note>,
quia culpa defuit, ei se humiliter in
<pb n="0911B"/>
adoratione prostravit. In una ergo eademque persona
quia causa dispar exstitit, etiam sermo propheticus
dissimilis fuit.</p>
        </div3>
<div3>
          <head>14.</head>
          <p>
 Pensandum quoque est quando loqui debeamus,
quia saepe etsi differtur increpatio, postmodum
benigne recipitur. Et nonnunquam languescit,
 si hoc quo ante proferri debuit tempus amiserit.
Nam et sapiens mulier Nabal ebrium videns <note>(I Reg.
XXV, 36, 37)</note>, increpare de culpa tenaciae noluit,
quem digesto vino increpationis suae verbis utiliter
percussit. Et Propheta adulantium linguas non esse
in subsequenti tempore differendas annuntiat, qui
ait: <hi>Confundantur statim erubescentes, qui dicunt
mihi, Euge, euge <note>(Psal. LXIX, 4)</note>
          </hi>. Adulatio etenim
si vel ad tempus patienter suscipitur, augetur, et
<pb n="0911C"/>
paulisper demulcet animum, ut a rigore suae rectitudinis
mollescat in delectatione sermonis. Sed ne
crescere debeat, statim est et sine mora ferienda.</p>
        </div3>
<div3>
          <head>15.</head>
          <p>
 Pensandum quoque nobis est qualiter loquamur.
Nam saepe verba quae hunc ad salutem revocant,
alium vulnerant. Unde Paulus quoque apostolus qui
Titum admonet, dicens: <hi>Argue cum omni imperio <note>(Tit. II, 15)</note>
          </hi>,
Timotheum exhortatur, dicens: <hi>Argue,
obsecra, increpa in omni patientia et doctrina <note>(II
Tim. IV, 2)</note>
          </hi>. Quid est quod uni imperium, et alii
patientiam praecipit, nisi quod unum lenioris, alterum
vero ferventioris spiritus esse conspexit? Leni
per auctoritatem imperii injungenda erat severitas
verbi, is autem qui per spiritum fervebat per patientiam
temperandus fuerat, ne si plus justo infervesceret,
non ad salutem vulnerata reduceret, sed
<pb n="0911D"/>
sana vulneraret.</p>
        </div3>
<div3>
          <head>16.</head>
          <p>
 Curandum quoque quantum loquamur, ne si
ei qui multa ferre non valet verbum vel exhortationis
vel increpationis longius trahimus, auditorem
<pb n="0912A"/>
nostrum ad fastidium perducamus. Unde idem praedicator
egregius Hebraeis loquitur, dicens: <hi>Obsecro
vos, fratres, ut sufferatis verbum solatii, etenim perpaucis
scripsi vobis <note>(Hebr. XIII, 22)</note>
          </hi>. Hoc tamen <emph>1287</emph> 
 infirmis praecipue congruit, ut pauca quidem,
et quae praevalent capere, audiant, sed quae
eorum mentem in poenitentiae dolorem compungant.
Nam si eis uno in tempore exhortationis sermo fuerit
multipliciter dictus, quia multa retinere non valent,
simul amittunt omnia. Unde et medici corporum
pannos quos infirmantibus stomachis ponunt,
apto quidem medicamine, sed subtiliter liniunt, ne si
repleti multo medicamine fuerint, infirmitatem stomachi
non roborantes adjuvent, sed opprimentes gravent.</p>
        </div3>
<div3>
          <head>17.</head>
          <p>
 Sciendum tamen quia etsi quando modum
<pb n="0912B"/>
suum sermo prolixior transeat, periculosum hoc auditoribus
non est. Si autem qualiter quid dicatur,
et quibus dicatur, non vigilanter conspicitur, valde
periculosum est. Verecundae etenim mentes, si quas
fortasse culpas admiserint, leniter arguendae sunt,
quia si asperius increpentur, franguntur potius quam
erudiantur. At contra mentes asperae atque impudentes,
si increpatae leniter fuerint, ad majores culpas
ipsa lenitate provocantur.</p>
        </div3>
<div3>
          <head>18.</head>
          <p>
 Quod bene in eodem egregio praedicatore discimus,
qui cum Corinthios cognosceret pro amore
personarum in schismate divisos, eorum verecundiae
consulens, locutionem suam eis a gratiarum
actione et laudibus coepit, dicens: <hi>Gratias ago Deo
meo semper pro vobis in gratia Dei, quae data est vobis
<pb n="0912C"/>
in Christo Jesu, quia in omnibus divites facti estis
in illo, in omni verbo et in omni scientia, sicut testimonium
Christi confirmatum est in vobis <note>(I Cor. I, 4)</note>
          </hi>.
Qui adhuc adjungit et dicit: <hi>Ita ut nihil desit vobis 
 in ulla gratia, exspectantibus revelationem Domini
nostri Jesu Christi <note>(Ibid., 7)</note>
          </hi>. Quaeso te, Paule, si
jam nihil deest, cur eis scribendo fatigaris? Cur in
longinquo positus loqueris? Pensemus ergo, fratres
charissimi, quantum laudat. Ecce eis gratiam Dei
datam asserit, factos in omnibus divites dicit in
omni verbo et in omni scientia; Christi testimonium,
id est quod de semeptiso moriendo et resurgendo
testatus est, in eorum vita confirmatum esse
perhibet, et nihil eis deesse in ulla gratia testatur.
Quis, rogo, credat quia paulo post eos corripiat,
<pb n="0912D"/>
quos ita laudat? Nam post caetera subjungit: <hi>Obsecro
autem vos, fratres, per nomen Domini nostri Jesu
Christi, ut idipsum dicatis omnes, et non sint in vobis
schismata <note>(Ibid., 10)</note>
          </hi>. Quid enim potuit tam perfectis
tanquam laudabilibus schisma subrepere? <hi>Significatum

<pb n="0913A"/>
enim est mihi de vobis, fratres mei, ab his qui
sunt Chloes, quia contentiones inter vos sunt. Hoc autem
dico quod unusquisque vestrum dicit: Ego quidem
sum Pauli, ego autem Apollo, ego vero Cephae,
ego autem Christi <note>(Ibid., 11 et 12)</note>
          </hi>. Ecce quos in
omni verbo et in omni scientia laudaverat, quibus
nihil deesse in ulla gratia dixerat, paulisper loquens,
ad increpandum leniter veniens, divisos erga seipsos
reprehendit; et quorum prius salutem narraverat,
postmodum vulnera patefecit. Peritus enim medicus
vulnus secandum videns, sed aegrum timidum esse
conspiciens, diu palpavit, et subito percussit. Prius
blandam manum laudis posuit, <emph>1288</emph> et postmodum
ferrum increpationis fixit. Nisi enim verecundae
mentes fuerint palpando reprehensae, ita ut ex aliis
<pb n="0913B"/>
rebus audiant quod in consolationem sumant, per
increpationem protinus ad desperationem cadunt.</p>
        </div3>
<div3>
          <head>19.</head>
          <p>
 Sed nunquid mentitus est Paulus, ut prius eis
nil deesse in omni gratia diceret, quibus postmodum
dicturus erat unitatem deesse? Absit hoc: quis de
illo talia vel desipiens credat? Sed quia erant inter
Corinthios quidam omni gratia repleti, et erant quidam
in personarum favoribus excisi, coepit a laudibus
perfectorum, ut modesta invectione ad reprehensionem
pertingeret infirmorum. Et in hoc quoque
ad medicinam cordis a medicina corporis usum
trahens. Nam cum feriendum vulnus medicus aspicit,
prius ea membra quae circa vulnus sana sunt palpat,
ut post ad ea quae vulnerata sunt leniter palpando
perveniat. Cum ergo Paulus perfectos in Corinthiis
laudavit, sana membra juxta vulnus tetigit;
<pb n="0913C"/>
cum vero infirmos de divisione reprehendit, vulnus
in corpore percussit.</p>
        </div3>
<div3>
          <head>20.</head>
          <p>
 Videamus tamen hunc ipsum qui tanta modestia
atque mansuetudine ad corripiendos Corinthios
ducitur, qualiter contra Galatas, qui a fide discesserant,
 exercetur. Nulla enim modestiae patientia
praemissa, nulla locutionis dulcedine praerogata, eos
quos a fide discessisse cognovit, ab ipso epistolae
suae exordio invehendo redarguit. Nam praemissa
salutatione, sic coepit: <hi>Miror quod sic tam cito transferimini
ab eo qui vos vocavit in gratia Christi <note>(Galat.
I, 6)</note>
          </hi>. Quibus etiam in aperta increpatione post caetera
subjungit: <hi>O insensati Galatae, quis vos fascinavit <note>(Ibid. III, 1)</note>
          </hi>?
Mentes etenim durae nisi aperta
essent increpatione percussae, nullo modo malum cognoscerent
<pb n="0913D"/>
quod egissent. Nam saepe hi qui impudentes
sunt tantum se peccasse sentiunt, quantum
de peccatis quae fecerint increpantur, ut minores
culpas suas aestiment, quas minor invectio castigat,
et quas vehementer objurgari viderint, majores esse
deprehendant. Unde necesse est ut semper sermo
praedicantis cum auditorum debeat qualitate formari,
<pb n="0914A"/>
ne aut verecundis aspera, aut impudentibus
lenia loquatur. Quid autem mirum si hoc verbi Dei
erogator faciat, cum et agricola qui semina in terram
mittit prius terrae qualitatem praevidet quibus
seminibus apta videatur, et postquam qualitatem
 praeviderit, tunc semina spargit? Sed quia de qualitate
doctrinae locutionem longius traximus, oportet
ut ad eum quem coepimus exponendi ordinem redeamus.
</p>
          <p>VERS. 20.-- <hi>Sed etsi conversus justus a justitia
sua fecerit iniquitatem, ponam offendiculum coram
eo; ipse morietur, quia non annuntiasti ei. In peccato
suo morietur, et non erunt in memoria justitiae ejus
quas fecit; sanguinem vero ejus de manu tua requiram.</hi> </p>
<pb n="0914B"/>
</div3>
<div3>
          <head>21. </head>
          <p>
Quia justo qui in peccato cecidit praedicator
tacuit, ejus sanguinis reus tenetur. Et qui sollicitus
esse non studuit in praedicatione, factus est particeps
in damnatione. Sed cum dicitur: <hi>In peccato suo morietur,
et non erunt in memoria justitiae ejus</hi> <emph>1289</emph> <hi>quas fecit,</hi> 
 hoc nobis maxime considerandum est <note>(De
poenit., dist. 4, c. Hoc nobis, et lib. IV, Sent., dist. 5)</note>,
quia cum mala committimus, sine causa ad memoriam
bona nostra transacta revocamus, quoniam in
perpetratione malorum nulla debet esse fiducia bonorum
praeteritorum. Sed quaeri potest utrum justo
postquam ceciderit praedicandum sit, an et priusquam
cadat? Invigilare praedicator debet, ne ad
casum veniat, procul dubio et priusquam cadat.
Nam sequitur:
</p>
          <p>
            <pb n="0914C"/>VERS. 21.-- <hi>Si autem tu annuntiaveris justo ut non
peccet justus, et ille non peccaverit, vivens vivet, quia
annuntiasti ei; tu autem animam tuam liberasti.</hi> </p>
        </div3>
<div3>
          <head>22.</head>
          <p>
 Si ergo praedicator ideo animam suam liberavit
quia justo ne peccaret denuntiavit, cum justus
ad peccatum, praedicatore tacente, cecidit, praedicator
quia tacuit, reus tenetur. Sed quis nostrum, rogo,
ad haec sufficiat, ut non solum peccatores studiose
corripiat, sed etiam justis invigilet ne cadant? Nos
enim, infirmitatis nostrae conscii, cum justos viros
conspicimus, admonere eos non praesumimus ut
justitiae viam teneant, quam quia tenent videmus; et
tamen praedicatoris est debitum etiam justos admonere.
Unde praedicator egregius dicebat: <hi>Sapientibus
et insipientibus debitor sum <note>(Rom. I, 14)</note>
          </hi>.
<pb n="0914D"/>
</p>
        </div3>
<div3>
          <head>23. </head>
          <p>
In his vero omnibus quae de justo ad iniquitatem
converso dicta sunt, hoc est laboriosum ad loquendum,
hoc valde pertimescendum, quod Dominus
dicit: <hi>Ponam offendiculum coram eo.</hi> Ait enim: <hi>Si
conversus justus a justitia sua fecerit iniquitatem, ponam
offendiculum coram eo.</hi> Nos enim dicimus quia
si iniquitatem fecerit, offendit, et verum est omnino
<pb n="0915A"/>
quod dicimus. Cur adhuc ei Deus omnipotens offendiculum
ponit, quem jam impegisse et cecidisse
per iniquitatem quam perpetraverit conspicit? Sed
districta sunt omnipotentis Dei judicia; et qui peccatorem
diu exspectat ut redeat, non redeunti atque
contemnenti ponit adhuc ubi gravius impingat.</p>
        </div3>
<div3>
          <head>24.</head>
          <p>
 Peccatum quippe quod per poenitentiam citius
non deletur, aut peccatum est et causa peccati, aut
peccatum et poena peccati, aut peccatum simul et
causa et poena peccati. Omne enim quod prius committitur
peccatum est. Sed si citius poenitendo non
tergitur, justo judicio omnipotens Deus obligatam
 peccantis mentem etiam in culpam alteram permittit
cadere, ut quae flendo et corrigendo noluit emendare
quod fecerit, peccatum incipiat peccato cumulare.
<pb n="0915B"/>
Peccatum ergo quod poenitentiae lamento non
diluitur, peccatum simul est et causa peccati, quia
ex illo oritur unde adhuc peccatoris animus altius
obligetur. Peccatum vero quod ex peccato sequitur,
peccatum simul est et poena peccati, quia, excrescente
caecitate, ex retributione prioris culpae generatur, ut
quasi jam quaedam sint in peccatore supplicia ipsa
incrementa vitiorum. Fit vero nonnunquam ut unum
idemque peccatum et peccatum sit et poena peccati,
simul et causa peccati. Ponamus enim ante oculos
quempiam rem proximi concupisse, quam quia aperte
non valuit, furto diripuit, sed in furti accusatione positus,
se hanc diripuisse jurejurando denegavit. Huic
ergo <emph>1290</emph> concupiscentia peccatum fuit et causa
peccati, quia per eam pervenit ad rapinam. Ipsum
<pb n="0915C"/>
vero furtum quo rem concupitam diripuit, et peccatum
ei factum est et poena peccati, quia ex retributione
jam non repressae concupiscentiae factum est ut
veniret ad furtum, et culpa cordis excresceret in
opere ex ultione caecitatis. Sed quia furtum perjurio
tegere curavit, ex peccato rursum peccatum genuit.
Furtum ergo quod ex concupiscentia processit, et
perjurium protulit, peccatum et poena peccati factum
est culpae praecedenti, peccatum et causa peccati
culpae subsequenti, quia de illa natum hanc genuit.
Quod bene Paulus de quibusdam Deum intelligentibus,
sed non honorantibus insinuavit, dicens: <hi>Cum cognovissent
Deum, non sicut Deum glorificaverunt, aut
gratias egerunt, sed evanuerunt in cogitationibus suis <note>(Rom. I, 21)</note>.</hi> 
 Ecce est peccatum et causa peccati. Ex
<pb n="0915D"/>
qua causa quid sequatur adjungit: <hi>Et obscuratum est
insipiens cor eorum. Dicentes enim se esse sapientes,
stulti facti sunt; et mutaverunt gloriam incorruptibilis
Dei in similitudinem imaginis corruptibilis hominis, et
volucrum, et quadrupedum, et serpentium <note>(Ibid., 22,
23)</note>
          </hi>. Ecce est peccatum, et poena peccati. Sed peccatum
solummodo et poena peccati esset, si non
<pb n="0916A"/>
adhuc ex hoc peccato et aliud sequeretur. Nam post
infidelitatem eorum subditur: <hi>Propter quod tradidit
illos Deus in desideria cordis eorum, in immunditiam,
ut contumeliis afficiant corpora sua in semetipsis <note>(Ibid., 24)</note>
          </hi>.
Qui igitur cognoscentes Deum, non sicut
Deum glorificaverunt, ex eo peccato et causa
peccati ad hoc quoque perducti sunt, ut ad cultum
serpentium et volucrum laberentur. Sed quia
per hanc etiam caecitatem usque ad immunditiam et
carnis contumelias ceciderunt, ipsa infidelitatis eorum
caecitas praecedenti intellectui et peccatum est,
et poena peccati, subsequenti vero immunditiae peccatum
facta est et causa peccati. Sed quia de his in
libris Moralibus diu tractatum est <note>(Lib. XXV Moral.,
n. 23, 24)</note>, nobis nunc in eis diutius immorandum
<pb n="0916B"/>
non est.</p>
        </div3>
<div3>
          <head>25.</head>
          <p>
 Hoc autem nobis cum tremore considerandum
est quomodo justus et omnipotens Deus, cum praecedentibus
peccatis irascitur, permittit ut caecata mens
etiam in aliis labatur. Unde Moyses ait: <hi>Nondum
completa sunt peccata Amorrhaeorum (Genes XV, 16)</hi>.
David quoque ait: <hi>Appone iniquitatem super iniquitatem
ipsorum, ut non intrent in justitiam tuam <note>(Psal. LXVIII,
28)</note>
          </hi>. Propheta etiam alius dicit: <hi>Maledictum, et mendacium,
et homicidium, et furtum, et adulterium inundaverunt,
et sanguis sanguinem teligit <note>(Osee IV, 2)</note>
          </hi>. Sanguis
enim sanguinem tangit quando peccato peccatum additur,
ut ante Dei oculos adjunctis iniquitatibus anima
cruentetur. Paulus apostolus ait: <hi>Ut impleant peccata
sua semper <note>(I Thess. II, 16)</note>
          </hi>. Joanni quoque per
<pb n="0916C"/>
angelum dicitur: <hi>Qui nocet, noceat adhuc; et qui in
sordibus est, sordescat adhuc <note>(Apoc. XXII, 11)</note>
          </hi>. Unde
nunc etiam Dominus dicit: <hi>Si conversus justus a justitia
sua fecerit iniquitatem, ponam offendiculum coram
eo.</hi> Ac si aperte dicat: Quia videre poenitendo
noluit ubi jam impegit, justo eum judicio deserens,
ponam ei ut et alibi impingat. Quod tamen Domini
ponere est nequaquam ad peccandum premere, sed
nolle a peccato liberare; <emph>1291</emph> sicut de Pharaone
dicitur: <hi>Ego indurabo cor ejus <note>(Exod. VII, 3)</note>
          </hi>. Non
enim cor peccantis Dominus obdurat, sed obdurare
dicitur, cum ab obduratione non liberat. Misericors
enim Deus tempus nobis ad poenitentiam relaxat; sed
cum ejus gratiae patientiam nos ad augmentum vertimus
culpae, hoc ipsum tempus quod ad parcendum
<pb n="0916D"/>
pie disposuit districtius ad feriendum vertit, ut cum
reverti quis etiam spatio temporis accepto noluerit,
per hoc mala sua ad reatum augeat, per quod ea diluere
potuit, si converti voluisset. Unde scriptum est: <hi>Ignoras quoniam benignitas Dei ad poenitentiam te adducit?
Secundum duritiam autem tuam et cor impoenitens
thesaurizas tibi iram in die irae et revelationis justi
<pb n="0917A"/>
judicii Dei 
 <note>(Rom. II, 4)</note>
          </hi>. De benignitate ergo omnipotentis
Dei iram sibi in die irae reprobus thesaurizat,
quia dum ad poenitendum tempus accipitur, et ad
peccandum exhibetur, ipsum remedium gratiae vertit
in augmentum culpae. Unde et omnipotens Deus,
quia collata remedia conspicit ad culpae augmentum
trahi, ipsam benignitatem quam contulit in judicii
districtionem vertit, ut inde post amplius feriat, unde
modo amplius exspectat. Et quia homo deserere malum
non vult ut vivat, auget unde moriatur. Sed sive
justus in culpam, sive peccator in mortem corruat,
speculatori timendum est ne hunc ex suo silentio
reatus peccantium pariter involvat.</p>
        </div3>
<div3>
          <head>26.</head>
          <p>
 Sed interim dum loquor, avertere a memetipso
oculos volo, et ecce iterum sermo divinus me impingit
<pb n="0917B"/>
in memetipsum, ut meam negligentiam videam,
et mihi dici haec quae audio pertimescam. Sicut enim
superius dixi <note>(Num. VI)</note>, cujus cor in curis innumeris
 exsparsum se ad se colligat? Quando etenim possum
et ea quae circa me sunt sollicite omnia curare,
et memetipsum adunato sensu conspicere? Quando
possum pravorum nequitias insequendo corrigere,
bonorum actus laudando et admonendo custodire,
aliis terrorem atque aliis dulcedinem demonstrare?
Quando valeo et de his quae sunt necessaria fratribus
cogitare, et contra hostiles gladios de urbis vigiliis
sollicitudinem gerere, ne incursione subita cives pereant,
providere, et inter haec omnia pro animarum
custodia plene atque efficaciter verbum exhortationis
impendere? Loqui etenim de Deo quietae valde et liberae
<pb n="0917C"/>
mentis est. Tunc namque bene lingua dirigitur
in sermone, cum secure sensus quieverit in tranquillitate,
quia nec concussa aqua imaginem respicientis
reddit, sed tunc in ea vultus intendentis aspicitur,
cum non movetur. Quam ergo exhortationem vobis
speculator vester, fratres charissimi, faciat, quem
tot rerum confusio perturbat? Certe is de quo loquimur
propheta revelatione ultima templum videns,
quae in eodem templo conspexerit inter caetera narrat,
dicens: <hi>Terra usque ad fenestras, et fenestrae clausae <note>(Ezech. XLI, 16)</note>
          </hi>.
Paulus quoque apostolus dicit: <hi>Templum enim Dei sanctum est, quod estis vos 
 <note>(I Cor.
III, 17; II Cor. VI, 16)</note>
          </hi>. In hoc autem templo fenestrae
sacerdotes et speculatores sunt, qui in populo
fidelium lumen sanctae praedicationis fundunt. Sed
<pb n="0917D"/>
cum terra usque ad fenestras est, fenestrae clausae
sunt, quia cum terrena cogitatio in sacerdotum cordibus <emph>1292</emph> 
 excrescit, fenestrae lumen non fundunt,
quia sacerdotes ab officio praedicationis obmutescunt.</p>
        </div3>
<div3>
          <head>27.</head>
          <p>
 Est et aliud valde in ordine sacerdotum grave,
quia non sicut hi qui vitam quietam ac remotam
ducunt fixi valent in sua cogitatione permanere. Hi
<pb n="0918A"/>
enim, sicut superius diximus, qui a loco regiminis
longe sunt possunt peccatorum suorum maculas et
fletibus lavare, et post fletus in eodem mentis moerore
persistere, sicut de bona quoque muliere scriptum
est, quae ad tabernaculum oraverat, et ab intentione
sua animum post compunctionis gratiam
non mutabat, cum dicitur: <hi>Vultusque ejus non sunt,
amplius in diversa mutati <note>(I Reg. I, 18)</note>
          </hi>. In qua nobis
considerandum est quia si sic planxit mulier quae
quaerebat filium, quomodo debet plangere anima
quae quaerit Deum? Sacerdos vero etiam post compunctionem
ac lacrymas cogitur necessaria quaeque
filiorum suorum cognoscere, et ea quae refugit
animus patienter audire, atque post suspiria coelestium
quorumlibet carnalium hominum onera portare,
<pb n="0918B"/>
et saepe cum supervenientibus cor in diversas
qualitates transfundere. Nam aliquando de lucris spiritalibus
gaudet, sed cum quilibet moerens supervenerit,
nisi ejus moerorem in se susceperit, tribulationi
illius compatiens non est. Et aliquando de damnis
animarum luget, et repente superveniunt qui de quibusdam
suis prosperitatibus laetantur; quorum si laetitiae
sacerdos non congaudet, minus amare creditur
filios in quorum gaudio non exsultat, praecipue cum
Paulus dicat: <hi>Gaudere cum gaudentibus, flere cum
flentibus <note>(Rom. XII, 15)</note>
          </hi>.</p>
        </div3>
<div3>
          <head>28.</head>
          <p>
 Nihil ergo tam onerosum ordini sacerdotum
video quam rigorem mentis compatiendo flectere, et
cum personis supervenientibus animum mutare; et
tamen hoc valde est necessarium. Nam quando ex
<pb n="0918C"/>
praedicatione ejus ad boni operis gratiam peccator
reducitur, si ipse praedicator videtur ingratus? Unde
per hunc quoque eumdem prophetam in extrema
parte dicitur: <hi>Et cum sacerdotes intrinsecus ministrant,
vestibus laneis non utantur <note>(Ezech. XLIV, 17)</note>
          </hi>.
De quibus subditur: <hi>Cumque egredientur atrium exterius
ad populum, exuent se vestimenta sua in quibus
ministraverant, et reponent ea in gazophylacio sanctuarii <note>(Exod. XXVIII, 43; Ezech. XLIV, 19)</note>
          </hi>.
Grossiora
quippe vestimenta sunt lanea. Sed cum sacerdos ad
sanctum ministerium accedit, cum intus per compunctionem
ingreditur, subtiliori intellectu necesse
est quasi lineo vestimento vestiatur. Sed cum ad populum
foras egreditur, oportet ut vestimenta in quibus
intrinsecus ministraverat reponat, atque populo
<pb n="0918D"/>
aliis vestibus indutus appareat, quia si in compunctionis
suae rigore se teneat, si in eo quem orationis
tempore habuit moerore perduret, exteriorum rerum
verba suscipere non admittit. Et quid grex de necessariis
faciat, si audire atque perpendere et hoc quod
praesens tempus exigit, Pastor recusat? Grossiora
ergo vestimenta sacerdos exiens ante populum induat,
<pb n="0919A"/>
ut mentis suae habitum pro utilitate filiorum
etiam ad terrena toleranda componat. Pensate, rogo,
fratres charissimi, quantus speculatori labor sit
et ad sublimia cor tendere, <emph>1293</emph> et hoc repente
ad ima revocare, et in sublimitate cognitionis intimae
extenuare animum, et propter exteriores causas
proximorum, ut ita dicam, subito in cogitatione
 crassescere.</p>
        </div3>
<div3>
          <head>29.</head>
          <p>
 Non ergo mihi modo necesse est prophetae
verba exponere, sed meam coram vobis miseriam
deflere. Unde peto ut vestra me oratio talem faciat
qualis et mihi valeam et vobis prodesse. <emph>1294</emph> Potens
est indigno mihi et infirmo ex vestra intercessione
ista tribuere, qui ex sua pietate pro nobis
dignatus est infirmari. Virtus enim Dei est atque
<pb n="0919B"/>
sapientia <note>(I Cor. I, 24)</note>, quae nostram infirmitatem
sumpsit, ut ex sua nos firmitate roboraret, Jesus
Christus Dominus noster, qui vivit et regnat cum
Deo Patre in unitate Spiritus sancti, per omnia saecula
saeculorum. Amen.
</p>
        </div3>
      </div1>

<div1>
        <head>HOMILIA XII. <hi>Quod residuum est capitis tertii decurrit, et usque ad versum 4 capitis quarti suam explanationem perducit, quam ad varia sive praecepta sive consilia moralia pro praedicatoribus et auditoribus inflectit.</hi> </head>
<div3>
          <head>1.</head>
          <p>
 Servata veritate historiae, divina eloquia aliquanda
ex tempore, aliquando ex loco causas designant,
quas aperto sermone non indicant. Ex tempore
etenim, sicut praedicante Judaeis Domino per
evangelistam dicitur: <hi>Hiems erat <note>(Joan. X, 22)</note>
          </hi>. Inter
illa enim mysteria quae Veritas loquebatur quid
<pb n="0919C"/>
causae fuit ut nomen hiemis adderetur, nisi ut per
qualitatem temporis ostenderet frigus cordis? Quia
et cum verba veritatis acciperent, frigida Judaeorum
corda remanebant. Aliquando vero ex loco, sicut
carnali Israelitico populo, descendente de monte
Moyse, lex in campestribus data est <note>(Exod. XX, seq.)</note>;
et sanctis apostolis Dominus in monte sedens summa
et spiritalia praecepta locutus est <note>(Matth. V, 1)</note>, ut ex
locis videlicet monstraretur quia et illis tanquam
carnalibus mandata minima dabantur in valle terrarum,
et isti tanquam spiritales et sancti in monte
mandata coelestia audirent, quatenus aperte monstraretur
quod ascendentes corde ad coelestia infima
mundi relinquerent, et in mentis culmine starent.
Unde nunc Ezechiel propheta quid jubente Deo in
<pb n="0919D"/>
locis egerit describit, ut per locorum qualitates indicet
quid in posterum de prophetiae mysteriis sequeretur.
Ecce enim ait:
</p>
          <p>VERS. 22.-- <hi>Facta est super me manus Domini, et
dixit ad me: Surgens egredere in campum, et ibi loquar
tecum.</hi> </p>
        </div3>
<div3>
          <head>2.</head>
          <p>
 Quid est hoc, quod prius Dominus in medio
Israelitarum locutus ad prophetam suum fuerat, et
tamen postmodum dicit: <hi>Egredere in campum, et ibi
<pb n="0920A"/>
loquar tecum,</hi> nisi quod prophetiae suae gratiam et
prius Judaeae infundere, et hanc postmodum dignatus
est in latitudinem gentium demonstrare? Neque
enim immerito per campum gentilitas designatur,
quae longe lateque, id est in universo mundo distenditur.
Ubi et subditur:
</p>
          <p>VERS. 23.-- <hi>Et surgens egressus sum in campum,
et ecce ibi gloria Domini stabat, quasi gloria quam
vidi juxta flumen Chobar.</hi> </p>
        </div3>
<div3>
          <head>3.</head>
          <p>
 In campo gloriam Domini propheta vidit, quam
juxta flumen Chobar in medio Israelitarum viderat,
 quia ipsa ejus majestas gentibus apparuit, quae
prius se electis in Judaico populo, revelante Spiritu,
declaravit. Sequitur:
</p>
          <p>IBID.-- <hi>Et cecidi in faciem meam.</hi> </p>
<pb n="0920B"/>
</div3>
<div3>
          <head>4. </head>
          <p>
Visa gloria Domini in faciem suam propheta
cadit, quia quamvis homo ad intelligenda sublimia
elevetur, ex contemplatione tamen majestatis Dei
infirmitatem suae conditionis intelligit; et quasi
statum non habet, qui se ante Dei oculos esse cinerem
et pulverem videt. Sequitur:
</p>
          <p>VERS. 24.-- <hi>Et ingressus est in me spiritus, et statuit
me super pedes meos.</hi> </p>
        </div3>
<div3>
          <head>5.</head>
          <p>
 Cum nos humiliter Deo sternimus, cum esse
nos pulverem cineremque cognoscimus, cum infirmitatem
conditionis propriae pensantes, statum rigiditatis
et superbiae non habemus, omnipotens Deus
per suum nos spiritum levat, et super pedes nostros
statuit, ut qui humiliter apud nos ex infirmitatis nostrae
<pb n="0920C"/>
 cogitatione jacuimus et jacemus, in bono post
opere quasi super pedes ex rectitudine stemus. Quod
cur in campo de propheta agitur, nisi ut specialiter
designetur quia etiam electis gentium Spiritus sanctus
dandus esset, qui eos quos assumeret, et prius
a superbiae suae statu dejiceret, et postmodum super
pedes suos, id est super bona opera solidaret? Sicut
per Paulum dicitur: <hi>Remissas manus et dissoluta genua
erigite, et gressus rectos facite pedibus vestris <note>(Hebr. XII, 12)</note>
          </hi>.
Sequitur:
</p>
          <p>IBID.-- <hi>Et locutus est mihi et dixit ad me: Ingredere
et includere in medio domus tuae.</hi> </p>
        </div3>
<div3>
          <head>6.</head>
          <p>
 Quid est, quod de medio Israelitici populi propheta
ad campum educitur, atque ad domum postea
de campo revocatur, nisi quod praedicationis gratia
<pb n="0920D"/>
a Judaico populo ablata, in latitudine gentilitatis
sparsa est? Sed tamen in fine mundi dum Judaei ad
fidem redeunt, quasi ad domum propheta reducitur,
ut in suo populo rursus praedicatio inhabitet, quae
modo velut in campo ita diversis gentibus fulget.
Scriptum quippe est: <hi>Donec plenitudo gentium subintraret,
et sic omnis Israel salvus fieret <note>(Rom. XI, 25)</note>
          </hi>.
Quia et per prophetam alterum dicitur: <hi>Si fuerit
numerus filiorum Israel quasi arena maris, reliquiae
<pb n="0921A"/>
salvae fient <note>(Isai. X, 22; Rom. IX, 27)</note>
          </hi>. Exeat ergo
propheta de medio populi ad campum, de campo
redeat ad domum, ut praedicatio quae Judaeae <emph>1295</emph> 
facta est, egrediatur ad gentes, et repletis fide,
gentibus, recipiat Judaea spiritalis doctrinae dona,
quae amisit. Includi autem propheta in medio domus
suae praecipitur, quia Antichristi tempore ab eis gentibus
quae in infidelitate remanserint plebs conversa
Judaeorum duris persecutionibus angustatur. Unde
scriptum est: <hi>Atrium autem quod est extra templum
ejice foras, et ne metiaris illud, quoniam datum est
gentibus, et civitatem sanctam calcabunt mensibus quadraginta
duobus <note>(Apoc. XI, 2)</note>
          </hi>.
</p>
          <p>VERS. 25, 26.-- <hi>Et tu, fili hominis, ecce data sunt
super te vincula, et ligabunt te in eis, et non egredieris
<pb n="0921B"/>
in medio eorum; et linguam tuam adhaerescere faciam
palato tuo, et eris mutus, nec quasi vir objurgans,
quia domus exasperans est.</hi> </p>
        </div3>
<div3>
          <head>7.</head>
          <p>
 Quae videlicet verba si per typicae expositionis
ordinem sequimur, propheta in domo sua vincula
suscipit et ligatur, quia in extremis, cum Judaea crediderit,
gravissimas Antichristi tempore persecutiones
sentit, ita ut praedicationes ejus ministri iniquitatis
non recipiant, sed resistendo has vinculis dolorum
premant. Et in medio eorum non egreditur,
quia ad corda pravorum praedicatio non pervenit,
dum lingua bonorum ligata tribulationibus tacet. Erunt
etenim tunc multi ex Judaeis infidelibus qui eosdem
ipsos qui ex Judaeis crediderint persequentur. Unde
notandum est quod hic quoque dicitur, quia in domo
<pb n="0921C"/>
sua vincula propheta sustineat: ut videlicet designetur
quoniam et ex ipso suo genere Judaea cum fidelis
fuerit tribulationem persecutionis portet. Dum
enim Unigenitus summi Patris incarnatus ac mortuus
resurrexisse atque ad coelos ascendisse non
creditur, sicut per sacrae Scripturae paginas praedicatur,
nimirum apud Judaeos prophetia ligata erit.
Quae si ita ut dicta est in eorum intellectum decurreret,
quasi gressus liberos suae praedicationis habuisset.</p>
        </div3>
<div3>
          <head>8.</head>
          <p>
 Reprobis ergo tunc praedicatorum scientia tacere
compellitur. Unde et hic subditur: <hi>Et linguam
tuam adhaerescere faciam palato tuo, et eris mutus, nec
quasi vir objurgans, quia domus exasperans est.</hi> Sed
quia, Enoch et Elia praedicante, multi ex his qui
<pb n="0921D"/>
tunc ex Judaeis in infidelitate remanserint ad cognitionem
veritatis redeunt, sicut de eodem Elia dicitur: <hi>Elias veniet, et ipse restituet omnia 
 <note>(Matth. XVII,
11; Marc. IX, 12; Malach. IV, 5)</note>
          </hi>, qui utrique per
Zachariam duae olivae <note>(Zach. IV, 3)</note>, et per Joannem
duo candelabra nominantur <note>(Apoc. XI, 4)</note>, recte hic
quoque subjungitur:
</p>
          <p>VERS. 27.-- <hi>Cum autem locutus fuero tibi, aperiam
os tuum, et dices ad eos: Haec dicit Dominus
Deus.</hi> </p>
<pb n="0922A"/>
</div3>
<div3>
          <head>9. </head>
          <p>
Tunc enim velut in extremo os prophetae aperitur,
cum in praedicatione Enoch et Eliae a Judaeis
ad fidem redeuntibus prophetia sacri eloquii de
Christo fuisse cognoscitur. Sed quia haec typice diximus,
nunc verba eadem charitati vestrae moraliter
disseramus.</p>
        </div3>
<div3>
          <head>10.</head>
          <p>
 Quid enim est, quod exire propheta ad campum
jubetur, nisi quod unusquisque qui praedicat
propter eos quos extra se positos corrigit, atque ab
iniquitate compescit, loquendo ad campum exit?
Ibique gloriam Domini videt, quia tanto largius
doctrinae gratiam percipit, quanto se in labore praedicationis
ex amore proximorum tendit. Foras ergo
exeundo in altam visionem ducitur, quia unde in
alienis cordibus ignorantiae caecitatem <emph>1296</emph> ministerio
<pb n="0922B"/>
suae locutionis illuminat, inde eum superna
gratia in altiorem intelligentiam exaltat. Sed quia
semper praedicator debet ad mentem recurrere, humilitatem
atque munditiam intrinsecus custodire,
post campum necesse est ut ad domum redeat, quatenus
in his quae dicit qualis etiam ipse sit intra
conscientiam agnoscat. Si enim aut hoc quod loquitur
minime custodit, aut de his quae loquitur temporalem
gloriam requirit, loquendo quidem ad campum
exit, sed non cogitando semetipsum ad domum
redire contemnit. Accepto etenim spiritu, in medio
domus includimur, quando per ejus gratiam ad discutienda
mentis nostrae secreta revocamur, ut apud
seipsum in Deo animus quiescat, et non jam per exteriores
concupiscentias in appetitum laudis et gloriae
<pb n="0922C"/>
cogitationis mobilitate discurrat.</p>
        </div3>
<div3>
          <head>11.</head>
          <p>
 De hac domo cordis cuidam sanato per semetipsam
Veritas dicit: <hi>Tolle grabatum tuum, et vade
in domum tuam <note>(Joan. V, 8; Marc. II, 9)</note>
          </hi>. Per grabatum
quippe in quo carnis est requies, ipsa caro
signatur, per domum vero conscientia figuratur. Et
quia cum mente mortui in vitiis jacemus, in carnis
delectatione quiescimus, infirmi portamur in lecto;
cum vero sanati fuerimus mente, ut jam pulsantibus
carnis vitiis resistamus, necesse est ut et tentationum
contumelias de nostra carne toleremus. Aegro
itaque ad salutem reducto praecipitur: <hi>Tolle grabatum
tuum,</hi> id est porta lectum in quo portatus es,
quia necesse est ut sanatus quisque portet contumeliam
carnis, in qua prius jacebat aegrotus. Quid est
<pb n="0922D"/>
ergo dicere: <hi>Tolle grabatum tuum, et vade in domum
tuam,</hi> nisi, porta tentationes carnis, in quibus hactenus
jacuisti, ac revertere ad conscientiam tuam,
ut videas quae fecisti? Propheta itaque post campum
in domo includi praecipitur, ut praedicator semper,
post gratiam doctrinae quam proximis ministrat, ad
conscientiam redeat, seque ipsum subtili examinatione
discutiat, ne de his quae foris praedicat aliquid
ipse apud se intrinsecus transitoriae laudis
quaerat.
<pb n="0923A"/>
</p>
        </div3>
<div3>
          <head>12. </head>
          <p>
Unde et per Salomonem dicitur: <hi>Bibe aquam
de cisterna tua, et fluenta putei tui. Deriventur fontes
tui foras, et in plateis aquas divide <note>(Prov. V, 15)</note>
          </hi>; <hi>habeto eas solus, nec sint alieni participes tui 
 <note>(Ibid.,
16)</note>
          </hi>. Valde autem contraria esse videntur quae dicit: <hi>Deriventur fontes tui foras, et in plateis aquas divide,</hi> 
cum protinus adjungit: <hi>Habeto eas solus, nec sint
alieni participes tui.</hi> Quomodo enim aquam scientiae
solus habere poterit, si hanc in plateis dividit? Quomodo
alieni aquae ejus participes non sunt, si fontes
illius foras derivantur? Sed cum praedicamus populis,
nimirum in plateis aquas dividimus, quia in auditotorum
multitudinem scientiae verba dilatamus. Cum
vero nos, adjuvante divina gratia, intrinsecus custodimus,
et ne maligni spiritus qui jure a nobis alieni
<pb n="0923B"/>
sunt quia sortem beatitudinis perdiderunt, nobis in
elatione subripiant, sollicitudine cauta circumspicimus,
soli habemus aquas quas in plateis dividimus,
ut nobis in eis alieni participes non sint. Hi nimirum,
de quibus scriptum est: <hi>Alieni insurrexerunt
in me, et fortes quaesierunt animam meam <note>(Psal. LIII,
5)</note>
          </hi>. Aquas ergo et in plateis dividit, et solus habet,
qui per hoc quod multis praedicat, se in cogitatione
temporalis gloriae non exaltat. Tunc enim possidet
homo quod docet, <emph>1297</emph> quando se non gaudet innotescere,
sed prodesse. Ex campo ergo propheta
ad domum reducitur, ut is qui ex Deo loquitur, postquam
pro utilitate proximorum loquendo foras exierit,
ex humilitate semper ad discutienda cordis sui
secreta revocetur. Unde et subditur:
</p>
          <p>
            <pb n="0923C"/>VERS. 25.-- <hi>Et tu, fili hominis, ecce data sunt super
te vincula, et ligabunt te in eis, et non egredieris
in medio eorum.</hi> </p>
        </div3>
<div3>
          <head>13.</head>
          <p>
 Cum enim praedicator quisque ad conscientiam
domus suae reducitur, super eo vincula dantur, et
ligatur in eis, quia quanto plus se in cogitatione
discusserit, tanto amplius agnoscit justi anima quantis
mortalitatis suae infirmitatibus sit ligata. Nisi enim
se ligatum conspiceret Paulus, minime dixisset:
 <hi>Desiderium habens dissolvi, et cum Christo esse <note>(Philip. I, 23)</note>
          </hi>.
Hinc per Psalmistam dicitur: <hi>Ut audiret
gemitum vinculatorum, et solvat filios interemptorum <note>(Psal. CI, 21)</note>
          </hi>.
Et rursus: <hi>Intret in conspectu
tuo gemitus compeditorum <note>(Psal. LXXVIII, 11)</note>
          </hi>. Saepe
autem cum jam anima ad Redemptoris sui speciem
<pb n="0923D"/>
contemplandam exire desiderat, cum coelestibus gaudiis
interesse suspirat, ipsa mortalitatis suae vincula
conspicit et gemit, quibus adhuc in praesenti mundo
ligata retinetur. Hinc est enim quod subtile omnipotentis
Dei judicium intuens Jeremias, ait: <hi>Circumaedificavit
adversum me ut non egrediar, aggravavit
compedem meam <note>(Thren. III, 7)</note>
          </hi>. Habemus enim compedes,
ipsam infirmitatem atque corruptionem mortalitatis
nostrae; sed cum tribulatio nobis et gemitus
additur, ipsae nostrae compedes aggravantur. Et quidem
<pb n="0924A"/>
quandiu in hac vita justus moras patitur, loquendo
bona, prodesse aliis festinat; sed cum duras
mentes conspicit, easque considerat contentionibus
occupari, praedicationis verbum retinet. Et in medio
eorum non egreditur, quia a bonis quae loqui poterat
obmutescit, sicut per Paulum dicitur. <hi>Nihil per contentionem <note>(Philip. II, 3)</note>
          </hi>.
Et rursus: <hi>Si quis vult contentiosus
esse, nos talem consuetudinem non habemus <note>(I Cor. XI, 16)</note>
          </hi>.
Unde hic quoque apte subjungitur:
</p>
          <p>VERS. 26.-- <hi>Et linguam tuam adhaerescere faciam
palato tuo, et eris mutus, nec quasi vir objurgans, quia
domus exasperans est.</hi> </p>
        </div3>
<div3>
          <head>14.</head>
          <p>
 Aliquando vero etiam contra resistentium linguas
praedicantium corda zelo sui Dominus accendit
ne taceant, sed dicta fallacium verbis veritatis premant.
<pb n="0924B"/>
Unde hic subditur:
</p>
          <p>VERS. 27.-- <hi>Cum autem locutus fuero tibi, aperies
os tuum, et dices ad eos: Haec dicit Dominus Deus.</hi> </p>
        </div3>
<div3>
          <head>15.</head>
          <p>
 Sed haec quae breviter sub duplici intellectu
discussimus placet ut juxta considerationem litterae
 leviter tangendo transeamus. Quid enim nobis amplius
per ipsa verba historiae quam virtus obedientiae
commendatur? Cum modo ad transmigrationem juxta
fluvium Chobar pergere, modo ad campum egredi,
modo ex campo ad domum redire propheta praecipitur?
Ut prius ex jussione pergens, et paulo post
exiens, atque iterum domum rediens, et semetipsum
recludens, semper suae voluntatis arbitrium ad divini
eloquii praeceptum frangat, quatenus, in coelesti jussione
suspensus, non suam, sed conditoris sui voluntatem
<pb n="0924C"/>
impleat? Cui dicitur: <hi>Et tu, fili hominis, ecce
data sunt super te vincula, et ligabunt te in eis, et</hi> <emph>1298</emph> 
 <hi>non egredieris in medio eorum.</hi> Qua in re notandum
est quod adversa propheta praenoscit, ut
contra omnia paretur. Minus enim mala contra mentem
praevalent, quae inopinata non veniunt; et tamen
dum contraria praenoscuntur, quanta sit in eo obedientiae
virtus ostenditur, qui et cognoscit quod adversa
passurus est, et tamen voci dominicae inobediens
non est. Magna autem consideratione indigent
verba quae protinus adduntur: <hi>Et linguam tuam adhaerescere
faciam palato tuo, et eris mutus, nec quasi
vir objurgans, quia domus exasperans est.</hi> Discernendum
quippe nobis est utrum pro solis malis auditoribus,
an aliquando etiam pro vitio praedicantis praedicationis
<pb n="0924D"/>
sermo subtrahatur.</p>
        </div3>
<div3>
          <head>16.</head>
          <p>
 Quatuor enim qualitatibus res haec considerata
distinguitur. Nam aliquando propter malos auditores
bonis tollitur sermo doctoribus. Aliquando vero
propter bonos auditores datur sermo doctoribus
etiam malis. Aliquando autem propter docentium atque
audientium justificationem bonis sermo doctoribus
datur, ut et ipsi per meritum crescant, et auditores
eorum in intellectu et vita proficiant. Aliquando
<pb n="0925A"/>
vero quia nec hi digni sunt accipere quibus doctrinae sermo profertur, neque illi doctrinae verbum
proferre qui locum docendi tenent, praedicationis
sermo tollitur, ut utraque pars districte judicetur.
Propter malos namque auditores bonis sermo doctoribus
tollitur, sicut nunc ad Ezechielem dicitur: <hi>Linguam tuam adhaerescere faciam palato tuo, et eris
mutus, nec quasi vir objurgans, quia domus exasperans
est.</hi> 
 Et sicut Paulo dicitur: <hi>Festina et exi velociter ex
Jerusalem, quoniam non recipient testimonium tuum
de me <note>(Act. XXII, 18)</note>
          </hi>. Et sicut volentibus apostolis
praedicare in Asia, scriptum est quia <hi>prohibuit eos
spiritus Jesu <note>(Act. XVI, 6)</note>
          </hi>. Propter bonos auditores
etiam malis doctoribus sermo datur, sicut de Pharisaeis
Dominus dicit: <hi>Omnia quaecunque dixerint vobis
<pb n="0925B"/>
servate et facite, secundum vero opera eorum nolite
facere; dicunt enim, et non faciunt <note>(Matth. XXIII, 3)</note>
          </hi>.
Propter docentium quoque meritum et audientium
justificationem sermo doctrinae tribuitur, sicut sanctis
apostolis dicitur: <hi>Euntes docete omnes gentes <note>(Ibid., XXVIII, 19)</note>
          </hi>.
Propter malos vero auditores et
indignam vitam eorum qui docere debuerant, sermo
doctrinae subtrahitur, sicut Heli ad corrigendos filios
 districtae increpationis verbum non habuit <note>(I Reg.
II, 29; III, 13)</note> quia et ejus negligentia, et filiorum
exigebat vita, ut cum eis et populus caderet, et arca
Domini capta ad Allophylos transiret <note>(Ibid., IV, 11,
seq.)</note> Magna enim omnipotentis Dei est gratia cum
inique agentibus durus a doctoribus sermo increpationis
profertur. Quo contra nunc dicitur: <hi>Et eris
<pb n="0925C"/>
mutus, nec quasi vir objurgans.</hi> Delinquentes etenim
objurgasset, si digni ipsa objurgationis gratia fuissent.</p>
        </div3>
<div3>
          <head>17.</head>
          <p>
 Sed cum in doctrina atque in silentio sit meritorum
tanta diversitas, ut sciri facile non possit,
utrum ex auditoris an ex ejus vitio qui doctrinae locum
videtur tenere docendi sermo subtrahatur, quid
aliud nobis quam servari semper in rebus dubiis
humilitas jubetur? Ut et quando loqui possumus non
extollamur, ne fortasse haec ipsa locutionis nostrae
gratia non nobis, sed auditoribus nostris <emph>1299</emph> 
collata sit; et rursus quando loqui non possumus,
hi qui nobis commissi sunt minime nos dijudicent,
ne fortasse non ex nostro, sed ex peccato audientium
loqui minime possimus. Ad hoc ergo nobis cuncta
<pb n="0925D"/>
 de meritis nostris incerta sunt, ut unam certam
gratiam teneamus humilitatem, quatenus et nos cum
loquimur, ex omnipotentis Dei dono hoc esse,
vestrum meritum putemus. Et quando a locutione
doctrinae obmutescimus, quamvis nostra culpa sit,
<pb n="0926A"/>
vos tamen hanc esse vestram specialiter credatis, ut
cum vicissim mala nobis tribuimus, et bona aliis, per
ipsam humilitatis gratiam fiat ut doctrinae sermo,
qui ablatus fuerat, redeat. Sequitur:
</p>
          <p>VERS. 27.-- <hi>Cum autem locutus fuero tibi, aperies
os tuum, et loqueris ad eos: Haec dicit Dominus Deus:
Qui audit, audiat; et qui quiescit, quiescat, quia domus
exasperans est.</hi> </p>
        </div3>
<div3>
          <head>18.</head>
          <p>
 Saepe quidam verbum Dei audire desiderant,
sed dum alios conspiciunt aurem avertere, etiam ipsi
a salutis auditu deviant; et plerumque multi quiescere
appetunt, atque a cunctis mundi hujus actibus
vacare, nullis jam desideriis terrenis succumbere,
sed dum vident alios inquiete agendo proficere, atque
in hoc mundo divitiis et honoribus extolli, quia
<pb n="0926B"/>
necdum in via rectitudinis firmi sunt, ad prava opera
ex aliorum exemplo delabuntur. Hinc est enim
quod in typo infirmantium Psalmista loquens, dicebat: <hi>Mei autem pene moti sunt pedes, pene effusi sunt
gressus mei 
 <note>(Psal. LXXII, 2, 3)</note>
          </hi>, <hi>quia zelatus sum in
peccatoribus, pacem peccatorum videns.</hi> Hinc iterum
dicit: <hi>Dum superbit impius, incenditur pauper <note>(Psal.
X, 2)</note>
          </hi>, Hinc ad Jeremiam prophetam voce dominica
de Juda et Israel dicitur: <hi>Nunquid vidisti quae fecerit
aversatrix Israel? Abiit sibimetipsa super omnem
montem excelsum, et sub omne lignum frondosum, et
fornicata est ibi. Et dixi cum fecisset haec omnia: Ad
me convertere, et non est reversa <note>(Jerem. III, 6, 7)</note>
          </hi>.
Ubi statim subditur qualiter ex aemulatione ejus etiam
Juda cecidit, quae stare videbatur. Ait enim: <hi>Et vidit</hi> 
<pb n="0926C"/>
 <hi>praevaricatrix soror ejus Juda, quia pro eo quod
maechata esset aversatrix Israel, dimisissem eam, et
dedissem ei libellum repudii; et non timuit praevaricatrix
Juda soror ejus, sed abiit et fornicata est etiam
ipsa <note>(Ibid., et 8)</note>
          </hi>. Ecce misericors Deus contemnitur
 et vocat, aversantibus se signum misericordiae
aperit, quia peccanti dicit: <hi>Ad me convertere, et tamen
non est conversa <note>(Ibid., 7)</note>
          </hi>. Sed quia omnipotentem
Deum plebs Israelitica deseruit, reverti nolens, libellum
repudii accepit. Deseruit videlicet peccando,
sed libellum repudii accepit in suis iniquitatibus sine
flagello remanendo. Anima enim quae peccat, recedit.
Sed si eam post peccatum prosperitas sequitur, nulla
disciplina, nulla districtionis increpatio revocat ad
cor; in divisione quam inter se et Dominum fecit,
<pb n="0926D"/>
etiam libellum repudii accepit, ut jam, velut aliena
derelicta, faciat mala quae vult, zeli Dei flagella non
sentiat, quatenus ad aeterna <emph>1300</emph> supplicia profundius
descendat. Sed soror ejus Juda, quoniam dimissam
Israeliticam plebem in suis voluptatibus
<pb n="0927A"/>
vidit, ipsa quoque in immunditiam fornicationis exarsit.
Quia enim aspexit adulteram in sua perversitate
florere, etiam ipsa non timuit deterius peccare, atque
a conjunctione Domini, quasi a viri legitimi cubili,
recedere. Unde necesse est ut peccantes quosque
tunc consideremus amplius miseros, quando eos
conspicimus in culpa sua sine flagello derelictos.
Hinc enim per Salomonem dicitur: <hi>Aversio parvulorum
interficiet eos, et prosperitas stultorum perdet illos <note>(Prov. I, 32)</note>
          </hi>.
Qui enim a Deo avertitur et prosperatur,
tanto perditioni fit proximus, quanto a zelo
disciplinae invenitur alienus. Dicatur ergo: <hi>Qui audit
audiat, et qui quiescit quiescat, quia domus exasperans
est.</hi> Ac si aperte diceretur: Vos, qui jam et
verba veritatis audire, et a prava coepistis actione
<pb n="0927B"/>
 quiescere, nolite illos imitari quorum me exasperari
moribus videtis.</p>
        </div3>
<div3>
          <head>19.</head>
          <p>
 Quod tamen intelligere et aliter possumus.
Quidam enim verbum audientes non audiunt, quoniam
aurem ad sacrum eloquium ponunt, sed cor a
mundi desideriis non evellunt. Et sunt nonnulli qui
quiescentes minime quiescunt, quia a pravis quidem
actibus otiosi sunt corpore, sed perversitates operum
 ex dilectione versant in mente. Hinc est enim
quod de Judaea ad captivitatem perveniente scriptum
est: <hi>Viderunt eam hostes, et deriserunt Sabbata ejus <note>(Thren. I, 7)</note>
          </hi>.
Hostes quippe Sabbata derident, quando
maligni spiritus otiosae menti pravas cogitationes
injiciunt, ut et si quiescit ab opere, non quiescat a
malorum operum delectatione. Recte ergo nunc dicitur: <hi>Qui audit audiat,</hi> 
 quatenus sic fiat sermo in
<pb n="0927C"/>
aure corporis, ut sonet in aure cordis. <hi>Et qui quiescit
quiescat,</hi> ut pravitatis desideria repellantur a cogitatione,
cum jam repulsa videntur ab opere. Ubi ne
malorum, sicut diximus, exempla sequamur, adjungitur: <hi>Quia domus exasperans est.</hi> 
 Mali autem etsi
diu tolerantur, subito corruunt, et eorum poenas infirmi
conspiciunt, ne quorum culpas impunitas existimant
imitentur. Unde hic quoque ejusdem Judaeae
desolatio subjungitur, quae domus exasperans
vocatur, cum protinus prophetae suo Dominus
dicit:
</p>
          <p>EZECH. IV, 1, 2, 3.-- <hi>Et tu, fili hominis, sume tibi
laterem, et pones eum coram te, et describes in eo civitatem
Jerusalem, et ordinabis adversus eam obsidionem,
<pb n="0927D"/>
et aedificabis munitiones, et comportabis aggerem,
et dabis contra eam castra, et pones arietes in gyro. Et
tu sume tibi sartaginem ferream et pones eam murum
ferreum inter te et civitatem, et obfirmabis faciem tuam
<pb n="0928A"/>
ad eam, et erit in obsidionem, et circumdabis eam. Signum est domus Israel.</hi> </p>
        </div3>
<div3>
          <head>20.</head>
          <p>
 In quibus videlicet verbis quid aliud juxta
historiam nisi Jerosolymae urbis obsessio atque destructio
designatur, et peccatoris populi afflictio exprimitur?
Qui domus exasperans vocatur, cum aperte
dicitur: <hi>Ordinabis adversus eam obsidionem, et aedificabis
munitiones, et comportabis aggerem,</hi> <emph>1301</emph> <hi>et
dabis contra eam castra, et pones arietes in gyro.</hi> Sed
quia verba prophetiae sic plerumque narrant historica,
ut per haec etiam mystica describantur, oportet
ut haec eadem dicta quae protulimus spiritaliter
disseramus, maxime quia in eis interponitur quod
teneri posse ad litteram non videtur, cum dicitur: <hi>Et tu sume tibi sartaginem ferream, et pones eam murum
<pb n="0928B"/>
ferreum inter te et civitatem, et obfirmabis faciem
tuam ad eam, et erit in obsidionem.</hi> 
 Nisi enim rebus
historicis mystica miscerentur, quid sartago ferrea
necessaria prophetae fuit, ut hanc inter se et civitatem
poneret, quatenus se ab ejus obsidione separaret?
Cum enim dicitur: <hi>Sume tibi sartaginem ferream,
et pones eam murum ferreum inter te et civitatem,</hi> 
aperte declaratur quia per eamdem sartaginem
ferream ab obsidione civitatis propheta se liberum
reddat. Unde et quod praedixit subjungitur: <hi>Et obfirmabis
faciem tuam ad eam, et erit in obsidionem.</hi> Ex
qua re ostenditur quia propheta in eadem obsidione
non erit, si sartaginem ferream inter se et civitatem
murum ferreum ponit. Et certe sive in ea captivitate
quae prius, sive in ea quae postmodum Israelitico
<pb n="0928C"/>
populo contigit, nullus ab ejusdem captivitatis periculo
liber fuit, sed omnes simul par calamitas involvit.
Quid ergo intelligi juxta litteram potest, ut propheta
inter se et civitatem quae obsidenda est sartaginem
ferream ponat? Sed quamvis omne hoc quod
in descriptione lateris sub signo Jerosolymorum
civitatis legitur juxta litteram factum sit, nobis
tamen sciendum est quia typicum aliquid per sartaginem
figuratur, et obsessio Jerosolymorum vera
describitur.</p>
        </div3>
<div3>
          <head>21.</head>
          <p>
 Ex quare instruimur, ut dum aliud completum
juxta historiam scimus, et aliud juxta historiam
a ratione vacare cognoscimus, in sacro verbo utraque
teneamus, quatenus et obsessionem Jerosolymorum,
quae juxta litteram postmodum facta est, in prophetae
<pb n="0928D"/>
verbis et factis credamus esse figuratam, et
tamen per eamdem obsidionem obsidio alia, id est
interior, designetur. In qua jure quaerimus quid per
sartaginem ferream, quae murus ferreus dicitur, valeat
<pb n="0929A"/>
designari. Illam itaque obsidionem qua Jerosolymorum
civitas destructa est, jam factam novimus; sed
nunc aliam intrinsecus, quae quotidie agitur, requiramus.
De qua per significationem dicitur: <hi>Et tu, fili
hominis, sume tibi laterem, et pones eum coram te, et
describes in eo civitatem Jerusalem.</hi> </p>
        </div3>
<div3>
          <head>22.</head>
          <p>
 Sed ante nobis inquirendum est cur Ezechiel
propheta vel quoties sublimia conspicit, vel quoties
agere aliqua mystica jubetur, prius filius hominis
appellatur? Saepe enim sublevatur ad coelestia, et
occultis ac invisibilibus rebus ejus mens pascitur.
Necesse ergo est ut inter occulta quae penetrat, filius
hominis vocetur, ut semper agnoscat quod est, et
nunquam extollatur de his ad quae ducitur. Quid est
enim prophetae ad spiritalia sublevato semper <hi>fili hominis</hi> 
<pb n="0929B"/>
dicere, nisi eum infirmitatis propriae memorem
facere? Ut conscius conditionis infirmae, elevari in
cogitatione non debeat de magnitudine contemplationis
suae. <emph>1302</emph>
</p>
        </div3>
<div3>
          <head>23.</head>
          <p>
 Quia vero idem propheta, ut supra
jam diximus, typum praedicantium vel doctorum tenet,
recte ei nunc dicitur: <hi>Sume tibi laterem, et pones
eum coram te.</hi> Omnis enim doctor cum terrenum
quempiam auditorem ad coelestis verbi doctrinam suscipit,
laterem assumit. Cui dum loqui coeperit quae
sit retributio coelestis patriae, quae visio pacis supernae,
civitatem Jerusalem describit in latere. Quem
coram se ponit, quia intenta mente qualitatem audientis
considerat, id est provectum vel defectum
conspicit, et juxta ejusdem intelligentiam praedicationis
<pb n="0929C"/>
suae verba moderatur, ut describi in audientis
mente civitas Jerusalem, id est visio pacis, possit.
Dicatur ergo: <hi>Sume tibi laterem,</hi> videlicet proximi
cor terrenum. <hi>Et pones eum coram te,</hi> scilicet ut vitam
atque intellectum illius intenta mente custodias. <hi>Et describes in eo civitatem Jerusalem,</hi> 
 ut ei quae sint
superna gaudia de visione pacis innotescas. Quasi
enim jam Jerusalem in latere descripta est, cum terrena
mens coeperit quae sint illa internae pacis gaudia
vera cognoscere, et ad conspiciendam gloriam patriae
coelestis anhelare. Quasi in terra visio pacis describitur,
quando mens, quae prius terrena sapuerat,
per amorem jam ad contemplandam gloriam regni
coelestis elevatur.</p>
        </div3>
<div3>
          <head>24.</head>
          <p>
 Sed mox ut animus amare coelestia coeperit,
mox ut ad visionem pacis intimae tota se intentione
<pb n="0929D"/>
collegerit, antiquus ille adversarius qui de coelo lapsus
est invidet, et insidiari amplius incipit, et acriores
quam consueverat tentationes admovet, ita ut
plerumque sic resistentem animam tentet, sicut ante
nunquam tentaverat quando possidebat. Unde scriptum
est: <hi>Fili, accedens ad servitutem Dei, sta in justitia
<pb n="0930A"/>
et timore, et praepara animam tuam ad tentationem <note>(Eccli. II, 1)</note>
          </hi>.
Unde et daemoniacus qui a Domino
sanatur, ab exeunte daemone discerpitur, sicut scriptum
est: <hi>Et clamans et multum discerpens eum, exiit
ab eo <note>(Marc. IX, 25)</note>
          </hi>. Quid est enim quod obsessum
hominem antiquus hostis quem possessum non discerpserat,
deserens discerpsit, nisi quod plerumque
dum de corde expellitur, acriores in eo tentationes
generat, quam prius excitaverat quando hoc quietus
possidebat? Unde et Israelitae quoque ad Moysen et
Aaron dicunt: <hi>Videat Dominus, et judicet, quoniam
fetore fecistis odorem nostrum coram Pharaone et servis
ejus, et praebuistis ei gladium, ut occideret nos <note>(Exod.
V, 21)</note>
          </hi>. In Moyse enim et Aaron lex et prophetae
figuratae sunt. Et saepe apud se infirmus animus quasi
<pb n="0930B"/>
contra sacra eloquia murmurat, quia postquam verba
coelestia audire et sequi coeperit, regis Aegyptii adversitas,
id est maligni spiritus tentatio, excrescit.</p>
        </div3>
<div3>
          <head>25.</head>
          <p>
 Debet ergo vigilanter doctor proficienti animae
quae illam tentationes sequantur innotescere, ut cautam
se valeat contra maligni spiritus insidias praeparare.
Unde bene nunc, post descriptam civitatem Jerusalem
in latere, dicitur prophetae: <hi>Et ordinabis adversus
eam obsidionem, et aedificabis munitiones, et comportabis
aggerem.</hi> In qua enim jam pacis visio describitur,
ei necesse est ut tentationum bella nuntientur.
Nam ut valeat ad illa pacis gaudia aeterna pertingere,
hanc hic procul dubio <emph>1303</emph> oportet tribulationum
certamina multa sustinere. De qua bene dicitur: <hi>Ordinabis adversus eam obsidionem.</hi> 
 Praedicator
<pb n="0930C"/>
quippe contra erudiendam animam obsidionem ordinat
 cum praemuniendo indicat quibus se modis vitia
virtutibus opponant, quomodo luxuria castitatem
feriat, qualiter ira tranquillitatem animi perturbet,
quantum inepta laetitia vigorem mentis resolvat, qualiter
multiloquium munitionem cordis destruat, quomodo
invidia charitatem interficiat, quemadmodum
superbia arcem humilitatis effodiat, qualiter fallacia
cum veritatem in sermone corruperit, hanc etiam
 in cognitione corrumpat, ut qui verum dicere noluit
quod intellexit jam nec intelligat, quod dicere
valeat. Ordinatur ergo a praedicatore obsidio cum per
sanctae admonitionis verba singulis quibusque virtutibus
quae vel quibus modis vitia insidientur ostenditur.
Et contra Jerusalem, quam describit in latere,
<pb n="0930D"/>
praedicator munitiones aedificat quando mala quaeque
quam munita contra mentem veniant demonstrat, ut
sese vitia sub virtutum specie abscondant; quatenus,
sicut saepe jam diximus, immoderata ira justitia
videri appetat, et disciplinae remissio mansuetudo
videri velit, et tenacia sese parcimoniam nominet, et
inordinata rerum effusio se benevolentiam appellet.
<pb n="0931A"/>
Quasi enim aedificatae contra mentem munitiones
sunt, quando vitia sub virtutum specie excrescunt, et
in alto se ostendunt per imaginem, quae in imo jacent
semper per actionem.</p>
        </div3>
<div3>
          <head>26.</head>
          <p>
 Adhuc quoque additur: <hi>Et comportabis aggerem.</hi> 
Quo enim mens desiderare coelestia coeperit, eo
in illam maligni spiritus tentationibus suis terrenas
amplius cogitationes exaggerant. Propheta ergo aggerem
comportat cum praedicator sanctus bonis mentibus
qualiter terrena desideria subrepere solent
denuntiat. Atque adhuc additur: <hi>Et dabis contra
eam castra, et pones arietes in gyro.</hi> Quasi dat contra
animam doctor castra, quando malignorum spirituum
contra eam collectas atque adunatas insidias
indicat, ut aliquando non solummodo ex uno, sed
<pb n="0931B"/>
ex conjunctis vitiis simul tentent.</p>
        </div3>
<div3>
          <head>27.</head>
          <p>
 Nam sunt quaedam vitia quasi per quamdam
sibi cognationem propinqua, sicut dissolutio spiritus,
appetitus gulae, et immunditia luxuriae, sicut multiloquium,
fallacia, atque perjurium. Ex dissolutione
quippe spiritus mens ad ingluviem ventris rapitur, et
dum cibis venter extenditur, ad luxuriam caro trahitur
superbiendo captiva. Et rursum ex multiloquio
fallacia generatur, quia valde difficile est ut qui
multa loquitur non etiam mentiatur; et saepe mendacium
etiam perjurio tegitur, ut ante humana judicia
veletur. Superbia quoque esse sine invidia atque
inani gloria nullatenus potest. Superbus etenim
quisque honorem quem ipse ambit aliis invidet. Et
cum hunc fortasse obtinuerit, in elationem gloriae
<pb n="0931C"/>
temporalis attollitur, atque quod alios conspicit minime
percipere potuisse, hoc se per inanem gloriam
gaudet prae caeteris habere.</p>
        </div3>
<div3>
          <head>28.</head>
          <p>
 Sciendum quoque est quia saepe nonnulla vitia
ad mentem non simul veniunt, sed supponuntur, <emph>1304</emph> 
 ut unum alteri in tentatione succedat. Et
aliud contra faciem venit, aliud vero in tentationem
se ex latere subjicit, quatenus dum alteri resistitur,
ab altero mens decepta capiatur. Ipsa enim quae superius
diximus vitia plerumque se alia pro aliis furtive
supponunt, sicut nonnunquam dum iram vincere
in nobismetipsis conamur, plus quam necesse est
lenitas mentem occupat, ut asperitatem peccantibus
quam oportet minime proponat. Saepe vero dum nobis
inesse incauta lenitas displicet, zelus se in furorem
trahit, atque extra patientiae limitem animum
<pb n="0931D"/>
captivum rapit. Quia ergo permista simul vitia atque
adunata contra mentem veniunt, recte in praedicatoris
ore contra descriptam Jerusalem castra proponuntur.
Et quia aliquando singula hinc inde sensum
feriunt, in gyro arietes ordinantur. Ponit ergo praedicator
arietes in gyro, dum caute denuntiat quam
blande luxuria percutit, quam aspere impatientia
<pb n="0932A"/>
occidit, quam laboriose avaritia accendit et interimit,
quam tumide superbia exstinguit. In gyro itaque
arietes ponere est praedicando ostendere qui undique
soleant animam mucrones vitiorum ferire.</p>
        </div3>
<div3>
          <head>29.</head>
          <p>
 Sequitur: <hi>Et tu sume tibi sartaginem ferream,
et pones eam murum ferreum inter te et civitatem.</hi> 
Quia ferrum forte metallum est, et in sartagine cibus
frigitur, quid per sartaginem ferream, nisi spiritalis
zeli fortis frixura signatur? Omnis quippe spiritalis
zelus doctoris animam frigit, quia valde cruciatur
dum infirmos quosque aeterna deserere et
rebus temporalibus delectari conspicit. Quam bene
Paulus sartaginem ferream sumpserat, cum zelo
animarum cruciatus dicebat: <hi>Quis infirmatur, et ego
non infirmor? Quis scandalizatur, et ego non uror</hi> 
<pb n="0932B"/> <note>(II Cor. XI, 20)</note>?
Ipsum suum cor quod animarum
zelo succenderat, quid aliud quam sartaginem fecerat,
in quo amore virtutum contra vitia ardebat?
Quod enim urebatur, sartago erat. Inardescebat enim
et coquebat, quia incendebatur amaritudine, sed virtutum
alimenta praeparabat ex sua afflicta cogitatione.</p>
        </div3>
<div3>
          <head>30.</head>
          <p>
 Sed quid est quod eamdem sartaginem propheta
inter se et civitatem murum ferreum ponit,
nisi quod idem fortis zelus qui nunc in mente doctoris
agitur in die extremi judicii inter eum et animam
quam a vitiis zelat testis est? ut etsi audire is qui
docetur noluerit, doctor tamen pro zelo quem exhibet
de auditoris negligentia reus non sit. Murum
ergo ferreum inter se et civitatem ponit, quia ultionis
<pb n="0932C"/>
tempore inde doctor a damnationis periculo munitur,
unde nunc per zelum custodiae cordis frixuram patitur.
Nullum quippe omnipotenti Deo tale est sacrificium,
quale est zelus animarum. Hinc enim Psalmista
ait: <hi>Zelus domus tuae comedit me <note>(Psal. LXVIII,
10)</note>
          </hi>. Quantum vero frixura cordis quae spiritali zelo
agitur omnipotentem Dominum Deum placat, aperte
ostenditur cum offerri per legem simila in sacrificium
jubetur. De qua scriptum est: <hi>In sartagine oleo conspersa
frigetur, offeretque eam calidam in odorem sua
vissimum Domino sacerdos qui patri jure successerit,
et tota cremabitur in altari <note>(Levit. VI, 21, 22)</note>
          </hi>. Tunc
enim simila in sartagine frigitur, cum munda mens
justi per zeli sancti ardorem <emph>305</emph> crematur. Quae
conspergi oleo praecipitur, id est claritatis misericordiae
misceri, quae in conspectu omnipotentis Domini
<pb n="0932D"/>
ardet et lucet. Conspergatur ergo oleo mens quae in
sartagine frigitur, quia sancti zeli districtio necesse
est ut ex misericordiae virtute et ardeat et
clarescat. Amat enim eumdem ipsum quem insequi
videtur. Unde et calida in odorem suavissimum Domino
offerri praecipitur, quia si amorem zelus non
habet, ea quae de sartagine offertur calorem simila
<pb n="0933A"/>
amisit. Et notandum quis eam offerre praecipitur,
videlicet sacerdos qui patri jure successerit. Ille enim
sacerdos patri jure succedit, qui esse se omnipotentis
Domini filium demonstrat moribus, atque a nobilitate
intima operum suorum ignobilitate non discrepat.
Quae in altari tota cremari praecipitur, ut videlicet
holocaustum fiat. Holocaustum enim totum incensum
dicimus. Unde et in translatione altera hoc in loco
haec eadem simila quae in sartagine frigitur holocaustum
fieri jubetur. Hoc autem inter holocaustum et sacrificium
distat, quia omne quidem holocaustum sacrificium
est, non autem omne sacrificium holocaustum. Sunt
enim multa bona quae aguntur sacrificia, sed holocausta
non sunt, quia totam mentem in amorem
spiritalem minime incendunt. Qui enim sic operantur
<pb n="0933B"/>
ea quae Dei sunt, ut tamen et quaedam quae
sunt saeculi non relinquant, nimirum sacrificium et
non holocaustum offerunt. Qui autem cuncta quae
mundi sunt deserunt, et totam mentem igne divini
amoris incendunt, hi nimirum omnipotenti Domino sacrificium
et holocaustum fiunt. Simila itaque in sartagine
est munda mens justi in zeli spiritalis afflictione;
quae per sollicitudinem animarum frigitur, et non
solum sacrificium, sed etiam holocaustum Domino
esse deputatur. Sumamus ergo sartaginem ferream,
et ponamus eam murum ferreum inter nos et civitatem,
id est assumamus zelum fortem, ut inter nos
et auditoris nostri animam inveniamus hanc postmodum
fortem munitionem. Tunc enim hunc murum
ferreum inventuri sumus, si nunc eum fortiter tenemus,
<pb n="0933C"/>
videlicet docendo, custodiendo, suadendo,
increpando, mulcendo, terrendo, aliquando leniter,
aliquando vero etiam severius agendo. De qua severitate
recte <emph>1306</emph> subditur: <hi>Et ob firmabis faciem
tuam ad eam, et erit in obsidionem.</hi> </p>
        </div3>
<div3>
          <head>31.</head>
          <p>
 Quid est obfirmare faciem ad Jerusalem in latere
descriptam, nisi ut ei animae cui coelestis pacis
<pb n="0934A"/>
visionem doctor denuntiat, si adhuc eam infirmari in
suis actibus conspicit, remissiorem et clementiorem
se minime ostendat? Unde scriptum est: <hi>Filiae tibi
sunt? serva corpus illarum, et non ostendas hilarem
faciem tuam ad illas <note>(Eccli. VII, 26)</note>
          </hi>. Infirmae quippe
animae atque ad appetitum mundi deditae, aliquando
melius ex severitate servantur, ut obfirmata facies,
id est per severitatis custodiam ab omni spe frivolae
remissionis abducta, inconstantem animam terreat,
atque a delectatione vitiorum districtionis vigore
constringat. Quod cum a doctore agitur, semper necesse
est ut dulcedo et humilitas in corde teneatur,
quatenus et multum amet, et nunquam contra eum
per elationem superbiat, cui tamen amorem suum et
humilitatem pro utilitate ejus prodere recusat.
<pb n="0934B"/>
</p>
        </div3>
<div3>
          <head>32. </head>
          <p>
Sequitur: <hi>Et circumdabis eam.</hi> Circumdat doctor
auditoris animam, cum in omne quod in hac
vita agitur tentationum laqueos apponi posse denuntiat,
ut dum ubique fit mens pavida, ubique circumspecta,
quanto timidior, tanto vigilantior vivat.</p>
        </div3>
<div3>
          <head>33.</head>
          <p>
 Sequitur: <hi>Signum est domus Israel.</hi> Si ad historiam
obsidionis quae juxta litteram facta est, signum
est domus Israel quod propheta fecit; si ad
mysterium quod quotidie erga uniuscujusque animam
a doctore agitur, signum est domus Israel et hoc
quod egit, et hoc quod agendo nuntiavit, quia sicut
domus Israel obsidionem corporaliter pertulit, ita
unaquaeque anima quae jam servire omnipotenti Deo
incipit obsidentes se insidias malignorum spirituum
sentit. A quibus si vere eripi appetit, scire debet
<pb n="0934C"/>
quia eripi sua virtute non possit; sed ejus necesse est
ut adjutorium speret qui nos, et in carne corruptibili
viventes, per redemptionis suae mysterium potest
etiam super spiritus qui sunt sine carne roborare,
Jesus Christus Dominus noster, qui vivit et regnat
cum Patre in unitate Spiritus sancti Deus, per omnia
saecula saeculorum. Amen.
</p>
        </div3>
      </div1>


<div1>
        <head> <hi>LIBER SECUNDUS</hi>.</head>
        <pb n="0933"/>
        <head>Praefatio.</head>

<pb n="0933D"/>
<p> <emph>1307</emph> Quoniam, multis curis prementibus, Ezechielis
prophetae librum coram charitate vestra totum
per ordinem perscrutari non licuit, bonis vestris
desideriis placuit petere ut saltem extrema ejus visio,
quae ei facta est de aedificio in monte constituto, quae
et cunctis est visionibus ejus obscurior, exponi debuisset.
Et quidem voluntati vestrae me parere necesse
<pb n="0934D"/>
est, sed duo sunt quae hac in re perturbant animum
meum. Unum, quod haec eadem visio tantae
obscuritatis nebulis tegitur, ut vix in ea aliquid intellectu
 interlucente videatur. Aliud, quod jam Agilulphum
Langobardorum regem ad obsidionem nostram
summopere festinantem Padum transisse
cognovimus <note>(Supra, hom. 11, n. 26, et l. v, epist. 40)</note>.
Unde pensate, fratres charissimi, in caliginosis ac
mysticis sensibus penetrare quid valeat mens misera,
<pb n="0935A"/> <emph>1308</emph> 
 timoris sui perturbationibus occupata. Quanto
enim circa terrena plus angitur, tanto in his quae
sunt coelestia minus videt; et pro eo quod curis suis
extra se ducitur, valde intus minor est, quia, sicut
scriptum est: <hi>Deprimit terrena inhabitatio sensum
multa cogitantem <note>(Sap. IX, 15)</note>
          </hi>. Quae enim superiora
penetrare etiam collecta non sufficit, pensate quid
agere poterit divisa? Scimus autem, scimus omnes,
quia et fluvius qui in multis rivis dividitur, a suo
alveo exsiccatur. Sed tamen inter haec adest superna
gratia. Et si mentem meam cogitationum mearum
pondera deprimunt, vestrorum hanc pennae desideriorum
levant. Obscurum quidem valde est opus quod
aggredimur, sed ponamus in animo quia nocturnum
iter agimus. Restat ergo ut hoc palpando carpamus.</p>
</div1>

<div1>
        <head>HOMILIA PRIMA <hi>In explicatione trium priorum versuum cap.</hi> XL <hi>Ezechielis, et quarti inchoati, de Christo et Ecclesia, de electis et de occultis erga eos Dei judiciis, praesertim disseritur.</hi> </head>

<pb n="0935B"/>
<p divs_removed="true"> <emph>1307</emph> EZECH. XL, 1.-- <hi>In vigesimo et quinto
anno transmigrationis nostrae, in exordio anni, decima
mensis, quarto decimo anno postquam percussa est civitas,
ipsa hac die facta est super me manus Domini,
et adduxit me illuc.</hi> 

        </p>
        <div3 moved_from_p="true">
            <head>1.</head>
          <p>
 Dicturus mystica, narrationem historicam praemittit,
ut figat ex tempore, quod credatur ex revelatione.
Notandum vero quod in exordio libri hujus
quo anno prophetare coeperit indicavit; in fine vero
inseruit quo extremam visionem vidit, ita ut cognosci
valeat in quot annis prophetiae suae librum duxerit.
<pb n="0935C"/>
Tempus namque quo prophetare coepit, in locutionis
suae initio posuit, dicens: <hi>Aperti sunt coeli, et vidi
visiones Domini in quinta mensis; ipse est annus quintus
transmigrationis regis Joachin <note>(Ezech. I, 1)</note>
            </hi>. Nunc
vero loquitur, dicens: <hi>In vigesimo et quinto anno
transmigrationis nostrae.</hi> Idem namque propheta in
captivitate prima cum Joachin rege fuerat in Babyloniam
transductus <note>(IV Reg. XXIV, 25)</note>. Nam de secunda
Jerosolymorum captivitate <emph>1308</emph> subjungit: <hi>Quarto decimo anno postquam percussa est civitas.</hi> 
Undecim quippe annis Sedecias post captivitatem
primam, in qua Ezechiel propheta cum Joachin rege
ductus est in Babylonem, in Jerosolymorum urbe
regnaverat. Post captivitatem vero ejusdem Sedeciae,
<pb n="0935D"/>
 quae jam secunda erat urbis captivitas, quarto decimo
anno propheta visionem ultimam videbat. Undecim
<pb n="0936A"/>
itaque et quatuordecim simul juncti faciunt viginti et
quinque. Si igitur visionem primam quinto captivitatis
prioris anno locutus est, atque hanc ultimam
vigesimo et quinto anno factam fuisse describit, profecto
patet quod in viginti annis locutionis suae moras
 usque ad ultimae visionis suae verba tetenderit.
Nec moyere quempiam debet quod in medio prophetiae
suae volumine, cum de Babylonico rege loqueretur,
vigesimi ac septimi anni memoriam facit. Quo
in loco cum nihil de tempore suae captivitatis interserit,
aperte demonstrat, quia ejus regis tempora
describat, <emph>1309</emph> de quo ut prophetaret acceperat.
Quod vero ait: <hi>In exordio anni, decima mensis,</hi> tempus
simpliciter exprimit, ut ex ipso quoque tempore
in corda audientium juxta litteram verbi radicem
<pb n="0936B"/>
figat, ex qua spiritales fructus postmodum proferat.</p>
        </div3>
<div3>
          <head>2.</head>
          <p>
 Notandum vero quod ait: <hi>Quartodecimo anno
postquam percussa est civitas, ipsa hac die.</hi> Quid est
enim quod per hanc visionem ultimam omnipotens
Deus ea ipsa die dignatus est promissionis suae misericordiam
facere, qua die in percussa civitate iram
justitiae implevit, nisi quod illa divinitatis vis, quae
in diversitatis motum et mutabilitatem non ducitur,
ea ipsa luce justitiae afflictos ac poenitentes vivificat,
qua superbientes ac rigidos percutit? Praemisso itaque
visionis suae tempore, subjungit:
</p>
          <p>VERS. 1, 2.-- <hi>Facta est super me manus Domini,
et adduxit me illuc in visionibus Dei: adduxit me in
terram Israel, et dimisit me super montem excelsum
nimis, super quem erat quasi aedificium civitatis vergentis
ad Austrum.</hi> </p>
<pb n="0936C"/>
</div3>
<div3>
          <head>3. </head>
          <p>
Cujus videlicet civitatis aedificium accipi juxta
litteram nullatenus potest. Nam paulo post subdit
hoc ipsum aedificium calamo sex cubitorum et palmo,
portam vero ejusdem aedificii quatuordecim
cubitis mensuratam, cujus portae frontes esse perhibet
sexaginta cubitorum. Quae cuncta stare juxta litteram
nullatenus valent. Quomodo enim totum simul
aedificium calamo, id est sex cubitis et palmo mensuratur,
et portae aedificii in quatuordecim cubitis,
frontes vero portarum in sexaginta cubitis extenduntur?
Porta enim in civitate est, frontes vero in
portis. Et nulia recipi ratio permittit, quia minus
est hoc quod continet ab eo quod continetur. In
Scriptura autem sacra et ea quae accipi secundum
<pb n="0936D"/>
historiam possunt, plerumque spiritaliter intelligenda
sunt, ut et fides habeatur in veritate historiae, et
<pb n="0937A"/>
spiritalis intelligentia capiatur de mysteriis allegoriae.
Sicut illud quoque novimus quod Psalmista ait: <hi>Quoniam videbo coelos tuos, opera digitorum tuorum,
lunam et stellas, quas tu fundasti 
 <note>(Psal. VIII, 4)</note>
          </hi>. Ecce
enim in exteriori descriptione stat sermo rationis,
quia et coeli opera Dei sunt, et luna ac stellae ab eo
creatae atque fundatae sunt. Sed si hoc Psalmista
juxta sola exteriora opera, et non etiam secundum
intellectum mysticum asserit, qui coelos opera Dei
esse professus est, dicturus lunam et stelias, cur non
etiam solem, quem scimus quia ejus opus est <note>(Genes.
I, 16)</note>, pariter enumeravit? Si enim juxta solam litteram
loquebatur, dicturus luminare minus, prius
luminare majus dicere debuit, ut ante solem, et post
lunam atque stellas fundatas esse perhiberet. Sed
<pb n="0937B"/>
quia juxta intellectum mysticum loquebatur, ut
lunam sanctam Ecclesiam, et stellas sanctos omnes
accipere deberemus, solem nominare noluit, quia
videlicet ipsi aeterno Soli loquebatur, de quo scriptum
est: <hi>Vobis autem qui timetis Dominum, orietur
sol justitiae <note>(Malac. IV, 2)</note>
          </hi>. De quo reprobi in fine dicturi
sunt: <emph>1310</emph> <hi>Sol justitiae non ortus est nobis.</hi> 
Dicendo ergo, <hi>Lunam et stellas quas tu fundasti <note>(Sap.
V, 6)</note>
          </hi>, et tamen tacendo solem qui factus est, indicavit
quia illi Soli locutus est qui non solum solem et
lunam atque stellas corporaliter, sed etiam lunam
Ecclesiam atque stellas sanctos omnes spiritaliter
fecit. Si ergo cum aliquid deest historiae, aperta
ratione ducimur ad intellectum allegoriae; quanto
magis illa spiritaliter accipienda sunt, in quibus juxta
<pb n="0937C"/>
rationem litterae nihil historicum sonat? <hi>Facta est
super me manus Domini, et adduxit me illuc in visionibus
Dei; adduxit me in terram Israel.</hi> Quod dixerat, <hi>Adduxit me illuc,</hi> 
 hoc replicans subdidit: <hi>Adduxit
me in terram Israel.</hi> Ait enim: <hi>Facta est super me
manus Domini, et adduxit me illuc in visionibus Domini.</hi> 
Manus etenim virtutem potestatis, visiones vero
ipsam quam acceperat revelationem significant. Manus
quippe in visione est virtus in contemplatione.
Quibus verbis quid aperte indicat, nisi quia nihil de
civitate quam viderat juxta litteram dicat? Nam
spiritaliter de ea loquitur quam spiritaliter contemplatur.</p>
        </div3>
<div3>
          <head>4.</head>
          <p>
 <hi>Et dimisit me super montem excelsum nimis.</hi> 
Quem ergo significat mons excelsus nisi Mediatorem
<pb n="0937D"/>
Dei et hominum hominem Christum Jesum? Qui de
terra quidem, sed ultra terram est, quia caro ejusdem
Redemptoris nostri de imis habet materiam, sed in
summis praeeminet ex potestate. Quem minus erat
ut excelsum diceret, nisi adderet <hi>nimis,</hi> quia non
solum homo, sed ex ejusdem humanitatis conceptione
<pb n="0938A"/>
quae ab eo assumpta est Deus homo, non solum
homo ultra homines, sed homo etiam super angelos
factus. Hinc enim de illo per Isaiam dicitur: <hi>In
die illa erit fructus terrae sublimis <note>(Isai. IV, 2)</note>
          </hi>. Creator
etenim noster, quia pro nobis incarnatus est, fructus
terrae factus est nobis. Sed jam fructus terrae sublimis
est, quia homo natus in terra super angelos regnat
in coelo, quia juxta David et Pauli vocem, <hi>Omnia
subjecit sub pedibus ejus <note>(Psal. VIII, 8; Hebr. II, 8)</note>
          </hi>.
In eo enim quod ei subjecit omnia, nihil demisit non
subjectum ei. Mons ergo iste est et excelsus, et nimis,
quia etsi de terra est per substantiam humanitatis,
 incomprehensibilis tamen est ex altitudine
divinitatis. Hinc est enim quod eumdem Dominum
cum Isaias propheta prospiceret in carne esse venturum,
<pb n="0938B"/>
per prophetiae spiritum sublevatus, ait: <hi>Et
erit in novissimis diebus praeparatus mons domus Domini
in vertice montium <note>(Isai. II, 2)</note>
          </hi>. Domus enim Domini
Israeliticus populus fuit. Mons itaque domus
Domini ille appellatus est, qui ex Israelitico populo
incarnari dignatus est. Fuerunt autem in eodem populo
sancti viri qui montes jure vocarentur, quia per
vitae meritum ad coelestia propinquaverunt. Sed incarnatus
unigenitus istis montibus aequalis non fuit,
 quia naturam, vitam, merita omnium ex sua divinitate
transcendit. Unde et recte mons super verticem
montium dicitur, quia excelsus ex divinitate sua
inventus est, etiam super cacumina sanctorum, <emph>1311</emph> 
 ut hi qui multum in Deo profecerant, ejus
vestigia vix potuissent tangere ex vertice cogitationis.
<pb n="0938C"/>
Qui ergo illic mons super verticem montium dicitur,
ipse hic mons excelsus nimis esse perhibetur. Sequitur:</p>
        </div3>
<div3>
          <head>5.</head>
          <p>
 <hi>Super quem erat quasi aedificium civitatis vergentis
ad Austrum.</hi> Notandum est quod non dicitur, Super
quem erat aedificium, sed <hi>quasi aedificium,</hi> ut
videlicet ostenderetur quod non de corporalis, sed
de spiritalis civitatis aedificio cuncta dicerentur. Qui
enim non se aedificium, sed quasi aedificium vidisse
perhibet, cor audientium ad spiritalem fabricam mittit,
sicut per Psalmistam dicitur: <hi>Jerusalem quae aedificatur
ut civitas <note>(Psal. CXXI, 3)</note>
          </hi>. Quia etenim illa internae
pacis visio ex sanctorum civium congregatione
construitur, Jerusalem coelestis ut civitas aedificatur.
Quae tamen in hac peregrinationis terra dum
<pb n="0938D"/>
flagellis percutitur, tribulationibus tunditur, ejus
lapides quotidie quadrantur. Et ipsa est civitas, scilicet
sancta Ecclesia, quae regnatura in coelo adhuc
laborat in terra. Cujus civibus Petrus dicit: <hi>Et vos
tanquam lapides vivi superaedificamini <note>(I Pet. II, 5)</note>
          </hi>.
Et Paulus ait: <hi>Dei agricultura, Dei aedificatio estis</hi> 
<pb n="0939A"/> <note>(I Cor. III, 9)</note>.
Quae videlicet civitas habet hic in
sanctorum moribus magnum jam aedificium suum. In
aedificio quippe lapis lapidem portat, quia lapis super
lapidem ponitur; et qui portat alterum, portatur ab
altero. Sic itaque, sic in sancta Ecclesia unusquisque
et portat alterum, et portatur ab altero. Nam vicissim
se proximi tolerant, ut per eos aedificium charitatis
surgat. Hinc enim Paulus admonet, dicens: <hi>Invicem onera vestra portate, et sic adimplebitis legem
Christi 
 <note>(Galat. VI, 2)</note>
          </hi>. Cujus legis virtutem denuntians,
ait: <hi>Plenitudo legis charitas <note>(Rom. XIII, 10)</note>
          </hi>.
Si enim ego vos portare negligo in moribus vestris,
et vos me tolerare contemnitis in moribus meis,
charitatis aedificium inter nos unde surgit, quos vicaria
dilectio per patientiam non conjungit? In aedificio
<pb n="0939B"/>
autem, ut praediximus, lapis qui portat portatur,
quia sicut ego jam mores eorum tolero qui adhuc
in conversatione boni operis rudes sunt, ita ego quoque
ab illis toleratus sum, qui me in timore Domini praecesserunt
et portaverunt, ut portatus portare discerem.
Sed ipsi quoque a majoribus suis portati sunt. Lapides
vero qui in summitate atque extremitate fabricae ponuntur,
ipsi quidem portantur ab aliis, sed alios nequaquam
portant, quia et hi qui in fine Ecclesiae, id est
in extremitate mundi nascituri sunt, tolerantur quidem
a majoribus, ut eorum mores ad bona opera
componantur; sed cum non eos sequuntur qui per
illos proficiant, nullos super se fidelis fabricae jam
lapides portant. Nunc itaque alii portantur a nobis,
nos vero portati sumus ab aliis. Omne autem pondus
fabricae fundamentum portat, quia mores simul omnium
<pb n="0939C"/>
solus Redemptor noster tolerat. De quo Paulus
ait: <hi>Fundamentum enim aliud nemo potest ponere
praeter id quod positum est, quod est Christus Jesus <note>(I Cor. III, 11)</note>
          </hi>.
Portat fundamentum lapides, et a lapidibus
non portatur, quia Redemptor noster omnia
nostra tolerat, sed in ipso malum non fuit quod tolerari
debuisset. Unde bene nunc dicitur: <hi>Dimisit
me super montem excelsum nimis, super quem erat
quasi</hi> <emph>1312</emph> <hi>aedificium civitatis,</hi> quia mores et culpas
nostras solus ille sustinet, qui totam sanctae Ecclesiae
fabricam portat. Qui per prophetae vocem de
perverse adhuc viventibus dicit: <hi>Laboravi sustinens <note>(Jerem. VI, 11)</note>
          </hi>.
Non autem sustinendo Dominus
laborat, cujus divinitatis potentiam nulla fatigatio
contingit; sed, verbis humanis loquens, ipsam suam
<pb n="0939D"/>
circa nos patientiam laborem vocat.</p>
        </div3>
<div3>
          <head>6.</head>
          <p>
 Et notandum quod eamdem civitatem quam
propheta conspexit ad Austrum vergentem vidit.
Auster enim ventus quia in sancti Spiritus typo poni
soleat, hi qui in sacro eloquio studiosi sunt recognoscunt;
sicut e contrario per Aquilonem saepe diabolus
designatur, quia et ille relaxat in calore, et
iste constringit in frigore. Et Veritas dicit: <hi>Abundabit
<pb n="0940A"/>
iniquitas, et refrigescet charitas multorum <note>(Matth. XXIV, 12)</note>
          </hi>.
Propheta quoque de Judaea asserit,
dicens: <hi>Sicut frigidam facit cisterna aquam, sic
frigidam fecit malitiam suam <note>(Jerem. VI, 7)</note>
          </hi>. Hinc
enim diabolus, propheta eodem attestante, dixisse
perhibetur: <hi>Sedebo in monte Testamenti, in lateribus
Aquilonis <note>(Isai. XIV, 13)</note>
          </hi>. At contra haec civitas ad
Australem partem vergit, quia torporem mentis sancti
Spiritus gratia relaxat. Hinc Psalmista ait: <hi>Converte,
Domine, captivitatem nostram, sicut torrens in
Austro <note>(Psal. CXXV, 4)</note>
          </hi>. Captivitas enim nostra, quae
torporis frigore ad sequendum Deum pigra remanserat,
per calorem sancti Spiritus relaxatur, ut currat
in amorem Dei. Unde et nunc dicitur quod civitas
quae in monte constituta est ad Austrum vergit,
<pb n="0940B"/>
quia electorum Ecclesia cogitationes suas in afflatu
sancti Spiritus aperit, atque, ab omni superbiae suae
vertice descendens, in Deo, cui credit, amoris calorem
concipit, ut nihil ei libeat, nisi ejus gratiae submitti,
 dilectione calefieri, ejus afflatus semper munere
repleri. Unde et valido amore succensus contemplator
dicebat: <hi>Anima mea exsultabit in Domino,
et delectabitur super salutari ejus <note>(Psal. XXXIV, 9)</note>
          </hi>.
Qui enim Latine salutaris, ipse Hebraice Jesus dicitur.
Propheta igitur quia vias ejus atque miracula
redemptionis quoque nostrae mysterium per prophetiae
spiritum contemplabatur, exsultare se in Domino
 et delectari super Jesu perhibet, quia inde gaudium
in mente conceperat unde per amorem fortiter
ardebat. Pensemus itaque si mentes spiritalium patrum
in illo delectatae sunt qui necdum venerat, sed
<pb n="0940C"/>
praevidebatur, cujus reatus sit ejus vias, ejus exempla,
ejus monita, postquam venit et redemptionem
exhibuit, non amare. Haec ergo civitas ad Austrum
vergere dicitur, ac si aperte diceretur quod prior illa
civitas, scilicet Synagoga, in infidelibus suis ad
Aquilonem stetit, quae in frigore perfidiae duravit.
Sancta vero Ecclesia, quae charitatem fidei concepit,
per calorem ad Austrum vergit, et quasi calido vento
innititur, quia non in sui fiducia, sed in dono spiritalis
gratiae laetatur. Sequitur:
</p>
          <p>VERS. 3.-- <hi>Et introduxit me illuc.</hi> </p>
        </div3>
<div3>
          <head>7.</head>
          <p>
 Coelestis civitatis aedificium ille intrat, qui in
sancta Ecclesia bonorum vias imitando considerat.
Intrare quippe est aedificium super montem, electos
<pb n="0940D"/>
sanctae Ecclesiae in virtutum culmine constitutos
qualiter in Domino proficiant amando considerare.
Iste enim vitam conjugio ligatam ducit, <emph>1313</emph> 
propriis rebus contentus est, aliena non diripit, de
suo quidquid praevalet indigentibus largitur, peccata
sine quibus quotidiana vita a conjugatis duci non potest
flere non negligit. Pro eo enim quod ipsa familiaris
cura animum conturbat, sese ad lacrymas excitat.
Ille vero jam cuncta quae sunt mundi deseruit,
<pb n="0941A"/>
nil ejus habere appetit, solius contemplationis exercitatione
pascitur, spe praemiorum coelestium cum
fletibus laetatur, transcendit ipsa etiam quae haberi
concessa sunt, quotidianum cum Domino habere secretum
quaerit, nulla ejus animum praetereuntis
mundi cura perturbat, mentem semper in exspectatione
coelestium gaudiorum dilatat. Alius vero jam
hujus mundi cuncta deseruit, ejusque mens in contemplationem
coelestium sublevatur; sed tamen pro
aedificatione multorum, locum regiminis tenens, qui
rebus praetereuntibus ex desiderio non succumbit,
ad eas aliquando propter proximorum compassionem
reflectitur, ut ex earum cura indigentibus misereatur;
verbum vitae auditoribus praedicat, animabus simul
et corporibus necessaria ministrat. Et qui propter
<pb n="0941B"/>
se ad coeleste desiderium jam per contemplationem
evolat, adhuc tamen pro provectu et utilitate
proximorum in rebus temporalibus desudat. Quisquis
ergo in sancta Ecclesia considerare sollicite studet,
ut aut in bonorum conjugatorum vita, aut in
arce continentium et omnia quae sunt hujus mundi
derelinquentium, aut etiam in praedicatorum summitate
proficiat, jam civitatis in monte positae aedificium
intravit. Nam qui considerare meliorum vitam
ut proficiat negligit, adhuc extra fabricam stat. Et si
honorem quem jam sancta Ecclesia in mundo habet
admiratur, quasi aedificium foris conspicit et obstupescit.
Et quia exterioribus solis intentus est, intus ingressus
non est. Sequitur:
</p>
          <p>IBID.-- <hi>Et ecce vir, cujus erat species quasi species
<pb n="0941C"/>
aeris.</hi> </p>
        </div3>
<div3>
          <head>8.</head>
          <p>
 Ipse signatur in viro, qui figuratur in monte.
Vir autem iste metiri aedificium dicitur. Et recte Dominus
per virum signatur et montem, quia et ipse
omnia intra sanctam Ecclesiam judicando disponit,
et ipse eamdem sanctam Ecclesiam portat, et portando
ad coelestia sublevat. Sic in sancto quoque
Evangelio idem Redemptor noster loquitur, dicens: <hi>Qui intrat per ostium, pastor est ovium 
 <note>(Joan. X, 1)</note>
          </hi>.
Et paulo post: <hi>Ego sum ostium <note>(Ibid., 7)</note>
          </hi>. Atque
iterum post pauca subjungit: <hi>Ego sum pastor bonus <note>(Ibid., 11)</note>
          </hi>.
Si igitur ipse pastor, et ipse ostium, et
intrat pastor per ostium, cur non hoc loco et ipse
mons, et ipse vir intelligitur, qui aedificium metitur
in monte?
<pb n="0941D"/>
</p>
        </div3>
<div3>
          <head>9. </head>
          <p>
Sed quaerendum nobis est cur de hoc viro dicitur, <hi>Cujus species erat quasi species aeris.</hi> 
 Cuncti
autem novimus, fratres, metallum aeris valde esse
durabile, atque omnimodo sonorum. Quid est ergo
quod aspectus Mediatoris Dei et hominum speciei
comparatur aeris, nisi hoc quod aperte novimus,
quia unigenitus Filius, formam servi accipiens, fragilitatem
carnis humanae per resurrectionis suae
gloriam vertit in aeternitatem, quia in eo caro facta
est jam sine fine durabilis? Nam <hi>surgens a mortuis
<pb n="0942A"/>
jam non moritur, mors ei ultra non dominabitur <note>(Rom.
VI, 9)</note>
          </hi>. Quid est autem, quod ipsa ejus incarnatio
sonoro metallo comparatur, nisi <emph>1314</emph> quod per
eamdem assumptionem humanitatis nostrae insonuit
omnibus gloria majestatis suae? Et quasi aspectum
aeris habet in corpore, quia Deus mundo innotuit
ex carne. Unde et per Joannem dicitur: <hi>Habebat
in vestimento et in femore suo scriptum: Rex
regum, et Dominus dominantium <note>(Apoc. XIX, 16)</note>
          </hi>.
Quid enim vestimentum ejus est, nisi corpus quod
assumpsit ex Virgine? Nec tamen aliud ejus vestimentum
est, atque aliud ipse. Nam nostrum quoque
vestimentum caro dicitur, sed tamen ipsi nos sumus
caro, qua vestimur. Hoc autem vestimentum illius
longe ante Isaias aspiciens per crucem passionis sanguine
<pb n="0942B"/>
cruentatum, dixit: <hi>Quare rubrum est indumentum
tuum, et vestimenta tua quasi calcantium in torculari? <note>(Isai. LXIII, 2.)</note>
          </hi> 
 Cui ipse respondit: <hi>Torcular
calcavi solus, et de gentibus non est vir mecum <note>(Ibid., 3)</note>
          </hi>.
Solus enim torcular in quo calcatus est calcavit, qui
sua potentia eam quam pertulit passionem vicit. Nam
qui usque ad mortem crucis passus est, de morte cum
gloria surrexit. Bene autem dicitur: <hi>Et de gentibus
non est vir mecum <note>(Ibid.)</note>
          </hi>, quia hi pro quibus pati venerat
passionis ejus esse participes debebant, qui
pro eo quod illo tempore necdum crediderant, de
ipsis in passione queritur, quorum vita in illa passione
quaerebatur. Per femur vero propagatio carnis
est. Quia ergo per propagationem generis humani,
sicut generationum ordines Matthaeo <hi>(Matth. I, 1,
<pb n="0942C"/>
seq.)</hi>, vel Luca <note>(Luc. II, 7; III, 23, seq.)</note> narrantibus
describuntur, in hunc mundum venit ex virgine, et
per incarnationis suae mysterium quia Rex esset et
Dominus cunctis ubique gentibus indicavit, in vestimento
et femore scriptum habuit: <hi>Rex regum, et Dominus
dominantium <note>(Apoc. XIX, 16)</note>
          </hi>. Unde enim in
mundo innotuit, ibi de se lectionis scientiam infixit.
Praedicatio ergo ejus ex carne, quasi quidam sonitus
ex aere est. Dicatur igitur recte: <hi>Cujus species
quasi species aeris.</hi> Sequitur:
</p>
          <p>IBID.-- <hi>Et funiculus lineus in manu ejus.</hi> </p>
        </div3>
<div3>
          <head>10.</head>
          <p>
 In Septuaginta interpretibus funiculus lineus
non habetur, sed <hi>funiculus caementariorum.</hi> Quorum
si in hoc versu translationem ad exponendum tenemus,
quid aliud caementarios quam sanctos doctores
<pb n="0942D"/>
accipimus, qui, loquendo spiritalia, ad coeleste aedificium
vivos lapides, id est electorum animas, componunt?
Quidquid enim antiqui patres, quidquid
prophetae, quidquid apostoli, quidquid apostolorum
successores locuti sunt, quid aliud fuit quam compositio
lapidum in hac quae quotidie construitur fabrica
sanctorum? In funiculo autem caementariorum
hoc agi solet, ut cognosci aequalitas vel rectitudo
surgentis parietis valeat; et si lapis intus est, foras
ejiciatur; si exterius prominet, interius revocetur.
<pb n="0943A"/>
Et certe quotidie hoc agit praedicatio doctorum, ut
unaquaeque anima, cui regiminis onera suscipere
fortasse non expedit, etiamsi foris apparere appetat,
interius revocetur; et rursum quae latere vult et sui
tantummodo curam gerere, si sibi ac multis esse
utilis potest, etiam cum latere desiderat, exterius
producatur ut appareat. Sicque fit ut sanctorum lapidum
ordo teneatur, dum saepe et volens ad honorem
venire repellitur, et honorem fugiens in sacri
ordinis arce sublevatur. Sed quia, ut per interpretem
nostrum didicimus, Hebraeorum historia non habet <hi>caementariorum,</hi> 
 <emph>1315</emph> sed <hi>funiculus lineus in manu
ejus,</hi> hoc quod apud nos certius habetur, exponere
debemus. Scimus autem quod funiculus lineus subtilior
est quam si funiculi fiant aliunde. Et quid in
<pb n="0943B"/>
funiculo lineo, nisi subtiliorem praedicationem, id
est spiritalem debemus accipere? Censura etenim
legis funiculus fuit, sed lineus non fuit, quia rudem
populum non subtili praedicatione coercuit, in quo
 per poenae sententiam non peccata cogitationis,
sed operis resecavit. At postquam per semetipsum
Dominus etiam cogitationes hominum praedicando
religavit, et perfectum esse peccatum etiam in corde
innotuit, funiculum lineum in manu tenuit. Ait enim: <hi>Audistis quia dictum est antiquis: Non moechaberis;
ego autem dico vobis, quia qui viderit mulierem ad concupiscendum
eam, jam moechatus est eam in corde suo <note>(Matth. V, 27; Exod. XX, 14)</note>
          </hi>.
Funiculus ergo lineus
praedicatio est subtilis, quae mentem audientis ligat,
ne se vel in misera cogitatione dissolvat. Et notandum
<pb n="0943C"/>
quod dicitur, quia ei funiculus in manu est, id
est praedicatio in operatione. In se enim ostendit
omne quod docuit, sicut scriptum est: <hi>Quae coepit
Jesus facere et docere <note>(Act. I, 1)</note>
          </hi>. Et quia ipsa quae dixit
etiam scripturae tradidit, ut ad posteros mandarentur,
recte subjungitur:
</p>
          <p>IBID.-- <hi>Et calamus mensurae in manu ejus.</hi> </p>
        </div3>
<div3>
          <head>11.</head>
          <p>
 De sancta Ecclesia per prophetam alium Dominus
pollicetur, dicens: <hi>Orietur in ea viror calami
et junci <note>(Isai. XXXV, 7)</note>
          </hi>. Quod in loco alio exposuisse
me memini <note>(Lib. XXIX Moral., n. 51)</note>, ut per calamum
scriptores, per juncum vero debeant auditores
intelligi. Sed quia ad humorem aquae et juncus et calamus
nasci solet, et ex una eademque aqua utraque
proficiunt, et calamus quidem ad scribendum assumitur,
<pb n="0943D"/>
cum junco vero scribi non potest, quid in junco
et calamo accipere debemus, nisi quod una est doctrina
veritatis, quae multos auditores irrigat? Sed
irrigati alii ad hoc usque proficiunt in verbo Dei, ut
etiam scriptores fiant, videlicet tanquam calami; alii
vero verbum vitae audiunt, bonae spei et rectorum
operum viriditatem tenent, sed tamen ad scribendum
proficere nullatenus possunt. Hi quid in aqua Dei
<pb n="0944A"/>
nisi quidam, ut ita dicam, junci sunt? Qui quidem viridescendo
proficiunt, sed litteras exprimere nequaquam
possunt. Redemptor igitur noster, quia verba quae dixit
etiam per doctorum studium scribi largitus est, in
manu calamum tenuit. Qui calamus mensurae dicitur,
quia in ipsa doctorum studia sub quadam occulti
judicii dispensatione detinentur, ut et aliis legentibus
prosint, et aliis legentibus prodesse non
possint. Unde sancti apostoli, cum magistrum
veritatis sibi apertius loquentem requirerent
cur turbis in parabolis loqueretur, audierunt: <hi>Quia vobis datum est nosse mysterium regni coelorum,
illis autem non 
 <note>(Matth. XIII, 11)</note>
          </hi>. Vel certe
calamus mensurae est, quia in ipso sacro ejus eloquio,
quod nobis conscriptum est, occultas esse dispensationes
<pb n="0944B"/>
ejus agnoscimus. Nam per incomprehensibile
ejus judicium et alter intra mensuram electorum mittitur,
et alter foras relinquitur, ut nullo modo ad electorum
numerum pertinere mereatur. Habet ergo
funiculum, habet in manu calamum mensurae. Qui enim
funiculo locum metitur, <emph>1316</emph> alibi funiculum trahit,
aliunde retrahit, et huc ducit quem aliunde subducit.
Sic nimirum, sic Redemptor noster in collectione
hominum facit, dum alios a suis iniquitatibus
educit, alios in sua iniquitate derelinquit. In his enim
quos colligere dignatusest occultae mensurae funiculum
traxit, et ab his quos derelinquendos esse judicavit,
quid aliud nisi funiculum retraxit? ut et boni intra
mensuram coelestis fabricae teneantur, et mali extra
fabricam, in quibus bona quae aestimantur non sunt,
<pb n="0944C"/>
quasi sine mensura remaneant.</p>
        </div3>
<div3>
          <head>12.</head>
          <p>
 Hunc funiculum et mensurae calamum in manu
sua Redemptor noster tenuit, cum Paulum apostolum
per apparentem virum Macedonem admonere
dignatus est, ita ut idem Macedo vir diceret:
 <hi>Transiens adjuva nos <note>(Act. XVI, 9)</note>
          </hi>. Et tamen volentes
apostolos ad praedicandum ire in Asiam, non permisit
Spiritus Jesu. Quid est quod sancti apostoli et
ibi vocantur ire ubi fortasse pergere non cogitabant,
et illuc ubi desiderabant pergere ire prohibentur,
nisi quia occulti judicii funiculus et mensurae calamus
tenetur in manu, ut et alii verba vitae audiant,
et alii audire nullatenus mereantur? Funiculus ergo
mensurae est, qui alio tractus est, aliunde retractus.</p>
        </div3>
<div3>
          <head>13.</head>
          <p>
 Sancto quoque Evangelio testante didicimus
quod venit qui diceret: <hi>Magister, sequar te quocunque
<pb n="0944D"/>
ieris <note>(Matth. VIII, 19)</note>
          </hi>. Cui responsum est: <hi>Vulpes
foveas habent, et volucres coeli nidos, Filius autem hominis
non habet ubi caput suum reclinet <note>(Ibid., 20)</note>
          </hi>.
Venit alter qui diceret: <hi>Magister, sine me primum
ire, et sepelire patrem meum.</hi> Cui dicitur:
 <hi>Sine mortuos sepelire mortuos suos, tu autem me sequere,
et annuntia regnum Dei <note>(Ibid., 21, 22)</note>
          </hi>. Quid
<pb n="0945A"/>
est quod ille promittit se ire, et deseritur; iste domum
vult redire, et tamen ut sequi debeat jubetur?
Ille non suscipitur, iste nec ad horae momentum ab
obsequio relaxatur. Interna ergo occulti judicii
dispensatione funiculus et mensurae calamus ducitur,
in quo et iste trahitur, et ille relinquitur, ut coelestis
fabrica non sine pio et justo examine construatur.</p>
        </div3>
<div3>
          <head>14.</head>
          <p>
 Potest etiam calamus mensurae Scriptura sacra
pro eo intelligi, quod quisquis hanc legit, in ea semetipsum
metitur vel quantum in spiritali virtute proficit,
vel quantum a bonis quae praecepta sunt longe
disjunctus remansit; quantum jam assurgat ad bona
facienda, quantum adhuc in pravis actibus prostratus
jaceat. Sequitur:
</p>
          <p>IBID.-- <hi>Stabat autem in porta.</hi> </p>
<pb n="0945B"/>
</div3>
<div3>
          <head>15. </head>
          <p>
Quisquis in porta stat, ex quadam parte intus
est, ex quadam vero foris, quia aliud ejus foris aspicitur,
aliud intus absconditur. Redemptor itaque
noster, pro nobis misericorditer incarnatus, ante
humanos oculos quasi in porta stetit, quia et per humanitatem
visibilis apparuit, et sese invisibilem in
divinitate servavit. Hinc enim Judaei qui hunc ex
prophetarum promissione sustinuerant perfidiae suae
confusione turbati sunt, quia eum quem ad ereptionem
suam venire crediderant, mortalem videbant.
Qui igitur in porta stat, sicut superius dictum est,
ex quadam parte foris, ex quadam vero <emph>1317</emph> 
parte intus videtur. Unde nec ipsa Judaeorum perfidia
sine divinae virtutis ostensione est derelicta. Nam
miracula ejus videntes trahebantur ut crederent, sed
<pb n="0945C"/>
rursum passiones illius perpendentes, dedignabantur
Deum credere, quem carne mortalem videbant;
unde factum est ut de ejus cognitione dubitarent.
Videbant enim esurientem, sitientem, comedentem,
bibentem, lassescentem, dormientem, et purum hunc
hominem esse aestimabant. Videbant mortuos suscitantem,
leprosos mundantem, caecos illuminantem,
daemonia ejicientem, et esse hunc ultra homines
sentiebant. Sed ipsa ejus miracula in eorum corde
cogitata humanitas perturbabat. Unde sancta Ecclesia
sub sponsae voce hunc aperte jam videre desiderans,
ait: <hi>En ipse stat post parietem nostrum <note>(Cant.
II, 9)</note>
          </hi>. Qui enim humanis oculis hoc quod de mortali
natura assumpsit ostendit, et in seipso invisibilis
permansit, in aperto se videre quaerentibus quasi
<pb n="0945D"/>
post parietem stetit, quia videndum se manifestata
majestate non praebuit. Quasi enim post parietem
stetit, qui humanitatis naturam quam assumpsit ostendit,
et divinitatis naturam humanis oculis occultavit.
Unde et illic subditur: <hi>Respiciens per fenestras,
prospiciens per cancellos <note>(Ibid.)</note>
          </hi>. Quisquis enim per fenestras,
vel per cancellos respicit, nec totus latet, nec totus
videtur. Sic sic nimirum Redemptor noster ante dubitantium
oculos factus est, quia si miracula faciens
nil pertulisset ut homo, plene eis apparuisset Deus;
<pb n="0946A"/>
et rursum humana patiens, si nulla fecisset ut Deus,
purus putaretur homo. Sed quia et divina fecit, et
humana pertulit, quasi per fenestras vel per cancellos
ad homines prospexit, ut Deus et appareret ex
miraculis, et lateret ex passionibus, et homo cerneretur
ex passionibus, sed tamen esse ultra hominem
ex miraculis agnosceretur. Sed quia vir iste stare in
porta dicitur, quaerendum nobis est utrum facie interius,
et tergo exterius? Qua in re si ea quae sunt praemissa
et subjuncta conspicimus, citius qualiter steterit
invenimus. Prius enim dicitur: <hi>Erat quasi aedificium
civitatis vergentis ad Austrum, et introduxit me
illuc.</hi> Et paulo post de eodem viro subditur: <hi>Stabat
autem in porta.</hi> Statimque subjungitur:
</p>
          <p>VERS. 4.-- <hi>Et locutus est ad me idem vir.</hi> </p>
</div3>
<div3>
          <head>16. </head>
<p>
            <pb n="0946B"/>Qui enim introducto prophetae in aedificium
stans in porta locutus est, profecto constat quia facie
interius, et tergo exterius stetit. Sed introductus
propheta, cui vir stans in porta locutus est, procul
dubio faciem ad portam tenebat, unde verba loquentis
audiebat. Quid est ergo, quod vir interius aspicit,
propheta foris? Quid est quod ejusdem viri facies
ad aedificium, prophetae vero oculi ad portam
sunt, nisi quod Unigenitus Patris idcirco incarnatus
est, ut nos ad spiritale aedificium, id est ad sanctae
Ecclesiae fidem introduceret? Cujus oculi aedificium
suum semper aspiciunt, quia quantum quisque in
virtutibus proficiat indesinenter attendunt. Propheta
vero ad portam respicit, quia qui verba Dei audit
semper oculos cordis ponere ad exitum debet, et
<pb n="0946C"/>
sine cessatione meditari quando a praesenti vita
exeat, atque ad aeterna gaudia pertingat. Propter
hoc quippe incarnatus est Deus, ut nos introducat
ad fidem, <emph>1318</emph> et reducat ad speciem visionis
suae. Unde quoque in sancto Evangelio Veritas loquitur,
dicens: <hi>Per me si quis introierit, salvabitur,
et ingredietur et egredietur, et pascua inveniet <note>(Joan.
X, 9)</note>
            </hi>. Ingredietur videlicet ad fidem, egredietur autem
ad speciem, pascua vero inveniet in aeterna satietate.
Hinc etiam Psalmista ait: <hi>Dominus custodiat
introitum tuum, et exitum tuum <note>(Psal. CXX, 8)</note>
            </hi>. Custodit
enim Dominus uniuscujusque animae introitum,
quo intrat ad fidem, et exitum quoque quo
exit ad speciem, ut neque intrans Ecclesiam erroribus
supplantetur, neque ab hac temporali ad aeternam
<pb n="0946D"/>
exiens, ab antiquo hoste rapiatur. Propter hunc
vero egressum nostrum quem quotidie debemus
mente meditari, Apostolus de Redemptore nostro
loquitur, dicens: <hi>Ut sanctificaret per suum sanguinem
populum, extra portam passus est. Exeamus igitur
ad eum extra castra, improperium ejus portantes.
Non enim hic habemus manentem civitatem, sed futuram
inquirimus <note>(Heb. XIII, 12, 13, 14)</note>
            </hi>. Vir itaque
qui apparuit in porta stetit, atque ita locutus est,
quia Mediator Dei et hominum Christus Jesus in
<pb n="0947A"/>
ipso quoque passionis suae tempore praecepta vitae
discipulis dedit, ut hi qui in eum credunt ad portam
semper respiciant, et, passionem ejus sollicita consideratione
pensantes, a suo quoque exitu cordis
oculos non avertant. Nos quoque cum jam claustra
carnis despicere, mortalitatis nostrae angustias per
immortalitatis desiderium transire, ad supernae lucis
libertatem tendere, ad coelestis patriae gaudia anhelare
coeperimus, ad portam oculos tenemus, quia
dum a sacramentis temporalibus transire ad aeterna
cupimus, quasi jam praesenti vitae terga dedimus,
et cordis faciem in desiderio nostri exitus habemus.
Scriptum quippe est: <hi>Corpus quod corrumpitur,
aggravat animam, et deprimit terrena inhabitatio
sensum multa cogitantem <note>(Sap. IX, 15)</note>
            </hi>. Sic itaque
<pb n="0947B"/>
per contemplationem jam mente extra carnis angustias
tendimus, adhuc tamen in sacramentis quae
cognovimus ipsa carnali angustia intra portam tenemur.</p>
        </div3>
<div3>
          <head>17.</head>
          <p>
 Saepe namque animus ita in divina contemplatione
suspenditur, ut jam se percipere de aeterna
illa libertate quam oculus non vidit, nec auris audivit <note>(I Cor. II, 9)</note>,
aliquid per quamdam imaginem
laetetur; sed tamen, mortalitatis suae pondere reverberatus <note>(Isai. LXIV, 4)</note>,
ad ima relabitur, et quibusdam
poenae suae vinculis ligatus tenetur. Portae
igitur intendit, qui verae libertatis suae gaudia conspicit,
jamque exire concupiscit, sed adhuc non valet.
Hinc est quod Hebraicus populus, de Aegypti
servitute liberatus, cum loquente Deo columnam
<pb n="0947C"/>
nubis cerneret, unusquisque in tabernaculi sui foribus
stabat, et adorabat <note>(Exod. XXXIII, 10)</note>. De quibus
paulo superius dicitur: <hi>Cum egrederetur Moyses ad
tabernaculum, surgebat universa plebs, et stabat unusquisque
in ostio papilionis sui <note>(Ibid., 8)</note>
          </hi>. Ibi etenim
stamus, ubi mentis oculos figimus. Unde Elias ait: <hi>Vivit Dominus, in cujus conspectu sto 
 <note>(III Reg. XVII,
1)</note>
          </hi>. Ibi utique stabat, ubi cor fixerat. Quid est autem
populum columnam nubis aspicere, et in tabernaculi
sui foribus stare atque adorare, nisi quod humana
mens cum superiora illa atque coelestia utcunque
in aenigmate conspicit, jam claustra habitationis
corporeae per sublevatam cogitationem exit,
atque illum humiliter adorat, <emph>1319</emph> cujus etsi videre
substantiam non valet, jam tamen ejus potentiam
<pb n="0947D"/>
per illuminationem spiritus miratur? Et cum
Moyses tabernaculum ingreditur, ejus terga populus
aspicit, et in papilionum suorum ostiis consistit,
quia cum sanctus quisque praedicator alta de Deo loquitur,
supernae habitationis jam utcunque tabernaculum
ingreditur. Cujus praedicationis infirmi quique
etsi virtutem plene pensare non possunt, tamen
velut terga aspiciunt, quia postrema quae praevalent,
per intellectum sequuntur. Sed et in ipsis quoque
<pb n="0948A"/>
minimis quae capere sufficiunt jam de suis papilionibus
quasi exeunt, atque in ostiis stant, quia et habitacula
carnis relinquere et ad illa aeternae vitae
gaudia quae audiunt progredi conantur. Hinc est
etiam quod Elias, cum vocem Domini secum loquentis
audiret <note>(III Reg. XIX, 9)</note>, in speluncae suae
ostio stetisse describitur, et faciem velasse, quia
cum per contemplationis gratiam vox supernae intelligentiae
fit in mente, totus homo jam intra speluncam
non est, quia animam carnis cura non possidet,
sed stat in ostio, quia mortalitatis angustias
exire meditatur.</p>
        </div3>
<div3>
          <head>18.</head>
          <p>
 Sed jam qui in ostio speluncae consistit, et
verba Dei in aure cordis percipit, necesse est ut faciem
velet, quia dum per supernam gratiam ad altiora
<pb n="0948B"/>
intelligenda ducimur, quanto subtilius levamur,
tanto semper per humilitatem nosmetipsos <emph>1320</emph> 
 in intellectu nostro premere debemus, ne
conemur plus sapere quam oportet sapere, sed sapere
ad sobrietatem <note>(Rom. XII, 3)</note>; ne dum nimis invisibilia
discutimus, aberremus; ne in illa natura
incorporea corporei luminis aliquid quaeramus. Aurem
enim intendere et faciem operire est vocem
interioris substantiae audire per mentem, et tamen
ab omni specie corporea oculos cordis avertere, ne
quid sibi in illa corporale animus fingat, quae ubique
tota et ubique incircumscripta est. Nos itaque, fratres
charissimi, qui jam per Redemptoris nostri mortem
ac resurrectionem, atque ad coelos ascensionem,
gaudia aeterna didicimus, qui in testimonium
<pb n="0948C"/>
divinitatis ejus apparuisse exterius cives nostros angelos
illius scimus, concupiscamus Regem, desideremus
cives quos cognovimus, atque in hoc sanctae
Ecclesiae aedificio stantes oculos in porta teneamus;
demus terga mentis huic corruptioni vitae temporalis,
intendamus cordis faciem ad coelestis patriae libertatem.
Sed ecce adhuc multa sunt quae nos de
cura vitae corruptibilis premunt. Quia ergo perfecte
exire non possumus, saltem in speluncae nostrae
ostio stemus, exituri quandoque prospere per gratiam
Redemptoris nostri, qui vivit et regnat cum
Patre in unitate Spiritus sancti Deus, per omnia saecula
saeculorum. Amen.
</p>
        </div3>
      </div1>

<div1>
        <head>HOMILIA II. <hi>In duobus cap.</hi> XL <hi>versibus, quarto videlicet ac quinto, explicandis, de activa et contemplativa vita fuse disserit sanctus Doctor, et plurima, suo more, documenta moralia inspergit.</hi> </head>

<pb n="0948D"/> <emph>1321</emph>
<div3>
          <head>1.</head>
          <p>
 Ne quidam me fortasse tacita cogitatione
reprehendant quod Ezechielis prophetae tam
profunda mysteria a magnis expositoribus intentata discutere
praesumo, qua mente id faciam agnoscant.
Non enim hoc temeritate aggredior, sed humilitate.
Scio enim quia plerumque multa in sacro eloquio
<pb n="0949A"/>
quae solus intelligere non potui coram fratribus meis
positus intellexi. Ex quo intellectu et hoc quoque
intelligere studui, ut scirem ex quorum mihi merito
intellectus daretur. Patet enim quia hoc mihi pro
illis datur quibus mihi praesentibus datur. Ex qua
re, largiente Deo, agitur ut et sensus crescat, et elatio
decrescat, dum propter vos disco quod inter vos
doceo, quia (verum fateor) plerumque vobiscum audio
quod dico. Quidquid ergo in hoc propheta minus
intellexero, meae caecitatis est; si quid vero intelligere
apte potuero, ex divino munere vestrae venerationis
est. Saepe autem per omnipotentis Domini
gratiam in ejus eloquio quaedam intelliguntur melius
cum sermo Dei secretius legitur, atque animus, culparum
suarum conscius, dum recognoscit, quod audierit,
<pb n="0949B"/>
doloris se jaculo percutit, et compunctionis
gladio transfigit, ut nihil ei nisi flere libeat, et
fluentis fletuum maculas lavare. Inter quae etiam aliquando
ad sublimiora <emph>1322</emph> contemplanda rapitur,
et in eorum desiderio suavi fletu cruciatur. Dolet se
hic esse anima, ubi adhuc prostrata per infirmitatem
jacet, atque illic adhuc non esse ubi illuminata
fortiter vigeat, et jam mentis oculum ad mortalitatis
tenebras non reducat. Hinc itaque, hinc ardor nascitur
in mente, luctus oboritur ex ardore. Et quia
inhaerere coelestibus necdum valet, fervore suo in
lacrymis fessa requiescit. Sed aliud est cum de unius
profectu res agitur, aliud cum de aedificatione multorum.
Ea itaque doctrinae sermone, largiente Deo,
proferenda sunt quae vitam audientium moresque
<pb n="0949C"/>
componunt. Nunc ergo quidquid nos ad studium bonae
operationis aedificet in prophetae verbis, sicut
coepimus, exsequamur.
</p>
          <p>EZECH. XL, 4.-- <hi>Fili hominis, vide oculis tuis, et
auribus tuis audi.</hi> </p>
        </div3>
<div3>
          <head>2.</head>
          <p>
 Ad. testimonium spiritalium rerum deducto,
quid est quod cum dicitur: <hi>Vide oculis,</hi> additur <hi>tuis,</hi> 
et cum subditur <hi>Audi auribus,</hi> adjungitur <hi>tuis?</hi> Sed
sciendum quia oculi atque aures corporis adsunt
etiam carnalibus, eisque sunt in usu rerum quae
corporaliter videntur. Oculi vero atque aures cordis
solummodo spiritalium sunt, qui invisibilia per intellectum
vident, et laudem Dei <emph>1323</emph> sine sono
audiunt. Has omnipotens Dominus aures quaerebat,
cum diceret: <hi>Quis habet aures audiendi audiat (Luc.
<pb n="0949D"/>
VIII, 8)</hi>. Quis namque in illo populo esse tunc poterat,
qui aures corporis non haberet? Sed cum dicitur: <hi>Qui habet aures audiendi audiat,</hi> 
 aperte monstratur
quod illas aures quaereret quas omnes habere
non poterant. Dicatur ergo: <hi>Fili hominis, vide
oculis tuis, et auribus tuis audi <note>(Sup., hom. 12,
n. 21)</note>
          </hi>. In priori autem locutionum nostrarum parte
jam diximus cur propheta, quoties ad videnda spiritalia
<pb n="0950A"/>
ducitur, filius hominis appellatur. Sed ne hoc
mente excesserit, breviter replico, quia hac appellatione
memoratur semper quid est ex infirmitate, ne
extollatur de contemplationis magnitudine. Et notandum
quia diversa sunt ut dicatur, <hi>Oculis tuis
vide, auribus tuis audi,</hi> et tamen filius hominis vocetur.
Sed per haec verba quid ei aliud aperte dicitur,
nisi, spiritalia spiritaliter aspice, et tamen
carnales infirmitates tuas memorare?</p>
        </div3>
<div3>
          <head>3.</head>
          <p>
 Hinc est etiam quod plerumque qui plus in
contemplatione rapitur, contingit ut amplius in tentatione
fatigetur; sicut quibusdam saepe contingere
bene proficientibus solet, quorum mentem dum aut
compunctio afficit, aut contemplatio super semetipsam
rapit, statim etiam tentatio sequitur, ne de
<pb n="0950B"/>
his ad quae rapta est extollatur. Nam compunctione
vel contemplatione ad Deum erigitur, sed tentationis
suae pondere reverberatur ad semetipsam, quatenus
tentatio aggravet, ne contemplatio inflet; et item
contemplatio elevet, ne tentatio demergat. Si enim
sic contemplatio attolleret, ut tentatio funditus deesset,
in superbiam animus caderet. Et si sic tentatio
premeret ut contemplatio non elevaret, plene in
culpam laberetur. Sed mira dispensatione, in quodam
medio anima libratur, ut neque in bonis superbiat,
neque in malis cadat. Unde et per beatum Job
de Domino dicitur: <hi>Et aquas appendit mensura (Job
XXVIII, 25; XIX, 25)</hi>. Aquas quippe Deo mensura
appendere est inter prospera et adversa, inter dona
et tentationes, inter summa et infima animarum
<pb n="0950C"/>
sensum in humilitate custodire. Sic Elias ignem de
coelo deposuerat, aquas coelo ligaverat, et tamen
pavore unius mulieris territus, per deserta fugiebat <note>(Reg. XVIII, 38; XVII, 1; XIX, 3)</note>.
Apparet fugienti
angelus, cibum praebet, quia longum iter restat
praedicit, et tamen timorem de corde non excutit <note>(III Reg. XIX, 7, 8)</note>,
quia in prophetae mente magna
erat custodia fortitudinis, illa infirmitas timoris.
Sequitur.
</p>
          <p>VERS. 4.-- <hi>Pone cor tuum in omnia quae ego ostendam
tibi, quia ut ostendantur tibi adductus es huc.
Annuntia omnia quae tu vides domui Israel.</hi> 
</p>
        </div3>
<div3>
          <head>1.</head>
          <p>
 <hi>Pone cor tuum.</hi> Ac si dicatur: Considera. <hi>Quia
ut ostendantur tibi adductus es huc, et annuntia omnia
quae vides.</hi> Id est, ideo adductus es ut videas, et ideo
<pb n="0950D"/>
vides ut annunties, quia quisquis spiritalia videndo
proficit, oportet ut haec loquendo etiam aliis propinet.
Videt quippe ut annuntiet, qui in eo quod in
se proficit etiam de profectu proximi praedicando
curam gerit. Unde et alibi scriptum est: <hi>Qui audit
dicat: Veni <note>(Apoc. XXII, 17)</note>
          </hi>. Cui enim jam vox vocantis
Dei efficitur in corde, necesse est <emph>1324</emph> ut proximis
per praedicationis officium erumpat in voce;
<pb n="0951A"/>
et idcirco alium vocet, quia jam ipse vocatus est.
Unde et sponsus quoque in Canticis canticorum loquitur,
dicens: <hi>Quae habitas in hortis, amici auscultant,
fac me audire vocem tuam <note>(Cant. VIII, 13)</note>
          </hi>. In
hortis enim sancta Ecclesia, in hortis unaquaeque
anima habitat, quae jam viriditate spei est et bonorum
operum charitate repleta. Sicca quippe spes
est hujus saeculi, quia omnia quae hic amantur cum
festinatione marcescunt; et Petrus nos apostolus festinare
admonet, dicens: <hi>In haereditatem incorruptibilem,
incontaminatam, immarcescibilem <note>(I Petr. I, 4)</note>
          </hi>.
Quae ergo jam in hortis habitat, oportet ut sponsum
suum vocem suam audire faciat, id est canticum
bonae praedicationis emittat, in qua ille delectetur
quem desiderat, quia amici auscultant, videlicet
<pb n="0951B"/>
omnes electi, qui, ut ad coelestem patriam reviviscant,
verba vitae audire desiderant. Sed jam propheta
ea nobis quae videt aperiat. Sequitur:
</p>
          <p>VERS. 5.-- <hi>Et ecce murus forinsecus in circuitu domus
undique.</hi> </p>
        </div3>
<div3>
          <head>5.</head>
          <p>
 Plerumque in sacro eloquio ex protectionis suae
munimine murus dici ipse incarnatus Dominus solet,
sicut de sancta Ecclesia per prophetam dicitur: <hi>Ponetur in ea murus, et antemurale 
 <note>(Isai. XXVI, 1)</note>
          </hi>.
Ipse enim nobis murus est, qui nos undique custodiendo
circumdat. Antemurale autem muri nostri
prophetae omnes fuerunt, qui priusquam Dominus appareret
in carne, ad construendam fidem prophetando
missi sunt. In sancta ergo Ecclesia Dominus
murus nobis et prophetae ejus antemurale sunt positi,
<pb n="0951C"/>
quia ad nos, quos ipse perfecte protegit, etiam
prophetarum verba in fidei constructione venerunt.
Unde et bene prius murus, et post antemurale ponitur,
quia vocati ex gentibus, nisi prius Dominum
cognosceremus, prophetarum illius dicta minime
suscepissemus. Et notandum quod iste murus spiritalis
aedificii esse forinsecus dicitur. Murus quippe
qui ad munitionem aedificii construitur, non interius,
sed exterius poni solet. Quid ergo necessarium
fuit ut diceretur forinsecus, cum nunquam poni murus
intrinsecus soleat? quia necesse est ut exterius
positus ea quae intus sunt defendat. Sed in hoc verbo
quid aperte nisi ipsa dominica incarnatio demonstratur?
Murus enim nobis intus est Deus, murus vero
foris est Deus homo. Unde ei per quemdam prophetam
<pb n="0951D"/>
dicitur: <hi>Existi in salutem populi tui, ut salvos facias
christos tuos <note>(Habac. III, 13)</note>
          </hi>. Iste etenim murus incarnatus,
videlicet Dominus, murus nobis non esset,
si forinsecus non fuisset, quia intus nos non protegeret,
si exterius non appareret. Sed neque hoc
negligenter praetereundum est, quod idem murus
positus dicitur in circuitu domus undique. Domus
quippe Dei non solum angeli sancti, de quibus Psalmista
ait: <hi>Domine, dilexi decorem domus tuae, et locum
<pb n="0952A"/>
tabernaculi gloriae tuae <note>(Psal. XXV, 8)</note>
          </hi>, sed etiam
nos sumus, quorum mentes inhabitare dignatur. Et
murus iste undique in circuitu domus est, quia Unigenitus
Patris, qui sursum est firmitas angelorum,
ipse deorsum factus est redemptio hominum. Illis
fortitudo ne cadant, <emph>1325</emph> nobis adjutorium ut
surgamus post casum.</p>
        </div3>
<div3>
          <head>6.</head>
          <p>
 Si vero per domum Dei hoc loco sola redemptorum
hominum multitudo signatur, undique nobis
Dominus et per circuitum murus est, quia, ut nos
perfecte custodiret, omnia quae docuit ostendit, sicut
scriptum est: <hi>Quae coepit Jesus facere et docere <note>(Act.
I, 1)</note>
          </hi>. Quia enim vocare nos ad coelestem patriam venit,
nimirum despicere nos bona transitoria docuit,
et mala temporalia non timere. Unde et opprobria
<pb n="0952B"/>
non despexit, injurias pertulit, mortem non timuit,
crucis patibulum non refugit; et cum hunc voluissent
rapere, et regem constituere, statim fugit <note>(Joan. VI,
15)</note>; quid nobis aliud his exemplis innuens, nisi ut
debeamus hujus mundi et adversa non metuere, et
prospera vitare? quia plus plerumque ejus bona occupant
animum quam mala perturbant. Ante passionem
vero suam contumelias audivit, nec tamen contumelias
reddidit; traditorem suum diu tacitus pertulit,
eique ficte salutanti dare osculum non recusavit;
suscepit mortem, ne mori timeremus; ostendit
resurrectionem, ut nos resurgere posse crederemus.
Post passionem quoque suam de his qui se crucifixerant
ad fidei gratiam vocavit, donum pro iniquitate
reddidit. Qui ergo nos exemplo suo de omnibus
<pb n="0952C"/>
instruxit, murus nobis per circuitum et undique
factus est. Sequitur:
</p>
          <p>IBID.-- <hi>Et in manu viri calamus mensurae sex cubitorum
et palmo.</hi> </p>
        </div3>
<div3>
          <head>7.</head>
          <p>
 Praeterita lectione <note>(Hom. sup. n. 14)</note> jam diximus
quia per calamum Scriptura sacra signatur.
Qui calamus mensurae esse dicitur, quia in ipsa
omnem vitae nostrae actionem metimur, ut scilicet
videamus vel quantum proficimus, vel quantum
longe a profectu distamus. Nam saepe aliquid agentes,
jam cujusdam meriti esse nos credimus; sed
cum ad verba Dei recurrimus, praecepta sublimia
audimus, ibi cognocimus quantum a perfectione
minus habeamus. Calamus ergo mensurae est, quia
per manus scribentium vita mensuratur auditorum.
<pb n="0952D"/>
Qui calamus in manu viri esse dicitur, sive quia
sacrum eloquium in potestate est Mediatoris Dei et
hominum, hominis Christi Jesu, seu certe quia hoc
quod scribi voluit operando complevit. Idem vero
calamus sex cubitorum et palmo esse describitur.
Duae etenim vitae sunt, in quibus eos omnipotens
Deus per sacrum eloquium erudit, activa videlicet
et contemplativa. Et per sex cubitos quid aliud
quam activa vita exprimitur? quia sexto die perfecit
<pb n="0953A"/>
Deus omnia opera sua <note>(Genes. II, 1)</note>. Palmus vero,
qui super sex cubitos esse dicitur, jam de septimo
est, sed tamen cubitus non est. Activa ergo vita signatur
per sex cubitos, contemplativa per palmum,
quia illam opere perficimus, de ista vero etiam
 cum contendimus, vix parum aliquid attingere
valemus.</p>
        </div3>
<div3>
          <head>8.</head>
          <p>
 Activa enim vita est, panem esurienti tribuere,
verbum sapientiae nescientem docere, errantem
corrigere, ad humilitatis viam superbientem proximum
revocare, infirmantis curam gerere, quae singulis
quibusque expediant dispensare, et commissis
nobis qualiter subsistere valeant providere. Contemplativa
vero vita est charitatem quidem Dei proximi
tota mente retinere, sed ab <emph>1326</emph> exteriore actione
<pb n="0953B"/>
quiescere, soli desiderio conditoris inhaerere, ut nil
jam agere libeat, sed, calcatis curis omnibus, ad
videndam faciem sui Creatoris animus inardescat;
ita ut jam noverit carnis corruptibilis pondus cum
moerore portare, totisque desideriis appetere illis
hymnidicis angelorum choris interesse, admisceri
coelestibus civibus, de aeterna in conspectu Dei incorruptione
gaudere. In palmo itaque manus et digiti
tenduntur. Sed parum quid de mensura cubiti
per palmum contingitur, quia quantolibet amore
animus ardeat, quantalibet virtute se in Deum cogitatione
tetendit, non jam quod amet perfecte
videt, sed adhuc inchoat videre quod amat, quia
sicut fortissimus praedicator dicit: <hi>Videmus nunc per
speculum in aenigmate, tunc autem facie ad faciem (I
<pb n="0953C"/>
Cor. XIII, 12)</hi>. Et, <hi>Nunc cognosco ex parte, tunc autem
cognoscam sicut et cognitus sum <note>(Ibid.)</note>
          </hi>. De septimo
ergo cubito palmum tangimus, quia in hac vita
positi contemplationis intimae sola initia degustamus.
Activa enim vita quia perfecte teneri potest, et sexto
die homo est conditus <note>(Genes. I, 27)</note>, qui bona debet
operari, sex cubitos calamus habet.</p>
        </div3>
<div3>
          <head>9.</head>
          <p>
 Bene has utrasque vitas duae illae mulieres signaverunt,
Martha videlicet et Maria <note>(Luc. X, 40)</note>:
quarum una satagebat circa frequens ministerium,
alia vero sedebat ad pedes Domini, et audiebat verba
de ore ejus. Cumque contra sororem Martha quereretur
quod se adjuvare negligeret, respondit Dominus,
dicens: <hi>Martha, occuparis et satagis circa multa;
porro unum est necessarium. Maria autem optimam
<pb n="0953D"/>
partem elegit, quae non auferetur ab ea <note>(Ibid., 41, 42)</note>
          </hi>.
Ecce pars Marthae non reprehenditur, sed Mariae
laudatur. Neque enim bonam partem elegisse Mariam
dicit, sed optimam, ut etiam pars Marthae indicaretur
<pb n="0954A"/>
bona. Quare autem pars Mariae sit optima,
subinfertur cum dicitur: <hi>Quae non auferetur ab ea.</hi> 
Activa etenim vita cum corpore deficit. Quis enim
in aeterna patria panem esurienti porrigat, ubi nemo
esurit? Quis potum tribuat sitienti, ubi nemo sitit?
Quis mortuum sepeliat, ubi nemo moritur? Cum
praesenti ergo saeculo vita aufertur activa, contemplativa
autem hic incipitur, ut in coelesti patria perficiatur,
quia amoris ignis qui hic ardere inchoat,
cum ipsum quem amat viderit, in amore ipsius amplius
ignescet. Contemplativa ergo vita minime
aufertur, quia subtracta praesentis saeculi luce perficitur.</p>
        </div3>
<div3>
          <head>10.</head>
          <p>
 Has utrasque vitas, sicut et ante nos dictum
est <note>(Ab August., l. XXII contra Faustum, c. 54, 55)</note>,
<pb n="0954B"/>
duae beati Jacob mulieres signaverunt, Lia videlicet
et Rachel <note>(Genes. XXIX, 16)</note>. Lia quippe interpretatur
laboriosa, Rachel vero ovis, vel visum principium.
Activa autem vita laboriosa est, quia desudat in
opere; contemplativa vero simplex ad solum videndum
principium anhelat, videlicet ipsum qui ait: <hi>Ego principium, propter quod et loquor vobis 
 <note>(Joan.
VIII, 25)</note>
          </hi>. Beatus autem Jacob Rachel quidem concupierat,
sed in nocte accepit Liam, quia videlicet
omnis qui ad Dominum convertitur, contemplativam
vitam desiderat, quietem aeternae patriae appetit; sed
prius necesse est ut in nocte vitae praesentis operetur
bona quae potest, desudet in labore, id est
Liam accipiat, ut post ad videndum principium in
Rachel amplexibus requiescat. <emph>1327</emph> Erat autem
<pb n="0954C"/>
Rachel videns, sed sterilis; Lia vero lippa, sed fecunda;
 Rachel pulchra et infecunda, quia contemplativa
vita speciosa in animo est, sed dum
 quiescere in silentio appetit, filios non generat ex
praedicatione. Videt et non parit, quia dum quietis
suae studium diligit, minus se in aliorum collectione
succendit; et quantum introrsus conspicit, aperire
aliis praedicando non sufficit. Lia vero lippa et fecunda
est, quia activa vita, dum occupatur in opere,
minus videt, sed dum modo per verbum, modo per
exemplum ad imitationem suam proximos accendit,
multos in bono opere filios generat. Et si in contemplatione
mentem tendere non valet, ex eo tamen
quod agit exterius, gignere sequaces valet. Recte
ergo in mensura calami prius sex cubiti, et postmodum
<pb n="0954D"/>
palmus dicitur, quia ante activa agitur, ut ad
contemplativam postmodum veniatur.</p>
        </div3>
<div3>
          <head>11.</head>
          <p>
 Sed sciendum est quia sicut bonus ordo vivendi
est ut ab activa in contemplativam tendatur, ita plerumque
<pb n="0955A"/>
utiliter a contemplativa animus ad activam
reflectitur, ut per hoc quod contemplativa mentem
accenderit, perfectius activa teneatur. Debet ergo
nos activa ad contemplativam transmittere, et aliquando
tamen ex eo quod introrsus mente conspeximus
 contemplativa melius ad activam revocare.
Unde et idem Jacob post Rachelis amplexus ad Liae
rediit, quia et post visum principium laboriosa vita
boni operis non est funditus deserenda.</p>
        </div3>
<div3>
          <head>12.</head>
          <p>
 Est autem in contemplativa vita magna mentis
contentio, cum sese ad coelestia erigit, cum in
rebus spiritalibus animum tendit, cum transgredi nititur
omne quod corporaliter videtur, cum sese angustat
ut dilatetur. Et aliquando quidem vincit, et
reluctantes tenebras suae caecitatis exsuperat, ut de
incircumscripto lumine quiddam furtim et tenuiter
<pb n="0955B"/>
attingat; sed tamen ad semetipsam protinus reverberata
revertitur, atque ab ea luce, ad quam respirando
transiit, ad suae caecitatis tenebras suspirando
rediit. Quod bene sacra historia designat,
quae beatum Jacob cum angelo luctatum narrat.
 Cum enim ad parentes proprios rediret, in via angelum
invenit, cum quo in luctamine magnum
certamen habuit <note>(Genes. XXXII, 24)</note>. Is enim qui
certat in luctamine, aliquando superiorem se, aliquando
vero eum cum quo contenderit inferiorem
invenit. Designat ergo angelus Dominum, et Jacob
qui cum angelo contendit uniuscujusque perfecti viri
et in contemplatione positi animam exprimit. Quae
videlicet anima cum contemplari Deum nititur, velut
in quodam certamine posita, modo quasi exsuperat,
<pb n="0955C"/>
quia intelligendo et sentiendo de incircumscripto lumine
aliquid degustat; modo vero succumbit, quia
et degustando iterum deficit. Quasi ergo vincitur angelus,
quando intellectu intimo apprehenditur Deus. <emph>1328</emph>
</p>
        </div3>
<div3>
          <head>13.</head>
          <p>
 Sed notandum quod idem victus angelus
nervum femoris Jacob tetigit, eumque marcescere
statim fecit, atque ab eo tempore Jacob uno
claudicavit pede, quia scilicet omnipotens Deus cum
jam per desiderium et intellectum cognoscitur, omnem
in nobis voluptatem carnis arefacit. Et qui prius
quasi duobus pedibus innitentes, et Deum videbamur
quaerere, et saeculum tenere, post agnitionem suavitatis
Dei unus in nobis pes sanus remanet, atque
alius claudicat, quia necesse est ut, debilitato amore
saeculi, solus convalescat in nobis amor Dei. Si ergo
<pb n="0955D"/>
tenemus angelum, uno claudicamus pede, quia dum
crescit in nobis fortitudo amoris intimi, infirmatur
procul dubio fortitudo carnis. Omnis quippe qui uno
pede claudicat soli illi pedi innititur quem sanum habet,
quia cui desiderium terrenum jam arefactum
fuerit, in solo pede amoris Dei tota virtute se sustinet.
Et in ipso stat, quia pedem amoris saeculi quem
<pb n="0956A"/>
ponere in terra consueverat, jam a terra suspensum
portat. Et nos ergo si ad parentes proprios, id est ad
spiritales patres redimus, teneamus in via angelum,
ut suavitate intima apprehendamus Deum. Contemplativae
etenim vitae amabilis valde dulcedo est, quae
super semetipsam animam rapit, coelestia aperit,
terrena autem debere esse contemptui ostendit, et
spiritalia mentis oculis patefecit, corporalia abscondit.
Unde bene Ecclesia in Canticis canticorum dicit:
 <hi>Ego dormio, et cor meum vigilat <note>(Cant. V, 2)</note>
          </hi>.
Vigilanti etenim corde dormit, quia per hoc quod interius
contemplando proficit, ab inquieto foris
opere quiescit.</p>
        </div3>
<div3>
          <head>14.</head>
          <p>
 Sed inter haec sciendum est quia quandiu in
hac mortali carne vivitur, nullus ita in contemplationis
virtute proficit, ut in ipso jam incircumscripto
<pb n="0956B"/>
luminis radio mentis oculos infigat. Neque enim omnipotens
Deus jam in sua claritate conspicitur, sed
quiddam sub illa speculatur anima, unde refota
pronciat, et post ad visionis ejus gloriam pertingat.
Sic namque Isaias cum se Dominum vidisse fateretur,
dicens: <hi>Anno quo mortuus est rex Ozias, vidi Dominum
sedentem super solium excelsum et elevatum,</hi> 
protinus adjunxit: <hi>Et ea quae sub eo erant implebant
templum <note>(Isai. VI, 1)</note>
          </hi>. Quando Ozias rex superbus ac
praesumptor moritur, Dominus videtur, quia cum
mundi hujus elatio a desiderio mentis occiditur,
tunc ipsa mens Dei gloriam contemplatur. Et notandum
quod Dominus super solium excelsum et elevatum
sedet. Quid namque est ejus solium, nisi creatura
<pb n="0956C"/>
angelica vel humana, cui per intellectum quem dedit
praesidet? Quod videlicet solium excelsum et
elevatum dicitur, quia et natura humana ad coelestem
gloriam elevata proficit, et creatura angelica
dum multis spiritibus cadentibus jam solidata est in
coelo ne cadat, inde elevata est unde et confirmata.
Templum vero ejus hoc est quod solium, quia aeternus
Rex ibi habitat ubi sedet. <emph>1329</emph> Nos ergo templum
illius sumus, in quorum mentibus habitare dignatur.
Sed ea quae sub eo erant implebant templum,
quia quidquid de illo modo conspicitur, adhuc
non est ipse, sed sub ipso est. Sic Jacob angelum
vidit, et vidisse se Dominum fatetur <note>(Genes. XXXII,
30)</note>, quia cum ministeria ejus conspicimus, jam multum
est quod super nosmetipsos levamur. Notandum
<pb n="0956D"/>
vero quod dicitur: <hi>Implebant templum,</hi> quoniam etsi
angelus apparet, infirmae tamen mentis desiderio
satisfacit, ut si adhuc majus non potest, jam tamen
minus quod videt admiretur. Ea ergo quae sub eo
sunt implent templum, quia, sicut dictum est, et cum
mens in contemplatione profecerit, non jam quod
ipse est, sed id quod sub ipso est contemplatur. In
qua videlicet contemplatione jam quietis internae
<pb n="0957A"/>
gustus contingitur. Cujus quia quaedam quasi pars
est, et perfecta nunc esse non potest, recte in Apocalypsi
scriptum est: <hi>Factum est silentium in coelo,
quasi media hora <note>(Apoc. VIII, 1)</note>
          </hi>. Coelum quippe est
anima justi, sicut per prophetam Dominus dicit: <hi>Coelum mihi sedes est 
 <note>(Isai. LXVI, 1)</note>
          </hi>. Et, <hi>Coeli enarrant
gloriam Dei <note>(Psal. XVIII, 1)</note>
          </hi>. Cum ergo quies
contemplativae vitae agitur in mente, silentium fit in
coelo, quia terrenorum actuum strepitus quiescit a
cogitatione, ut ad secretum intimum aurem animus
apponat. Sed quia haec quies mentis esse in hac vita
perfecta non potest, nequaquam hora integra factum
in coelo silentium dicitur, sed quasi media hora, ut
neque ipsa media hora plene sentiatur, cum praemittitur <hi>quasi,</hi> 
 quia mox ut se animus sublevare
<pb n="0957B"/>
coeperit, et quietis intimae lumine perfundi, redeunte
citius cogitationum strepitu, de semetipso confunditur,
et confusus caecatur. Vita igitur contemplativa
quae illic hora quasi media dicitur, apud Ezechielem
prophetam non cubitus, sed palmus appellatur. Ecce,
fratres charissimi, dum uniuscujusque vitae causas
exprimere cupimus, paulo latius per excessum locuti
sumus. Sed bonis mentibus, quibus utraque eadem
vita est ad agendum amabilis, esse non debet
ad audiendum gravis. Sequitur:
</p>
          <p>IBID.-- <hi>Et mensus est latitudinem aedificii calamo
uno, altitudinem quoque calamo uno.</hi> </p>
        </div3>
<div3>
          <head>15.</head>
          <p>
 Omnipotens Deus, qui nec in magnis tenditur,
nec in minimis angustatur, sic de tota simul Ecclesia
loquitur ac si de una anima loquatur. Et saepe
<pb n="0957C"/>
quod ab eo de una anima dicitur nil obstat si de tota
simul Ecclesia intelligatur. Latitudo itaque aedificii
ad charitatem pertinet, de qua Psalmista dicit: <hi>Latum
mandatum tuum nimis <note>(Psal. CXVIII, 96)</note>
          </hi>. <emph>1330</emph> Nil
enim latius quam omnes in sinu amoris recipere, et
nullas odii angustias sustinere. Sic quippe lata est
charitas, ut in amplitudine dilectionis suae capere
etiam inimicos possit. Unde et praecipitur: <hi>Diligite
inimicos vestros, benefacite iis qui oderunt vos <note>(Luc. VI,
27)</note>
          </hi>. Considerandum quoque nobis est quia latitudo
in aequalitate, altitudo vero in sublimitate tenditur.
Latitudo ergo pertinet ad charitatem proximi, altitudo
 ad intelligentiam conditoris. Sed latitudo et
altitudo aedificii uno calamo mensuratur, quia videlicet
unaquaeque anima quantum lata fuerit in amore
<pb n="0957D"/>
proximi, tantum et alta erit in cognitione Dei. Dum
enim se per amorem juxta dilatat, per cognitionem
se superius exaltat; et tantum super semetipsam excelsa
fit, quantum se juxta se in proximi amorem
tendit. Et quia aedificium quod inhabitat Deus ex
angelica simul et humana natura perficitur, per hoc
quod angelica creatura sursum est, et humana adhuc
deorsum, potest per latitudinem atque altitudinem
aedificii utraque haec creatura significari, quia ista
<pb n="0958A"/>
adhuc in imis degit, illa vero in sublimibus permanet.
Sed uno calamo mensuratur utraque, quia humilitas
hominum quandoque ad aequalitatem perducitur
angelorum. Unde scriptum est: <hi>Neque nubent,
neque nubentur, sed erunt sicut angeli Dei in coelo <note>(Matth., XXII, 30)</note>
          </hi>.
Et unde per Joannem dicitur: <hi>Mensura hominis quae est angeli 
 <note>(Apoc. XXI, 17)</note>
          </hi>. Quia
usque ad illam altitudinem gloriae homo perducitur,
in qua solidatos se angeli laetantur. Latitudo ergo
aedificii tanta est, quanta et altitudo, quia electi
quique qui modo in imis laborant, quandoque illis
beatissimis spiritibus non erunt inaequales.
</p>
          <p>Sed nos inter haec redeamus ad mentem, ac totis
medullis cordis Deum diligamus et proximum. Dilatemur
in affectu charitatis, ut exaltemur in gloria
<pb n="0958B"/>
celsitudinis. Compatiamur per amorem proximo, ut
conjungamur per cognitionem Deo. Condescendamus
fratribus minimis in terra, ut coaequemur angelis in
coelo, quia vir qui sua imagine Redemptorem signat,
mensus est latitudinem aedificii calamo uno, altitudinem
quoque calamo uno. Nunc igitur metitur mores,
pensat opera, cogitationes considerat, ut sine fine
postmodum retributionem reddat Jesus Christus
Unigenitus Patris, qui cum eo vivit et regnat in unitate
Spiritus sancti, per omnia saecula saeculorum. Amen.</p>
</div3>
      </div1>

<div1>
        <head>HOMILIA III. <hi>In trium versuum explicatione potissimum describitur Ecclesiae aedificium ex omnibus sub utroque Testamento justis constructum.</hi> </head>
<div3>
          <head>1.</head>
          <p>
 Vir cui calamus mensurae in manu esse describitur.
</p>
          <p>
            <pb n="0958C"/>EZECH. XL, 6.-- <hi>Venit ad portam quae respiciebat
ad viam Orientalem.</hi> </p>
<p>Quis vero alius portae hujus appellatione signatur,
nisi ipse Dominus ac Redemptor noster, qui nobis
janua factus est regni coelestis? Sicut ipse ait: <hi>Nemo
venit ad Patrem, nisi per me <note>(Joan. XIV, 6)</note>
            </hi>. Sed
cum eumdem virum lineis indutum figuram Domini
tenere dixerimus, quaerendum nobis est qua ratione
conveniat ut idem Dominus et per virum designari
valeat, et per portam, dum vir veniat <emph>1331</emph> ad
portam? Nunquidnam ipse venit ad semetipsum?
An ita est, quia et in Evangelio ipse testatur, dicens: <hi>Qui non intrat per ostium in ovile ovium, sed ascendit
aliunde, ille fur est et latro. Qui autem intrat per ostium,
<pb n="0958D"/>
pastor est ovium 
 <note>(Joan. X, 1, 2)</note>
            </hi>. Et paulo post dicit: <hi>Ego sum ostium 
 <note>(Ibid., 9)</note>
            </hi>. Atque iterum subjungit: <hi>Ego sum pastor bonus 
 <note>(Ibid., 14)</note>
            </hi>. Si ergo pastor intrat
per ostium, et ipse est ostium, ipse pastor, ipse
procul dubio intrat per semetipsum. Ecce dum Ezechielis
sensum enodare cupimus, de Evangelio etiam
quaestionem ligamus. Quaerendum nobis itaque est
qualiter et ipse intret, et per semetipsum intret.
Dominus enim ac Redemptor noster, cum sancta Ecclesia,
<pb n="0959A"/>
quam redemit, secundum carnem una substantia
est, Paulo attestante qui ait: <hi>Adimpleo ea
quae desunt passionum Christi in carne mea pro corpore
ejus, quod est Ecclesia <note>(Coloss. I, 24)</note>
            </hi>. Hujus capitis
corpus Ecclesia est, et hujus corporis caput Christus <note>(Ephes. I, 22)</note>.
De quo suo capite exsultat corpus, id
est sancta Ecclesia, cum per Psalmistam dicit: <hi>Nunc
autem exaltavit caput meum super inimicos meos <note>(Psal. XXVI, 6)</note>
            </hi>.
Quia enim quandoque ipsa etiam
exaltanda est, jam nunc caput suum super inimicos
suos exaltatum gaudet in coelis. Cum ergo electi quique
ad vitam perveniunt, quia membra ejus per eum
intrant ad eum, ipse per se intrat ad se. Ipse enim
in suis membris est qui intrat, ipse caput ad quod
intrantia membra perveniunt. Quod Ezechiel propheta
multipliciter insinuat, qui virum venisse dicit
<pb n="0959B"/>
ad portam, et quae eadem porta sit ostendit, dicens: <hi>Quae respiciebat ad viam Orientalem.</hi> 
 Ipse etenim nobis
est via, qui dixit: <hi>Ego sum via, veritas et vita <note>(Joan. XIV, 6)</note>
            </hi>.
Ipse etiam Orientalis via, de quo scriptum
est: <hi>Ecce vir, Oriens nomen ejus <note>(Zach. VI, 12)</note>
            </hi>.
Porta ergo viam Orientalem respicit, quia illum signat
qui nobis iter ad ortum fecit luminis.</p>
        </div3>
<div3>
          <head>2.</head>
          <p>
 Potest etiam portae nomine unusquisque praedicator
intelligi, quia quisquis nobis januam regni coelestis
ore suo aperit porta est. Unde et duodecim
portae vel in Joannis Apocalypsi <note>(Apoc. XXI, 21)</note>, vel
in extrema hujus prophetae visione describuntur. Potest
etiam portae nomine Scripturae sacrae scientia
non inconvenienter intelligi, quae, dum nobis intellectum
<pb n="0959C"/>
aperit, coelestis regni januam pandit. Possumus
portae nomine et fidem accipere, quam primam contingimus,
ut ad virtutum aedificia intremus. Unde hic
aperte subjungitur:
</p>
          <p>IBID.-- <hi>Et ascendit per gradus ejus.</hi> </p>
        </div3>
<div3>
          <head>3.</head>
          <p>
 Quid enim gradus sunt hujus portae, nisi merita
virtutum? Sive enim in cognitione Mediatoris
Dei et hominum, hominis Jesu Christi, seu in scientia
divini eloquii, seu in ipsa fide quam de illo accepimus,
quibusdam gradibus ad altiora incrementa
pervenimus. Nemo enim repente fit summus, sed in
bona conversatione a minimis quisque inchoat, ut ad
magna perveniat. De his gradibus per Psalmistam
dicitur: <hi>Deus in gradibus ejus dignoscetur dum suscipiet
eam <note>(Psal. XLVII, 4)</note>
          </hi>. Dum enim sanctam Ecclesiam
Dominus suscipit <hi>(De poenit., dist. 2, c. Cum
<pb n="0959D"/>
sanctam)</hi>, in gradibus ejus dignoscitur, quia ejus gloria
per illius incrementa declaratur. Quantum enim
sancta Ecclesia ascendendo profecerit, tantum Deus
hominibus ex ejus virtutibus <emph>1332</emph> innotescit. De
his quoque gradibus beatus Job loquitur, dicens: <hi>Per
singulos gradus meos pronuntiabo illum <note>(Job. XXXI,
37)</note>
          </hi>. Omnipotentem quippe Dominum per singulos
gradus suos pronuntiat, qui per incrementa virtutum
<pb n="0960A"/>
quae accipit ei semper laudem suae pietatis reddit. Si
quidam gradus in cordis ascensione non essent, Psalmista
non diceret: <hi>Ambulabunt de virtute in virtutem <note>(Psal. LXXXIII, 8)</note>
          </hi>.</p>
        </div3>
<div3>
          <head>4.</head>
          <p>
 Nec mirum si de virtute in virtutem gradus
sunt, quando unaquaeque virtus quasi quibusdam gradibus
augetur, et sic per incrementa meritorum ad
summa perducitur. Aliud namque sunt virtutis exordia,
aliud provectus, aliud perfectio. Si enim ipsa
fides ad perfectionem suam non quibusdam gradibus
duceretur, sancti apostoli minime dixissent: <hi>Adauge
nobis fidem <note>(Luc. XVII, 5)</note>
          </hi>. Et quidam venit ad Jesum,
qui curari voluit filium suum, sed requisitus an crederet,
respondit: <hi>Credo, Domine, adjuva incredulitatem
meam <note>(Marc. IX, 24)</note>
          </hi>. Pensate, rogo, quod dicitur.
Si credebat, cur incredulitatem dicebat? Si vero
<pb n="0960B"/>
incredulitatem habere se noverat, quomodo credebat?
Sed quia per occultam inspirationem gratiae meritorum
suorum gradibus fides crescit, uno eodemque
tempore is qui necdum perfecte crediderat simul
et credebat et incredulus erat.</p>
        </div3>
<div3>
          <head>5.</head>
          <p>
 Hos nimirum gradus Dominus sub messis nomine
describit, dicens: <hi>Sic est regnum Dei, quemadmodum 
 si jaciat homo semen in terram, et dormiat,
et exsurgat nocte ac die, et semen germinet et crescat,
dum nescit ille. Ultro enim terra fructificat primum
herbam deinde spicam, deinde plenum frumentum in
spica. Et cum se produxerit fructus, statim mittit falcem,
quoniam adest tempus messis <note>(Marc. IV, 26, seq.)</note>
          </hi>.
Semen homo jactat in terram, cum cordi suo bonam
intentionem inserit. Et postquam semen jactaverit
<pb n="0960C"/>
dormit, quia in spe boni operis quiescit. Nocte vero
exsurgit ac die, inter adversa et prospera proficit.
Et semen germinat et crescit, dum nescit ille,
quia et cum adhuc metiri incrementa sua non
valet, semel concepta virtus ad provectum ducitur.
Et ultro terra fructificat, quia, praeveniente se gratia,
mens hominis spontanee ad fructum boni operis assurgit.
Sed haec eadem terra primum herbam, deinde
spicam, deinde plenum frumentum producit in spica.
Herbam quippe producere est inchoationis bonae adhuc
teneritudinem habere. Ad spicam vero herba
pervenit, cum se virtus animo concepta ad profectum
boni operis pertrahit. Plenum autem frumentum in
spica fructificat, quando jam in tantum virtus proficit,
ut esse robusti et perfecti operis possit. At cum
<pb n="0960D"/>
se produxerit fructus, statim mittit falcem, quoniam
adest tempus messis. Omnipotens enim Deus producto
fructu falcem mittit, et messem suam desecat,
quia cum unumquemque ad opera perfecta perduxerit,
ejus temporalem vitam per emissam sententiam
incidit, ut granum suum ad coelestia horrea perducat.
Cum igitur desideria bona concipimus, semen
in terram mittimus. Cum vero operari recta incipimus,
<pb n="0961A"/>
herba sumus. Cum autem ad provectum boni
operis crescimus, <emph>1333</emph> ad spicam pervenimus.
Cumque in ejusdem boni operis perfectione solidamur,
jam plenum frumentum in spica proferimus.</p>
        </div3>
<div3>
          <head>6.</head>
          <p>
 Herba etenim Petrus fuerat, qui, passionis tempore,
per amorem Dominum sequens, hunc confiteri
ante ancillae vocem timebat <note>(Luc. XXII, 57)</note>. Erat
enim jam viriditas in mente, quia credebat omnium
Redemptorem, sed valde adhuc flexibilis pede conculcabatur
timoris. Jam in spicam surrexerat quando
eum quem moriturum confiteri timuerat, nuntiante
Angelo, in Galilaea viventem videbat. Sed tunc plenum
granum in spicam pervenerat, quando, veniente
desuper Spiritu, et suam mentem in illius amore
roborante, ita solidatus est, ut vires persequentium
<pb n="0961B"/>
caesus despiceret, et Redemptorem suum libere inter
flagella praedicaret <note>(Act. V, 29)</note>. Nullus itaque qui ad
bonum propositum adhuc in mentis teneritudine esse
conspicitur, despiciatur, quia frumentum Dei ab herba
incipit, ut granum fiat. Vir ergo vestitus lineis, venit
ad portam, quia Dominus ac Redemptor noster
membris suis intrantibus perducitur ad se. Et ascendit
per gradus ejus, quia, nobis proficientibus, eo nobis
amplius exaltatur, quo altus et incomprehensibilis
esse cognoscitur. In virtutum quippe nostrarum
gradibus ipse ascendere dicitur, quia tanto ipse sublimior
nobis ostenditur, quanto noster animus a rebus
infimis separatur. Sequitur:
</p>
          <p>IBID.-- <hi>Et mensus est limen portae calamo uno in latitudinem,
id est limen unum calamo uno in latitudinem.</hi> </p>
<pb n="0961C"/>
</div3>
<div3>
          <head>7. </head>
          <p>
Cur postquam dictum est, <hi>Limen portae,</hi> statim
subjungitur, <hi>Limen unum,</hi> nisi quia aperte innuit
quod adhuc inferius limen aliud dicatur? Porta autem
a limine surgit ut porta sit. Si igitur porta Dominus,
quis hujus portae limen est, nisi illi antiqui
patres, ex quorum progenie Dominus incarnari dignatus
est? Sicut per Paulum dicitur: <hi>Quorum patres,
ex quibus Christus secundum carnem, qui est super
omnia Deus benedictus in saecula <note>(Rom. IX, 5)</note>
          </hi>. Notandum
vero est in hac Pauli sententia quod dii et caeteri
hominum sunt vocati, sicut Moysi dicitur: <hi>Ponam
te in deum Pharaoni <note>(Exod. VII, 1)</note>
          </hi>. Et per Psalmistam
dicitur: <hi>Ego dixi, dii estis <note>(Psal. LXXXI, 6)</note>
          </hi>.
Et rursum: <hi>Deus stelit in synagoga deorum <note>(Ibid. 1)</note>
          </hi>.
<pb n="0961D"/>
Sed aliud est nuncupative, aliud naturaliter dici
Deum. Et si Moyses in deum Pharaoni est positus,
sed deus intra omnia, non deus super omnia dicitur.
Qui vero est intra uterum Virginis incarnatus, Deus
super omnia vocatur. Itaque limen portae sunt antiqui
patres, ex quibus ille natus est qui nobis aditum regni
coelestis aperuit. Limen autem portae uno calamo
mensuratur, quia ipsi antiqui patres, qui potuerunt
Redemptorem nostrum et prophetando et bene vivendo
praedicare, tanquam sex cubitos in perfectione
<pb n="0962A"/>
operis, et palmum in inchoatione contemplationis habuerunt.
Quia enim eorum vitam in unitatem fidei et
perfecta operatio, et inchoata contemplatio sublimem
reddidit, in uno calamo mensura liminis fuit. Sequitur:
</p>
          <p>VERS.-- <hi>Et thalamum uno calamo in longum, et
uno calamo in latum.</hi> </p>
        </div3>
<div3>
          <head>8.</head>
          <p>
 Consideremus quid agi in thalamo soleat, atque
exinde hoc quod in sancta Ecclesia agitur colligamus.
In thalamo quippe sponsus et sponsa foederantur, <emph>1334</emph> 
 sibique in amore junguntur. Quid ergo sunt
in sancta Ecclesia thalami, nisi eorum corda in quibus
anima per amorem sponso invisibili jungitur, ut
ejus desiderio ardeat, nulla jam quae in mundo sunt
concupiscat, praesentis vitae longitudinem poenam deputet,
<pb n="0962B"/>
exire festinet, et amoris amplexu in coelestis
sponsi visione requiescere? Mens itaque, quae jam
talis est, nullam praesentis vitae consolationem recipit,
sed ad illum quem diligit medullitus suspirat,
fervet, anhelat, anxiatur. Vilis ei fit ipsa salus corporis,
quia transfixa est vulnere amoris; unde et in
Canticis canticorum dicit: <hi>Vulnerata charitate ego
sum <note>(Cant. II, 5, sec. LXX)</note>
          </hi>. Mala autem salus est cordis,
quae dolorem hujus vulneris nescit. Cum vero
anhelare jam in coeleste desiderium et sentire vulnus
amoris coeperit, fit anima salubrior ex vulnere, quae
prius aegrotabat ex salute.</p>
        </div3>
<div3>
          <head>9.</head>
          <p>
 Menti autem sponsum suum fortiter amanti, de
mora vitae praesentis una solet esse consolatio, si
per hoc quod ipsa ab ejus visione differtur, aliorum
<pb n="0962C"/>
animae ejus verbo proficiant, et ad coelestem sponsum
amoris facibus inardescant. Moeret, quia differri
se conspicit; triste est ei omne quod aspicit, quia
illum adhuc non videt, quem videre concupiscit. Sed
est, ut dixi, non parva consolatio, si cum fervens
anima differtur, per eam multae colliguntur, ut tarde
eum cum multis videat, quem sola videre citius volebat.
Unde rursus in Cantico canticorum sponsa dicit: <hi>Fulcite me floribus, et stipate me malis, quia
amore langueo 
 <note>(Cant. II, 5)</note>
          </hi>. Quid namque sunt flores
nisi animae bonum jam opus inchoantes et desiderium
coeleste redolentes? Quid mala de floribus, nisi perfectae
jam bonorum mentes, quae ad fructum perveniunt
boni operis de initio sanctae propositionis? Quae
ergo amore languet, fulciri quaerit floribus, et stipari
<pb n="0962D"/>
malis, quia si illum quem desiderat, videre adhuc
non permittitur, magna est ei consolatio si de aliorum
provectibus laetetur. Anima ergo sancto amore
languida, floribus malisque fulcitur, ut requiescat in
bono opere proximi, quae adhuc contemplari non valet
vultum Dei.</p>
        </div3>
<div3>
          <head>10.</head>
          <p>
 Pensemus, rogo, qualis thalamus Pauli mens
fuerat, qui dicebat: <hi>Mihi vivere Christus est, et mori
lucrum <note>(Philip. I, 21)</note>
          </hi>; omnipotenti Deo in quantum
se amore conjunxerat, qui sibi vitam Christum tantummodo,
<pb n="0963A"/>
et mori lucrum esse deputabat? Hinc est
quod iterum dicit: <hi>Desiderium habens dissolvi, et cum
Christo esse multo magis melius <note>(Ibid., 23)</note>
          </hi>. Sed ecce
qui dissolvi desideras quo amore langueas videamus.
Quia interim differri te conspicis, fulciri quaeso floribus
non requiris? Quaeris plane, nam sequitur: <hi>Permanere
autem in carne necessarium propter vos <note>(Ibid.
24)</note>
          </hi>. Et proficientibus discipulis dicit: <hi>Quae est enim
nostra spes, aut gaudium, aut corona gloriae? Nonne
vos ante Dominum nostrum Jesum Christum? <note>(I Thess.
II, 19.)</note>
          </hi> </p>
        </div3>
<div3>
          <head>11.</head>
          <p>
 Hinc est quod idem thalamus uno calamo in
longum, et uno calamo in latum dicitur mensus. Longitudo
quippe ad longanimitatem exspectationis pertinet,
et latitudo ad amplitudinem charitatis. Tantum
<pb n="0963B"/>
ergo unusquisque thalamus habet in longitudinem,
quantum et in latitudinem habere potuerit, quia
mens coelesti desiderio succensa, quantum amorem
habuerit ad colligendum proximum, <emph>1335</emph> tantum
et longanimitatem exhibet ad exspectandum Deum,
et patienter portat moras longitudinis, quia se in
provectu proximi dilatat amplitudo charitatis. Potest
etiam ipsa longitudo longanimitatem patientiae quae
exhibetur proximo designare. Et quia latitudo charitatem
signat, quae sinum mentis aperit, et amicos
simul atque inimicos in amorem recipit, tanta est
longitudo thalami, quanta latitudo, quia quantum
lata mens fuerit per amorem, tantum erit et patiens
per longanimitatem. Nam tantum quisque portat proximum
quantum amat. Si enim amas, portas; si desistis
<pb n="0963C"/>
amare, desistis tolerare. Quem enim minus diligimus,
minus etiam toleramus, quia, irruente fastidio,
citius facta proximi adducuntur in gravedinem
ponderis quae nobis non levigat penna charitatis. Sequitur:
</p>
          <p>IBID.-- <hi>Et inter thalamos, quinque cubitos.</hi> </p>
        </div3>
<div3>
          <head>12.</head>
          <p>
 Unum supra thalamum dixerat, et postmodum
quinque cubitos esse inter thalamos narrat: ea videlicet
ratione qua multi thalami unum faciunt, sicut
et multae Ecclesiae una Ecclesia vocatur. Unde
et in Joannis Apocalypsi septem Ecclesiis scribitur,
per quas una catholica designatur. Hi itaque qui in
sancta Ecclesia, sicut diximus, ferventi amore Deum
videre sitiunt, eique jam per desiderium conjunguntur,
thalami vocantur. Sed tamen sunt in ea quidam
qui penetrare subtilia non valentes, et quinque
<pb n="0963D"/>
adhuc corporis sensibus depressi, tanto minus
amant eum qui fecit omnia, quanto amplius in his
quae facta sunt illigantur. Et jam quidem exercere
se in timore Domini, et amore proximi tendere student,
bona opera corporaliter agere, eleemosynis
peccata redimere; sed quia amore intimo ardere ad
coeleste desiderium nesciunt, quasi adhuc devincti
corporeis sensibus tenentur. Isti itaque thalami non
sunt, sed tamen inter thalamos continentur, quia
<pb n="0964A"/>
per eorum ducatum qui visionem Dei perfecte diligunt,
et ipsi ad provectum mentis diriguntur. Inter
thalamos ergo quinque sunt cubiti, quia hi qui ab
exterioribus quinque sensibus adhuc ad intellectum
mysticum non assurgunt, dum inter eos sunt qui
spiritu amoris fervent, velut manentes inter thalamos
in fidei constructione proficiunt, et a mensura coelestis
aedificii disjuncti non sunt. Nam et paulisper se
ab appetitu corporalium sensuum subtrahunt, et dilatato
mentis spatio, imitantes charitatem quam conspiciunt,
hinc inde ad thalamos extenduntur. Quod
ergo non per sex cubitos, sed per quinque descripti
sunt, ipsa adhuc eorum imperfectio designatur.</p>
        </div3>
<div3>
          <head>13.</head>
          <p>
 Sed tamen per bonum desiderium in mensura
<pb n="0964B"/>
spiritalis aedificii esse memorantur, quia et voce
sanctae Ecclesiae per Psalmistam dicitur: <hi>Imperfectum
meum viderunt oculi tui, et in libro tuo omnes
scribentur <note>(Psal. CXXXVIII, 16)</note>
          </hi>. Hinc iterum idem
Psalmista dicit: <hi>Benedixit omnes timentes se Dominus,
pusillos cum majoribus <note>(Psal. CXIII, 13)</note>
          </hi>. Hi itaque
etsi imperfecti sunt et pusilli; in quantum tamen
cognoscere praevalent, et Deum et proximum diligunt,
atque ideo bona quae possunt non negligunt
operari. Qui etsi necdum ad spiritalia dona proficiunt,
ut vel ad perfectam operationem, vel ad succensam
 contemplationem animam exerant, tamen
ab amore Dei <emph>1336</emph> et proximi, in quantum animo
capere praevalent, non recedunt. Unde fit ut ipsi
quoque etsi minori loco, in sanctae tamen Ecclesiae
<pb n="0964C"/>
aedificatione sint positi, quia et si ad doctrinam, si
ad prophetiam, si ad miraculorum gratiam, si ad
contemptum mundi plenius exsequendum fortasse
minores sunt, tamen in timoris et amoris fundamento
sunt, in quo solidantur, quia etsi igne coelestis
desiderii non ardent, in ipsis exterioribus quae
exercere sufficiunt vapore charitatis animantur, et
inter proximorum praecellentium aedificia continentur.
Unde et recte sponsa in Canticis canticorum loquitur,
dicens: <hi>Ferculum fecit sibi rex Salomon de
lignis Libani, columnas ejus fecit argenteas, reclinatorium
aureum, ascensum purpureum, media charitate
constravit propter filias Jerusalem <note>(Cant. III, 9, 10)</note>
          </hi>.
Neque enim credendum est Salomonem tantae magnitudinis
regem, qui sic immensis divitiis affluebat,
<pb n="0964D"/>
ut pondus auri ejus aestimari non posset, et argentum
in diebus illis pretium non haberet, quia ferculum
sibi ligneum fecit. Sed est Salomon videlicet
pacificus noster, qui sibi de lignis Libani ferculum
fecit. Libani quippe ligna cedrina valde sunt imputribilia.</p>
        </div3>
<div3>
          <head>14.</head>
          <p>
 Ferculum itaque Regis nostri sancta Ecclesia
est, quae de fortibus patribus, id est de imputribilibus
mentibus est constructa. Quae recte ferculum
<pb n="0965A"/>
dicitur, quia ipsa fert quotidie animas ad aeternum
convivium conditoris sui. Cui ferculo columnae argenteae
factae sunt, quia praedicatores Ecclesiae sanctae
eloquii luce resplendent. Est autem cum columnis
argenteis reclinatorium aureum, quia per hoc
quod a sanctis praedicatoribus lucide dicitur, mentes
audientium fulgorem claritatis intimae, in qua reclinentur,
inveniunt. Per hoc enim quod luculente
et aperte audiunt, in illud quod clarescit in corde
requiescunt. Columnae ergo ejus argenteae et reclinatorium
aureum factum est, quia per lucem sermonis
invenitur apud animum claritas quietis. Ille
quippe fulgor internus mentem irradiat, ut per intentionem
ibi requiescat, ubi praedicationis gratia
non quaeratur. De eadem quippe sancta Ecclesia scriptum
<pb n="0965B"/>
est: <hi>Pennae columbae deargentatae, et posteriora
dorsi ejus in specie auri <note>(Psal. LXVII, 14)</note>
          </hi>. Quae
enim hic spiritu mansuetudinis impleta quasi columba
pennas deargentatas habet, in posteriora
dorsi ejus speciem auri continet, quia hic praedicatores
suos sermonis luce induit; in posteriori autem
saeculo fulgorem in se claritatis ostendit. Sed ad hoc
quod clarum intus ostenditur, qualis sit ascensus adjungit,
cum de eodem ferculo protinus subdit: <hi>Ascensum
purpureum <note>(Cant. III, 10)</note>
          </hi>. Vera quippe purpura,
quia de sanguine tingitur, non immerito in
colore sanguinis videtur. Et quia maxima multitudo
fidelium in exordio nascentis Ecclesiae per martyrii
sanguinem pervenit ad regnum, Rex noster ascensum
purpureum fecit in ferculo, quia ad clarum quod
<pb n="0965C"/>
intus aspicitur per tribulationem sanguinis pervenitur.</p>
        </div3>
<div3>
          <head>15.</head>
          <p>
 Quid ergo nos miseri atque ab omni fortitudine
destituti, quid acturi sumus? Ecce in hoc ferculo
columnae esse non possumus, quia in nobis nec
fortitudo operis, nec lumen emicat praedicationis.
Reclinatorium aureum non habemus, <emph>1337</emph> quia
necdum sicut oportet per intellectum spiritalem requiem
internae claritatis aspicimus. Ascensus purpureus
non sumus, quia pro Redemptore nostro fundere
sanguinem non valemus. Quid ergo de nobis
agendum est? Quae spes erit, si nullus ad regnum
pervenit, nisi qui summis virtutibus praeditus fuerit?
Sed adest quoque nostra consolatio. Amemus in
quantum possumus Deum, diligamus et proximum,
<pb n="0965D"/>
et simul quoque nos ad Dei ferculum pertinemus,
quia sicut illic scriptum est: <hi>Media charitate constravit.</hi> 
Habe quippe charitatem, et ibi sine dubio pervenis,
ubi et columnae argenteae eriguntur, et ascensus
purpureus tenetur. Nam quia hoc propter nostram
infirmitatem dicitur, aperte monstratur, cum illic
protinus subdidit: <hi>Propter filias Jerusalem.</hi> Sermo
etenim Dei qui non filios, sed filias dicit, quid aliud
per sexum femineum quam mentium infirma signavit?
<pb n="0966A"/>
Quod ergo illic inter columnas argenteas, reclinatorium
aureum, et ascensum purpureum, inesse
media charitas dicitur propter filias Jerusalem; hoc
hic inter thalamos per quinque cubitos designatur,
quia et qui in virtutibus infirmantur, si ipsi bona
quae possunt facere cum charitate non negligunt, a
Dei aedificio alieni non sunt. Sequitur:
</p>
          <p>IBID.-- <hi>Et limen portae juxta vestibulum portae intrinsecus,
calamo uno.</hi> </p>
        </div3>
<div3>
          <head>16.</head>
          <p>
 Dum limen quod modo describitur juxta vestibulum
portae intrinsecus esse memoratur, aperte
ostenditur quia limen quod prius descriptum est extrinsecus
fuit. Sed si porta est Dominus, quod sit
limen portae intrinsecus et extrinsecus requiramus.
Per limen etenim portam unusquisque ingreditur.
Et quae sunt duo haec limina, nisi patres Testamenti
<pb n="0966B"/>
Veteris, et patres Testamenti Novi? Non solum quippe
hi de quibus Dominus incarnari dignatus est, sed
omnes Testamenti Veteris patres portae hujus limen
fuerunt, quia hi qui eum praedicere et in eo sperare
meruerunt, cunctis ad eum venientibus aperuerunt
aditum fidei; et omnes qui per hos crediderint Dominum,
quasi jam portam hujus liminis intraverunt.
Sed cur ante limen exterius et post limen interius
dicitur, nisi quia prius Testamenti Veteris patres, et
postmodum Novi Testamenti doctores fuerunt? Recte
autem limen exterius Testamenti Veteris patres designat,
quia per eorum praedicationem opera perversa
punita sunt. Per dicta vero novorum patrum uniuscujusque
animus etiam ab illicitis cogitationibus
<pb n="0966C"/>
coercetur, dum reatus esse perfectus et in deliberatione
cordis ostenditur. Illi quippe a flagitiis, a crudelitatibus,
a rapinis auditorum animas prohibere
curaverunt; isti vero dum non solum perversa opera,
sed etiam illicita cogitationum resecant, quid nobis
aliud nisi limen intrinsecus facti sunt? Unde et ipsa
Veritas loquitur dicens: <hi>Audistis quia dictum est antiquis:
Non occides, qui autem occiderit, reus erit judicio.
Ego autem dico vobis, quia omnis qui irascitur
fratri suo sine causa, reus erit judicio <note>(Matth. V, 21,
22)</note>
          </hi>. Recte quoque exterius limen illos patres <emph>1338</emph> 
designat, qui ab ipsa incarnatione Redemptoris nostri
per intervalla temporum longius constiterunt.
Et quidem ab Abel sanguine passio jam coepit Ecclesiae,
et una est Ecclesia electorum praecedentium
<pb n="0966D"/>
atque sequentium. Sed tamen quia discipulis dicitur: <hi>Multi reges et prophetae voluerunt videre quae vos videtis,
et non viderunt 
 <note>(Luc. X, 24)</note>
          </hi>; antiquis patribus
quasi foris stetisse est, Redemptoris nostri praesentiam
corporaliter non vidisse. Exterius igitur, sed
tamen non divisi a sancta Ecclesia fuerunt, quia
mente, opere, praedicatione, ista jam fidei sacramenta
tenuerunt, istam sanctae Ecclesiae celsitudinem
conspexerunt, quam nos non adhuc praestolando,
<pb n="0967A"/>
sed jam habendo conspicimus. Sicut enim nos
in praeterita passione Redemptoris nostri, ita illi per
fidem in eadem ventura sunt salvati. Illi ergo foris
non extra mysterium, sed extra tempus.</p>
        </div3>
<div3>
          <head>17.</head>
          <p>
 Unde et in constructione tabernaculi, ut columnae
argenteae interius starent, paxilli aerei figi
per circuitum exterius jussi sunt, in quibus religatum
tabernaculum teneretur. Columnae itaque argenteae
interius, paxilli vero aerei exterius figuntur,
atque in ipsis funes ligati sunt, ut tabernaculum
fixum maneret, quia videlicet ut sancti apostoli in
luce sermonis sui solidi starent, ut totum tabernaculum,
id est sancta Ecclesia in fidei integritate
consisteret, tanquam paxilli aerei patres Testamenti
Veteris ac prophetae exterius fixi sunt, qui verborum
<pb n="0967B"/>
suorum funibus praedicatorum mentes in soliditate
stringerent, atque hoc Dei habitaculum in statu fidei
ligarent. Extra ergo paxilli sunt, qui ante tempus
hujus sanctae Ecclesiae fuerunt. Sed tamen eos ligant
qui in ipsa sunt, quia dum coelestia mysteria ventura
praedicant, haec postquam ostensa sunt, credibilia
omnibus fecerunt. Ut ergo intus columnae immobiles
stent, foris paxilli funes continent, quia ut
sancti apostoli perfecte incarnationis dominicae mysterium
crederent, illorum praedicatio obtinuit, qui
hoc priusquam fieret, et videre et praedicere potuerunt.
Unde recte quoque ipse primus apostolorum,
magna scilicet columna veri tabernaculi, loquitur
dicens: <hi>Habemus firmiorem propheticum sermonem,
cui bene facitis intendentes, quasi lucernae lucenti in
<pb n="0967C"/>
caliginoso loco <note>(II Petr. I, 19)</note>
          </hi>. Quibus verbis indicat
quia quamvis ad altiora surrexerit ex culmine, ibi
religata persistat in fide. Quae tamen lucerna prophetici
sermonis jam quidem intelligentibus lucet,
sed adhuc non intelligentibus cooperta allegoriarum
obscuritatibus permanet. Unde etiam per Psalmistam
de eisdem dictis prophetarum dicitur: <hi>Tenebrosa
aqua in nubibus aeris <note>(Psal. XVII, 12)</note>
          </hi>, quia
videlicet occulta est scientia in prophetis. Nec
immerito columnae argenteae, paxilli vero aerei facti
sunt, quia quod clare jam apostoli praedicant, hoc
prophetae sub intellectu mystico obscure locuti sunt.
Recte ergo per aeris metallum signati sunt, qui clari
in suis praedicationibus non fuerunt. Sancti vero
apostoli, quia de Redemptoris nostri mysterio lucem
<pb n="0967D"/>
praedicationis habuerunt, argenteis columnis
expressi sunt. Et notandum, <emph>1339</emph> quod argentum
sonat et lucet, aes vero sonat et non lucet, quia praedicatores
Novi Testamenti aperte locuti sunt quae
etiam monstrare potuerunt. Praedicatores vero Testamenti
Veteris quia per allegoriarum umbras de coelesti
<pb n="0968A"/>
mysterio obscura dicta protulerunt, quasi sine
luce sonitum dederunt. Quod ergo illic per paxillos
et columnas, hoc hic per limen exterius et limen interius
designatur.</p>
        </div3>
<div3>
          <head>18.</head>
          <p>
 Si vero portam Scripturam sacram hoc in loco
accipimus, ipsa quoque duo limina habet, exterius
et interius, quia in litteram dividitur et allegoriam.
Limen quippe Scripturae sacrae exterius, littera;
limen vero ejus interius, allegoria. Quia enim per
litteram ad allegoriam tendimus, quasi a limine
quod est exterius, ad hoc quod est interius venimus.
Et sunt in ea permulta, quae ita juxta litteram mentem
aedificant, ut per hoc quod exterius agitur audientis
mens interius trahatur. Ibi quippe invenimus
praedicamenta operis ex exempla virtutis; ibi jubetur
<pb n="0968B"/>
quid agere etiam corporaliter debemus; ibi hoc
quod ad operandum praecipitur in sanctorum virorum
ac fortium actione monstratur, ut postquam nos
apertiora praecepta atque exempla justorum ad bonam
operationem instruunt, tunc ad limen interius,
id est ad intellectum mysticum intimae contemplationis,
tendamus, si possumus, pedem mentis. Studete,
quaeso, fratres charissimi, Dei verba meditari,
nolite despicere scripta nostri Redemptoris, quae ad
nos missa sunt. Multum valde est quod per ea animus
refricatur ad calorem, ne iniquitatis suae frigore
torpescat.</p>
        </div3>
<div3>
          <head>19.</head>
          <p>
 Cum illa praecedentes justos fortiter egisse cognoscimus,
et ipsi ad fortitudinem bonae operationis
accingimur, sanctorum exemplorum flamma animus
<pb n="0968C"/>
legentis incenditur. Videt quae fortia ab eis facta
sunt, et valde indignatur sibi, quia talia non imitatur.
Unde recte sponsi voce ad sponsam dicitur
in Canticis canticorum: <hi>Sicut turris David collum
tuum, quae aedificata est cum propugnaculis suis. Mille
clypei pendent ex ea, omnis armatura fortium <note>(Cant.
IV, 4)</note>
          </hi>. In collo etenim guttur, in gutture vox est.</p>
        </div3>
<div3>
          <head>20.</head>
          <p>
 Quid ergo per collum sanctae Ecclesiae, nisi
sacra ejus eloquia designantur? In qua dum mille
clypei dependere memorantur, per hunc perfectum
numerum numerus universus ostenditur, quia universa
nostra munitio in sacro eloquio continetur.
Ibi quippe sunt praecepta Dei, ibi exempla justorum.
Si enim torpet animus a conditoris sui desiderio,
audiat quod dicitur: <hi>Diliges Dominum Deum tuum</hi> 
<pb n="0968D"/>
 <hi>ex tota mente tua, et ex tota virtute tua <note>(Matth. XXII,
37)</note>
          </hi>. In odio fortasse labitur proximi? Audiat quod
dicitur: <hi>Diliges proximum tuum, sicut te ipsum <note>(Ibid.,
39)</note>
          </hi>. Res alienas concupiscit? Audiat quod illic scriptum
est: <hi>Non concupisces rem proximi tui <note>(Exod.
XX, 17)</note>
          </hi>. De injuria quae a proximi ore vel facto illata
<pb n="0969A"/>
est, ad iram mens accenditur? Audiat quod dicitur: <hi>Non quaeres ultionem, nec memor eris injuriae
civium tuorum 
 <note>(Levit. XIX, 18)</note>
          </hi>. In carnis concupiscentiam
male sauciata mens accenditur? Ne sequatur
oculus mentem, audiat quod paulo superius dictum
est: <hi>Qui viderit mulierem ad concupiscendum eam,</hi> <emph>1338</emph> 
 <hi>jam moechatus est eam in corde suo <note>(Matth.
V, 28)</note>
          </hi>. Contra inimicum forsitan quisquam animum
suum relaxare disponit in odium? Audiat quod illic
scriptum est: <hi>Diligite inimicos vestros, benefacite his
qui oderunt vos <note>(Luc. VI, 35)</note>
          </hi>. Sed is qui aliena jam
non rapit, adhuc forsitan sua inordinate retinet? Audiat
quod illic dicitur: <hi>Vendite quae possidetis, et date
eleemosynam <note>(Ibid., XII, 33)</note>
          </hi>. Infirmantis animus
perfrui desiderat Deo simul et saeculo? Audiat quod
illic scriptum est: <hi>Nemo potest duobus dominis servire</hi> 
<pb n="0969B"/> <note>(Matth. VI, 24)</note>.
Alius non ad necessitatem stipendii,
sed ad voluntatem desiderii possessa retinet?
Audiat quod illic dicitur: <hi>Qui non renuntiaverit
omnibus quae possidet, non potest esse meus discipulus <note>(Luc. XIV, 33)</note>
          </hi>.
Quidam enim relinquunt omnia,
multi autem etiam possidendo renuntiant, quia sic
ad usum possessa retinent, ut eis ex desiderio non
succumbant. Torpere quisquam appetit, et laborem
subire pro Domino etiam cum praevalet refugit? Audiat
quod illic scriptum est: <hi>Qui mecum non colligit,
spargit <note>(Ibid. XI, 23)</note>
          </hi>. In collo ergo Ecclesiae, id est
in sacri eloquii praedicatione, quod pro sua munitione
et altitudine turri David simile dicitur, mille
clypei dependent, quia quot illic praecepta sunt, tot
etiam pectoris nostri munimina.
<pb n="0969C"/>
</p>
        </div3>
<div3>
          <head>21. </head>
          <p>
Ad servandam itaque innocentiam etiam laesi
a proximo perdurare in humilitate festinamus? Abel
ante oculos veniat <note>(Genes. IV, 8)</note>, qui et occisus a
fratre scribitur, et non legitur reluctatus. Mentis
munditia etiam in conjugali copula eligitur? Enoch
debet imitari, qui et in conjugio positus ambulavit
cum Deo, et non inveniebatur, quia transtulit illum
Deus <note>(Ibid., V, 22)</note>. Praecepta Dei festinamus praesenti
nostrae utilitati praeponere? Noe ante oculos
veniat, qui, cura domestica postposita, ex jussione
omnipotentis Domini, per centum annos ad arcae fabricam
vixit occupatus <note>(Ibid., VI, 14)</note>. Subire obedientiae
virtutem nitimur? Aspicere Abraham debemus <note>(Ibid., XII, 5)</note>,
qui, relicta domo, cognatione,
patria, obedivit exire in locum quem accepturus erat
<pb n="0969D"/>
in haereditatem, et exiit nesciens quo iret <note>(Hebr. XI,
8)</note>; qui paratus exstitit ut pro aeterna haereditate dilectum
quem acceperat occideret haeredem. Et quia
<pb n="0970A"/>
unicum Domino offerre non distulit, universam multitudinem
gentium in semine accepit <note>(Genes. XXII, 16,
17)</note>. Morum simplicitas placet? Isaac ad mentem veniat,
quem in omnipotentis Dei oculis vitae suae tranquillitas
ornavit <note>(Ibid., XXIV, seq.)</note>. Laboriosa fortitudo,
ut obtineri debeat, quaeritur? Jacob ad memoriam
deducatur <note>(Ibid., XXIX, 20; XXX, 29)</note>, qui postquam
scivit fortiter servire homini, ad eam quoque
virtutem perductus est, ut non potuisset a luctante
angelo superari <note>(Ibid., XXXII, 25)</note>. Conamur carnis
illecebram vincere? Joseph ad memoriam redeat,
qui, tentante se domina, studuit carnis continentiam
etiam cum vitae periculo custodire <note>(Ibid., XXXIX, 12,
20)</note>. Unde factum est ut quia membra sua bene noverat
regere, regendae quoque omni Aegypto praeficeretur.
<pb n="0970B"/>
Mansuetudinem atque patientiam obtinere
quaerimus? Moysen ante oculos deducamus <note>(Num.
XII, 3)</note>, qui, exceptis parvulis ac mulieribus, sexcenta
millia armatorum regens, mitis fuisse describitur super
omnes homines qui habitabant super faciem orbis
terrae. Rectitudinis zelo contra vitia accendimur?
Phinees ante oculos deducatur <note>(Ibid., XXV, 7,
8, 11)</note>, qui coeuntes gladio <emph>1339</emph> transfigens,
 castitati populum reddidit, et iram Dei iratus placavit.
De spe omnipotentis Dei praesumere in dubiis
quaerimus? Josue ad memoriam revocemus <hi>(Josue
III, 5, 8)</hi>, qui, dum dubia certamina certa mente
subiit, ad victoriam sine dubietate pervenit. Jam
mentis inimicitias ponere cupimus in benignitate
animum dilatare? Samuel in cogitationem deducatur <note>(I Reg. VIII, 5)</note>,
qui, de principatu dejectus a populo,
<pb n="0970C"/>
cum idem populus peteret ut pro eo Domino
preces effunderet, respondit dicens: <hi>Absit a me hoc
peccatum in Domino, ut cessem orare pro vobis <note>(Ibid.,
XII, 23)</note>
          </hi>. Culpam quippe vir sanctus perpetrare se
credidit, si eis quos adversarios pertulerat usque ad
dejectionem, benignitatem gratiae non reddidisset in
prece. Qui rursus, cum, jubente Domino, mitteretur
ut David ungeret in regem, respondit: <hi>Quomodo
vadam? Inveniet enim me Saul, et occidet me <note>(Ibid.,
XVI, 2)</note>
          </hi>. Et tamen quia iratum Deum eidem Sauli
cognoverat, in tanto se luctu afflixerat, ut ei per
se Dominus diceret: <hi>Quousque tu Saulem luges,
cum ego illum abjecerim <note>(Ibid., 1)</note>
          </hi>? Pensemus
ergo ejus animum quantus ardor charitatis incenderat,
qui et illum flebat a quo timebat occidi. Cavere
<pb n="0970D"/>
autem volumus quem timemus? Sollicita nobis
mente pensandum est, ne si locum fortasse reperimus,
malum pro malo reddamus ipsi quem fugimus.
<pb n="0971A"/>
David ergo ad memoriam redeat, qui persequentem
se regem et invenit ut potuisset occidere, et tamen,
in ipsa feriendi potestate positus, elegit bonum quod
ipse deberet facere, non autem malum quod ille
merebatur pati, dicens: <hi>Absit a me ut mittam manum
meam in christum Domini <note>(Ibid., XXIV, 7; XXVI, 11)</note>
          </hi>.
Et cum idem Saul post ab hostibus fuisset interemptus,
eum, quem persecutorem dum viveret pertulit, flevit
occisum <note>(II Reg. I, 17)</note>. Errantibus hujus mundi
potentibus libere loqui decernimus? Joannis auctoritas
ad animum reducatur, qui, Herodis nequitiam
reprehendens, pro verbi rectitudine occidi non timuit <note>(Marc. VI, 18, 27)</note>.
Et quia Christus est veritas,
ipse ideo pro Christo, quia pro veritate, animam
posuit. Carnem jam nostram pro Deo ponere in
<pb n="0971B"/>
morte festinamus? Petrus ad mentem veniat <note>(Act.
V, 41)</note>, qui inter flagella gaudet, qui caesus principibus
resistit, qui vitam suam pro vita despicit. Cum
mortis appetitu disponimus adversa contemnere?
Paulum ante oculos deducamus, qui non solum alligari,
sed et mori paratus pro Christo, non facit pretiosiorem
animam suam quam se <note>(Act. XX, 22, 24)</note>.
Succendi cor nostrum igne charitatis quaerimus?
Joannis verba pensemus, cujus omne quod loquitur
charitatis igne vaporatur <note>(I Joan. I, seqq.)</note>.</p>
        </div3>
<div3>
          <head>22.</head>
          <p>
 Quia ergo in voce sacri eloquii cujuslibet dum
quaerimus munimen virtutis invenimus, mille clypei
pendent ex ea, omnis armatura fortium <note>(Cant. IV,
4)</note>. Si enim pugnare contra spiritalia nequitiae volumus,
in collo Ecclesiae, quae nobis sicut David turris
<pb n="0971C"/>
erecta est, id est in divino eloquio protectionis arma
requiramus, ut ex discretione praecepti, contra vitia
sumatur virtus adjutorii. Ecce enim contra aereas
potestates festinamus fortes existere? In hac turri armaturam
nostrae mentis invenimus, ut inde praecepta
conditoris, inde sumamus exempla praecedentium,
per quae contra adversarios nostros <emph>1340</emph> inexpugnabiliter
armemur. Dum enim quamlibet virtutem
subire appetis, et hanc illic a patribus jam impletam
vides, ibi armaturam tuam invenis, per quam
contra spiritalia bella muniaris. Dependent in ea
quippe mille clypei: si quis pugnare appetit, assumat,
et ex ea virtute pectus muniat, et verborum
jacula emittat.</p>
        </div3>
<div3>
          <head>23.</head>
          <p>
 Et notandum quia aedificata cum propugnaculis
<pb n="0971D"/>
suis dicitur. Hoc quippe agunt propugnacula,
quod clypei, quia utraque pugnantem muniunt. Sed
inter utraque hoc distat, quia clypeum pro nostro
munimine ubicunque volumus movemus; propugnaculo
autem defendere nos possumus, sed hoc movere
non possumus. Clypeus in manu est, nam propugnaculum
non tenetur. Quid ergo inter propugnacula
et clypeos distat, nisi quod in sacro eloquio patrum
praecedentium et miracula legimus, et virtutes
bonorum operum audimus? Ibi namque cognoscimus
<pb n="0972A"/>
quod alius potuit mare dividere, alius solem figere,
alius mortuum suscitare, alius paralyticum verbo
erigere, alius umbra aegrotos curare, alius per sua
semicinctia febribus obviare <note>(Act. XIX)</note>. Qui tamen
omnes et patientiae longanimitate mites, et zelo
rectitudinis ferventes fuerunt; verbi praedicatione
divites, simul et misericordiae largitate. Hi itaque
quam vera de Deo dixerint testantur miracula, quia
talia per illum non facerent, nisi de illo vera narrarent.
Et quam pii, quam humiles, quam benigni
exstiterint, eorum testantur operationes. Si igitur de
fide tentamur, quam ex illorum praedicatione concepimus,
loquentium miracula conspiciamus, et in fide
quam ab eis accepimus confirmamur. Quid ergo illorum
miracula, nisi nostra sunt propugnacula? Quia
<pb n="0972B"/>
et muniri per illa possumus, et tamen haec in manu
nostri arbitrii non tenemus, nam talia facere non
valemus. Clypeus vero in manu est, et defendit,
quia virtus patientiae, virtus misericordiae, praecedente
nos gratia, et in potestate est arbitrii, et a periculo
protegit adversitatis. Turris itaque nostra cum
propugnaculis suis aedificata est, in qua mille clypei
dependent, quia in Scriptura sacra et sub miraculis
patrum a jaculis adversitatis abscondimur, et
conversationis sanctae munimina etiam in manu operis
tenemus. Notandum vero quod limen portae uno
calamo mensuratur. Calamus autem in sex cubitis
et palmo tenditur, quia videlicet in Scriptura sacra
et doctrina perfectae operationis et initium supernae
contemplationis invenitur. Sin vero porta hoc loco
<pb n="0972C"/>
unusquisque praedicator accipitur, limen exterius in
porta est vita activa, limen vero interius vita contemplativa.
Per illam quippe ambulatur in fide, per
hanc vero festinatur ad speciem. Illa exterius ducit,
ut unusquisque bene vivere debeat; ista interius
perducit, ut ex bona vita ad gaudia aeterna pertingat.
Haec nos hodie tractasse sufficiat. Quia enim,
transeuntes ad alia, diu per excessum locuti sumus,
ea quae subjuncta sunt lectioni alteri reservemus,
reparandi per silentium, sperantes in Verbo, quod
vivit et regnat cum Patre in unitate Spiritus sancti,
per omnia saecula saeculorum. Amen.
</p>
        </div3>
      </div1>

<div1>
        <head>HOMILIA IV. <hi>Quatuor versibus a nono ad duodecimum allegorice aut moraliter explicatis, absolvitur.</hi> </head>
<p>
          <pb n="0972D"/> <emph>1341</emph> 1. Vir, cujus erat species quasi species
aeris,--EZECH. XL, 9:-- <hi>Mensus est vestibulum portae
octo cubitorum, et frontem ejus duobus cubitis.</hi> Ac ne
vestibulum extra portam esse crederemus, subditur:</p>
<p>IBID.-- <hi>Vestibulum autem portae erat intrinsecus.</hi> </p>
<p>Quid autem per interius vestibulum, nisi aeternae
vitae latitudo signatur, quae modo inter angustias
vitae praesentis jam per spem mente concipitur? De
qua per Psalmistam dicitur: <hi>Intrate portas ejus in
confessione, atria ejus in hymnis confessionum (Psal.
<pb n="0973A"/>
XCIX, 4)</hi>. Cum enim peccata nostra per lacrymas
confitemur, angustae vitae portam ingredimur. Sed
cum post haec ad aeternam vitam perducimur, portae
nostrae atria in confessionum laudibus intramus, quia
ibi jam angustia non erit, cum nos laetitia perpetuae
 festivitatis exceperit. Propter confessionis nostrae
angustiam Veritas dicit: <hi>Intrate per angustam portam <note>(Matth. VII, 13)</note>
          </hi>.
Et cum se Psalmista recipi in
latitudinem gaudii aeterni praesumeret, dicebat: <hi>Statuisti
in loco spatioso pedes meos <note>(Psal. XXX, 9)</note>
          </hi>. Ad
atrium ergo per portam tenditur, quia ad latitudinem
solemnitatis pertingitur ab angustia confessionis. Illa
itaque gaudia quae apud David atria, apud Ezechielem
vestibulum intrinsecus vocantur. Unde et hoc
ipsum vestibulum octo cubitis dicitur mensuratum.
<pb n="0973B"/>
Ibi enim omnes recipiendi sunt, qui nunc et in exercitio
operis laborant, et ad aeterna gaudia per contemplationis
gratiam suspirant.</p>
<div3>
          <head>2.</head>
          <p>
 Nec immerito mensura vestibuli in octo cubitis
ponitur, quia septem diebus universum tempus evolvitur.
Aeterna etenim dies, quae expleta septem dierum
vicissitudine sequitur, scilicet octava est. Unde
etiam Psalmista, resurrectionis diem considerans,
quia de extremi judicii districtione erat locuturus,
praemisit titulum, dicens: <hi>In finem Psalmus David
pro octava <note>(Psal. VI, 1)</note>
          </hi>. Ut enim quam octavam diceret
demonstraret diem illam tremendi terroris, in
Psalmi inchoatione secutus est, dicens: <hi>Domine, ne
in ira tua arguas me, neque in furore tuo corripias me <note>(Ibid., 2)</note>
          </hi>.
Modo enim quisquis per flagella corripitur,
<pb n="0973C"/>
et correptionibus emendatur, in mansuetudine
corripitur, non in ira. In districto autem illo examine
omnis argutio atque correptio furor et ira est,
quia venia post correptionem non est. Hujus octonarii
numeri causa est, quod post Sabbatum Dominus
voluit a morte resurgere. Dies quippe Dominicus,
qui tertius est a morte dominica, a conditione dierum
numeratur octavus, quia septimum sequitur.
Unde et ipsa vera Redemptoris nostri passio, et vera
resurrectio, figuravit aliquid de suo corpore in diebus
passionis suae. Sexta enim feria passus est, Sabbato
quievit in sepulcro, Dominico autem die resurrexit
a morte. Praesens etenim vita nobis adhuc sexta
est feria, quia in doloribus ducitur, et <emph>1342</emph> in
angustiis cruciatur. Sed Sabbato quasi in sepulcro
<pb n="0973D"/>
quiescimus, quia requiem animae post corpus invenimus.
Dominico vero die, videlicet a passione tertio,
a conditione ut diximus octavo, jam corpore a morte
resurgimus, et in gloria animae etiam cum carne
gaudebimus. Quod ergo mire Salvator noster fecit in
se, hoc veraciter signavit in nobis, ut nos et dolor
in sexta, et requies in septima, et gloria excipiat in
octava. Hinc per Salomonem dicitur: <hi>Da partem
septem, necnon et octo, quia ignoras quid mali futurum
sit super terram <note>(Eccle. XI, 2)</note>
          </hi>. Partem etenim septem
<pb n="0974A"/>
simul et octo damus, quando sic ea quae septem diebus
evolvuntur disponimus, ut per haec ad bona
aeterna veniamus; ut dum modo caute agitur, postmodum
venientis tremendi judicii ira devitetur. Octo
itaque cubitis vestibulum mensuratur intrinsecus,
quia per lucem quae post septem dies sequitur, latitudo
nobis aeternitatis aperitur.</p>
        </div3>
<div3>
          <head>3.</head>
          <p>
 Sed nemo ad illam venit, nisi qui hic dilectionem
Dei ac proximi devota mente tenuerit. Unde et
subditur: <hi>Et frontem ejus duobus cubitis.</hi> Frons etenim
portae est bonum meritum vitae praesentis. Sicut
enim vestibulum intrinsecus aeterna requies debet
intelligi, ita per frontem portae necesse est qualitatem
visibilis vitae signari. Frons ergo portae duobus cubitis
mensuratur, quia quisquis hic dilectionem Dei et
<pb n="0974B"/>
proximi servare studuerit, ipse ad aeternitatis atrium
pertinget. Vita igitur nostra ut duobus cubitis sit
mensurata, tendi quotidie per charitatem debet in
amorem Dei simul et proximi. Non est enim charitas
vera, si minus a duobus cubitis habet. Unde Moyses
cum per colores vestium, electorum virtutes exprimeret,
in ornamento pontificis bis tinctum coccum
jubet adhiberi <note>(Exod. XXVIII, 5)</note>. Quid namque per
coccum nisi charitas designatur, quae semper per
flammam amoris accenditur? Sed coccus bis tingitur,
quando non solum ex amore Dei, sed etiam
proximi nostra charitas inflammatur. Nam quisquis
sic amat Deum, ut commissi sibi proximi curam relinquat,
adhuc in eo coccus semel tinctus est. Et
quisquis sic amat proximum, ut imminuat desiderium
<pb n="0974C"/>
quo flagrare debet ad Deum, non est adhuc in eo
color tincturae geminatus. Debemus ergo et amare
eos cum quibus vivimus, et ad illum totis desideriis
anhelare in quo veraciter vivamus. Ecce etenim ad
fidem atque ad audiendum verbum omnipotentis Domini
nos qui religioso induti habitu videmur, ex diversa
mundi qualitate convenimus, atque ex dissimilibus
iniquitatibus in sanctae Ecclesiae concordiam
congregati sumus, ita ut jam patenter factum esse
videatur quod de promissione Ecclesiae per Isaiam
dicitur: <hi>Habitabit lupus cum agno, et pardus cum
haedo accubabit <note>(Isai. XI, 6)</note>
          </hi>. Nam per sanctae charitatis
viscera <emph>1343</emph> lupus cum agno habitat, quia hi
qui in saeculo raptores fuerunt cum mansuetis ac
mitibus in pace conquiescunt. Et pardus cum haedo accubat,
<pb n="0974D"/>
quia is qui peccatorum suorum maculis varius
fuit, cum eo qui se despicit et peccatorem fatetur
humiliari consentit. Ubi et subditur: <hi>Vitulus et leo
et ovis simul morabuntur <note>(Isai. XI, 6)</note>
          </hi>, quia is qui per
contritum cor ad quotidinaum se Deo sacrificium
praeparat, et alius qui tanquam leo ex crudelitate severiter
saeviebat, et alter qui velut ovis in innocentiae
suae simplicitate perdurat, in caulis sanctae Ecclesiae
convenerunt. Ecce qualis est charitas, quae diversitates
mentium accendit, concremat, conflat, et quasi
<pb n="0975A"/>
in unam auri speciem reformat. Sed in eo quod se
electi sic amant, ad illum necesse est ut festinent,
quem aeterno gaudio in coelis videre mereantur. Unus
est etenim Dominus ac Redemptor noster, qui et hic
electorum suorum corda ad unanimitatem ligat, et
ad supernum amorem per interna desideria semper
stimulat. Unde et illic subditur: <hi>Et puer parvulus
minabit eos <note>(Ibid.)</note>
          </hi>. Quis iste est puer parvulus, nisi
de quo scriptum est: <hi>Puer natus est nobis, filius datus
est nobis <note>(Ibid., IX, 6)</note>
          </hi>? Qui simul habitantes minat,
quia ne in terrenis rebus corda nostra inhaereant,
haec per internum desiderium quotidie inflammat.
Et hoc ipsum ejus minare est ad suum nos amorem
incessanter accendere, ne cum nos vicissim diligimus,
mente in hoc exsilio remaneamus, ne quies hujus
<pb n="0975B"/>
vitae sic placeat, ut ad oblivionem patriae perducat,
ne delectata mens prosperis torpeat. Unde et donis
suis flagella permiscet, ut nobis omne quod nos in
saeculo delectabat amarescat, et illud incendium surgat
in animo quod nos semper ad coeleste desiderium
 inquietet, excitet, atque, ut ita dicam, delectabiliter
mordeat, suaviter cruciet, hilariter contristet.
Puer ergo nos parvulus minat, quia is qui paulo minus
quam angeli minoratus est per charitatem quam
nobis tribuit, in hoc nos mundo mentem figere non
permittit. Bis tinctus itaque in nobis coccus est, si et
hic proximos nostros sicut nos diligimus, et ad auctorem
omnium cum ipsis quos diligimus festinamus.
Si igitur vita nostra de perfecta charitate bis tingitur,
frons in nobis portae duobus cubitis mensuratur.
<pb n="0975C"/>
Sive igitur doctor, seu sacrum eloquium, vel certe
fides portae nomine signetur, in mensura utriusque
cubiti charitas non inconvenienter accipitur, quam
ille vere praedicat qui Dei ac proximi amorem docet;
et ipsa est certa scientia, quam charitas aedificat;
et fides robusta est, quae se in dilectione Dei ac
proximi exercet. Sequitur:
</p>
          <p>VERS. 10.-- <hi>Porro thalami portae ad viam Orientalem,
tres hinc, et tres inde, et mensura una trium.</hi> </p>
        </div3>
<div3>
          <head>4.</head>
          <p>
 Quid thalami, quid via Orientalis designet, jam
superius diximus <note>(Hom. 3, n. 8 et seqq.)</note>, nec replicare
ea latius necessarium putamus. Sed quaerendum
nobis est quid est quod dicitur, <hi>Tres hinc, et tres
inde.</hi> Thalami quippe juxta viam Orientalem sunt
corda ferventium in amore Dei. Et sive hi qui electi
<pb n="0975D"/>
in testamento veteri fuerunt, sive qui in testamento
novo secuti sunt, nimirum constat quia omnes ex
amore Trinitatis accensi sunt. Neque enim vere Deum
diligerent, si ejusdem Trinitatis, quae Deus est,
gratiam non accepissent. Juxta viam ergo <emph>1344</emph> 
Orientalem tres hinc et tres inde sunt thalami, quia
dum inter veteres et novos patres Dominus incarnari
dignatus est, quasi in medio thalamorum via Orientalis
apparuit, qui thalami ad veram virtutum speciem
in Trinitatis sunt cognitione decorati. Sin vero
ad virtutes electorum eumdem numerum referamus,
<pb n="0976A"/>
tres sunt virtutes, sine quibus is qui aliquid operari
jam potest, salvari non potest, videlicet fides, spes,
charitas. Et quia eadem fides, spes, et charitas in
antiquis patribus quae in novis doctoribus fuit, juxta
Orientalem viam tres hinc, et tres inde thalami describuntur.</p>
        </div3>
<div3>
          <head>5.</head>
          <p>
 Vel certe quia tres patrum veterum distinctiones
fuerunt, tres quoque novorum sub gratia sequuntur.
Vetus quippe populus habuit patres ante legem,
ac deinde in lege, et postmodum prophetas. In novo
autem populo prius Hebraeorum primitiae crediderunt,
postmodum plenitudo gentium in fide secuta
est, ac deinde in fine saeculi Hebraeorum reliquiae
salvantur <note>(Rom. IX, 27)</note>. Quia ergo incarnatio Domini
et ex superiori parte patres ante legem, patres in
<pb n="0976B"/>
lege, atque ad extremum prophetas habuit, et ex
posteriore fideles ex Hebraeis, fideles ex gentibus, ac
postmodum Hebraeorum reliquias colliget, Orientalis
via tres hinc et tres inde thalamos habere memoratur.
Sed hoc quoque non inconvenienter accipimus,
si tres esse fidelium ordines dicamus. Sive namque in
veteri, seu in novo testamento, alius est ordo praedicantium,
alius continentium, atque alius bonorum
conjugum. Unde et idem propheta in superiori parte
tres viros liberatos vidit: Noe, Daniel et Job <note>(Ezech.
XIV, 14)</note>; in quibus videlicet tribus praedicatores,
continentes et conjugati signati sunt. Nam Noe arcam
in undis rexit, atque ideo figuram rectorum tenuit <note>(Genes. VII, 1, 2, seq.)</note>.
Daniel in aula regia abstinentiae
deditus fuit, et idcirco vitam continentium
<pb n="0976C"/>
signavit <note>(Dan. I, 16)</note>. Job vero in conjugio positus,
et curam domus propriae exercens, placuit Deo, per
quem digne bonorum conjugum ordo figuratur <note>(Job.
I, 8)</note>. Quia ergo etiam ante Mediatoris adventum, et
praedicatores, et continentes, ac boni conjugati fuerunt,
qui eumdem ejus adventum praestolati sunt, et
magna hunc siti desiderii videre cupierunt, et postmodum
praedicatores, et continentes, ac boni conjugati,
sicut cernimus, existunt, qui Redemptorem
nostrum non jam desiderant incarnandum, sed in
majestatis suae gloria contemplandum, Orientalis
via tres hinc, et tres inde thalamos habet, juxta
Psalmistae vocem, qui de eadem via, videlicet Redemptore
nostro, dicit: <hi>In circuitu ejus tabernacula
ejus <note>(Psal. XVII, 12)</note>
          </hi>.
<pb n="0976D"/>
</p>
        </div3>
<div3>
          <head>6. </head>
          <p>
Sed pensandum nobis est sollicita intentione
quod dicitur, quia <hi>mensura una trium.</hi> Cum enim
longe sit a continentibus et tacentibus excellentia
praedicatorum, et valde a conjugatis distet eminentia
continentium, quid est quod una mensura dicitur
trium? Conjugati quippe quamvis et bene agant, et
omnipotentem Deum videre desiderent, domesticis
tamen curis occupantur, et necessitate cogente, in
utroque mentem dividunt. Continentes autem ab hujus
mundi actione remoti sunt, et voluptatem carnis
etiam a licito conjugio restringunt, nulla conjugis,
<pb n="0977A"/> <emph>1345</emph> 
 nulla filiorum cura, nullis noxiis ac difficilibus
rei familiaris cogitationibus implicantur.
Praedicatores vero non solum se a vitiis coercent,
sed etiam alios peccare prohibent, ad fidem ducunt,
in studio bonae conversationis instruunt. Quomodo
ergo una eorum mensura est, quorum vitae aequalitas
una non est? Sed mensura una trium est, quia etsi
in eis meritorum magna est diversitas, tamen distantia
in fide in qua tenduntur non est. Nam eadem fides
quae istos solidat in maximis, illorum infirmitatem
continet in parvis. Vel certe trium una mensura
est, quia in retributione ultima quamvis eadem dignitas
omnibus non sit, una tamen erit omnibus vita
beatitudinis. Unde et per semetipsum Dominus dicit: <hi>In domo Patris mei mansiones multae sunt 
 <note>(Joan. XIV, 2)</note>
          </hi>.
<pb n="0977B"/>
Sed tamen qui in vineam ducti sunt, quamvis diversis
horis venerint, unum denarium perceperunt <note>(Matth. XX, 9)</note>.
Qua itaque ratione conveniant mansiones
multae cum uno denario, nisi quia diversae
quidem beatorum civium dignitates erunt, sed tamen
una quies aeternae retributionis? Nam etsi dispar erit
meritum singulorum, non erit diversitas gaudiorum,
quia etsi alter minus atque alius amplius exsultat,
omnes tamen unum gaudium de conditoris sui visione
laetificat.</p>
        </div3>
<div3>
          <head>7.</head>
          <p>
 Hoc quoque est, sive de veteribus, seu de novis
patribus sentiendum, quia Orientalis via cum tres
hinc et tres inde thalamos habeat, mensura una
trium est, quoniam ipsa fides atque ipsum meritum
tenuit corda praecedentium quae replevit corda sequentium
<pb n="0977C"/>
sub testamento novo positorum, sicut et
per Paulum dicitur: <hi>Habentes autem eumdem spiritum
fidei, sicut scriptum est: Credidi, propter quod
locutus sum <note>(Psal. CXV, 1)</note>
          </hi>: <hi>et nos credimus, propter
quod et loquimur <note>(II Cor. IV, 13)</note>
          </hi>. Spiritales quippe
illi patres omnipotentem Deum Trinitatem ita esse
crediderunt, sicut eamdem Trinitatem novi patres
aperte locuti sunt. Isaias namque audivit angelica
agmina in coelo clamantia: <hi>Sanctus, sanctus, sanctus
Dominus Deus sabaoth <note>(Isai. VI, 3)</note>
          </hi>. Ut enim personarum
trinitas monstraretur, tertio sanctus dicitur;
sed ut una esse substantia Trinitatis appareat, non
Domini sabaoth, sed Dominus Deus sabaoth esse
perhibetur. Quod David quoque similiter sentiens,
ait: <hi>Benedicat nos Deus, Deus noster, benedicat nos
<pb n="0977D"/>
Deus <note>(Psal. LXVI, 8)</note>
          </hi>. Qui cum tertio dixisset Deum,
ut unum esse hunc ostenderet, subdidit: <hi>Et metuant
eum omnes fines terrae.</hi> Paulus quoque loquitur dicens: <hi>Quoniam ex ipso, et per ipsum, et in ipso sunt
omnia 
 <note>(Rom. XI, 36)</note>
          </hi>. Ex ipso, videlicet ex Patre;
per ipsum, per Filium; in ipso autem, in Spiritu
sancto. Qui cum ipsum tertio dixisset, adjunxit: <hi>Ipsi
gloria in saecula saeculorum. Amen <note>(Ibid.)</note>
          </hi>. Qui enim
non dixit, ipsis, sed ipsi, dicendo ter ipsum, distinxit
personas, et subjungendo <hi>Ipsi gloria,</hi> non divisit
substantiam. Quia itaque una est veterum ac
<pb n="0978A"/>
novorum patrum fides, recte thalamorum describitur
mensura una trium. Quod verbis aliis replicatur
cum subditur:
</p>
          <p>IBID.-- <hi>Et mensura una frontium ex utraque
parte.</hi> </p>
        </div3>
<div3>
          <head>8.</head>
          <p>
 Ex utraque enim parte est una mensura frontium,
quia patres nostri vel prius a veteri, vel nunc
a novo testamento venientes, in una Mediatoris fide
conveniunt. Qui pro eo quod charitate pleni sunt, <emph>1346</emph> 
 carnem suam abstinentia edomant, corda
audientium praedicationis lumine illustrant, signa
faciunt, virtutes operantur, per hoc quod eorum
bona nobis foris innotescunt, non immerito hujus
coelestis aedificii frontes vocantur. Omne enim
quod nunc in aperto ostenditur, frons est, ut illud
<pb n="0978B"/>
sit vestibulum aedificii, quod nobis interius reservatur.
Unde et sanctae Ecclesiae in Canticis canticorum
dicitur: <hi>Sicut cortex mali punici genae tuae, absque
occultis tuis <note>(Cant. VI, 6)</note>
          </hi>. Genae quippe sunt sanctae
Ecclesiae spirituales patres, qui nunc in ea miraculis
coruscant, et velut in ejus facie venerabiles apparent.
Cum enim videmus multos mira agere, ventura
prophetare, mundum perfecte relinquere, coelestibus
desideriis ardere, sicut cortex mali punici
sanctae Ecclesiae genae rubent. Sed quid istud est
omne quod miramur in illius rei comparatione de
qua scriptum est: <hi>Quod oculus non vidit, nec auris
audivit, nec in cor hominis ascendit, quae praeparavit
Deus diligentibus se <note>(I Cor. II, 9; Isai. LXIV, 4)</note>
          </hi>? Bene
ergo, cum miraretur genas Ecclesiae, subdidit:
<pb n="0978C"/> <hi>Absque occultis tuis 
 <note>(Cant. VI, 6)</note>
          </hi>. Ac si aperte diceretur:
Ea quidem quae in te non latent magna
sunt, sed illa valde ineffabilia, quae latent. Sequitur:
</p>
          <p>VERS. 11.-- <hi>Et mensus est latitudinem liminis portae
decem cubitorum, et longitudinem portae tredecim cubitorum.</hi> </p>
        </div3>
<div3>
          <head>9.</head>
          <p>
 Multa superius de portae significatione jam diximus,
sed unum tenere aliquid debemus per quod
possit et caetera lectoris prudentia penetrare. Dictum
quippe est per portam Scripturam sacram posse
figurari. Sed hoc nobis modo laboriose discutiendum
est, cur latitudo liminis portae decem cubitis, et longitudo
portae tredecim mensuratur. Hoc autem loco
longitudo portae altitudo dicitur, sicut nos longae
<pb n="0978D"/>
staturae dicimus quem altum videmus. Nam longitudo
portae dici in transversum non potest, cujus
latitudo per decem cubitos demonstratur. Quid ergo
latitudo liminis portae, nisi lex testamenti veteris
fuit, et longitudo portae, nisi gratia testamenti novi?
Quia videlicet Scriptura sacra dum per testamentum
vetus crimina operum compescuit, dari decimas
praecepit <note>(Deut. XII, 6)</note>, quasi per mandata humilia
in liminis latitudine jacuit. Sed dum per testamentum
novum cogitationes pravas coercuit, derelinqui
omnia, et pro Deo vitam corporis jussit
<pb n="0979A"/>
cum praesenti saeculo despici <note>(Matth. XV, 19;
Marc. VII, 21; Luc. IX, 24)</note>, quasi porta nostra
in longitudinis altitudinem surrexit. Minora
quippe praecepta Israelitico populo per legem data
sunt: unde et eidem populo Moyses in campo locutus
est <note>(Exod. XIX, 7, seq.)</note>. Altiora Dominus sanctis
apostolis dedit, unde et eos de mandatis vitae in
monte docuit. Dum vero Redemptor noster per
Evangelium dicit: <hi>Nolite putare quoniam veni solvere
legem aut prophetas; non veni solvere, sed adimplere <note>(Matth. V, 17)</note>
          </hi>.
Adimplere enim venerat legem qui
legis justitiae gratiam addidit, ut quod illa jubebat
in minimis, ipse perfici adjuvaret in summis, et
quod illa coercebat ab opere, ipse resecaret a corde.
Intellecta ergo lex, quae in latitudine jacuit, in altitudinem
<pb n="0979B"/>
surrexit. Ipsa enim Dei cognitio quae apud
illam in spiritalibus patribus fuit, nota omni Hebraeorum
populo non fuit. Nam omnipotentem Deum,
sanctam videlicet Trinitatem, cum prophetae praedicarent, <emph>1347</emph> 
 populus ignorabat; solum Decalogum
 tenebat in lege, fidem Trinitatis nesciens.
Mensuratur ergo latitudo liminis portae decem cubitis,
quia durus ille populus, subtilitatem fidei
ignorans, mandatis serviebat Decalogi. Mensuratur
vero longitudo portae tredecim cubitis, quia per testamentum
novum in corde fidelis populi super
mandata Decalogi, quae verius custodit, cognitio
Trinitatis crevit. Et eo mandata legis perficit,
quo Trinitatem esse omnipotentem Dominum
credit.
<pb n="0979C"/>
</p>
        </div3>
<div3>
          <head>10. </head>
          <p>
Ubi et quaeri rationabiliter potest cur istam
latitudinem liminis portae, quam superius dixerat
uno calamo mensurari, inferius subjunxit quod decem
cubitis mensuretur, ac deinde subditur quod
longitudo portae tredecim sit cubitis mensurata.
Unus etenim calamus, sicut jam saepe dictum est,
sex cubitos habet et palmum, decem vero cubiti jam
mensuram suam super calamum tenent, tredecim
vero amplius quam decem. Quid est ergo quod prius
uno calamo limen portae, postmodum latitudo ejus
decem cubitis, ad extremum quoque longitudo portae
tredecim mensuratur, nisi quod sancti patres, quos
per sanctam Scripturam ante legem fuisse cognoscimus,
unum quidem omnipotentem Deum, sanctam
videlicet Trinitatem esse noverunt, sed eamdem Trinitatem
<pb n="0979D"/>
quam cognoverunt aperte minime praedicaverunt?
Qui ejus jussionibus obedientes, et vitae
munditiam conservantes, quasi in sex cubitis calami
habuerunt perfectionem operis, et saepe angelos
videntes habuerunt palmum contemplationis. Data
autem lege, rudis ille Hebraeorum populus mandata
<pb n="0980A"/>
Decalogi servare conatus est, sed tamen de cognitione
sanctae Trinitatis eruditus non est. Et quamvis
hanc spiritales patres perfecte cognovissent, multitudo
tamen magna Synagogae nec invenire mysterium
Trinitatis potuit, nec quaerere scivit.</p>
        </div3>
<div3>
          <head>11.</head>
          <p>
 Superveniente autem gratia per testamentum
novum, omnis fidelis populus unum Deum Trinitatem
esse cognovit, et virtutem Decalogi in ejus
agnitione complevit. Prius ergo limen portae mensuratur
calamo uno, postmodum latitudo ejus cubitis
decem, atque ad extremum longitudo portae cubitis
tredecim, quia et sanctis patribus ante legem
activa et contemplativa vita non defuit, et sub legis
Decalogo populus divinae substantiae mysterium
nesciens, in mandatorum latitudinem servivit. Et nunc
<pb n="0980B"/>
sub gratia, custoditis verius Decalogi praeceptis, omnis
qui ad fidem venerit sanctae Trinitatis mysterium
cognoscit.</p>
        </div3>
<div3>
          <head>12.</head>
          <p>
 Qua in re hoc quoque nobis sciendum est
quia et per incrementa temporum crevit scientia spiritalium
patrum. Plus namque Moyses quam Abraham,
plus prophetae quam Moyses, plus apostoli
quam prophetae in omnipotentis Dei scientia eruditi
sunt. Fallor si haec ipsa Scriptura non loquitur: <hi>Pertransibunt,</hi> 
 inquit, <hi>plurimi, et multiplex erit scientia <note>(Dan. XII, 4)</note>
          </hi>.
Sed haec eadem quae de Abraham,
Moyse, prophetis et apostolis diximus, ex ejusdem
Scripturae <emph>1348</emph> verbis, si possumus, ostendamus.
Quis enim nesciat quia Abraham cum Deo locutus
est <note>(Genes. XII, seq.)</note>? et tamen ad Moysen Dominus
<pb n="0980C"/>
dicit: <hi>Ego sum Deus Abraham, Deus Isaac, et Deus
Jacob, et nomen meum Adonai non indicavi eis <note>(Exod.
VI, 3; Ibid., III, 6)</note>
          </hi>? Ecce plus Moysi quam Abrahae
innotuerat, qui illud de se Moysi indicat quod se
Abrahae non indicasse narrabat. Sed videamus si
prophetae plus quam Moyses divinam scientiam apprehendere
potuerunt. Certe Psalmista dicit: <hi>Quomodo
dilexi legem tuam, Domine? tota die meditatio mea
est <note>(Psal. CXVIII, 97)</note>
          </hi>. Atque subjunxit: <hi>Super omnes docentes
me intellexi; quia testimonia tua meditatio mea
est <note>(Ibid., 99)</note>
          </hi>. Et iterum: <hi>Super seniores intellexi <note>(Ibid., 100)</note>
          </hi>.
Qui ergo legem meditari se memorat,
et super omnes docentes se ac super seniores intellexisse
testatur, quia divinam scientiam plus quam
Moyses acceperat manifestat. Quomodo autem ostensuri
<pb n="0980D"/>
sumus quia plus sancti apostoli edocti sunt
quam prophetae? Certe Veritas dicit: <hi>Multi reges et
prophetae voluerunt videre quae videtis, et audire quae
auditis, sed non viderunt <note>(Luc. X, 24)</note>
          </hi>. Plus ergo
quam prophetae de divina scientia noverunt, quia
quod illi solo spiritu viderunt, isti etiam corporaliter
<pb n="0981A"/>
viderunt. Impleta itaque est ea, quam superius diximus,
Danielis sententia: <hi>Quia pertransibunt plurimi,
et multiplex erit scientia <note>(Dan. XII, 4)</note>
          </hi>. Mensura ergo
calami, qui est sex cubitorum et palmi, ducatur ad
cubitos decem; et mensura decem cubitorum ad
extremum surgat in tredecim, quia quanto mundus
ad extremitatem ducitur, tanto nobis aeternae scientiae
aditus largius aperitur. Sequitur:
</p>
          <p>VERS. 12.-- <hi>Et marginem ante thalamos cubiti
unius.</hi> </p>
        </div3>
<div3>
          <head>13.</head>
          <p>
 Sicut saepe diximus, thalami corda electorum
sunt, omnipotentis Dei amore ferventia. Quid ergo
per marginem ante thalamos, nisi fides exprimitur?
quia nisi prius ipsa teneatur, nullo modo ad spiritalem
amorem pertingitur. Non enim charitas fidem,
<pb n="0981B"/>
sed fides charitatem praecedit. Nemo enim potest
amare quod non crediderit. Margo itaque est ante
thalamos, fides ante ardorem charitatis, quia, sicut
dictum est, nisi ea quae audis credideris, ad amorem
eorum quae audieris nullatenus inflammaberis.
Sed margo ante thalamos cubiti unius est, quia tunc
fides corda audientium in amore Deo copulat, quando
per errores et schismata divisa non est, sed in
unitate perdurat, ut videlicet margo unius cubiti
audientis animum ad thalamum perducat, quia coelestis
sponsi speciem quam hic praedicat postmodum
in coelestibus demonstrat. Ubi et bene subditur:
</p>
          <p>IBID.-- <hi>Et cubitus unus finis utrinque.</hi> </p>
        </div3>
<div3>
          <head>14.</head>
          <p>
 Utrinque autem dicitur, ac si dicatur utrique,
<pb n="0981C"/>
scilicet limini et portae. Per latitudinem quippe liminis
et longitudinem portae vetus ac novum testamentum
diximus designari. Ad extremum vero additur
quod cubitus unus sit finis utrinque, quia videlicet
et testamentum vetus unum nobis Mediatorem
Dei et hominum nuntiavit, et testamentum novum
eumdem nobis <emph>1349</emph> nuntiat in aeterna claritate
venturum, quem jam pro nobis cognovimus incarnatum.
Cubitus ergo unus finis utrorumque est,
quia et quem lex praedixit in carne apparuit, et ipse
quem nunc Testamentum Novum loquitur, in gloria
majestatis apparebit. Et tunc utrorumque finis erit,
cum visus in divinitatis suae potentia, omnia quae
sunt praedicta compleverit. Scriptum namque est: <hi>Finis legis Christus ad justitiam credenti 
 <note>(Rom. X, 4)</note>
          </hi>.
<pb n="0981D"/>
Finis videlicet, non qui consumit, sed qui perficit.
Tunc etenim legem perfecit, cum, sicut lex praedixerat,
incarnatus apparuit. Sed adhuc de ejus judicio
multa Novum Testamentum loquitur, adhuc
multa de regno illius narrat, quae necdum videmus
impleta. Ecce quotidie Evangelium legitur, ventura
vita praedicatur. Tunc ergo erit et novi testamenti
finis, cum ea quae de se promisit Dominus compleverit.</p>
        </div3>
<div3>
          <head>15.</head>
          <p>
 Finietur vero testamentum novum, quia perficietur.
<pb n="0982A"/>
Nam cum ipse de quo loquitur visus fuerit,
ejusdem testamenti verba cessabunt. Unde et sanctae
Ecclesiae veri luminis diem quasi tempus vernale
praestolanti, per sponsi vocem dicitur: <hi>Surge, propera,
amica mea, columba mea, formosa mea, et veni. Jam
enim hiems transiit, imber abiit et recessit, flores apparuerunt
in terra <note>(Cant. II, 10, 11)</note>
          </hi>. Sive enim sancta
Ecclesia, seu unaquaeque electa anima, coelesti sponso
est amica per amorem, columba per spiritum, formosa
per morum pulchritudinem. Quae cum jam de
corruptione carnis educitur, ei procul dubio hiems
transit, quia praesentis vitae torpor abscedit. Imber
quoque abit et recedit, quia cum ad contemplandum
in sua substantia omnipotentem Deum educitur, jam
verborum guttae necessariae non erunt, ut pluvia
<pb n="0982B"/>
debeat praedicationis infundi. Nam quod minus audire
potuit, amplius videbit. Tunc apparent flores in terra,
quia cum de aeternae beatitudinis vita quaedam suavitatis
primordia praegustare anima coeperit, quasi jam
in floribus odoratur exiens, quod postquam egressa
fuerit, in fructu uberius habebit. Unde et illic subditur: <hi>Tempus putationis advenit 
 <note>(Ibid., II, 12)</note>
          </hi>. In
putatione quippe sarmenta sterilia reciduntur, ut ea
quae praevalent uberius fructum ferant. Nostrae itaque
putationis tempus tunc advenit quando infructuosam
ac noxiam corruptionem carnis deserimus, ut ad
fructum animae pervenire valeamus. Qui fructus nobis
erit uberrimus, visio unius. Cubitus ergo unus
est finis utrinque, quia unus est ille qui dixit: <hi>Singulariter
sum ego donec transeam <note>(Psal. CXL, 10)</note>
          </hi>.
<pb n="0982C"/>
Qui solus cum Patre et sancto Spiritu praesidet in
coelo, sicut passer unicus in aedificio <note>(Psal. CI, 8)</note>.
Quemadmodum implevit legem per mysterium
incarnationis et perfectae humanitatis suae, ita testamenti
novi promissa impleturus est per ostensam
gloriam claritatis suae.</p>
        </div3>
<div3>
          <head>16.</head>
          <p>
 Hunc unum nobis cubitum mensura quoque
arcae locuta est. Arca enim, quae trecentis cubitis
fieri in longitudine jussa est, sexaginta vero in
latitudine, triginta autem in altitudine <note>(Genes. VI, 15)</note>,
in uno est cubito consummata. Quid enim per arcam
nisi sancta Ecclesia figuratur, quae inferius ampla
est, superius angusta? Quae a trecentis, et sexaginta,
ac triginta cubitis ad unum cubitum colligitur, quia
ab ea latitudine quam sancta Ecclesia in membris
<pb n="0982D"/>
suis adhuc infirmantibus habet <emph>1350</emph> paulisper
angustata, et in altum proficiens, ad unum tendit.
Ipsa enim ratio exigit ut credamus quod in illa arcae
latitudine omnes bestiae, cuncta quadrupedia atque
reptilia in inferioribus fuerunt, homines atque volatilia
nimirum in superioribus. Juxta superiorem etenim
partem fenestra fuit in latere, de qua corvum et
columbam dimisit homo, ut si jam diluvii transissent
aquae, cognosceret. Et quia arca eadem in uno fuit
cubito consummata, homines et volatilia juxta cubitum
<pb n="0983A"/>
fuerunt. Recte itaque per arcam universa Ecclesia
designatur, quae adhuc in multis suis carnalibus
lata est, in paucis spiritalibus angusta. Et quia ad
unum hominem, qui est sine peccato, colligitur, quasi
in uno cubito consummatur.</p>
        </div3>
<div3>
          <head>17.</head>
          <p>
 Videmus etenim multos intra ejusdem sanctae
Ecclesiae sinum in superbia erigi, in carnis voluptate
dissolvi, acquirendis terrenis rebus inhiare, imperante
avaritia maria transire, deservire iracundiae,
jurgiis vacare, proximos quos praevalent laedere. Sed
quia eos adhuc sancta Ecclesia tolerat ut convertantur,
quasi in arcae latitudine deorsum bestiae morantur.
Videmus alios jam aliena non quaerere, illatam
injuriam aequanimiter portare, rebus propriis esse
contentos, humiliter vivere. Sed quia isti jam
<pb n="0983B"/>
pauci sunt, angustatur arca. Alios autem conspicimus
etiam possessa relinquere, nullum terrenis
rebus studium dare, inimicos diligere, carnem a
cunctis voluptatibus domare, motus omnes sub rationis
judicio premere, per coeleste desiderium contemplationis
penna sublevari. Sed quia tales quique valde
rari sunt, jam arca juxta cubitum ducitur, ubi homines
et volatilia continentur. Quaeratur tamen si
quis in eis esse valeat sine peccato, et nullus invenitur.
Quis itaque homo sine peccato est, nisi ille qui
in peccatis conceptus non est? In uno ergo cubito
consummatur arca, quia unus est auctor et Redemptor
sanctae Ecclesiae sine peccato, ad quem et per
quem omnes proficiunt, qui se esse peccatores noverunt.
Dicatur itaque de limine et porta: <hi>Et cubitus
<pb n="0983C"/>
unus, finis utrinque,</hi> quia cum unus Mediator Dei et
hominum homo Christus Jesus in majestate sua apparuerit,
omnia utriusque testamenti quae praedicta et
promissa sunt complebit.</p>
        </div3>
<div3>
          <head>18.</head>
          <p>
 Sin vero utraque hoc loco marginem ac thalamos
memorat, neque hoc ab hac sententia abhorret,
quia cum majestas Redemptoris nostri nobis fuerit
ostensa, finitur fides, cum jam coeperit videre homo
quod credidit. Et ad finem suum perveniunt thalami,
quia corda fidelium incomparabiliter longe quam
modo sunt, in amore illius perficiuntur. Cubitus
ergo unus finis utrinque est, quia unius Domini
et Salvatoris visio in electis suis fidem finit, et charitatem
perficit.</p>
        </div3>
<div3>
          <head>19.</head>
          <p>
 Considerare libet qui nos sumus qui ista tractamus.
<pb n="0983D"/>
Certe ex gentibus venimus, certe parentes
nostri lignorum ac lapidum cultores fuerunt. Unde
ergo hoc nobis, ut ea quae nunc usque Hebraei
nesciunt Ezechielis prophetae tam profunda mysteria
rimemur? Agamus ergo gratias uni, qui cuncta quae
de eo in sacro eloquio scripta sunt opere implevit,
ut quae intelligi audita non poterant, visa panderentur.
Ibi quippe incarnatio, ibi passio, ibi mors, ibi resurrectio,
ibi <emph>1351</emph> ascensio illius continetur. Sed quis
nostrum haec audita crederet, nisi facta cognovisset?
<pb n="0984A"/>
Signatum ergo librum, sicut in Joannis Apocalypsi
legitur <note>(Apoc. V, 3, 5)</note>, quem aperire et legere nemo
poterat, leo de tribu Juda aperuit, quia omnia ejus
nobis mysteria in sua passione ac resurrectione
patefecit. Et per hoc quod infirmitatis nostrae
mala pertulit, suae nobis potentiae et claritatis bona
monstravit.</p>
        </div3>
<div3>
          <head>20.</head>
          <p>
 Caro enim factus est, ut nos spiritales faceret;
benigne inclinatus est, ut levaret; exiit, ut
introduceret; visibilis apparuit, ut invisibilia monstraret;
flagella pertulit, ut sanaret; opprobria et
irrisiones sustinuit, ut ab opprobrio aeterno liberaret;
mortuus est, ut vivificaret. Agamus ergo gratias
vivificanti et mortuo, et ideo amplius vivificanti, quia
mortuo. Unde bene salutem nostram, et passionem
<pb n="0984B"/>
illius Isaias contemplatus ait: <hi>Ut faciat opus suum,
alienum opus ejus; ut operetur opus suum, peregrinum
est opus ejus ab eo <note>(Isai. XXVIII, 21)</note>
          </hi>. Opus etenim
Dei est animas quas creavit colligere, et ad aeternae
lucis gaudia revocare. Flagellari autem <emph>1352</emph> atque
sputis illini, crucifigi, mori, atque sepeliri, non hoc
in sua substantia opus Dei est, sed opus hominis
peccatoris, qui haec omnia meruit per peccatum. <hi>Sed peccata nostra ipse pertulit in corpore suo super
lignum 
 <note>(I Petr. II, 24)</note>
          </hi>. Et qui in natura sua manet
semper incomprehensibilis, in natura nostra comprehendi
dignatus est ac flagellari, quia nisi ea quae
erant infirmitatis nostrae susciperet, nunquam nos ad
suae fortitudinis potentiam sublevaret. Ut ergo faciat
opus suum, alienum opus ejus; et ut operetur opus
<pb n="0984C"/>
suum, peregrinum est opus ejus ab eo, quia incarnatus
Deus, ut nos ad suam justitiam colligeret, dignatus
est pro nobis tanquam peccator homo vapulare.
Et alienum opus fecit ut faceret proprium, quia per
hoc quod infirmans mala nostra sustinuit, nos qui
creatura illius sumus, ad fortitudinis suae gloriam
perduxit, in qua vivit et regnat cum Deo Patre in unitate
Spiritus sancti Deus, per omnia saecula saeculorum.
Amen.
</p>
        </div3>
      </div1>

<div1>
        <head>HOMILIA V. <hi>Ab extrema duodecimi versus parte ad decimum septimum, Ezechielis cap. quadragesimum exponitur, ac de contemplatione praesertim disseritur.</hi> </head>
 <emph>1351</emph>
<div3>
          <head>1.</head>
          <p>
 Memoratis superius thalamis, propheta
subjungit, quia thalami sex cubitorum erant hinc et
<pb n="0984D"/>
inde. Qua in re magna nobis quaestio generatur, cur
superius thalamum uno calamo mensuratum dixit,
quem videlicet calamum sex cubitos et palmum habere
perhibuit, atque inferius thalamos sex solummodo
dicit cubitis mensurari. Si enim non calamo, sed sex
cubitis mensurantur, palmus deest, qui superius in
mensura calami dicebatur adesse. Sed si thalami
sunt sensus atque cogitationes fidelium, in quibus
castae animae conditori suo in amore junguntur, et
per sex cubitos perfecta operatio, per palmum vero
<pb n="0985A"/>
inchoatio contemplationis exprimitur, sanctae universalis
Ecclesiae debemus membra conspicere, et citius
invenimus quia sunt in ea thalami uno calamo, et
sunt alii sex tantummodo cubitis mensurati. Nam
fideles quidam in illa omnipotentem Deum ita amant, ut
et in opere perfecti sint, et in contemplatione suspensi.
Hi profecto calamum in mensura habent, quia et
sex cubitos operationis, et palmum contemplationis
possident. Quidam vero omnipotentem quidem Deum
diligunt, et perfecte in bonis operibus exercentur,
sed tamen contemplari ejus magnitudinem subtiliori
intellectu nesciunt. Amant autem, sed investigare
gaudia ejus claritatis ignorant. Hi itaque sex cubitos
habent et palmum non habent, quia ei jam per
amorem juncti sunt, sed ex contemplatione disjuncti.
<pb n="0985B"/>
Qui tamen thalami post commemorationem cubiti
unius hinc et inde esse referuntur, quia videlicet in
amore <emph>1352</emph> auctoris ac Redemptoris nostri fideles
animae et ex Judaico populo et ex gentilitate convenerunt.</p>
        </div3>
<div3>
          <head>2.</head>
          <p>
 Unde et idem Redemptor noster, cum, <hi>Asellum
sedens, Jerusalem tenderet,</hi> sicut evangelista testatur, <hi>multi vestimenta sua straverunt in via; alii autem
frondes caedebant de arboribus, et sternebant in via; et
qui praeibant et qui sequebantur clamabant, dicentes:
Hosanna, benedictus qui venit in nomine Domini <note>(Marc. XI, 7, seq.)</note>
          </hi>.
Salvator enim noster asellum
sedens Jerusalem tendit, quando uniuscujusque fidelis
animam regens, videlicet jumentum suum, ad
pacis intimae visionem ducit. Jumentum sedet etiam
cum sanctae Ecclesiae universaliter praesidet, eamque
<pb n="0985C"/>
in supernae pacis desiderium accendit. Multi autem
vestimenta sua in via sternunt, quia corpora sua
per abstinentiam domant, ut ei iter ad mentem parent,
vel exempla bona sequentibus praebeant. Alii autem
ramos vel frondes de arboribus caedunt et sternunt
in via, quia in doctrina veritatis verba atque sententias
patrum ex eorum eloquio decerpunt, et haec
in via Dei ad auditoris animum venientes humili
praedicatione submittunt. Quod indigni quoque et nos
modo facimus. Nam cum patrum sententias in sermone
exhortationis assumimus, frondes de arboribus
caedimus, ut has in via Dei omnipotentis sternamus.
Sed qui praeibant et qui sequebantur clamabant:
Hosanna. Praecessit quippe Judaicus populus, secutus
est gentilis. Et quia omnes electi, sive qui in Judaea
<pb n="0985D"/>
esse potuerunt, sive qui nunc in Ecclesia existunt,
in Mediatorem Dei <emph>1353</emph> et hominum crediderunt
et credunt, qui praeeunt et qui sequuntur Hosanna
clamant. Hosanna autem Latina lingua, salva nos
dicitur. Ab ipso enim salutem et priores quaesierunt,
<pb n="0986A"/>
et praesentes quaerunt; et benedictum qui venit in
nomine Domini confitentur, quoniam una spes, una
fides est praecedentium atque sequentium populorum.
Nam sicut illi exspectata passione ac resurrectione
ejus sanati sunt, ita nos praeterita passione illius ac
permanente in saecula resurrectione salvamur. Quem
enim priores nostri ex Judaico populo crediderunt
atque amaverunt venturum, hunc nos et venisse
credimus et amamus, ejusque desiderio accendimur,
ut eum facie ad faciem contemplemur. Thalami ergo
ejus hinc et inde sunt, quia corda amantium fidem
quae in illo est et a priori parte saeculi et ab ultima
complectuntur. Sequitur:
</p>
          <p>VERS. 13.-- <hi>Et mensus est portam a tecto thalami
usque ad tectum ejus, latitudinem viginti et quinque
<pb n="0986B"/>
cubitorum.</hi> </p>
        </div3>
<div3>
          <head>3.</head>
          <p>
 Saepe jam diximus, portam fidem, et per eamdem
fidem ipsum Dominum ac Redemptorem nostrum,
Mediatorem Dei et hominum Jesum Christum
posse signari, quia per fidem quae in eo est introitus
ad vitam patet. Sed etiam Scripturam sacram, quae
nobis eamdem ipsam fidem in Redemptoris nostri
intellectum aperit, non immerito portam accipimus,
quia, ea ut oportet cognita, ad intelligenda invisibilia
intramus. Si igitur hoc in loco, ut praediximus,
porta Scriptura accipitur, quaerendum est quid per
tectum thalami, quid per tectum portae signetur. Sed
habet thalamus tectum, quia operta est mens amantium,
et adhuc fervor amoris in occulto est. Habet
quoque et porta tectum, quia Scriptura tota quidem
propter nos scripta est, sed non tota intelligitur a
<pb n="0986C"/>
nobis.</p>
        </div3>
<div3>
          <head>4.</head>
          <p>
 Multa quippe in illa ita aperte scripta sunt, ut
pascant parvulos; quaedam vero obscurioribus sententiis
velantur, ut exerceant fortes, quatenus cum
labore intellecta plus grata sint. Nonnulla autem ita
in ea clausa sunt, ut dum ea non intelligimus,
agnoscentes infirma nostrae caecitatis, ad humilitatem
magis quam ad intelligentiam proficiamus. Sunt
enim quaedam quae ita de coelestibus loquuntur, ut
solis illis supernis civibus in patria sua persistentibus
pateant, necdumque nobis peregrinantibus reserentur.
Nam si quis ad urbem incognitam pergens
multa de illa in via audiat, quaedam quidem ex ratione
colligit, quaedam vero, quia necdum videt,
nullo modo cognoscit; ipsi vero cives qui in ea sunt,
<pb n="0986D"/>
et quae de illa tacentur vident, et quae de illa dicuntur
intelligunt. Nos igitur in via adhuc sumus, multa
de illa coelesti patria audimus, alia jam per spiritum
et rationem intelligimus, quaedam vero non intellecta
veneramur. Unde et de eodem sacro eloquio scriptum
<pb n="0987A"/>
est: <hi>Extendens coelum sicut pellem, qui tegis in aquis
superiora ejus <note>(Psal. CIII, 2)</note>
          </hi>. Coelum quippe sicut
pellis extenditur, quia per ora mortalium Scriptura
sacra nobis in expositionibus explicatur. Sed sunt
aquae in coelo, superiores videlicet multitudines, id
est angelorum agmina, in quibus ejusdem coeli teguntur
superiora, quia ea quae <emph>1354</emph> in sacro eloquio
altiora et obscuriora sunt, angelicis solummodo
spiritibus patent, et nobis adhuc incognita perdurant.
Habet ergo thalamus tectum, quia nescit adhuc
proximus quantum amatur a proximo. Porta quoque,
id est sacrum eloquium habet tectum, quia
necdum omnia penetrare intellectu possumus quae
de coelestibus audimus.</p>
        </div3>
<div3>
          <head>5.</head>
          <p>
 Restat ergo ut in his quae intelligimus in profectu
<pb n="0987B"/>
quotidie charitatis ambulemus. Et quamvis in
nobis proximi quoque nostri non videant quantum
diligantur a nobis, atque in sacro eloquio ea quae
necdum intelligimus humiliter veneremur, in his tamen
ad quae intelligendo pervenimus, dilatari per
bonam operationem debemus. Unde et dicitur: <hi>Et
mensus est portam a tecto thalami, usque ad tectum
ejus, latitudinem viginti et quinque cubitorum.</hi> Quinque
enim carnis sensibus praediti sumus, videlicet visu,
gustu, olfactu, auditu atque tactu. Idem vero quinarius
numerus, per semetipsum multiplicatus, ad vigesimum
et quia tum numerum surgit. Operari autem
exterius quiddam de mandatis coelestibus sine istis
corporeis quinque sensibus non valemus. His quippe
officiis suis judex animus interius praesidet, et quid
<pb n="0987C"/>
exterius agere juste vel misericorditer possit, quasi eisdem
officiis renuntiantibus ac deservientibus agnoscit.
Cum ergo timore omnipotentis Domini animus
impletur, necesse est ut quinque nostri sensus nobis
velut subjecta officia in bona operatione deserviant.
Per quos cum aliquid agere misericorditer coeperimus,
plus se quotidie ipsa misericordia aperit, et
quasi quidam sinus boni operis expandit. Quinque
igitur sensus multiplicantur in se, dum hoc quod per
ipsos agitur in bono quotidie opere per profectum
multiplicatur. Unde et latitudo esse viginti et quinque
cubitorum dicitur, quia timor, tenacia et pigredo,
angustia est. Quisquis enim ideo indigenti
dare panem metuit, ne sibi desit, adhuc in angustia
timoris est. Quisquis ideo vestimentum algenti non
<pb n="0987D"/>
porrigit, quia hoc solus habere concupiscit, adhuc
tenaciae suae angustia coarctatur. Quisquis ideo bonum
non agit, quia tepore animi pigrescit, ipse ei
suus torpor angustia est. Respicere autem inopem,
exaudire precem, largiri stipem, praebere defensionem,
atque pro ejusdem defensione pauperis adversantis
cujuslibet inimicitias non timere, magna mentis
latitudo est. Mensuretur ergo inter thalamum et
portam ea quae interjacet latitudo, cubitis viginti et
quinque, quia in exteriorum sensuum operatione
<pb n="0988A"/>
probatur et cognoscitur quae intrinsecus largitas bonitatis
habeatur. Nam quid jam de Scriptura sacra
didiceris et quantum proximum tacitus ames, in latitudine
boni operis ostendis.</p>
        </div3>
<div3>
          <head>6.</head>
          <p>
 Pateat itaque viginti et quinque cubitis latitudo
inter thalamum et portam, quia inter charitatem
et scientiam testis est bona operatio. Quae si
fortasse defuerit, profecto certum est nec cognovisse
te Deum, nec diligere proximum; id est, nec portam
sacri eloquii, nec amoris thalamum habere. Et notandum
est quod a tecto thalami usque ad tectum
portae dicitur mensuratum. Per ea enim quae nobis
in sacra Scriptura cooperta sunt, <emph>1355</emph> nostra humilitas
approbatur, quia quidquid in illa non intelligimus,
non superbe reprehendere, sed venerari
<pb n="0988B"/>
humiliter debemus. Unde et de Domino scriptum
est: <hi>Palpebrae ejus interrogant filios hominum <note>(Psal.
X, 5)</note>
          </hi>. Palpebrae quippe ejus judicia sunt, quae aliquid
nobis claudunt, et aliquid aperiunt. Quae aperiendo
nos interrogant si intelligendo non extollimur. Claudendo
nos interrogant si non despicimus quae intelligere
non valemus. Per ea autem quae de charitate
nostra proximis nostris non loquimur, in conspectu
Dei verius probamur. In quorumdam enim ore charitas
ficta est, in quorumdam vero cordibus vera.
Et saepe de charitate ostenditur quod non est, et non
demonstratur quod est. Amorem itaque nostrum
erga proximum plus bona operatio loquitur quam
lingua, ut in ipso bono opere proximus noster amari
se videat. Et cum tantum non possumus quantum
<pb n="0988C"/>
volumus operari, omnipotenti Deo occulta amoris
nostri sufficiant. A tecto ergo thalami usque ad tectum
portae sit magna latitudo, ut ab occultis nostrae
charitatis propter proximum usque ad humilitatem
scientiae, et propter Deum, in quantum intelligimus
et valemus, bona semper operemur.</p>
        </div3>
<div3>
          <head>7.</head>
          <p>
 Potest etiam porta ipse jam aditus regni coelestis
intelligi. Habet nunc thalamus tectum, habet
et porta tectum, quia et quanta sit nostra charitas
in Deum et proximum, non cognoscitur, et quando
de hoc saeculo ad aeternae vitae requiem introducamur
ignoratur. Esse enim nobis conditor noster diem
mortis nostrae incognitum voluit, ut, dum semper
ignoratur, semper esse proximus credatur; et tanto
quisque ferventior sit in operatione, quanto et incertus
<pb n="0988D"/>
est de vocatione. Unde et latitudo viginti et
quinque cubitorum a thalamo ad portam tenditur,
quia per charitatem quam semel in Deo et proximo
concepimus, usque ad ingressum regni debemus omne
quod possumus multipliciter atque incessanter operari.
A tecto itaque thalami usque ad tectum portae magna
latitudo est, quia ex gratia qua inchoamus Deum diligere,
usque ad ipsam dilectionem quae nobis aditum
regni coelestis aperit, debemus nosmetipsos in
magna bonorum operum actione dilatare, adversa
<pb n="0989A"/>
patienter perpeti, bona libenter impendere, ipsos
etiam quos patimur amare, habita tribuere, non habita
non ambire, proximos sicut nosmetipsos diligere,
eorum bona nostra credere, eorum mala quasi
propria deflere. In tali ergo mente magna latitudo
est, in qua angustia odiorum non est. Quam profecto
latitudinem ex Dei et proximi amore concepimus,
et per sacra mandata cognovimus. Nam et
ipsos latitudinis viginti et quinque cubitos non inconvenienter
intelligimus, si eos juxta sacrum eloquium
discutere velimus. Sex enim cubitis mensuratos
thalamos dixerat, et sexto die homo est conditus <note>(Genes. I, 27)</note>;
eo quoque die Dominus perfecisse
opera sua describitur. Unde etiam pro perfectione
poni senarius numerus solet. Et quia omnem operationem
<pb n="0989B"/>
bonam per quatuor sancti Evangelii libros
agnovimus, si sex quater ducimus, ad viginti et
quatuor pervenimus. Cui monas additur, quia unus
est <emph>1356</emph> per quem bene omnes operantur. Viginti
ergo et quinque cubitis latitudo haec explicari debuit,
quia omnis bona operatio per quatuor sancti
Evangelii, ut diximus, libros agnoscitur, et in unius
Dei cognitione et confessione completur. Sequitur:
</p>
          <p>VERS. 13.-- <hi>Et ostium contra ostium.</hi> </p>
        </div3>
<div3>
          <head>8.</head>
          <p>
 Hoc loco <hi>contra</hi> non ad adversitatem ponitur,
sed ad rectitudinem. Ostium enim contra ostium est
cum recto itinere ab exteriore ad interiorem aditum
pervenitur. In cognitione vero omnipotentis Dei primum
ostium nostrum fides est, secundum vero species
illius, ad quam per fidem ambulando pervenimus.
<pb n="0989C"/>
In hac etenim vita hanc ingredimur, ut ad illam
postmodum perducamur. Ostium ergo contra ostium
est, quia per aditum fidei aperitur aditus visionis
Dei. Si quis vero utraque haec ostia in hac vita velit
accipere, neque hoc a salubri intelligentia abhorret.
Nam saepe volumus omnipotentis Dei naturam invisibilem
considerare, sed nequaquam valemus; atque
ipsis difficultatibus fatigata anima ad semetipsam
redit, sibique de seipsa gradus ascensionis facit, ut
primum semetipsam, si valet, consideret, et tunc
illam naturam quae super ipsam est, in quantum potuerit,
investiget. Sed mens nostra si in carnalibus
imaginibus fuerit sparsa, nequaquam vel se vel animae
naturam considerare sufficit, quia per quot cogitationes
ducitur, quasi per tot obstacula caecatur.
<pb n="0989D"/>
</p>
        </div3>
<div3>
          <head>9. </head>
          <p>
Primus ergo gradus est ut se ad se colligat, secundus
ut videat qualis est collecta, tertius ut super
semetipsam surgat, ac se contemplationi auctoris
invisibilis intendendo subjiciat. Sed se ad se nullatenus
colligit, nisi prius didicerit terrenarum atque
coelestium imaginum phantasmata ab oculis mentis
compescere, quidquid de visu, quidquid de auditu,
<pb n="0990A"/>
quidquid de odoratu, quidquid de tactu et gustu corporeo
cogitationi ejus occurrerit, respuere atque
calcare, quatenus talem se quaerat intus, qualis sine
istis est. Nam haec quando cogitat, quasi quasdam
umbras corporum introrsus versat. Abigenda ergo
sunt omnia manu discretionis ab oculis mentis, quatenus
talem se anima consideret, qualis sub Deo
super corpus creata est, ut a superiore vivificata,
vivificet inferius quod administrat. Quae et sic infusa
est corpori, ut non per membrorum partes partibus
sit divisa. Nam si in quolibet loco pars corporis
percutitur, tota dolet. Miro autem modo una eademque
vivificatione membris praesidens, cum ipsa per
naturam non diversa sit, per corpus tamen agit diversa.
Ipsa quippe est quae per oculos videt,
<pb n="0990B"/>
per aures audit, per nares odoratur, per os
gustat, per membra omnia tangit, et tangendo leue
ab aspero discernit. Et cum tam diversa per sensus
operatur, non haec diversa, sed una illa in qua creata
est ratione disponit. Cum ergo seipsam sine imaginibus
corporis cogitat anima, jam primum ostium
intravit. Sed ab hoc ostio ad aliud tenditur, ut de
natura Dei omnipotentis aliquid contempletur. Anima
itaque in corpore vita est carnis, Deus vero qui
vivificat omnia vita est animarum. Si igitur tantae est
magnitudinis, <emph>1357</emph> ut comprehendi non possit vita
vivificata, quis intellectu comprehendere valeat quantae
majestatis sit vita vivificans? Sed hoc ipsum considerare
atque discernere jam est aliquatenus intrare,
quia ex sua aestimatione anima colligit quid de incircumscripto
<pb n="0990C"/>
spiritu sentiat, qui ea incomprehensibiliter
regit quae incomprehensibiliter creavit.</p>
        </div3>
<div3>
          <head>10.</head>
          <p>
 Conditor etenim noster longe incomparabiliter
creaturae suae praesidet, et quaedam operatur ut sint,
nec tamen vivant; quaedam vero ut sint et vivant,
nec tamen discernere aliquid de vita valeant; quaedam
autem ut sint, vivant, atque discernant. Et operatur
unus omnia, sed in omnibus non divisus <note>(I
Cor. XII, 6)</note>. Est enim vere summus, et nunquam sibi
dissimilis. Anima autem etsi per naturam sibimetipsi
diversa non est, per cogitationem tamen diversa est.
Eo enim momento et ictu quo de visu cogitat, de
auditu cogitare obliviscitur; et eo momento et ictu
quo de auditu vel gustu cogitat, de odoratu vel
tactu cogitare non praevalet, quia per intentionem
<pb n="0990D"/>
et oblivionem fit semper sibimetipsi dissimilis, ut
nunc hoc, nunc illud cogitatione teneat. Omnipotens
autem Deus, quia sibimetipsi dissimilis non est, ea
virtute videt qua audit omnia, ea virtute creat qua
judicat creata. Ejus ergo et videre simul omnia administrare
est, et administrare conspicere. Nec
alia cogitatione justos adjuvat, atque alia injustos
<pb n="0991A"/>
damnat, sed una eademque vi naturae singularis sibi
semper indissimilis dissimilia disponit. Cur autem
hoc de potentia Creatoris admiremur, qui virtutis
ejus vestigia et in creaturis conspicimus? Natura
quippe luti et cerae diversa est. Solis vero radius
non est diversus, et tamen cum diversus non sit,
diversa sunt quae in luto operatur et cera, quia uno
eodemque sui ignis calore lutum durat, et ceram liquat.
Sed fortasse hoc in natura luti vel cerae est,
non in ipsa solis substantia, quae in naturis diversis
diversa videtur operari. Omnipotens autem Deus in
semetipso habet sine immutatione mutabilia disponere,
sine diversitate sui diversa agere, sine cogitationum
vicissitudine dissimilia formare. Longe ergo
dissimiliter operatur dissimilia nunquam sibi dissimilis
<pb n="0991B"/>
Deus, qui et ubique est, et ubique totus est.
Ait enim: <hi>Coelum mihi sedes est, terra autem scabellum
pedum meorum <note>(Isai. LVI, 1)</note>
          </hi>. Et de ipso scriptum
est: <hi>Qui coelum metitur palmo, et terram pugillo
concludit <note>(Ibid., XL, 12)</note>
          </hi>.</p>
        </div3>
<div3>
          <head>11.</head>
          <p>
 Ex qua re considerare necesse est quia is qui
coelo velut sedi praesidet, super et intus est. Et qui
coelum palmo, et terram pugillo concludit, et exterius,
superius, et inferius est. Ut ergo indicaret omnipotens
Deus interiorem se esse, et superiorem omnibus,
coelum ipse sibi sedem esse perhibuit. Ut
vero se ostenderet omnia circumdare, coelum metiri
palmo, et terram se asserit pugillo concludere. Ipse
est ergo interior et exterior, ipse inferior et superior:
regendo superior, portando inferior; replendo
<pb n="0991C"/>
interior, circumdando exterior. Sicque est intus, ut
extra sit; sic circumdat, ut penetret; sic praesidet, ut
portet; <emph>1358</emph> sic portat, ut praesideat. Cum ergo
elevata ad seipsam anima suum modulum intelligit,
et quia corporalia omnia transcendat agnoscit, atque
ab intellectu suo se ad auctoris intellectum tendit,
quid jam haec nisi ostium quod est contra ostium
aspicit? Unde et auctori omnium Propheta dicit: <hi>Mirabilis facta est scientia tua ex me 
 <note>(Psal. CXXXVIII,
6)</note>
          </hi>, quia quantumlibet intenderit, semetipsam anima
perfecte non sufficit penetrare, quanto magis illius
magnitudinem qui potuit et animam condere? Cumque
in scientia Dei intellectu laboraret, lassescens
ac deficiens subdidit: <hi>Confortata est, nec potero ad
eam <note>(Ibid.)</note>
          </hi>. Sed cum conantes atque tendentes quiddam
<pb n="0991D"/>
jam de invisibili natura conspicere cupimus,
lassamur, reverberamur, repellimur; et si interiora
penetrare non possumus, tamen jam ab exteriore
ostio interius ostium videmus. Ipse enim considerationis
labor ostium est, quia ostendit aliquid ex eo
quod intus est, etsi adhuc ingrediendi potestas non
est. Sequitur:
</p>
          <p>
            <pb n="0992A"/>VERS. 14.-- <hi>Et fecit frontes per sexaginta cubitos,
et ad frontem atrium portae undique per circuitum.</hi> </p>
        </div3>
<div3>
          <head>12.</head>
          <p>
 Saepe jam diximus <note>(Hom. 2, lib. II, n. 7, seq.)</note> 
senario numero perfectionem boni operis designari,
non illud sequentes quod conati sunt hujus saeculi
sapientes astruere, dicentes idcirco senarium numerum
esse perfectum, quia suo ordine numeratus perficitur,
ut cum unus, duo, tres dicuntur, senarius numerus
impleatur; vel quia in tribus partibus dividitur,
id est sexta, tertia et dimidia, videlicet in uno,
duobus et tribus; sed idcirco senarium numerum dicimus
esse perfectum, quia, sicut paulo ante dictum
est, sexto die perfecit Deus omnia opera sua <note>(Genes.
I, 21; II, 1)</note>. Quoniam vero peccatori homini legem
dedit, quae in decem praeceptis scripta est, et sex decies
<pb n="0992B"/>
ducta in sexagenarium surgunt, recte per sexaginta
cubitos bonorum operum perfectio designatur.
Quod aperte etiam Dominus in Evangelio designat,
qui, cum parabolam seminantis exponeret, dixit: <hi>Aliud cecidit in terram bonam, et dabat fructum ascendentem
et crescentem, et afferebat unum triginta, et
unum sexaginta, et unum centum 
 <note>(Matth. XIII, 8;
Marc. IV, 8; Luc. VIII, 8)</note>
          </hi>. Fructus etenim terrae bonae
triginta affert, cum mens perfectionem fidei, quae
est in Trinitate, conceperit. Sexaginta affert, cum
bonae vitae opera perfecta protulerit. Centum vero
affert, cum ad aeternae vitae contemplationem profecerit.
Sinistra enim nostra est vita praesens, dextera
vero est vita ventura. Et recte per centenarium numerum
aeternae vitae contemplatio designatur, quia
<pb n="0992C"/>
cum post triginta ac sexaginta ad centesimum numerum
computando pervenimus, idem centenarius numerus
 in dexteram transit. Fides atque operatio
adhuc in sinistra est, quia hic adhuc positi, et credimus
quod non videmus, et operamur ut videamus.
Cum vero jam se animus in contemplationem aeternae
vitae suspenderit, quasi ad dexteram manum computus
pervenit. Fecit itaque frontes per sexaginta
cubitos. Quia enim per sexagenarium numerum perfectio,
quid per frontes aedificii nisi ipsa opera designantur
quae exterius videntur? Praedicationis enim <emph>1359</emph> 
 verbum tribuere, alimenta esurientibus, vestimenta
algentibus dare, et pro bono opere patienter
adversa sustinere, quid aliud quam frontes sunt
aedificii coelestis? quia pulchritudo operum exteriorum
ornat habitaculum Dei, quod adhuc latet intrinsecus.
<pb n="0992D"/>
Sed istae frontes habent atrium undique per circuitum,
quia in hoc magna sunt opera, si haec in
mente dilatat amplitudo charitatis. De charitate quippe
scriptum est: <hi>Latum mandatum tuum nimis <note>(Psal.
CXVIII, 96)</note>
          </hi>. De hac iterum Psalmista ait: <hi>Statuisti in
loco spatioso pedes meos <note>(Psal. XXX, 9)</note>
          </hi>.
<pb n="0993A"/>
</p>
        </div3>
<div3>
          <head>13. </head>
          <p>
Sed ecce, dum loquor, animo occurrit quomodo
lata est charitas. Si per charitatem pertingitur ad
Deum, et per semetipsam Veritas dicit: <hi>Intrate per
angustam portam <note>(Matth. VII, 13)</note>
          </hi>. Et rursum Psalmistam
audio dicentem: <hi>Propter verba labiorum tuorum
ego custodivi vias duras <note>(Psal. XVI, 4)</note>
          </hi>. Atque in Evangelio
Dominus dicit: <hi>Jugum enim meum suave est, et
onus meum leve <note>(Matth. XI, 30)</note>
          </hi>. Quomodo ergo aut
lata charitas, si angusta porta? aut quomodo jugum
suave est et onus leve, si in praeceptis Dei viae durae
sunt quae custodiuntur? Sed hanc nobis quaestionem
citius ipsa charitas solvit, quia via Dei et inchoantibus
angusta est, et perfecte jam viventibus lata. Et
dura sunt quae contra consuetudinem spiritaliter animo
proponimus, et tamen onus Dei leve est, postquam
<pb n="0993B"/>
hoc ferre coeperimus, ita ut pro amore ejus
etiam persecutio placeat, et omnis pro eo afflictio
in mentis dulcedine veniat, sicut sancti quoque
apostoli gaudebant cum pro Domino flagella tolerabant <note>(Act. V, 41)</note>.
Ipsa ergo angusta porta amantibus
lata fit, ipsae viae durae spiritaliter currentibus molles
et planae fiunt; dum enim scit animus se pro temporalibus
doloribus gaudia aeterna recipere, et hoc
incipit quod affligitur amare. Atrium ergo ante
frontes ejus est in perfectione operis latitudo dilectionis.</p>
        </div3>
<div3>
          <head>14.</head>
          <p>
 Et notandum quod dicitur <hi>Undique per circuitum,</hi> 
ut videlicet homo per omne quod agit semper se in
charitatis amplitudine dilatet, ne hunc aut timor
aut odia angustent. Si quis ergo de verbo Dei loquitur,
et charitatem quam praedicat in mente non servat,
<pb n="0993C"/>
aedificii frontem habet, sed atrium ante frontem non
habet. Si quis eleemosynam indigentibus largitur, et
per hanc fortasse in corde extollitur, nec ex charitate
proximi inopiae subvenit, sed se elatione tacita extollit,
frontem quidem in aedificio ostendit, sed juxta
frontem atrium non fecit. Si quis illatas a proximo
contumelias tolerat, et mala objecta tacitus portat,
magna est patientia quam demonstrat, sed si dolorem
in corde non habeat, si lucrari ad tranquillitatem
mansuetudinis etiam ipsum qui male excesserat quaerat.
Nam si patientiam exterius adhibens intus dolorem
tenet, nec amat eum quem sustinet, habet quidem
frontem in aedificio, sed ante frontem atrium
non habet, quia is qui se angustiae odiorum subdidit,
<pb n="0993D"/>
profecto charitatis latitudinem amisit. Nam sicut in
superiori parte jam diximus <note>(Hom. 9, maxime n.
22, seq.)</note>, patientia ea vera est quae et ipsum amat
quem portat. Nam tolerare, sed odisse, non est virtus
mansuetudinis, sed velamentum furoris. Et notandum
quod hoc ipsum atrium portae <emph>1360</emph> dicitur.
Porta quippe nostra est aditus ad regnum. Et
Deum ac proximum perfecte amare jam ad ingressum
<pb n="0994A"/>
regni est tendere. In quantum enim quisque amat,
in tantum ad ingressum propinquat. In quantum vero
amare negligit, in tantum ingredi recusat, quia nec
studet videre quod appetit. Tunc ergo habemus
atrium portae, quando ex latitudine charitatis ad supernam
vitam quam adhuc contingere minime possumus
jam per desiderium intramus. Itaque cum bonum
opus erga proximum agitur, restat ut ejusdem
boni operis intentio discernatur, si non praesentis
gratiae retributionem quaerit, sed spem suam animus
ad futuram promissionem tendit, ut ex temporalibus
aeterna, ex terrenis coelestia speret. Spes enim coelestium
mentem solidat, ne concutiatur fluctibus tumultuum
terrenorum. De qua et per Paulum dicitur: <hi>Quam sicut anchoram habemus 
 animae tutam ac firmam,
<pb n="0994B"/>
et incedentem usque ad interiora velaminis <note>(Hebr. VI, 19)</note>
          </hi>.
De quibus interioribus hic quoque
subjungitur:
</p>
          <p>VERS. 15.-- <hi>Et ante faciem portae quae pertingebat
usque ad faciem vestibuli portae interioris, quinquaginta
cubitos.</hi> </p>
        </div3>
<div3>
          <head>15.</head>
          <p>
 Hoc quod hoc loco dicitur, <hi>Ante faciem portae,</hi> 
non exterior, sed interior ante portam locus describitur,
dum usque ad faciem vestibuli portae interioris
pertingere perhibetur. Unde et idem locus quinquaginta
cubitis dicitur mensuratus. Per quinquagenarium
enim numerum requies aeterna signatur. Habet
enim septenarius numerus perfectionem suam,
quia eo die dierum numerus est completus. Et per
legem Sabbatum in requiem datum est <note>(Exod. XX,
8, 10)</note>. Ipse autem septenarius numerus per semetipsum
<pb n="0994C"/>
multiplicatus ad quadraginta et novem ducitur,
cui si monas additur, ad quinquagenarium pervenitur,
quia omnis nostra perfectio in illius unius
contemplatione erit, in cujus nobis visione jam minus
aliquid salutis et gaudii non erit. Hinc etiam jubilaeus,
id est annus quinquagesimus, in requiem
datus est, quia quisquis ad omnipotentis Dei gaudia
aeterna pervenerit, laborem et gemitum ulterius non
habebit.</p>
        </div3>
<div3>
          <head>16.</head>
          <p>
 Notandum vero quia locus qui describitur per
quinquaginta cubitos tendi, ad faciem vestibuli portae
interioris pertingere memoratur. Non ergo hoc
loco propheta jam ipsum vestibulum portae interioris,
 sed locum interius qui tendit ad vestibulum
<pb n="0994D"/>
portae interioris, narrat. Per quem locum utique,
sicut diximus, spes nostra signatur, quae dum aeternam
requiem quaerit, mentem ad vestibulum portae
interioris ducit. Hoc ipsum enim, quod desideramus
coelestia, quod ad promissa gaudia suspiramus, quod
aeternae vitae requiem quaerimus, jam ad interioris
vestibuli faciem propinquamus. Signetur ergo per
portam fides, per atrium charitas, per locum vero
<pb n="0995A"/>
qui ad faciem vestibuli portae interioris propinquat
figuretur spes, sine quibus tribus virtutibus quisquis
jam uti ratione potest, ingredi ad coeleste aedificium
non potest. Habeatur ergo fides in porta, quae
introducit ad intelligentiam, charitas in atrio, quae
mentem dilatat in amorem; spes in loco <emph>1361</emph> qui
quinquaginta describitur cubitis, quia per desideria
atque suspiria introducit animum ad secreta gaudia
quietis. De qua quiete etsi adhuc, sicut est, veritatis
lumen non cernimus, jam tamen per rimas
intelligentiae aliquid videmus. Unde et hic subditur:
</p>
          <p>VERS. 16.-- <hi>Et fenestras obliquas in thalamis.</hi> </p>
        </div3>
<div3>
          <head>17.</head>
          <p>
 In fenestris obliquis pars illa per quam lumen
intrat angusta est, sed pars interior quae lumen suscipit
lata, quia mentes contemplantium quamvis aliquid
<pb n="0995B"/>
tenuitur de vero lumine videant, in semetipsis
tamen magna amplitudine dilatantur. Quae videlicet
et ipsa quae conspiciunt capere pauca vix possunt.
Exiguum quippe valde est quod de aeternitate contemplantes
vident, sed ex ipso exiguo laxatur sinus
mentium in augmentum fervoris et amoris; et inde
apud se amplae fiunt, unde ad se veritatis lumen quasi
per angustias admittunt. Quae magnitudo contemplationis,
quia concedi nonnisi amantibus potest, in
thalamis obliquae fenestrae esse perhibentur, vel in
his quae juxta thalamos non jam extrinsecus, sed esse
intrinsecus dicuntur. Nam de eisdem fenestris subditur:
</p>
          <p>IBID.-- <hi>Et in frontibus eorum quae erant intra portam
undique per circuitum.</hi> </p>
<pb n="0995C"/>
</div3>
<div3>
          <head>18. </head>
          <p>
Erant enim in thalamis, erant et in frontibus
eorum, quae intra portam undique per circuitum fuerant
constructa, quia qui cor intus habet, ipse quoque
lumen contemplationis suscipit. Nam qui adhuc
exteriora immoderatius cogitant, quae sint de aeterno
lumine rimae contemplationis ignorant. Neque enim
cum corporearum rerum imaginibus illa infusio incorporeae
lucis capitur, quia dum sola visibilia cogitantur,
lumen invisibile ad mentem non admittitur.
Sed quisquis jam lumini contemplationis intendit,
curare magnopere debet, ut mentem semper in humilitate
custodiat, nunquam se de gratia qua infunditur
extollat, et ipsas quae mentes contemplantium signant
quales sint obliquae fenestrae consideret. Per obliquas
etenim fenestras lumen intrat, et fur non intrat, quia
<pb n="0995D"/>
hi qui vere speculatores sunt semper sensum in
humilitate deprimunt, atque ad eorum mentes intelligentia
contemplationis intrat, sed jactantia elationis
non intrat. Et patent itaque fenestrae, et munitae
sunt, quia et aperta est in mentibus eorum gratia qua
replentur, et tamen ad se adversarium ingredi per
superbiam non permittunt.
</p>
        </div3>
<div3>
          <head>19. </head>
<p>
            <pb n="0996A"/>Notandum vero quod intra portam undique per
circuitum fenestrae obliquae esse memorantur. Non
enim contemplationis gratia summis datur et minimis
non datur, sed saepe hanc summi, saepe minimi,
saepius remoti, aliquando etiam conjugati percipiunt.
Si ergo nullum est fidelium officium, a quo possit
gratia contemplationis excludi, quisquis cor intus
habet, illustrari etiam lumine contemplationis potest,
quia intra portam undique per circuitum fenestrae
obliquae constructae sunt, ut nemo ex hac gratia quasi
de singularitate glorietur. Nullus se donum veri luminis <emph>1362</emph> 
 aestimet habere privatum, quia in eo
quod se habere praecipuum putat, saepe alter est ditior,
quem habere apud se boni aliquid non putabat.
Unde hic quoque adhuc apte subjungitur:</p>
        </div3>
<p>
          <pb n="0996B"/>IBID.-- <hi>Similiter autem erant et in vestibulis fenestrae
per gyrum intrinsecus.</hi> </p>
<div3>
          <head>20.</head>
          <p>
 Postquam dixit fenestras in frontibus, adjungit
fenestras in vestibulis per gyrum intrinsecus, quia
non solum alta sanctae Ecclesiae membra quae praeeminent
habent contemplationis gratiam, sed plerumque
hoc donum etiam illa membra percipiunt quae,
etsi jam per desiderium ad summa emicant, tamen
adhuc per officium in imo jacent. Nisi enim et his qui
despecti videntur omnipotens Deus lumen contemplationis
infunderet, fenestrae in vestibulis non fuissent.
Videmus itaque alios in summis locis sanctae Ecclesiae
constitutos alta de coelestibus loqui, miro studio,
in quantum illustrata mens sufficit, supernae patriae
secreta rimari: fenestrae sunt in frontibus. A ii
<pb n="0996C"/>
vero in sanctae Ecclesiae sinu continentur, et despecti
humanis oculis videntur, sed apud se sapientiae studiis
vacant, ad coelestia anhelant, atque, in quantum
praevalent, quae sint gaudia aeterna considerant: fenestrae
itaque obliquae sunt, sed in vestibulis.</p>
        </div3>
<div3>
          <head>21.</head>
          <p>
 Bene autem dicitur <hi>per gyrum,</hi> quia omnis inquisitio
secretarum rerum gyrum habet, dum in cogitatione
sua dicit animus: Putasne hoc? putasne
illud est? Quasi circuit, ut inveniat quod quaerit. Cui
cum incircumscriptum lumen erumpere in cognitione
coeperit, quasi per obliquam fenestram radius veritatis
venit. Sic quippe in contemplatione nostra multa
cogitationibus circumeundo proficimus, sicut exempla
bonorum saepe quaerimus, ut in moribus proficiamus.
Nam cum jam cogitat animus ad meliora
<pb n="0996D"/>
transire, quidquid melius de aliis audire possit exquirit,
nunc hujus, nunc sancti alterius vitam ventilat.
Unde et electus quidam, qui in expanso sinu sanctae
Ecclesiae per universum mundum mentis oculos
miserat, bonorum vitam ad imitationem requirens,
dicebat: <hi>Circuibo et immolabo in tabernaculo Dei hostiam
jubilationis <note>(Psal. XXVI, 6)</note>
          </hi>. Ecce ut immolaret
<pb n="0997A"/>
jubilationis hostiam circuibat, quia nisi animum huc
illucque ad bonorum vitam exquirendam mitteret,
ipse usque ad jubilationis sacrificium non perveniret.
Cum vero sancti viri intra sanctam Ecclesiam ad
loca summa perducuntur, eorum vita quasi in speculo
ponitur, ut cuncti videant bona quae debeant
imitari. Unde et adhuc apte subjungitur:
</p>
          <p>IBID.-- <hi>Et ante frontes pictura palmarum.</hi> </p>
        </div3>
<div3>
          <head>22.</head>
          <p>
 Quid per palmas, nisi praemia victoriae designantur?
Ipsae quippe dari vincentibus solent. Unde
et de his qui in certamine martyrii antiquum hostem
vicerant, et jam victores in patria gaudebant, scriptum
est: <hi>Et palmae in manibus eorum, et clamabant
voce magna, dicentes: Salus Deo nostro, qui sedet
super thronum, et Agno <note>(Apoc. VII, 9)</note>
          </hi>. Palmas quippe
<pb n="0997B"/>
in manibus habere est victorias in operatione tenuisse.
Cujus operationis palma ibi retribuitur, ubi
jam sine certamine gaudetur. <emph>1363</emph> Unde et hic
non dicitur: Palmae ante frontes, sed <hi>ante frontes
pictura palmarum.</hi> Ibi enim victoriae palma videbitur,
ubi jam sine fine gaudebitur. Nam hic plerumque
sanctos viros aspicimus mira agere, virtutes multas
facere, leprosos mundare, daemonia ejicere, tactu
aegritudines corporum fugare, prophetiae spiritu
ventura praedicere. Cuncta haec necdum palmae sunt,
sed adhuc pictura palmarum, nam haec aliquando
dantur et reprobis. Unde et per Evangelium Veritas
dicit: <hi>Multi dicent mihi in die illa: Domine, Domine,
nonne in nomine tuo prophetavimus, et in tuo nomine
daemonia ejecimus, et in tuo nomine virtutes multas
<pb n="0997C"/>
fecimus? Et tunc confitebor illis, quia nunquam novi
vos; discedite a me qui operamini iniquitatem <note>(Matth.
VII, 22, 23)</note>
          </hi>. Unum vero signum electionis est soliditas
charitatis, sicut scriptum est: <hi>In hoc scietur quia
discipuli mei estis, si dilectionem habueritis ad invicem <note>(Joan. XIII, 35)</note>
          </hi>.
Haec autem miracula cum electi faciunt,
longe dissimiliter a reprobis faciunt, quia
quod electi ex charitate, hoc reprobi student agere
per elationem. Sed eisdem electis et ipsa mira quae
per charitatem faciunt, non jam palmae, sed adhuc
pictura palmarum, quia de eis foris ostenditur quales
apud omnipotentem Dominum <emph>1364</emph> intus habeantur.
Ibi autem eis palma erit, ubi jam mortis contentio
non erit. Nam praedicator egregius tunc aspexit
palmam veram vincentibus dari, cum resurrectionem
<pb n="0997D"/>
praevidit mortuorum fieri, sicut dicit: <hi>Oportet
enim corruptibile hoc induere incorruptionem, et mortale
hoc induere immortalitatem. Cum autem mortale
hoc induerit immortalitatem, tunc fiet sermo qui scriptus
est: Absorpta est mors in victoria. Ubi est, mors,
victoria tua? ubi est, mors, stimulus tuus <note>(I Cor. XV,
53, seq.)</note>
          </hi>? Tunc ergo erit perfecta victoria, cum mors
plene fuerit absorpta. In omne autem quod modo
mirabiliter de signis agi conspicimus, non jam ipsam
victoriam, sed adhuc imagines victoriae videmus. Quia
<pb n="0998A"/>
ergo plerumque sanctis etiam et in locis sublimioribus
positis, ut ad bona opera alii provocentur, virtutes
et signa dantur, ante frontes interioris aedificii
palmarum pictura ostenditur. Haec hodierno die tractata
sufficiant, ut ad ea quae subjuncta sunt, valentiores,
adjuvante Domino nostro Jesu Christo, veniamus,
qui vivit et regnat cum Deo Patre in unitate
Spiritus sancti Deus, per omnia saecula saeculorum.
Amen.
</p>
        </div3>
      </div1>

<div1>
        <head>HOMILIA VI. <hi>Tres duntaxat versus explicantur, et quanta in Christianis, maxime vero in apostolis, perfectio eluxerit ostenditur.</hi> </head>
 <emph>1363</emph>
<div3>
          <head>1.</head>
          <p>
 Postquam de contemplationis gratia
obliquas fenestras insinuans propheta multa locutus
<pb n="0998B"/>
est, eductum se exterius dicit, et gazophylacia vidisse
commemorat. In quibus gazophylaciis quid aliud
quam doctorum scientia designatur? Sed recte hac in
re quaeri potest, cum doctores sancti spiritalia atque
interna doceant, cur propheta eductum se exterius
dicit, et gazophylacia foris vidisse? Sed sciendum
est quia alia est contemplatio quae tantum videt
quantum dicere non valet, alia vero scientia atque
doctrina, quae tantum videt, quantum exprimere per
linguam possit. In comparatione quippe illius luminis
quod voce exprimi non potest quasi hoc totum
foris est quod exprimi voce potest. Ait itaque:
</p>
          <p>EZECH. XL, 17.-- <hi>Et eduxit me ad atrium exterius,
et ecce gazophylacia, et pavimentum stratum lapide in
atrium per circuitum.</hi> </p>
<pb n="0998C"/>
</div3>
<div3>
          <head>2. </head>
          <p>
Quia sermone Graeco <foreign xml:lang="greek"></foreign> servare dicitur,
et gazae lingua Persica divitiae vocantur, gazophylacium
locus appellari solet quo divitiae servantur. Quid
itaque per gazophylacia designatur, nisi, ut praediximus,
corda doctorum sapientiae atque scientiae divitiis
plena? Quia, juxta Pauli vocem: <hi>Alii datur per
spiritum sermo sapientiae, alii sermo scientiae in eodem
spiritu <note>(I Cor. XII, 3)</note>
          </hi>. Sunt enim quidam qui per donum
gratiae et ipsa intelligunt quae exponi a doctoribus
non audierunt; hi videlicet <emph>1364</emph> sermonem
sapientiae perceperunt. Et sunt quidam qui per semetipsos
intelligere audita nequeunt, sed ea quae in expositoribus
legerint retinent, atque scienter proferunt
quae lecta didicerunt. Unde itaque isti nisi sermone
scientiae pleni sunt? Quamvis hoc intelligi et aliter
<pb n="0998D"/>
possit, quia sapientia ad vitam, scientia vero pertinet
ad doctrinam. Qui igitur bene vivit, et prudenter
praedicat, gazophylacium spiritalis aedificii recte nominatur,
quia ab ejus ore coelestes divitiae dispensantur.
His divitiis abundare discipulos idem magister gentium
viderat, cum dicebat: <hi>Divites facti estis in illo,
in omni verbo et omni scientia <note>(I Cor. I, 5)</note>
          </hi>. Sunt itaque
in sanctae Ecclesiae aedificio constructa gazophylacia,
quia abundat divitiis scientiae lingua doctorum. Has
veras esse divitias ipsa per se Veritas denuntiat, cum
<pb n="0999A"/>
de transitoriis divitiis dicit: <hi>Fallacia divitiarum suffocat 
 verbum <note>(Matth. XIII, 22)</note>
          </hi>. Sapientia etenim
atque scientia doctrinae spiritalis verae sunt divitiae,
in quarum comparatione quae transire possunt falsae
nominantur. De his divitiis per Salomonem dicitur: <hi>Thesaurus desiderabilis requiescit in ore sapientis 
 <note>(Prov.
XXI, 20)</note>
          </hi>. Excepto autem eo; quod ad aeternam patriam
divitiae spiritales ducunt, est eis a terrenis divitiis
magna distantia, quia spiritales divitiae erogatae proficiunt,
terrenae autem divitiae aut erogantur et deficiunt,
aut retinentur et utiles non sunt. Qui ergo has
in se veras divitias continent, recte gazophylacia dicuntur. <emph>1365</emph>
</p>
        </div3>
<div3>
          <head>3.</head>
          <p>
 Et habent ipsa gazophylacia pavimentum
per circuitum, quia eis adhaeret ac subjacet humilitas
<pb n="0999B"/>
auditorum. Quod pavimentum recte stratum
lapide in atrium dicitur, quia in latitudinem charitatis
vicissim sibi junctae sunt animae fideles. Quae et
lapides appellantur in fortitudine fidei, et stratae in
pavimento sunt in compage humilitatis. Has fidelium
mentes Petrus apostolus fortes in fide conspexerat,
cum dicebat: <hi>Et vos tanquam lapides vivi superaedificamini 
 domus spiritalis <note>(I Petr. II, 5)</note>
          </hi>. De his lapidibus
sanctae Ecclesiae Dominus per Isaiam dicit: <hi>Ponam jaspidem propugnacula tua, et portas tuas in
lapides 
 sculptos universos terminos tuos, in lapides
desiderabiles omnes filios tuos doctos a Domino <note>(Isai.
LIV, 12)</note>
          </hi>. Omnipotens enim Deus sanctae Ecclesiae
propugnacula jaspidem, qui lapis viridis coloris est,
posuit, quia praedicatorum illius mentes internae viriditatis
amore solidavit, ut transitoria cuncta despiciant,
<pb n="0999C"/>
nihil in hoc mundo qui fine clauditur appetant,
cuncta ejus gaudia velut arida contemnant. Unde et
ipse pastor Ecclesiae, auditores suos ad pascua aeternae
viriditatis vocans, de Deo loquitur, dicens: <hi>Secundum
magnam misericordiam suam regeneravit nos
in spem vivam, per resurrectionem Jesu Christi ex mortuis,
in haereditatem incorruptibilem et incontaminatam
et immarcessibilem, conservatam in coelis <note>(I Petr. I,
3, 4)</note>
          </hi>.</p>
        </div3>
<div3>
          <head>4.</head>
          <p>
 Hujus sanctae Ecclesiae portae in sculptos lapides
ponuntur, quia hi, per quorum nos vocem ad
vitam aeternam ingredimur, sancta opera quae divinitus
praecepta sunt, dum in semetipsis ostenderent,
quasi in se sculpta tenuerunt. Portae etenim non
<pb n="0999D"/>
sculptae, sed purae essent, si vocem quidem promerent,
sed sancta in se opera non demonstrarent. At
ubi secundum hoc se ostendunt vivere quod loquuntur,
et portae sunt, quia intus ducunt; et sculptae,
quia vivendo custodiunt quae aliis loquuntur. Hujus
sanctae Ecclesiae universos terminos in lapides desiderabiles
positos videmus, dum in ea fideles quosque
<pb n="1000A"/>
fortes in fide et charitate conspicimus. Qui, ut quos
dixerit lapides demonstraret, adjunxit: <hi>Omnes filios
tuos doctos a Domino <note>(Isai. LIV, 13)</note>
          </hi>. Quod ergo Isaias
universos terminos Ecclesiae lapides desiderabiles
vidit, hoc Ezechiel pavimentum lapide stratum per
circuitum esse perhibuit, quia adhuc de gazophylaciis
subdit:
</p>
          <p>IBID.-- <hi>Triginta gazophylacia in circuitu pavimenti.</hi> </p>
        </div3>
<div3>
          <head>5.</head>
          <p>
 Denarius numerus pro perfectione semper accipitur,
quia in decem praeceptis legis custodia continetur.
Activa etenim ac contemplativa vita simul in
Decalogi mandatis conjuncta est, quia in eo et amor
Dei, et amor servari proximi jubetur. Amor quippe
Dei ad contemplativam, amor vero proximi pertinet
<pb n="1000B"/>
ad activam. Sed unusquisque doctor, ut in activam
vitam plene se dilatet, atque in contemplativam vigilanter
surgat, in sanctae Trinitatis fide debet esse perfectus.
Unde et eadem gazophylacia triginta esse
commemorantur, ut cum denarius ter ducitur, vita
et lingua doctoris in Trinitate solidetur.</p>
        </div3>
<div3>
          <head>6.</head>
          <p>
 Sed hac in re illud nobis est vigilanter intuendum, <emph>1366</emph> 
 quod propheta, dum gazophylacia descripsisset,
adjunxit: <hi>Pavimentum per circuitum.</hi> 
Atque inferius subjunxit: <hi>Gazophylacia in circuitu
pavimenti.</hi> Quatenus et gazophylacia in circuitu pavimenti,
et pavimentum in circuitu gazophylaciorum
esse videatur. Pavimentum quippe et gazophylacia
eo sunt ordine distincta, ut gazophylacia inter pavimentum
et pavimentum inter gazophylacia fuerit stratum.
<pb n="1000C"/>
Non hoc, fratres, sine magno mysterio est, quod
in circuitu gazophylaciorum dicitur esse pavimentum,
et in circuitu pavimenti narrantur esse gazophylacia.
Habet enim pavimentum in circuitu gazophylacia,
quia vitam audientium erudit quotidie et custodit
lingua doctorum. Doctores etenim boni in sanctae
eruditionis verbis modo fomentis dulcedinis, modo
asperitate increpationis invigilant, ut auditorum suorum
vitam a vitiis defendant. Sed habent ipsa quoque
gazophylacia in circuitu pavimentum, quia saepe
etiam doctorum cor vitiorum tentationibus tangitur,
ut modo elevetur jactationis superbia, modo irae
stimulis inflammetur. Sed cum bonorum auditorum
vitam considerant, eamque profecisse suis exhortationibus
pensant, erubescunt tales non esse quales
<pb n="1000D"/>
auctore Deo per se conspiciunt alios factos esse, et
ante se in mente stabiliunt quam plene in culpam labantur.
Nam cum ipsa sua doctoribus verba ad memoriam
redeunt, erubescunt non servare quod dicunt.
Unde per Salomonem quoque dicitur: <hi>Anima
laborantis laborat sibi, quia compulit eum os suum <note>(Prov. XVI, 26)</note>
          </hi>.
Os enim nostrum nos compellit ad
<pb n="1001A"/>
laborem, quando per hoc quod dicimus a vitiis refrenamur,
quia turpe nimis est ibi nos negligendo cadere,
unde praedicando conati sumus alios levare.
Habent ergo gazophylacia in circuitu pavimentum,
quia doctorum magna custodia est vita venerabilis
auditorum. Et suus eis sermo fit in adjutorium, quia
erubescunt pulsantibus vitiis non resistere, qui contra
vitia alios armaverunt.</p>
        </div3>
<div3>
          <head>7.</head>
          <p>
 Quia enim quandiu in hac vita vivimus, contra
malignos spiritus quid aliud quam in acie stamus?
sicut praediximus, doctoris animus forsitan aliqua
elatione pulsatur. Sed sive ne ipse pereat, sive ne per
exemplum suum alios ad perditionem trahat, vigilanter
se et festine circumspicit, in cogitationibus remordet;
adducta auditorum suorum vita ad memoriam,
<pb n="1001B"/>
semetipsum humiliat, et quibus praevalet modis
agit ne elatio principetur in mente, ne dominetur in
opere. Scriptum quippe est: <hi>Initium omnis peccati
superbia <note>(Eccl. X, 15)</note>
          </hi>. Quis ergo erit ante Dei oculos
fructus boni operis, si ex radice putruit elationis?
Saepe, ut praedictum est, ejus animus tentatur ex ira;
sed citius se ad se circumspiciendo recolligit, et
disciplinae se pondere deprimens agit ne motus animi
transeat in sermone, ne erumpat in voce. Fitque ut
ira perturbati animi, ubi per negligentiam oritur, ibi
per judicium suffocata moriatur. Qua ex re agitur ut
ex concepta culpa animus virtutem pariat, quia etsi
se fortiter custodire noluit ne ad motum surgeret, se
tamen in commotione <emph>1367</emph> fortiter vicit. Unde
bene per Salomonem dicitur: <hi>Melior est patiens viro
<pb n="1001C"/>
forti, et qui dominatur animo suo expugnatore urbium <note>(Prov. XVI, 32)</note>
          </hi>.
Recte autem expugnatori urbium
patiens praefertur, quia in illa actione victoriae homo
victor est hominum, in hac autem mansuetudine patientiae
animus victor est sui. Sequitur:
</p>
          <p>VERS. 28.-- <hi>Et pavimentum in fronte portarum secundum
longitudinem portarum erat inferius.</hi> </p>
        </div3>
<div3>
          <head>8.</head>
          <p>
 Si portarum longitudinem ad locum referimus
in quo portae fuerant constructae, secundum longitudinem
portarum pavimentum erat inferius, quia quantum
tenere locus portarum poterat, tantum tendebatur
et pavimentum quod erat inferius. Longitudo
ergo pavimenti a portis non erat dissimilis, sed tamen
aequalitas pavimenti non erat cum portis. Quid
est ergo quod pavimentum cum portis longum similiter
<pb n="1001D"/>
erat, sed aequale non erat, nisi quod longe distat
vita populorum a vita docentium? Quia etsi ad regna
coelestia tendentes eamdem longanimitatem spei habent,
eadem tamen vivendi studia non habent. Tendatur
ergo pavimentum similiter in longum, quia
ipsam fidem, ipsam spem in se retinent auditores,
quam habere certum est praedicatores. Sed pavimentum
<pb n="1002A"/>
inferius jaceat, ut omnes auditores praedicatores
suos longe a suis meritis excellere cognoscant. Sin
vero longitudinem portarum ipsam, sicut superius
diximus, earum altitudinem intelligere debemus,
dum, sicut paulo post scriptum est, ad portas gradibus
ascendebatur, tanto pavimentum jacet inferius
quanto unaquaeque porta surgit in altitudinem. Quia
quanto sanctior est vita doctoris, tanto fit humilior
sensus audientis. Et semetipsum despicit, dum praedicatoris
sui vitam in magnam surgere altitudinem
perpendit. Imitari etenim bona ejus alia forsitan potest,
alia non potest. In quibus praevalet, proficit; in
quibus minime praevalet, ad humilitatem crescit. Et
hoc ipsum ergo ei in provectu est, quod ei imitabile
ad provectum non est.
<pb n="1002B"/>
</p>
        </div3>
<div3>
          <head>9. </head>
          <p>
Ecce enim si praedicatorum nostrorum ea quae
legimus dicta et facta pensamus, in quantam altitudinem
surrexerint portae cognoscimus. Ut enim taceamus
de ostensione signorum, loquamur de virtutibus
cordium. Certe Paulus, qui se legi mortuum per
legem dicit, quia ut in Christum crederet, ei hoc et
lex ipsa praedicavit <note>(Rom. II, 10)</note>, magno fidei ardore
succensus, praecepta legis tenere carnaliter noluit,
circumcisionem in gentibus fieri vetuit. Et cum Petrus
apostolus servari adhuc in circumcisione legis
consuetudinem vellet, ei in faciem restitit, eumque
hac in re fuisse reprehensibilem dicit <note>(Galat. II, 11)</note>.
Et hoc ejus studium, discipulis loquens, non solum
culpam, sed, quod est majus, hypocrisim, id est simulationem,
nominat, dicens: <hi>Cum venisset Petrus Antiochiam,
<pb n="1002C"/>
in faciem ei restiti, quia reprehensibilis erat <note>(Ibid., 11)</note>
          </hi>.
Et paulo post: <hi>Et simulationi ejus consenserunt
caeteri Judaei <note>(Ibid., 13)</note>
          </hi>. Idem vero apostolorum
primus cum multa discipulos admoneret, atque
a quibusdam detrahi de Pauli scriptis agnosceret,
dicit: <hi>Sicut charissimus frater noster</hi> <emph>1368</emph> <hi>Paulus
secundum datam sibi sapientiam scripsit vobis, loquens
in eis de his in quibus sunt quaedam difficilia intellectu,
quae indocti et instabiles depravant, sicut caeteras scripturas,
ad suam ipsorum perditionem <note>(II Pet. III, 1)</note>
          </hi>.
Ecce Paulus in Epistolis suis scripsit Petrum reprehensibilem,
et ecce Petrus in Epistolis suis asserit
Paulum in his quae scripserat, admirandum. Certe
enim nisi legisset Petrus Pauli Epistolas, non laudasset.
Si autem legit, quia illic ipse reprehensibilis
<pb n="1002D"/>
diceretur invenit. Amicus ergo veritatis laudavit
etiam quod reprehensus est, atque ei et hoc ipsum
placuit, quia in his non placuerat quae aliter quam
debuerat sensit. Seque etiam minori fratri ad consensum
dedit, atque in eadem re factus est sectator
minoris sui, ut etiam in hoc praeiret, quatenus qui
primus erat in apostolatus culmine esset primus et
<pb n="1003A"/>
in humilitate. Pensate ergo, fratres charissimi, in
quo mentis vertice stetit qui illas Epistolas laudavit
in quibus scriptum se vituperabilem invenit. Quae illa
mansuetudo tanta esse potuit, quae quies animi, quae
soliditas mentis, atque imperturbatio cogitationis?
Ecce a minore suo reprehenditur, et reprehendi non
dedignatur. Non ad memoriam revocat quod primus
in apostolatum vocatus sit, non quod claves regni coelestis
acceperit, non quod peccata quaecunque in
terra solveret, essent soluta et in coelo <note>(Matth. IV, 18;
XVI, 19, seq.)</note>, non quod in mare pedibus ambulavit <note>(Matth. XIV, 29)</note>,
non quod paralyticos in Jesu nomine
jubendo erexerat <note>(Act. IX, 33)</note>, non quod aegros corporis
sui umbra sanaverat <note>(Ibid. V, 15)</note>, non quod
mentientes verbo occiderat <note>(Ibid. V, 10)</note>, non quod
<pb n="1003B"/>
mortuos oratione suscitabat <note>(Ibid. IX, 40)</note>. Ne igitur
increpationis verba dedignaretur audire, omnia dona
quae acceperat quasi a memoria repulit, ut unum
fortiter humilitatis donum teneret. Quis rogo nostrum,
si vel extremum aliquod signum fecisset a minori
fratre increpatus, increpationis verba patienter audiret?
Nihil enim signi fecimus, et si quis nos fortasse
de actione nostra reprehenderit, statim intumescimus,
magnos quosdam nos tacite cogitamus, virtutes nobis
ad animum reducimus, etiam quas non habemus. At
contra Petrus cum virtutibus humilis in reprehensione
permansit, sed porta surrexit in altitudinem.
Hanc autem tantam mansuetudinem nos imitari non
possumus; sed quia pavimentum sumus, longe inferius
jacemus.
</p>
        </div3>
<div3>
          <head>10. </head>
<p>
            <pb n="1003C"/>Sunt vero nonnulli qui non Petrum apostolorum
principem, sed quemdam alium eo nomine qui a
Paulo sit reprehensus accipiunt. Qui si Pauli studiosius
verba legissent, ista non dicerent. Dicturus etenim
Paulus: <hi>Cum venisset Petrus Antiochiam, ei in faciem
restiti <note>(Galat. II, 11)</note>
            </hi>, ut de quo Petro loqueretur
ostenderet, in ipso suae narrationis initio praemisit,
dicens: <hi>Creditum est mihi Evangelium praeputii, sicut
Petro circumcisionis. Qui enim operatus est Petro in
apostolatum circumcisionis, operatus est et mihi inter
gentes <note>(Ibid., 7, 8)</note>
            </hi>. Patet ergo de quo Petro Paulus
loquitur, quem et apostolum nominat, et praefuisse
Evangelio circumcisionis narrat.</p>
        </div3>
<div3>
          <head>11.</head>
          <p>
 Et fuerunt quidam qui secundam Petri Epistolam, <emph>1369</emph> 
 in qua Epistolae Pauli laudatae sunt, ejus
<pb n="1003D"/>
dicerent non fuisse. Sed si ejusdem Epistolae verba
pensare voluissent, longe aliter sentire potuerant. In
ea quippe scriptum est: <hi>Voce delapsa ad eum hujuscemodi
a magnifica gloria: Hic est Filius meus dilectus,
in quo mihi complacui <note>(II Petr. I, 17)</note>
          </hi>. Atque subjungitur: <hi>Et hanc vocem nos audivimus, cum essemus
cum ipso in monte sancto 
 <note>(Ibid., 18)</note>
          </hi>. Legant itaque
Evangelium, et protinus agnoscent quia cum vox ista
de coelo venit, Petrus apostolus in monte cum Domino
<pb n="1004A"/>
stetit. Ipse ergo hanc Epistolam scripsit qui
hanc vocem in monte de Domino audivit.</p>
        </div3>
<div3>
          <head>12.</head>
          <p>
 Sed quia pauca de Petro diximus, nunc si placet,
ad Pauli mansuetudinem convertamur, et pensemus
si possumus ille qui tanti ardoris est in zelo praedicationis,
ut apostolorum quoque primo non parceret,
quantae fuerit mansuetudinis in studio longanimitatis.
Taceamus autem quod ter virgis caesus est,
quia semel lapidatus est, quia ter naufragium fecit,
quia nocte ac die in profundo maris fuit, quia a Judaeis
quinquies quadragenas una minus accepit <note>(II
Cor. XI, 2, 3, seq.)</note>. Minus enim animum ad iracundiam
commovent ea mala, quae nobis ab apertis adversariis
irrogantur: hoc plus solet dolere, quod
a propriis patimur. Unde et per Psalmistam ipsa Veritas
<pb n="1004B"/>
contra traditorem suum loquitur, dicens: <hi>Quoniam
si inimicus meus maledixisset mihi, supportassem
utique. Tu vero unanimis dux meus, et notus meus, qui
simul mecum dulces capiebas cibos <note>(Psal. LIV, 15)</note>
          </hi>. Pensemus
ergo, si possumus, Paulus apostolus, qui tantum
patiens inter persecutores, quantum mansuetus
inter discipulos fuerit. Certe Corinthum veniens,
ab idolorum servitio Corinthios retraxit, quis esset
verus Deus innotuit, et aeternae eis vitae gaudia praedicavit.
Et cum magnam multitudinem populi in fide
collegisset, tantam illic inopiam pertulit, ut victus
sui gravi necessitate laboraret. Et panem terrae a
discipulis non accepit, quibus panem coeli praedicavit.
Insistebat verbo pro vita audientium, insistebat
labori manuum pro vita corporis sui <hi>(I Cor. IV, 12;
<pb n="1004C"/>
I Thess. II, 9; II Thess. III, 8)</hi>. De terris quoque
aliis stipendia ei a discipulis mittebantur, ut Corinthiis
praedicare sufficeret. Ipse quippe ad eosdem
Corinthios post per Epistolam loquitur, dicens: <hi>Cum essem apud vos, et egerem, nulli onerosus fui;
nam quod mihi deerat suppleverunt fratres qui venerunt
a Macedonia 
 <note>(II Cor. XI, 9)</note>
          </hi>. Quibus ad magnum
quoque improperium praemisit, dicens: <hi>Alias Ecclesias
spoliavi, accipiens stipendium ad ministerium vestrum <note>(Ibid. 8)</note>
          </hi>.
Pensemus ergo, si possumus, cujus
hoc mansuetudinis fuerit, panem spiritus praedicare,
et panem carnis non accipere; corda audientium de
divitiis aeternis instruere, et inter eosdem discipulos
fideles et abundantes fame laborare; inter satiatos
pati inopiam, nec tamen quod patiebatur dicere;
<pb n="1004D"/>
quae patiebatur non dicere, nec tamen dolere; videre
dura erga se corda auditorum tenacium, nec
a praedicatione desistere. Nam sicut apostolorum
Acta testantur, anno et sex mensibus continue in
eadem civitate praedicavit <note>(Act. XVIII, 11)</note>. Cumque
ab eisdem Corinthiis recessisset, ad eos postmodum
scripsit quod apud eos positus pertulit <note>(II Cor. XI,
23 seq.)</note>. Quare autem hoc eis <emph>1370</emph> cum inter eos
viveret, nunquam dixit? Ne scilicet quod erga eum
<pb n="1005A"/>
factum ex bona voluntate non fuerat, fieret ex jussione;
et cum innotesceret eorum misericordia,
remaneret voluntas ignota. Quare autem hoc postmodum
longe positus scribit? Ne omnimodo discipuli
incorrecti remanerent, et quales magistro in
tenacia fuerant, aliis quoque fratribus tales essent.
Vere in hoc Paulus, vere magister gentilium, sua
negligens, aliena curans, implevit quod praedicaverat: <hi>Nemo quod suum est quaerat, sed quod alterius.
Et non quae sua sunt singuli cogitantes, sed ea quae
aliorum 
 <note>(I Cor. X, 24)</note>
          </hi>. Quanta itaque ista mansuetudinis
virtus est? Quanta tranquillitas spiritus?
Quis autem nostrum, si unum hujus mundi divitem
ad omnipotentis Dei servitium convertisset, seque
egere conspiceret, et illum sibi vitae subsidia non
<pb n="1005B"/>
praebere, non protinus de ejus vita desperasset?
Quis non incassum laborasse se diceret! Quis non
ab ejus exhortatione obmutesceret, quem in semetipsum
primum ferre fructum boni operis non videret?</p>
        </div3>
<div3>
          <head>13.</head>
          <p>
 Sed Paulus per mansuetudinem in virtutum
vertice solidatus perstitit, praedicavit, dilexit, et
bonum quod coeperat explevit, atque portando et
persistendo discipulorum corda ad misericordiam
perduxit <note>(II Cor. IX, 3, 4, seq.)</note>. Nam eorum profectum
postmodum scire se indicans, in eadem Epistola
scribit: <hi>De ministerio quod fit in sanctos ex
abundantia est mihi scribere vobis. Scio enim promptum
animum vestrum, pro quo de vobis glorior apud
Macedonas, quoniam Achaia parata est ab anno priore,
<pb n="1005C"/>
et vestra aemulatio provocavit plurimos <note>(Ibid., 1)</note>
          </hi>.
De quibus rursus ait: <hi>Qui non solum facere, sed et
velle coepistis ab anno priore <note>(II Cor. VIII, 10)</note>
          </hi>. In
quibus enim non tam opera quam pia vota requirebat,
in eis procul dubio plus laudat pia vota quam
opera. Notandum tamen est quia habet improperium
haec ipsa consolatio, cum dicitur: <hi>Ab anno priore.</hi> 
Bonum quidem, sed tarde fecerant, atque ideo hoc
magister non sine reprehensione laudabat. Medicus
quippe est, medicamentum vulneri apponit, quod et
ea quae purgata sunt refovet et ea quae putrida inveniuntur
mordet. Sed haec tolerando atque praedicando,
explevit quod coepit. Et mira longanimitatis
virtute discipulorum duritiam emollivit ad misericordiae
viscera, quia longitudo portae surrexit in altitudinem.
<pb n="1005D"/>
Sed infirmi nos ad imitandum tantae mansuetudinis
longanimitatem idonei non sumus, quia
videlicet pavimentum sumus, et despecti in nostris
moribus jacemus.</p>
        </div3>
<div3>
          <head>14.</head>
          <p>
 Ecce autem dum de duobus ducibus coelestis
exercitus loquor, martyr quoque Stephanus memoriae
occurrit, qui tentus pro Creatoris sui nomine, et
in medium persecutorum deductus, imperterritus
<pb n="1006A"/>
stetit, fiducialiter docuit, et ex zelo veritatis persecutores
suos fortiter increpavit, dicens: <hi>Vos semper
Spiritui sancto restitistis <note>(Act. VII, 51)</note>
          </hi>. Cumque illi
ad lapides currerent, et eum lapidibus necarent,
flexo genu pro eisdem persecutoribus oravit, dicens: <hi>Domine, ne statuas illis hoc peccatum 
 <note>(Ibid.,
59)</note>
          </hi>. Quae itaque ista virtus est, sic zelo fervere, ut
eis a quibus tenebatur perfidiae suae improperia fiducialiter
diceret; et sic diligere, ut in morte quoque <emph>1371</emph> 
 pro eis a quibus moriebatur oraret? Sic
quippe ex zelo inferbuit, ac si mansuetudinis nihil
haberet; et sic mansuetus in eorum dilectione perstitit,
ac si contra eos fervoris nihil habuisset. Pensemus
inter haec ubi nostrae conscientiae reatus jacet.
Quis enim nostrum, si saltem verbi contumeliam a
<pb n="1006B"/>
proximo acceperit, non statim contumeliam reddit,
 non funditus commovetur, non ad odium erumpit,
non praeceptum dilectionis obliviscitur? Sed hoc
beatus Stephanus ex omnipotentis Dei gratia potuit,
 quia surgens in altitudinem porta fuit. Hoc nos miseri
nostra virtute imitari non possumus, quia longe
inferius sicut pavimentum jacemus.</p>
        </div3>
<div3>
          <head>15.</head>
          <p>
 Quid autem nos in vita sanctorum de nostra
admiratione dicimus, cum ipsi quoque antiqui patres
praedicatorum sanctae Ecclesiae vitam considerantes,
valde admirati sunt? An non eorum vitam
Psalmista admiratus est, cum dicebat: <hi>Mihi autem
nimis honorati sunt amici tui, Deus, nimis confortatus
est principatus eorum <note>(Psal. CXXXVIII, 17)</note>
          </hi>? Quod
de quibus ejus amicis dicat Evangelium interroga,
<pb n="1006C"/>
in quo Veritas praedicatoribus dicit: <hi>Vos amici mei
estis <note>(Joan. XV, 14)</note>
          </hi>. Isaias quoque eorum vitam intuens,
ait: <hi>Qui sunt isti qui ut nubes volant, et quasi
columbae ad fenestras suas <note>(Isai. LX, 8)</note>
          </hi>? Recte autem
praedicatores sancti nubes appellati sunt, quia
verbis pluunt, miraculis coruscant. Qui volare quoque
ut nubes dicuntur, quia et in terra viventes extra
terram fuerunt per omne quod egerunt. Unde et per
quamdam nubem dicitur: <hi>In carne enim ambulantes
non secundum carnem militamus <note>(II Cor. X, 3)</note>
          </hi>? Priores
enim patres conjugiis utebantur, filios procreabant,
substantias possidebant, curis rei familiaris intendebant.
Istos autem per prophetiae jam spiritum praevidentes
substantias deserere, conjugia non appetere,
filios non procreare, nil in terra quaerere,
<pb n="1006D"/>
nihil possidere, non eos per terram velut homines
ambulantes, sed ut nubes volantes nominant. Velant
etenim, quia mente ea quae sunt coelestia contemplantur.
Qui terram quasi non tangunt, quia in ipsa
nil appetunt. Qui et ad fenestras suas quasi columbae
sunt, quia per mansuetudinis suae spiritum in hoc
mundo per oculos nil concupiscunt. Consideremus
ergo quantae altitudinis istae spiritalis aedificii portae
<pb n="1007A"/>
sunt, quas et spiritales patres admirantur. Quantum
itaque nos in earum admiratione humiliari necesse
est, qui pavimentum sumus? Sed quia sub longitudinis
appellatione altitudinem portarum audivimus,
nunc aliquid de earum latitudine cognoscamus. Sequitur:
</p>
          <p>VERS. 29.-- <hi>Et mensus est latitudinem a facie
portae inferioris, usque ad fontem atrii interioris extrinsecus,
centum cubitos ad Orientem et ad Aquilonem.</hi> </p>
        </div3>
<div3>
          <head>16.</head>
          <p>
 In quibus verbis si portam aditum accipimus,
quo ad cognitionem Domini intramus, porta inferior
fides est, atrium vero interius contemplatio. Habet
autem porta inferior latitudinem in facie, quia videlicet
fides per charitatis suae amplitudinem habet eam
quae videtur a proximis operationem. Quam dum fortiter
<pb n="1007B"/>
a perfectioribus agi conspicimus, nos, qui in
bonis actibus <emph>1372</emph> angustamur, exempla per eos
magnae operationis accipimus. Et unaquaeque sancta
actio quasi quaedam nobis fit latitudo itineris, quae
prius erat angustia difficultatis. Habet quoque atrium
interius frontem, quia contemplativa vita per quaedam
signa desideriorum et gemituum ostendit quantum
intus videat quae tantum amat. Denarius autem
numerus per semetipsum multiplicatus in centenarium
surgit. Unde recte per centenarium magna perfectio
designatur, sicut de electis Veritas dicit: <hi>Omnis
qui relinquit domum, vel fratres, aut sorores, aut patrem,
aut matrem, aut uxorem, aut filios, aut agros propter
nomen meum, centuplum accipiet, et vitam aeternam
possidebit <note>(Matth. XIX, 29)</note>
          </hi>. Neque etenim sanctus
<pb n="1007C"/>
quisque ideo terrena deserit, ut haec possidere in
hoc mundo multiplicius possit, quia quisquis terreno
studio terram relinquit, terram non relinquit sed
appetit. Nec qui unam uxorem deserit centum recepturus
est; sed per centenarium numerum perfectio
designatur, postquam etiam vita aeterna promittitur,
quia quisquis pro Dei nomine temporalia atque terrena
contemnit, et hic perfectionem mentis recipit,
ut jam ea non appetat quae contemnit, et in sequenti
saeculo ad aeternae vitae gloriam pervenit. Centies
itaque recipit quod dedit, qui perfectionis spiritum
accipiens, terrenis non indiget, etiamsi haec non
habet. Ille enim pauper est, qui eget eo quod non
habet. Nam qui et non habens habere non appetit,
dives est. Paupertas quippe in inopia mentis est, non
<pb n="1007D"/>
in quantitate possessionis. Nam cui cum paupertate
bene convenit, non est pauper. Mensus est ergo vir
latitudinem a facie portae inferioris, usque ad frontem
 atrii interioris extrinsecus, centum cubitos,
quia Redemptor noster quotidie per magistros atque
doctores in mensura perfectionis metitur vitam fidelium,
 vel in specie boni operis per fidem, vel in
sanctis desideriis per contemplationem.</p>
        </div3>
<div3>
          <head>17.</head>
          <p>
 Multi etenim videntur in fide positi magna
operari, sed in centum cubitis non mensurantur,
quia per ipsa quae faciunt terrenam gloriam quaerunt.
<pb n="1008A"/>
Et quidam videntur per abstinentiam cruciari,
gemitibus insistere; sed eorum mensura ad centum
cubitos minime ducitur, quia in his quae agunt ab
humano judicio favores requirunt. Quis ergo est qui
per centum cubitos mensuratur, nisi is cujus bona
operatio recta intentione utitur, ut in eo quod agit
non ad terrena lucra appetenda aut ad laudes transitorias
reflectatur?</p>
        </div3>
<div3>
          <head>18.</head>
          <p>
 Ecce enim misericordiam proximis exhibere,
possessa largiri, cum celeritate indigenti tribuere,
latitudo in facie portae inferioris est. Sed si tua dans
aliena non appetas, si terrenam gloriam de ipso
bono opere non requiras, recte in centenario numero,
id est in perfectione mensuraris. Nam qui
videtur dare misericorditer propria, et rapit forsitan
<pb n="1008B"/>
violenter aliena, iste adhuc quae sit via perfetionis
ignorat, nec cognovit unde ad perfectionem
tenditur, quia nec ipsum ejus initium invenit. Prius
enim appetitum evellere a mente debuit, et postea
quae jure possidet largiri. Unde scriptum est: <hi>Declina
a malo et fac bonam <note>(Psal. XXXVI, 37)</note>
          </hi>. <emph>1373</emph> 
Quid enim potest esse boni quod facit, qui necdum
a malo declinavit? Et sunt quidam qui, sicut dictum
est, ab alimentis abstinent, carnem cruciant,
sed tamen si pulsati fuerint, cognoscuntur quia ad
mundi gloriam anhelent. Isti frontem atrii interioris
ostendunt, sed per centum cubitos non mensurantur.</p>
        </div3>
<div3>
          <head>19.</head>
          <p>
 Hi ergo in numero perfectionis sunt, de quibus
per Paulum dicitur: <hi>Qui carnem suam crucifixerunt
cum vitiis et concupiscentiis <note>(Galat. V, 24)</note>
          </hi>. Et
<pb n="1008C"/>
notandum quia non dicitur quod intrinsecus, sed
extrinsecus ista mensurantur, quia videlicet Redemptor
noster cum per nos facta hominum vel approbat,
vel judicat, non intrinsecus, sed extrinsecus
metitur. Unde et per Evangelium dicit: <hi>Ex fructibus
eorum cognoscetis eos <note>(Matth. VII, 16)</note>
          </hi>. Qui enim per
hoc quod videmus cognoscimus operantis animum
quem non videmus, sive latitudinem quae in facie
portae est inferioris, sive frontem atrii interioris
extrinsecus metimur. Cum enim alios conspicimus
largiri eleemosynam, afflictis concurrere, oppressis
subvenire, nihil eos in hoc mundo gloriae quaerere,
nullis hujus mundi compendiis inhiare, atque alios
videmus carnem domare, lacrymis insistere, verbis
coelestibus occupari, nihil transitorii honoris appetere,
<pb n="1008D"/>
quid aliud debemus nisi eos perfectos esse
credere, sanctos aestimare? Quia ergo per hoc quod
aspicimus eos perfectos esse videmus, eorum vitam
per centum cubitos extrinsecus metimur.</p>
        </div3>
<div3>
          <head>20.</head>
          <p>
 Et quia multi in Judaea, plerique vero in
gentilitate positi, ad hanc perfectionis summam
pervenerunt, recte subjungitur: <hi>Ad Orientem et ad
Aquilonem.</hi> Judaicus etenim populus Oriens jure
dictus est, de cujus carne ille est natus, qui Sol
justitiae vocatur. De quo per prophetam dicitur: <hi>Vobis autem qui timetis Dominum, orietur Sol justitiae</hi> 
<pb n="1009A"/> <note>(Malac. IV, 2)</note>.
Per Aquilonem vero gentilitas figuratur,
quae diu in perfidiae suae frigore torpuit, et
in cujus corde ille regnavit, qui, attestante propheta,
apud semetipsum dixit: <hi>Ponam sedem meam
ad Aquilonem <note>(Isai. XIV, 13)</note>
          </hi>. Quia itaque incarnatus
omnipotens Deus alios perfectos ex Judaea, alios ex
gentilitate perfectos intra sanctam Ecclesiam fecit,
centum cubitos non solum ad Orientem mensus est,
sed etiam ad Aquilonem.</p>
        </div3>
<div3>
          <head>21.</head>
          <p>
 Sed quia sub Aquilonis nomine de gentilitate
sermo se intulit, considerare libet quantum super
nos effusa sunt viscera Creatoris nostri. Omnes enim
nos ex gentilitate venimus. Antiqui parentes nostri
lignis et lapidibus servierunt, et, derelinquentes
Deum a quo facti sunt, deos venerati sunt quos
<pb n="1009B"/>
fecerunt. Nos autem per omnipotentis Dei gratiam
ad lucem de tenebris educti sumus. Recolamus ergo
de quibus tenebis venimus, ut de luce quam accepimus
gratias agamus. Neque enim divinam misericordiam
intelligit qui suae miseriae memor non est.
Unde et per Psalmistam Deo dicitur: <hi>Mirifica misericordias
tuas, Domine, qui salvos facis sperantes in te <note>(Psal. XVI, 7)</note>
          </hi>.
Tunc enim nobis Dei misericordiae
mirae fiunt, cum nobis ad memoriam miseriae nostrae
revocantur, quia, recolentes quid fuimus, intelligimus
cui debemus quod sumus. Cantemus itaque
cum gaudio Creatori nostro, quia de servitio creaturae
colla mentis excussimus. Gaudeamus in nobis
impletum esse quod <emph>1374</emph> per Isaiam dictum est: <hi>Et frenum erroris quod erat in maxillis populorum,
<pb n="1009C"/>
canticum erit vobis, sicut vox sanctificatae solemnitatis <note>(Isai. XXX, 23, 29)</note>
          </hi>.
Frenum quippe erroris maxillas
populorum constrinxerat, quando idolorum errore
obligata gentilitas Deo vero confessionis laudem dare
nesciebat. Sed hoc ipsum erroris frenum jam nobis
in canticum versum est, cum gaudendo psallimus
atque cantamus: <hi>Omnes dii gentium daemonia, Dominus
autem coelos fecit <note>(Psal. XCV, 5)</note>
          </hi>. Et rursum: <hi>Simulacra gentium argentum et aurum, opera manuum
hominum: os habent, et non loquentur; oculos habent,
et non videbunt; aures habent, et non audient; nares
habent, et non odorabunt; manus habent, et non palpabunt;
pedes habent, et non ambulabunt 
 <note>(Psal. CXIII,
29, seq.)</note>
          </hi>. Qui itaque haec omnipotenti Domino psallendo
dicimus, ipsum erroris nostri frenum, quod
<pb n="1009D"/>
a laude Dei ora nostra ligaverat, vero Domino canticum
fecimus. Bene autem dicitur: <hi>Sicut nox sanctificatae
solemnitatis <note>(Isai. XXX, 29)</note>
          </hi>, quia dum confessionis
laudem Deo reddimus, in sanctificata solemnitate
gaudemus. Respondeamus ergo moribus tantae
misericordiae Redemptoris nostri, et qui lucem cognovimus,
pravorum operum tenebras declinemus.</p>
        </div3>
<div3>
          <head>22.</head>
          <p>
 Quid est jam, rogo, quod in hoc mundo
libeat? Ubique luctus aspicimus, undique gemitus
audimus. Destructae urbes, eversa sunt castra, depopulati
<pb n="1010A"/>
agri, in solitudinem terra redacta est. Nullus
in agris incola, pene nullus in urbibus habitator
remansit; et tamen ipsae parvae generis humani
reliquiae adhuc quotidie et sine cessatione feriuntur.
Et finem non habent flagella coelestis justitiae, quia
nec inter flagella correctae sunt actionis culpae.
Alios in captivitatem duci, alios detruncari, alios
interfici videmus. Quid est ergo quod in hac vita
libeat, fratres mei? Si et talem adhuc mundum diligimus,
non jam gaudia, sed vulnera amamus. Ipsa
autem quae aliquando mundi domina esse videbatur
qualis remanserit Roma conspicimus. Immensis
doloribus multipliciter attrita, desolatione civium,
impressione hostium, frequentia ruinarum; ita ut in
ea completum esse videamus quod contra urbem
<pb n="1010B"/>
Samariam per hunc eumdem prophetam longe superius
dicitur: <hi>Pone ollam, pone, inquam, et mitte in
ea aquam, et congere frusta ejus in ea <note>(Ezech. XXIV, 4)</note>
          </hi>.
Et paulo post: <hi>Efferbuit coctio ejus, et discocta sunt
ossa illius in medio ejus <note>(Ibid., 5)</note>
          </hi>. Atque iterum: <hi>Congere ossa, quae igne succendam: consumentur carnes,
et coquetur universa compositio, et ossa tabescent.
Pone quoque eam super prunas vacuam, ut incalescat,
et liquefiat aes ejus 
 <note>(Ibid., 10, 11)</note>
          </hi>. Tunc enim nobis
olla posita est, cum haec est civitas constituta. Tunc
in eam aqua missa est, et frusta ejus congesta sunt,
quando ad eam undique populi confluebant, qui velut
aqua calens actionibus mundi fervescerent, et
quasi frusta carnium in ipso suo fervore liquarentur.
De qua bene dicitur: <hi>Efferbuit coctio ejus, et
<pb n="1010C"/>
discocta sunt ossa ejus in medio illius,</hi> quia prius
quidem in ea vehementer incaluit actio gloriae saecularis,
sed postmodum ipsa gloria cum suis sequacibus
defecit. Per ossa etenim potentes saeculi, per
carnes vero populi designantur, quia sicut carnes
portantur ossibus, ita per potentes saeculi infirmitas
regitur populorum. Sed ecce jam de illa omnes
hujus saeculi potentes ablati sunt; ossa ergo <emph>1375</emph> 
 excocta sunt. Ecce populi defecerunt, carnes
ejus liquefactae sunt. Dicatur itaque: <hi>Congere ossa,
quae igne succendam; consumentur carnes, et coquetur
universa compositio ejus, et ossa tabescent.</hi> Ubi
enim senatus? Ubi jam populus? Contabuerunt ossa,
consumptae sunt carnes, omnis in ea saecularium
 dignitatum fastus exstinctus est. Excocta est universa
<pb n="1010D"/>
compositio ejus. Et tamen ipsos nos paucos qui remansimus
adhuc quotidie gladii, adhuc quotidie innumerae
tribulationes premunt. Dicatur ergo: <hi>Pone
quoque eam super prunas vacuam.</hi> Quia enim senatus
deest, populus interiit, et tamen in paucis qui sunt
dolores et gemitus quotidie multiplicantur, jam vacua
ardet Roma. Quid autem ista de hominibus dicimus,
cum, ruinis crebrescentibus, ipsa quoque destrui
aedificia videmus? Unde apte de civitate jam
vacua subditur: <hi>Incalescat, et liquefiat aes ejus.</hi> Jam
<pb n="1011A"/>
enim et ipsa olla consumitur, in qua prius et carnes
et ossa consumebantur, quia postquam defecerunt
homines, etiam parietes cadunt. Ubi autem sunt qui
in ejus aliquando gloria laetabantur? Ubi eorum
pompa? Ubi superbia? Ubi frequens et immoderatum
gaudium?</p>
        </div3>
<div3>
          <head>23.</head>
          <p>
 Impletum est in ea quod contra destructam
Niniven per prophetam dicitur: <hi>Ubi est habitaculum
leonum, et pascua catulorum leonum <note>(Nahum. II, 11)</note>
          </hi>?
An ejus duces ac principes leones non erant, qui,
per diversas mundi provincias discurrentes, praedam
saeviendo et interficiendo rapiebant? Hic leonum catuli
inveniebant pascua, quia pueri, adolescentes,
juvenes saeculares, et saecularium filii huc undique
concurrebant, cum proficere in hoc mundo voluissent.
<pb n="1011B"/>
Sed jam ecce desolata, ecce contrita, ecce gemitibus
oppressa est. Jam nemo ad eam currit, ut in hoc
mundo proficiat; jam nullus potens et violentus remansit,
qui opprimendo praedam diripiat. Dicamus
ergo: <hi>Ubi est habitaculum leonum, et pascua catulorum
leonum?</hi> Contigit ei <emph>1376</emph> quod de Judaea novimus
per prophetam dictum: <hi>Dilata calvitium tuum
sicut Aquila <note>(Mich. I, 16)</note>
          </hi>. Calvitium quippe hominis
in solo capite fieri solet, calvitium vero Aquilae in
toto fit corpore, quia cum valde senuerit, plumae ejus
ac pennae ex omnibus membris illius cadunt. Calvitium
ergo suum sicut Aquila dilatat, quia plumas
perdidit, quae populum amisit. Alarum quoque pennae
occiderunt, cum quibus volare ad praedam consueverat,
quia omnes potentes ejus exstincti sunt, per
<pb n="1011C"/>
quos aliena rapiebat <note>(Joan. Diac., l. IV, c. 66)</note>.</p>
        </div3>
<div3>
          <head>24.</head>
          <p>
 Haec autem quae de Romanae urbis contritione
dicimus, in cunctis facta mundi civitatibus scimus.
Alia etenim loca clade desolata sunt, alia gladio
consumpta, alia fame cruciata, alia terrae hiatibus
absorpta. Despiciamus ergo ex toto animo hoc praesens
saeculum vel exstinctum; finiamus mundi desideria
saltem cum mundi fine: imitemur bonorum
facta quae possumus. Apud Orientem enim et Aquilonem
multi sunt qui pro perfectione vitae centum
cubitis mensurantur. Ex Judaea etenim et gentilitate,
sicut dictum est, ad sanctitatis culmen excreverunt.
Quamvis intelligi per Orientem et Aquilonem etiam
justi et peccatores possint. Oriens quippe non immerito
justi nominantur, qui, sicut in luce fidei nati
<pb n="1011D"/>
sunt, in innocentia perstiterunt. Per Aquilonem vero
recte peccatores accipimus, qui mentis frigore dilapsi
sub peccati sui umbra torpuerunt. Sed quia
omnipotentis Dei misericordia etiam tales ad poenitentiam
revocat, compunctione et lacrymis lavat,
virtutibus ditat, et usque ad perfectionis gloriam sublevat,
non solum ad Orientem centum cubiti, sed
etiam ad Aquilonem ducuntur, dum cum justis etiam
<pb n="1012A"/>
peccatores per dona et poenitentiam ad perfectionem
veniunt, largiente Domino nostro Jesu Christo, qui
cum Patre et Spiritu sancto vivit et regnat Deus per
omnia saecula saeculorum. Amen.
</p>
        </div3>
      </div1>

<div1>
        <head>HOMILIA VII [ <hi>Al., XIX]. Septem versuum, a 20 ad 27, explicationem complectitur, plurimaque simul exhibet praecepta moralia, de Spiritus sancti donis, gradibusque ad ea ducentibus, de vera perfectione ac de bonorum operum necessitate.</hi> </head>
<div3>
          <head>1.</head>
          <p>
 Magna legentium debet esse discretio, ut in
sacro eloquio cum quilibet unus sermo dicitur, non
semper unam eamdemque rem significare credatur,
sicut aliquando sol in bono, aliquando vero accipitur
in malo. Solis etenim nomine aliquando ipse Redemptor
<pb n="1012B"/>
noster signatur, aliquando persecutio. Attestante
enim libro Sapientiae, in inferno impii dicturi sunt: <hi>Erravimus a via veritatis, et sol justitiae non luxit nobis <note>(Sap. V, 6)</note>
          </hi>.
Et de jactis seminibus Dominus dicit: <hi>Orto sole aruerunt 
 <note>(Matth. XIII, 6)</note>
          </hi>, quia videlicet,
facta persecutione, in reproborum cordibus praedicationis
verba siccantur. Sic leo Dominum signat.
Unde scriptum est: <hi>Vicit leo de tribu Juda <note>(Apoc. V,
5)</note>
          </hi>. Sic leonis nomine diaboli similitudo exprimitur,
sicut per primum pastorem dicitur: <hi>Adversarius
vester diabolus, sicut leo rugiens, circuit quaerens quem
devoret <note>(I Petr. V, 8)</note>
          </hi>. Sic bovis nomine sapiens
designatur. Unde scriptum est: <hi>Non junges bovem
et asinum <note>(Deut. XXII, 10)</note>
          </hi>, id est, sapientem cum
stulto in praedicatione non socies. Sic per bovem fatuus
<pb n="1012C"/>
figuratur, sicut de eo qui in turpitudine amoris
captus est, dicitur: <hi>Statimque eam sequitur, quasi bos
ductus ad victimam <note>(Prov. VII, 22)</note>
          </hi>; id est, sicut fatuus
trahitur ad mortem. Haec igitur dixi, ne quia por
tam significare Dominum, vel praedicatores, vel Scripturam
sacram, vel fidem exposui, ubicunque <emph>1377</emph> 
jam in hoc propheta porta legitur signare aliud non credatur.
Cum enim de una porta propheta loqueretur,
recte fides intellecta est, quia una est omnium electorum
fides. Cum vero aliae portae nominantur, intelligi
ora praedicatorum possunt, per quae vera vita cognoscitur,
et per quae ascenditur ad sacramentorum spiritalium
cognitionem. Nam porta per quam significari
fidem diximus, notandum nobis est quia inferior appellatur.
In hac enim vita dum sumus, quasi in imo
<pb n="1012D"/>
positi adhuc inferius tenemur. Et recte inferior porta
fides est, quia nobis in terra positis aperit cognitionem
Dei. Itaque nunc dicitur:
</p>
          <p>VERS. 20-22.-- <hi>Portam quoque quae respiciebat
viam Aquilonis atrii exterioris mensus est tam in longitudine
quam in latitudine. Et thalamos ejus tres hinc,
et tres inde; et frontes ejus, et vestibulum ejus secundum
mensuram portae prioris: quinquaginta cubitorum
<pb n="1013A"/>
longitudinem ejus, et latitudinem viginti et quinque cubitorum.
Fenestrae autem ejus, et vestibulum, et
sculpturae secundum mensuram portae quae respiciebat
ad Orientem; et septem graduum erat ascensus ejus,
et vestibulum ante eam.</hi> </p>
        </div3>
<div3>
          <head>2.</head>
          <p>
 De porta quae respiciebat viam Aquilonis atrii
exterioris, ea ipsa replicantur quae jam de porta alia
superius dicta sunt, atque alia subjunguntur quae de
praedicta porta propheta tacuerat. Ut ergo de his latius
disseramus quae necdum discussa sunt, debemus ea quae
jam dicta sunt sub brevitate replicare. Porta enim viam
Aquilonis respicit, cum praedicator quisque vitam peccatoris
agnoscit, eique interiora vitae per verbum praedicationis
aperit. Quae porta atrii exterioris dicitur.
Exterius quippe est atrium vita praesens, in qua
<pb n="1013B"/>
omne quod corporaliter agitur corporaliter etiam videtur.
Quae tam in longitudine quam in latitudine
mensuratur, quia cum ad fidem peccator ducitur,
necesse est ut ejus doctor consideret, vel quantum
in longitudinem spei, vel quantum in latitudinem
charitatis ex ejus admonitione proficiat. Qui enim
ad Deum convertitur, si adhuc bona vitae praesentis
sperat, longitudinem non habet, quia brevis est vita
in qua spem posuit. Si per terrenarum rerum concupiscentiam,
et adhuc per proximi odium coangustatur,
latitudinem non habet, quia nescit vel transitoria
contemnere, vel se in proximi amore dilatare.
Cum vero conversus quisque aeternae vitae gaudia
longanimiter sperat, proximorum molestias cum
charitate tolerat, et ea quae non habet concupiscere
<pb n="1013C"/>
contemnit; longitudinem et latitudinem porta habet,
quia gloria praedicatoris est profectus auditoris.
Unde quibusdam per magnum praedicatorem dicitur: <hi>Gaudium meum et corona mea 
 <note>(Philip. IV, 1)</note>
          </hi>. Et
rursum: <hi>Ecce nunc vivo, si vos statis in Domino <note>(I Thess. III, 8)</note>
          </hi>.
Atque iterum: <hi>Quae est nostra spes
aut gaudium? Nonne vos ante Dominum <note>(Ibid., II, 19)</note>
          </hi>?
Longitudo ergo et latitudo portae est quae ad Aquilonem
respicit, quia cum infidelem quempiam in peccati
sui frigore torpentem praedicator ad fidem converterit,
per hoc quod eum in longitudinem spei <emph>1378</emph> 
 tendit, et in amplitudinem charitatis dilatat,
ejus gloriam suam facit. Et quia in cognitione
sanctae Trinitatis ex verbo praedicationis auditores
quique in ejusdem Trinitatis amore proficiunt, habet
<pb n="1013D"/>
 haec eadem porta thalamos tres hinc, et tres inde,
quia omne quod per Testamentum Novum de Trinitate
conditor loquitur, hoc etiam de Testamento
Veteri ostendit. Et cor audientium in amore coelestis
patriae proficit, ut anima inhaerens Deo quasi
sponsa cum sponso in quodam jam thalamo sedeat,
atque se a terrenis desideriis funditus avertat.</p>
        </div3>
<div3>
          <head>3.</head>
          <p>
 Vel certe, ut longe superius dictum est <hi>(Hom.
<pb n="1014A"/>
4, n. 5)</hi>, quia tres sunt ordines bene viventium, bonorum
scilicet conjugatorum, continentium, atque
praedicatorum, et quia alii etiam in conjugiis positi
amore coelestis patriae anhelant, alii autem spe aeterni
gaudii etiam carnem macerant, omnesque actus
terrenos refugiunt, et in cura hujus saeculi implicari
contemnunt, alii vero et terrena bona despiciunt, et
coelestia gaudia praedicant, quae cognoverunt, quid
isti nisi in spiritali aedificio thalami sunt in quorum
cogitatione et meditatione anima coelesti sponso sociatur?
Quos tres bonorum ordines, quia non solum
Ecclesia ex gentibus habet, sed aliquando etiam Synagoga
habuit, dum magna multitudo spiritalium Redemptoris
gratiam ardenter exspectavit, porta aedificii
coelestis tres hinc, et tres inde thalamos habet,
<pb n="1014B"/>
quia praedicator quisque, cum ad supernam patriam
auditorem provocat, et novos patres et veteres anhelasse
coelesti desiderio demonstrat. Plus enim plerumque
exempla quam ratiocinationis verba compungunt;
et cum praedicator dicit quales alii in conjugio,
vel in continentia, vel in praedicatione erga
omnipotentis Dei amorem in novo testamento fuerint,
vel alii quales in veteri, porta quae loquitur ternos
ex utroque latere habere se thalamos ostendit. Quae
porta habet et frontem, quia sunt in praedicatoris
vita aperta opera quae videntur. Habet et ante frontem
vestibulum, quia priusquam bona opera insinuet,
praedicat fidem, per quam anima humiliter veniens
ad bonorum actuum altitudinem sublevetur. Quae
cuncta secundum mensuram portae prioris sunt, juxta
<pb n="1014C"/>
hoc quod subditur:
</p>
          <p>VERS. 21.-- <hi>Quia mensus est quinquaginta cubitorum
longitudinem ejus, et latitudinem viginti quinque
cubitorum.</hi> </p>
        </div3>
<div3>
          <head>4.</head>
          <p>
 Haec jam superius latius me dixisse meministis <note>(Hom. 5, l. II)</note>.
Per quinquagenarium enim numerum
requiem diximus figurari, quia et quinquagesimus
annus veteri populo in requiem datus est, quia appellatus
est jubilaeus; et septenarius numerus, per
quem hoc omne tempus evolvitur, septies multiplicatus
ad quadraginta et novem ducitur. Cui monas
additur, quia in unius contemplatione requies aeterna
perficitur. Idem ergo quinquagenarius numerus nobis
in longitudinem est, quia pervenire ad illam requiem
non potest, nisi qui ad eam spem suam modo tendere
<pb n="1014D"/>
longanimiter potest. Quia enim per quinquagenarium
numerum <emph>1379</emph> ad aeternam requiem provocamur,
etiam hoc nos omnino instruit quod in tabernaculo
decem cortinae jussae sunt fieri, quae haberent ansulas
quinquagenas, et circulos aureos quinquagenos a
latere et summitate <note>(Exod. XXV, 4, seq.)</note>. Cortinae
etenim tabernaculi sancti omnes sunt, qui ex diversis
virtutum coloribus in sanctae Ecclesiae ornamento
<pb n="1015A"/>
proficiunt. Qui et interiora velant, et exteriora omnimodo
exornant, quia eorum vita in quantum videtur,
ornamentum est; et eorum intellectus intus absconditur,
dum coelestia quae in mente servant, et
dicere non possunt, in eis aliquo modo velantur.
Recte autem decem cortinae sunt, quia per Decalogi
custodiam ipsa sanctorum corda profecerunt. Hyacinthinae
vero ansulae cortinarum fieri quinquaginta
praeceptae sunt. Hyacinthus coeli speciem habet. Ansulae
ergo cortinarom sunt praecepta coelestia, in
quibus ligantur animae, ut ab inferioribus sublevatae
superius pendeant. Quae videlicet ansulae habent et
circulos aureos, intellectum scilicet vera sapientia
fulgentem. Qui intellectus, quia esse debet per omnia
circumspectus, et cautae sollicitudinis vigilantia munitus,
<pb n="1015B"/>
recte per circulos designatur.</p>
        </div3>
<div3>
          <head>5.</head>
          <p>
 Et notandum quod a latere et summitate jubentur
ansulae, vel circuli in cortinis fieri, quia praecepta
coelestia et intellectus spiritualis, non solum debet
nos sursum in Dei amorem suspendere, sed etiam
proximo in charitate sociare. In eo enim quod conditorem
nostrum diligimus, quasi per superiores ansulas
in aere pendemus. In eo vero quod sicut nosmetipsos
proximos amamus, ansulas et circulos a
latere habemus, ut cortinae tabernaculi, id est fidelium
animae per charitatem conjunctae sint, et non per
discordiam divisae. Unde et hic post longitudinem
quinquaginta cubitorum protinus latitudo subjungitur
viginti et quinque cubitorum, quae videlicet latitudo
ad charitatem proximi pertinet. Ipsa enim in fratrum
<pb n="1015C"/>
amorem se dilatat, atque erga eos omne quod potest
boni operis exercet. Cuncta autem bona opera quae
corporaliter fiunt, per quinque corporis sensus exhibentur,
videlicet per visum, auditum, tactum, gustum,
odoratum. Quinarius vero numerus per semetipsum
ductus ad vicesimum et quintum pervenit, quia bona
opera cum agi coeperint, per fervorem animum ad
augmentum excitant, et per semetipsa multiplicantur.
Unde et latitudinem menti faciunt, ut non sit angusta
 per teporem, sed expansa in bonis actibus
per charitatem. Omnis enim torpor teporis angustia
est, omnis vero benignitas charitatis, magna latitudo.
Nam etsi res desunt quae fortasse indigenti proximo
praebeantur, ampla est substantia voluntatis bonae,
quae sufficit ad regni retributionem, sicut scriptum
<pb n="1015D"/>
est: <hi>In terra pax hominibus bonae voluntatis <note>(Luc.
II, 14)</note>
          </hi>. Sequitur:
</p>
          <p>VERS. 22.-- <hi>Fenestrae autem ejus, et vestibulum,
et sculpturae secundum mensuram portae quae respiciebat
ad Orientem.</hi> </p>
        </div3>
<div3>
          <head>6.</head>
          <p>
 Cuncta haec jam superius latius dicta sunt, et
idcirco sermo non debet morosa expositione tardari.
Hoc tamen magnopere notandum est, quod
porta ad Aquilonem ea omnia habere perhibetur
<pb n="1016A"/> <emph>1380</emph> 
 quae porta ad Orientem, fenestras scilicet
contemplationis, vestibulum humilitatis, sculpturam
bonae operationis. Omnes enim qui per hoc quod
Deo in conversatione nati sunt in innocentia perstiterunt,
portam ad Orientem habent, quia eis coelestis
regni aditus patet a lumine quod acceperunt.
Et omnes qui in peccatis postmodum lapsi torporis
sui frigore sunt depressi, sed, dum per poenitentiam
redeunt, ad amorem coelestis patriae recalescunt,
portam ad Aquilonem habent, quia eis etiam post
peccati sui frigus coelestis regni aditus per misericordiam
patet. Ea ergo habere dicitur porta ad Aquilonem
quae habet porta ad Orientem, quia et conversi
peccatores sic ditantur virtutibus, sicut illi sunt divites
qui cadere in peccatum vitaverunt. Unde et
<pb n="1016B"/>
Psalmistae voce per Dominum dicitur: <hi>Cinerem sicut
panem manducabam <note>(Psal. CI, 10)</note>
          </hi>, quia sic poenitentes
recipit ut justos. Scriptum quippe est de peccatoribus: <hi>Olim in cilicio et cinere poenitentiam egissent <note>(Matth. XI, 21)</note>
          </hi>.
Cinis ergo sicut panis comeditur,
quando ad auctoris sui gratiam peccator per poenitentiam
sicut innocens revocatur. Porta igitur ad
Aquilonem habet fenestras, habet vestibulum, habet
sculpturas, quia cum peccator ad vitam post culpas
reducitur, saepe lumen contemplationis accipit, atque
de ipsa memoria iniquitatis suae gratiam magnae
humilitatis bonae quoque operationis efficaciam sumit,
ut omne quod fieri praecipitur, in vita ejus
quasi sculptum esse videatur.
</p>
          <p>IBID.-- <hi>Septem vero graduum erat ascensus ejus,
<pb n="1016D"/>
et vestibulum ante eam.</hi> </p>
        </div3>
<div3>
          <head>7.</head>
          <p>
 Septem gradibus ad portam ascenditur, quia
per sancti Spiritus septiformem gratiam aditus nobis
vitae coelestis aperitur. Quam septiformem gratiam
Isaias in ipso nostro capite, vel in ejus corpore, quod
nos sumus, enumerans dicit: <hi>Requiescet super eum
spiritus sapientiae et intellectus, spiritus consilii et fortitudinis,
spiritus scientiae et pietatis, et replebit eum
spiritus timoris Domini <note>(Isai. XI, 2)</note>
          </hi>. Quos gradus, de
coelestibus loquens, descendendo magis quam ascendendo
numeravit, videlicet sapientiam, intellectum,
consilium, fortitudinem, scientiam, pietatem, timorem.
Et cum scriptum sit: <hi>Initium sapientiae timor
Domini <note>(Prov. IX, 10)</note>
          </hi>, constat procul dubio quia a
timore ad sapientiam ascenditur, non autem a sapientia
<pb n="1016D"/>
ad timorem reditur, quia nimirum perfectam
habet sapientia charitatem. Et scriptum est: <hi>Perfecta
charitas foras mittit timorem <note>(I Joan. IV, 18)</note>
          </hi>. Propheta
ergo, quia de coelestibus ad ima loquebatur,
coepit magis a sapientia, et descendit ad timorem.
Sed nos qui a terrenis ad coelestia tendimus, eosdem
gradus ascendendo enumeremus, ut a timore ad sapientiam
pervenire valeamus. In mente etenim nostra
primus ascensionis gradus est timor Domini;
<pb n="1017A"/>
secundus, pietas; tertius, scientia; quartus, fortitudo;
quintus, consilium; sextus, intellectus; septimus,
sapientia. Est enim timor Domini in mente.
Sed qualis est iste timor, si cum eo pietas non est?
Qui enim misereri proximo ignorat, qui compati ejus
tribulationibus dissimulat, hujus timor ante omnipotentis
Dei oculos nullus est, quia non sublevatur ad
pietatem. Sed saepe pietas per inordinatam misericordiam <emph>1381</emph> 
 errare solet, si fortasse pepercerit
quae parcenda non sunt. Peccata enim quae feriri gehennae
ignibus possunt disciplinae verbere sunt corrigenda.
Sed inordinata pietas cum temporaliter parcit,
ad aeternum supplicium pertrahit. Ut ergo vera
et ordinata sit pietas, ad gradum est alium sublevanda,
id est ad scientiam, ut sciat vel quid ex judicio
<pb n="1017B"/>
puniat, vel quid ex misericordia dimittat. Sed
quid si sciat quid agere quisque debeat, virtutem
vero agendi non habeat? Scientia ergo nostra crescat
ad fortitudinem, ut cum videt quid agendum
sit, hoc agere per mentis fortitudinem possit, ne timore
trepidet, et, pavore collapsa, non valeat bona
defendere quae sentit. Sed saepe fortitudo si improvida
fuerit, et minus contra vitia circumspecta, ipsa
sui praesumptione in casum ruit. Ascendat ergo ad
consilium, ut praevidendo praemuniat omne quod
agere fortiter potest. Sed esse consilium non potest,
si intellectus deest, quia qui non intelligit malum
quod agentem gravat, quomodo potest bonum solidare
quod adjuvat? Itaque  consilio ascendamus ad
intellectum. Sed quid si intellectus magno quidem
<pb n="1017C"/>
acumine vigilet, et moderari se nesciat per maturitatem?
Ab intellectu ergo ascendatur ad sapientiam,
ut hoc quod acute intellectus invenit, sapientia mature
disponat. Quia igitur per timorem surgimus
ad pietatem, per pietatem ad scientiam ducimur, per
scientiam ad fortitudinem roboramur, per fortitudinem
ad consilium tendimus, per consilium in intellectum
proficimus, per intellectum ad maturitatem
sapientiae pervenimus, septem gradibus ad portam
ascendimus, per quam nobis aditus vitae spiritalis
aperitur.
</p>
          <p>Bene autem dicitur quia vestibulum erat ante eam,
quia nisi quis prius humilitatem habuerit, ad hos
gradus donorum spiritalium non ascendit, sicut scriptum
est: <hi>Super quem requiescet spiritus meus, nisi
<pb n="1017D"/>
super humilem et quietum, et trementem sermones
meos <note>(Isai. LXVI, 2)</note>
            </hi>. De quo per Psalmistam dicitur: <hi>Ascensus in corde ejus disposuit in convalle lacrymarum <note>(Psal. LXXXIII, 6)</note>
            </hi>.
Convallis quippe humilis locus
est, et peccator quisque dum se in lacrymis humiliter
affligit in corde, per ascensum virtutum proficit.
Qui rursus ait: <hi>Emittit fontes in convallibus <note>(Psal. CIII, 10)</note>
            </hi>,
quia omnipotens Deus dona spiritalis
gratiae humilibus praestat.</p>
<pb n="1018A"/>
</div3>
<div3>
          <head>9. </head>
          <p>
Potest quoque per vestibulum fides intelligi.
Ipsa quippe est ante gradus et portam, quia prius ad
fidem venimus, ut postmodum per spiritalium donorum
gradus coelestis vitae aditum intremus. Non enim
per virtutes venitur ad fidem, sed per fidem pertingitur
ad virtutes. Cornelius enim centurio, cujus
eleemosynae ante baptismum, angelo testante, laudatae
sunt, non operibus venit ad fidem, sed fide venit ad
opera <note>(Act. X, 1, seq.)</note>. Nam et ei per angelum dicitur: <hi>Orationes tuae et eleemosynae ascenderunt in conspectu
Dei 
 <note>(Ibid., 4)</note>
          </hi>. Si enim Deo vero et ante
baptismum non crediderat, quem orabat? vel quomodo
hunc omnipotens Deus exaudierat, si non ab
ipso se in bonis perfici petebat? Sciebat igitur Creatorem
omnium Deum, sed quod ejus omnipotens Filius
<pb n="1018B"/>
incarnatus esset ignorabat. Neque enim <emph>1382</emph> 
poterat bona agere, nisi ante credidisset. Scriptum
namque est: <hi>Sine fide impossibile est placere Deo <note>(Hebr. XI, 6)</note>
          </hi>.
Fidem ergo habuit, cujus orationes
et eleemosynae placere Deo potuerunt. Bona autem
actione promeruit ut Deum perfecte cognosceret, et
incarnationis ejus mysterium crederet, quatenus ad
sacramenta baptismatis perveniret. Per fidem ergo
venit ad opera, sed per opera est solidatus in fide.
Vestibulum itaque ante gradus est, quia qui prius
credidit, ipse post virtutum gradibus ad portae aditum
ascendit. Sequitur:
</p>
          <p>VERS. 23.-- <hi>Et porta atrii interioris contra portam
Aquilonis, et Orientalem.</hi> </p>
        </div3>
<div3>
          <head>10.</head>
          <p>
 Hoc loco <hi>contra</hi> non pro adversitate ponitur,
<pb n="1018C"/>
sed pro rectitudine; ita enim porta interioris atrii
posita monstrabatur, ut porta Aquilonis et Orientis
recto ad eam aditu tenderet. Quid est ergo quod
porta interior recto itinere posita contra portam
Orientis et Aquilonis ostenditur, nisi hoc, quod aperte
datur intelligi, quia sive Judaico et gentili populo,
seu justis et peccatoribus, sed post peccata conversis,
aeque aditus regni coelestis aperitur? Larga est enim
misericordia Creatoris nostri. Et porta interior non
solum portam Orientis respicit, sed etiam Aquilonis,
quia non solum his qui in innocentia permanent, sed
etiam peccatoribus peccata sua poenitendo damnantibus
aperiuntur interioris atrii gaudia, ut ineffabilia
mysteria patriae coelestis agnoscant, agnoscendo sitiant,
sitiendo currant, currendo perveniant. Haec
<pb n="1018D"/>
interni gaudii secreta cognoverat, qui dicebat: <hi>Sitivit
anima mea ad Deum vivum, quando veniam et apparebo
ante faciem Dei <note>(Psal. XLI, 3)</note>
          </hi>? Praedicator
gentium ad hunc aditum regni coelestis anhelabat,
cum dicebat: <hi>Cupio dissolvi et esse cum Christo <note>(Philip.
I, 23)</note>
          </hi>. Haec exsultationis occultae secreta cognoverat
sponsa, quae dicebat: <hi>Dilectus meus misit manum
suam per foramen, et venter meus intremuit ad
tactum ejus <note>(Cant. V, 4)</note>
          </hi>. Dilectus etenim manum per
<pb n="1019A"/>
foramen mittit, quando virtute sua Dominus nostrum
animum per subtilem intellectum pulsat. Et venter
in tactu illius contremiscit, quia infirmitas nostra
per hoc quod coelestis gaudii intellectu tangitur, ipsa
sua exsultatione turbatur, et fit in mente pavor cum
laetitia, quia jam sentit quid de coelesti gaudio diligat,
et adhuc metuit ne non recipiat quod vix tenuiter
sentit. Quid igitur restat nisi ut se ad perfectionis
vitae cursum dirigant omnes qui illa gaudia
patriae coelestis agnoscunt? Unde et hic apte subjungitur:
</p>
          <p>IBID.-- <hi>Et mensus est a porta usque ad portam centum
cubitos.</hi> </p>
        </div3>
<div3>
          <head>11.</head>
          <p>
 Centenarium numerum, quia decies per denarium
ducitur, jam superius diximus esse perfectum
<pb n="1019B"/> <note>(Hom. 6, n. 16)</note>.
Is itaque qui aditum atrii interioris
videt, profecto necesse est ut per vitam perfectionis
currat, et a porta inchoationis usque ad consummationis
ingressum perveniat. Mensuretur ergo atrium
interius, quod a portis exterioribus usque ad portam
interiorem tenditur, centum cubitis, ut qui intrare
amando coepit, latitudinem perfectionis habeat in
mente, quatens in eo <emph>1383</emph> quem diligit hunc nec
adversa coangustent, nec prospera elevent, sed,
transitoria cuncta despiciens, quousque ad gaudia
secreta perveniat, per atrium perfectionis currat.
Sunt etenim multi qui jam in septem gradibus aditum
portae exterioris intraverunt, juxta quemdam supernae
dispensationis modum, per timorem Dei humiles,
per pietatis studium misericordes, per scientiam discreti,
<pb n="1019C"/>
per mentis fortitudinem liberi, per consilium
cauti, per intellectum providi, per sapientiam maturi;
sed, adhuc quibusdam necessitatibus obligati, hujus
mundi curis inserviunt, et unde jam ex magna parte
excusserunt animum, ibi adhuc tenentur inviti. Cumque
superimposita terrenae occupationis portant onera,
minus in praeceptis coelestibus exercentur. Anhelare
medullitus ad aeternam patriam non vacat,
ipsa in eis sua aliquo modo desideria languescunt,
 quia nimirum curis temporalibus praepeditum vera
gaudia quae cognovit amare non tantum licet quantum
libet. Hi plerumque a jugo mundi colla mentis
excutiunt, omnia deserunt, terrenae curae pondera
deponunt, atque ut ad coeleste desiderium latius
animi sinum laxent, vitam remotam petunt, et in
<pb n="1019D"/>
sanctis precibus intenti, sacris meditationibus dediti,
quotidiano se fletu afficiunt, et vetustatem cordis igne
amoris conflant, atque ad coeleste gaudium accendendo
se innovant. Hi plerumque, in ipso suo desiderio
accensi, exire jam de carne concupiscunt,
<pb n="1020A"/>
atque ad vitam praesentem redire post fletum nolunt.
Sed tamen differuntur, ut dilatus amor ex ipsa sua
dilatione proficiat, et ardenti desiderio quasi quod
negatur crescat. Sic in regione Gerasenorum qui liberatus
a legione daemonum fuerat jam cum Domino
ire volebat, sed tamen ei dicitur: <hi>Revertere in domum
tuam, et narra quanta fecerit tibi Dominus <note>(Luc. VIII,
39)</note>
          </hi>. Sic sponsa in Canticis canticorum sanctis desideriis
anxia loquitur, dicens: <hi>In lectulo meo per noctes
quaesivi quem diligit anima mea. Quaesivi illum, et
non inveni <note>(Cant. III, 1)</note>
          </hi>. In lectulo enim dilectum
quaerit, quando in ipso suo otio et vacatione quam
appetit jam videre anima Dominum concupiscit, jam
ad eum exire desiderat, jam carere praesentis vitae
tenebris anhelat. Sed quaerit illum, et non invenit,
<pb n="1020B"/>
quia quamvis magno amore desiderat adhuc tamen
ei non conceditur videre quem amat.</p>
        </div3>
<div3>
          <head>12.</head>
          <p>
 Tales itaque sanctorum mentes quid aliud in
hoc desiderio faciunt, nisi quod jam a portis exterioribus
per atrium interius ad portam currunt?
Quibus saepe evenit ut cum se viderint magno coelestis
gratiae munere compunctos, jam se perfectos
existiment, et obedientes putent; sed quia nullus
est qui dura praecipiat, patientes esse se credant,
sed quia nemo eos per contumelias et adversitates
pulsat. Et plerumque contingit ut spiritale ministerium
vel inviti suscipiant, atque ad gubernationem
fidelium deducantur. Qui cum magnis tribulationibus
fuerint hinc inde pulsati, turbati mente, sese imperfectos
inveniunt, qui non pulsati, perfectos se esse
<pb n="1020C"/>
crediderunt. Qua <emph>1384</emph> ex re agitur ut se ad semetipsos
colligant, et apud se tacite opprobrium suae
infirmitatis erubescant, atque, ex ipsa sua confusione
 roborati, contra adversa patientiam opponant, et
ex tribulatione proficiant, qui prius in otio ex ipsa
sua securitate torpebant. Et veraciter esse tales incipiunt
quales se esse prius inaniter putaverunt. Hi
itaque cum a portis exterioribus usque ad interiorem
portam per boni studii atrium differuntur, hoc
ipsum in eis atrium centum cubitis mensuratur, quia
dilatione et exercitatione sancta quotidie ad perfectionem
proficiunt. Per quotidiana enim desideria
in mente proficere, quasi centum est cubitis interius
atrium mensurari. Idcirco ergo a portis usque ad
portam centum sunt cubiti, ut quasi quaedam mora
<pb n="1020D"/>
eundi sit ipsa dilatio vivendi, per quam quotidie in
virtutibus crescitur, ut ad interiorem aditum perfectius
perveniatur. Sequitur:
</p>
          <p>VERS. 24-26.-- <hi>Et eduxit me ad viam Australem,
et ecce porta quae respiciebat ad Austrum; et mensus
<pb n="1021A"/>
est frontem ejus, et vestibulum ejus juxta mensuras superiores;
et fenestras ejus, et vestibula in circuitu,
sicut fenestras caeteras, quinquaginta cubitorum longitudinem,
et latitudinem viginti quinque cubitorum. Et
in gradibus septem ascendebatur ad eam, et vestibulum
ante fores ejus.</hi> </p>
        </div3>
<div3>
          <head>13.</head>
          <p>
 Cuncta haec in Orientis et Aquilonis porta jam
dicta sunt, et congruum non est ut ea quae semel ac
secundo exponentes diximus saepius replicemus. Notandum
tamen nobis est quia in spiritali aedificio alter
aditus ad Orientem, alius ad Aquilonem, atque
alius ad Austrum patet. Sicut enim Aquilonis frigore
peccatores, ita per Australem viam ferventes spiritu
designantur, qui, calore sancti Spiritus accensi, velut
in meridiana luce virtutibus excrescunt. Pateat itaque
<pb n="1021B"/>
porta ad Orientem, ut hi qui sacramenta fidei
bene inchoaverunt, et in nulla postmodum vitiorum
profunditate demersi sunt, ad gaudia secreta perveniant.
Pateat porta ad Aquilonem, ut hi qui post inchoationem
caloris et luminis in peccatorum suorum
frigore et obscuritate dilapsi sunt per compunctionem
poenitentiae ad veniam redeant, et quae sit internae
retributionis vera laetitia cognoscant. Pateat porta ad
Meridiem, ut hi qui sanctis desideriis in virtutibus
fervent per spiritalem intellectum quotidie interni
gaudii mysteria penetrent. Inter haec autem quaeri
potest, cum quatuor hujus mundi partes sint, cur in
hoc aedificio exterioris atrii non quatuor, sed tres
portae esse memorantur? Quod recte quaerendum
<pb n="1021C"/>
fuerat, si Propheta non spiritale, sed corporale aedificium
vidisset. Sancta enim Ecclesia, id est spiritale
aedificium, ut ad secreta gaudia pertingat, tres solummodo
portas habet, videlicet fidem, spem, atque
charitatem: unam ad Orientem, aliam ad Aquilonem,
tertiam ad Meridiem. Porta quippe ad Orientem est
fides, quia per ipsam lux vera nascitur in mente.
Porta ad Aquilonem spes, quia unusquisque in peccatis
positus, si de venia desperaverit, misericordiam
funditus perdit. <emph>1385</emph> Unde necesse est ut qui
per suam iniquitatem exstinctus est, per spem misericordiae
reviviscat. Porta ad Meridiem charitas,
quia igne amoris ardet. In meridiana etenim parte
sol in altum ducitur, quia per charitatem lumen fidei
in Dei et proximi dilectione sublevatur. Tribus igitur
portis ad interius atrium tenditur, quia per fidem,
<pb n="1021D"/>
spem, atque charitatem ad gaudia secreta pervenitur.
Alia quoque quaestio oritur, cur porta atrii interioris
posita contra portam Orientis et Aquilonis dicitur,
et quod ad Australem portam pateat tacetur.
Sed quia per Orientem inchoantes, per Aquilonem
lapsos diximus designari, dignum fuit ut vel de inchoantibus,
quibus adhuc sol in tepore est, vel etiam
de lapsis, sed per conversionem redeuntibus, aperte
<pb n="1022A"/>
diceretur quod eis porta atrii interioris pateat, quatenus
ex ipsis nos certos faceret de quibus dubitari
potuerat. Hoc autem de porta Australi dicendum non
erat, quia eos ad gaudia interna pertingere qui fervore
spiritus in virtutibus permanent nullus ignorat.
 [Usus quippe est sacri eloquii ea de quibus dubitari
poterat aperte dicere, et ea quae constant tacere,
sicut per Psalmistam dicitur: <hi>Irritaverunt Moysen in
castris, Aaron sanctum Domini <note>(Psal. CV, 16)</note>
          </hi>. Aaron
quippe, exigente populo, idolum fecerat, et recte poterat
de vita ejus dubitari. Moyses ergo sanctus non
dicitur, quia sanctus esse ab omnibus scitur; et
Aaron sanctum Domini nominat, ut nobis de vita illius
dubietatem tollat.] Sequitur:
</p>
          <p>VERS. 26.-- <hi>Et caelatae palmae erant, una hinc, et
<pb n="1022B"/>
altera inde in fronte ejus.</hi> </p>
        </div3>
<div3>
          <head>14.</head>
          <p>
 Quid hoc est, quod prius in frontibus pictura
palmarum, nunc autem caelatae palmae in fronte esse
memorantur? In caelatura quippe lapidum foris opera
esse videntur. Sed, sicut jam superius diximus, pictura
palmarum est ostensio signorum. Nunc vero
caelatura palmarum dicitur, ut bonorum operum demonstratio
designetur. Ipsis enim summis praedicatoribus
dicitur: <hi>Videant opera vestra bona, et glorificent
Patrem vestrum qui in coelis est <note>(Matth. V, 16)</note>
          </hi>.
Qui igitur in vita sua impressa esse sancta opera demonstrant,
palmas in fronte caelatas habent, quia
quanta illos in posterum victoria sequatur, jam nunc
in sanctis suis operibus ostendunt. Vel certe quia
fidem per Orientis, spem per Aquilonis, charitatem
<pb n="1022C"/>
vero per Australem portam diximus designari, notandum
nobis est quia in Orientis porta pictura palmarum,
 in Aquilonis vero et Meridiei, caelatura
esse perhibetur, quia contingit saepe ut hi qui adhuc
inchoantes sunt, necdum se in operibus solidis ac
magnis exerceant; hi vero qui post iniquitates ad
virtutes redeunt, plerumque, ut culpas suas ante omnipotentis
Dei oculos tegere valeant, in magnis operibus
exercentur. Et qui jam fervore spiritus in virtutibus
excreverunt, quasi Meridies in sanctis actibus
inardescunt. In Orientis ergo porta pictura est,
in Aquilonis vero et Meridici caelatura, quia signum
victoriae quod in inchoantibus ostenditur, hoc in revertentibus
atque ferventibus jam solidius et robustius
tenetur.
<pb n="1022D"/>
</p>
        </div3>
<div3>
          <head>15. </head>
          <p>
Notandum quoque magnopere est quod dicitur, <emph>1386</emph> 
 <hi>Hinc et inde.</hi> Omnes enim qui ad vitae
aditum tendimus, et ex dextro et ex sinistro
latere habere palmam debemus. Quod enim hinc
et inde dicitur, latus utrumque signatur. A dextro
igitur palmam habet is quem prospera non extollunt;
a sinistro palmam habet is quem adversa non dejiciunt.
Quasi ex utraque parte portabat Paulus palmam
<pb n="1023A"/>
cum diceret: <hi>Per arma justitiae a dextris et a
sinistris, per gloriam et ignobilitatem, per infamiam et
bonam famam, ut seductores, et veraces <note>(II Cor. VI,
7)</note>
          </hi>. Non hunc adversa frangebant, non prospera in
mentis tumorem sublevabant. Hinc inde ergo gestabat
palmam, quia et in adversitate fortis, et in prosperitate
humilis permanebat. Quisquis enim de prosperis
extollitur, habere in dextera parte palmam nescit.
Quisquis in adversitatibus frangitur, portare palmam
a sinistro latere ignorat. Ut ergo hinc et inde palma
gestetur in fronte, adesse semper nostris mentibus
debet et in adversis fiducia, et in prosperis timor,
ne aut adversa in desperationem pertrahant, aut
prospera animum in sui fiduciam extollant. Hinc
est quod idem egregius praedicator dicebat: <hi>Scio
<pb n="1023B"/>
et humiliari, scio et abundare, ubique et in omnibus
institutus sum. Et satiari et esurire, et abundare et penuriam
pati, omnia possum in eo qui me confortat <note>(Philip. IV, 12)</note>
          </hi>.</p>
        </div3>
<div3>
          <head>16.</head>
          <p>
 Nunquid nam, fratres, ars est aliqua, humiliari
et abundare, satiari et esurire, abundare et penuriam
pati, ut pro magno se ista scire tantus praedicator
insinuet? Ars omnino, et mira disciplinae scientia,
quae toto nobis cordis est adnisu discenda. Quem
enim penuria sua non frangit, a gratiarum actione
non retrahit, in rerum temporalium desiderium non
accendit, scit humiliari. Hoc enim loco Apostolus
humiliari, dicit penuriam pati. Nam statim e contrario
subjungit: <hi>Scio et abundare.</hi> Qui enim acceptis
rebus non extollitur, qui eas ad usum vanae gloriae
<pb n="1023C"/>
non intorquet, qui solus non possidet quod accepit,
sed hoc cum indigentibus misericorditer dividit, scit
abundare. Qui acceptis alimentis non ad ingurgitationem
ventris utitur, sed ad reparationem virtutis,
nec plus carni tribuit quam necessitas petit, scit satiari.
Qui alimentorum inopiam sine murmuratione
tolerat, nec pro necessitate victus agit aliquid unde
anima peccati laqueum incurrat, scit esurire. Quem
ergo nec in abundantia superbia elevat, nec in necessitate
cupiditas irritat, novit abundare, novit penuriam
pati. Qui cum statim subderet, <hi>Omnia possum,</hi> 
ne elationis esse verba crederemus, adjunxit in
quo, <hi>In eo qui me confortat.</hi> Ecce in altum ramus
prodiit, sed quia in radice se tenuit, in viriditate
permansit. In altum enim surgens aresceret,
<pb n="1023D"/>
si se a radice divisisset. Sibi enim nihil tribuit, quia
omnia se posse non in se, sed in eo qui se confortat
fatetur. Hinc et inde ergo praedicator egregius palmam
habet, quem nec abundantia in superbiam, nec
inopia ad avaritiam pertrahit.</p>
        </div3>
<div3>
          <head>17.</head>
          <p>
 Discamus itaque, fratres, non solum in prosperis,
sed in adversis quoque gratias agere. Pater
enim nobis ex pietate sua factus est conditor noster,
nosque adoptivos filios ad haereditatem regni <emph>1387</emph> 
coelestis nutrit. Et non solum donis reficit, sed etiam
<pb n="1024A"/>
flagellis erudit. Discamus igitur abundare, ut cuncta
quae ab eo accepimus, cum indigentibus partiamur.
Et mentem abundantia non elevet, ne fortasse gaudeat
quia hoc adest sibi quod deest alteri, et non
jam communi bono, sed proprio laetetur. A privato
gaudio Veritas ad commune discipulos revocat, cum
eos de praedicatione redeuntes, et de subjectione
daemonum laetantes admonet, dicens: <hi>Nolite gaudere
super hoc, sed potius gaudete et exsultate, quia nomina
vestra scripta sunt in coelo <note>(Luc. X, 20)</note>
          </hi>. Non enim
omnes electi daemonia ejiciunt, sed tamen electorum
omnium nomina coelo tenentur ascripta. Admonentur
ergo discipuli privatam laetitiam deponere, de
communi autem et perpetua felicitate gaudere. Quisquis
itaque in eo gaudet quod alter non habet, ex
<pb n="1024B"/>
ipsa sua abundantia deterior factus, gaudium privatum
habet. Contra hujus nos appetitum abundantiae
Joannes admonet, dicens: <hi>Nolite diligere mundum,
neque ea quae in mundo sunt <note>(I Joan. II, 15)</note>
          </hi>. Qui mox
rationem subdidit, quare: <hi>Si quis diligit mundum,
non est charitas Patris in eo <note>(Ibid.)</note>
          </hi>. Nemo enim <hi>potest
duobus dominis servire <note>(Matth. VI, 24)</note>
          </hi>, quia non
valet simul transitoria et aeterna diligere. Si enim
aeternitatem diligimus, cuncta temporalia in usu non
in affectu possidemus. Qui eamdem rationem protinus
subdidit, dicens: <hi>Quia omne quod in mundo est
concupiscentia carnis est, et concupiscentia oculorum,
et superbia vitae <note>(I Joan. II, 16)</note>
          </hi>.</p>
        </div3>
<div3>
          <head>18.</head>
          <p>
 Ideo enim habere aliquid homines et ultra
quam necesse est concupiscunt, ut habendo superbiant,
<pb n="1024C"/>
et quia hoc alius non habet se in cogitationibus
extollant. Quisquis itaque talis est, adhuc ad portandam
abundantiam doctus non est. Saepe autem quod
avaritia ex appetitu suggerit, necessitatem putat, et
cum minora sufficiant, dolet majora deesse, atque
incautus animus quamdam quasi necessitatem patitur
quam parit. Et cum nimia sint quae desiderat, suam
sibi avaritiam aliquo modo excusat. Abundantia itaque
superbiae vicina est. Quam si quando etiam
cupiditas intercepit, hanc, ut ita dixerim, quasi peregrina
captivitas invasit. Si igitur abundandi artem
scire volumus, necesse est ut non solum ea quae vicina
sunt, sed ea etiam quae de longinquo veniunt
vitia fugiamus. Discamus penuriam pati, ne ea quae
non habemus habere etiam cum culpa requiramus,
<pb n="1024D"/>
nec felices putemus quos rebus onustos cernimus.
Nimia valde sunt ea quae sibi quasi in sumptus vitae
praesentis praeparant. Multa portant, sed in via brevi
magna est nobis in hoc itinere socia paupertas, quae
animum non angustat, cum deest terrena substantia
de qua aeterno judici rationes ponamus. Liberius ad
patriam tendimus, quia quasi in via pondere caremus.</p>
        </div3>
<div3>
          <head>19.</head>
          <p>
 Discamus satiari, ne in sumendis alimentis
corporis gulae magis quam necessitati serviamus
Plus enim concupiscentia quam necessitas petit. Et
<pb n="1025A"/>
saepe dum carnis inopiae satisfacere curamus, voluptas
subrepit, modum refectionis excedit. Unde fit
ut culpa transeat ad culpam, quia plerumque inde
alia tentatio carnis nascitur, dum carni immoderatius
in refectione servitur. Ex peccato etenim <emph>1388</emph> 
primi hominis, infirmante natura, in hoc mundo cum
nostris tentationibus nascimur. Et caro nobis aliquando
adjutrix est in bono opere, aliquando autem
seductrix in malo. Si igitur ei plus quam debemus
tribuimus, hostem nutrimus. Et si necessitati ejus
quae debemus non reddimus, civem necamus. Satianda
itaque est caro, sed ad hoc usque, ut in bono
nobis opere famulari sufficiat. Nam quisquis ei tantum
tribuit, ut superbiat, satiari penitus ignorat.
Ars itaque magna est satiari, ne unusquisque per
<pb n="1025B"/>
satietatem carnis ad iniquitatem prorumpat turpitudinis.
Discamus esurire, ut nobis propter abundantiam
sequentem nostra hic inopia placeat, ne nos
ventris necessitas ad culpam trahat, ne peccatum
menti ipsi indigentia suggerat; et dum caro fame
afficitur, ad cupiditatem animus irritetur, et quaerat
cum culpa providere unde carni valeat in necessitate
satisfacere, ne cor in indignationem prosiliat, et linguam
in murmurationis amaritudinem accendat. Qui
igitur in carnis suae inopia se hinc inde circumspicit,
atque a peccati laqueo custodit, novit esurire.</p>
        </div3>
<div3>
          <head>20.</head>
          <p>
 Nos itaque, fratres charissimi, iram atque avaritiam
in adversitate fugientes, et elationem et immoderata
gaudia in prosperitate declinantes, quia
per fidem, spem, atque charitatem, interioris vitae
<pb n="1025C"/>
atrium tribus portis intrare concupiscimus, palmas
hinc et inde teneamus. Libet adhuc alterum civem
coelestis patriae ad mentem reducere, et qualiter hinc
inde palmam teneat demonstrare. Beatus etenim Job
cum esset viris Orientalibus ditior, et ei prospera
cuncta suppeterent, filii pollerent, familia cresceret,
greges exuberarent, in tanto omnipotentis Dei
timore perstitit, ut inter custodiam disciplinae, inter
acta justitiae, inter multa humilitatis obsequia, misericordiae
operibus intentus, sacrificiis offerendis
deditus holocausta Domino pro singulis filiis immolaret,
ne quis eorum saltem in corde peccasset <note>(Job.
I, 2, seq.)</note>. Pensemus ergo quanta et erat custodia
boni operis, qui in filiis suis expiabat sacrificiis culpas
cordis. Sed quam justus esset, in prosperitate
<pb n="1025D"/>
innotuerat, valde autem ignotum erat si perseverare
justus et inter flagella potuisset. Tangendus ergo
erat verbere, ut vir ille sanctus in prosperis interrogaretur
adversis, ut qui notus erat omnipotenti Domino,
notus per flagella fieret nobis et sibimetipsi.
Disponente itaque Domino consumpti sunt greges,
interfecti custodes, eversa domus, exstincti filii, percussa
caro a planta pedis usque ad verticem. Remansit
uxor incolumis, quae verborum jaculis vulnera
augeret. Sed hanc vir sanctus in tentatione, sanus
<pb n="1026A"/>
in vulnere prudenter docet. eique respondet, dicens: <hi>Si bona accepimus de manu Domini, mala quare non
suscipiamus 
 <note>(Job II, 10)</note>
          </hi>? Amici quoque ad consolandum
veniunt, ad contumelias prorumpunt, et in dolore
vulnerum, addunt adhuc vulnera verborum. Immisericordem
dicunt, raptorem nominant, violentum
denuntiant, oppressorem pauperum fatentur. Quid
igitur miles Dei faceret inter dolentia vulnera et
amara verba deprehensus? Ecce flagella Dei et
verba hominum simul afflictum animum ad desperationem
premunt; <emph>1389</emph> sed, virtute spiritus plenus,
carnis vulneribus jacens, mentis robore
stans, contra desperationis impulsum reduxit
ad memoriam bona quae egerat. Quia misericors
fuerat, dicit: <hi>Oculus fui caeco, et pes claudo (Job. XXIX,
<pb n="1026B"/>
15)</hi>. Et rursum: <hi>Pater eram pauperum <note>(Ibid., 16)</note>
          </hi>.
Quia et disciplinae custos et benignus, dicit: <hi>Cumque
sederem quasi rex, circumstante me exercitu, eram
tamen moerentium consolator <note>(Ibid., 25)</note>
          </hi>. Quia humilis
fuerit, dicit: <hi>Si contempsi subire judicium cum servo
meo et ancilla mea, cum disceptarent adversum me <note>(Job.
XXXI, 13)</note>
          </hi>. Quia hospitalis fuerit, fatetur: <hi>Si despexi
praetereuntem, eo quod non habuerit indumentum <note>(Ibid., 19)</note>
          </hi>.
Quia largus in donis, dicit: <hi>Si non benedixerunt
mihi latera ejus, et de velleribus ovium mearum
calefactus est <note>(Ibid., 20)</note>
          </hi>. Quia violentus non
fuerit testatur, dicens: <hi>Si levavi super pupillum manum
meam, cum viderem me in porta superiorem <note>(Ibid.,
21)</note>
          </hi>. Quia de inimici periculo nunquam exsultaverit,
dicit: <hi>Si gavisus sum ad ruinam ejus qui me oderat</hi> 
<pb n="1026C"/> <note>(Ibid., 29)</note>.
Quia patiens fuit, et etiam suorum malitiam
aequanimiter pertulit, dicit: <hi>Si non dixerunt viri
tabernaculi mei, Quis det de carnibus ejus ut saturemur <note>(Ibid., 31)</note>
          </hi>?
Quid est ergo quod vir sanctus tot
suas virtutes inter flagella enumerat? Quid est quod
ore suo opera quae fecerat laudat nisi quia inter vulnera
et verba quae hunc ad desperationem trahere
poterant, ad spem animum reformant? <emph>1390</emph> Et
qui in prosperitate humilis fuit, revocatis bonis suis
ad memoriam, infractus in adversitate permansit.
Cujus enim animum inter tot flagella illa verba ad
desperationem non impellerent, nisi sibi ad memoriam
bona quae fecerat revocasset? Vidit igitur sanctus
vir mentem suam auditis tot malis ad desperationem
concuti, et mirabiliter studuit in spe certa ex
<pb n="1026D"/>
bonis suis actibus solidari. Sic impletur quod scriptum
est: <hi>In die bonorum ne immemor sis malorum, et in
die malorum ne immemor sis bonorum <note>(Eccli. XI, 27)</note>
          </hi>.
Si enim cum bona habemus malorum reminiscimur
quae aut jam passi sumus, aut adhuc pati possumus,
accepta bona mentem non elevant, quia eorum gaudium
timor memoriae malorum premit. Et si cum
mala habemus bonorum reminiscimur quae aut jam
accepimus, aut adhuc nos posse accipere speramus,
malorum pondus animum in desperationem non deprimit,
<pb n="1027A"/>
quia hunc ad spem memoria bonorum levat.
Si itaque, fratres charissimi, sic per praecepta Dominica
et per sanctorum exempla gradimur, ut nos nec
prosperitas elevet, nec adversitas frangat, habere nos
ante omnipotentis Dei oculos palmas hinc et inde
monstramus. Cui est honor et gloria in saecula saeculorum.
Amen.
</p>
        </div3>
      </div1>

<div1>
        <head>HOMILIA VIII [ <hi>Al. XX</hi> ]. <hi>Versus 27 ac reliqui, usque ad 38 inclusive, plerique cursim, alii fusius exponuntur, et dogma de resurrectione potissimum astruitur.</hi> </head>
 <emph>1389</emph>
<div3>
          <head>1.</head>
          <p>
 Prophetae verba quae, largiente Domino,
hodie charitati vestrae loquenda sunt lectione magis
indigent quam expositione. Ea enim in tribus portis
interioribus replicantur quae secundo jam, vel tertio
<pb n="1027B"/>
de exterioribus dicta sunt. Pauca vero in earum descriptione
permutantur. Unde necesse est ea nos
quae jam dicta sunt legendo transcurrere, ut ea quae
necdum dicta sunt licentius possimus enodare. Itaque
nunc dicitur:
</p>
          <p>VERS. 27-30.-- <hi>Et porta atrii interioris in viam
Australem, et mensus est a porta usque ad portam in
via Australi centum cubitos. Et introduxit me in atrium
interius ad portam Australem, et mensus est portam
juxta mensuras superiores, thalamum ejus, et frontem
ejus, et vestibulum ejus eisdem mensuris, et fenestras
ejus, et vestibulum ejus in circuitu quinquaginta cubitos
longitudinis, et latitudinis viginti quinque cubitos, et
vestibulum per gyrum.</hi> </p>
<p>Cuncta haec superius dicta atque exposita esse meministis
<pb n="1027C"/>
<note>( <hi>Maxime hom. superiori</hi> )</note>. Necdum vero est
dictum quod de eodem vestibulo subditur:</p>
<p>VERS. 30, 31.-- <hi>Longitudine viginti et quinque cubitorum,
et latitudine quinque cubitorum, et vestibulum
ejus ad atrium exterius.</hi> </p>
<p>Atque iterum hoc quod jam superius dictum
fuerat <emph>1390</emph> replicatur, cum dicitur: <hi>Et palmas
ejus in fronte <note>(Ibid.)</note>
            </hi>. Et statim quod adhuc dictum
non fuerat subditur: <hi>Et octo gradus erant in quibus
ascendebatur ad eam <note>(Ibid.)</note>
            </hi>. Hoc quoque quod de
Australi porta scriptum est, de Orientali quoque
porta in eodem ordine narratur. Nam protinus subinfertur:</p>
<p>VERS. 32-34.-- <hi>Et introduxit me in atrium interius
per portam Orientalem, et mensus est portam secundum
<pb n="1027D"/>
mensuras superiores, thalamum ejus, et frontem
ejus, et vestibulum ejus sicut supra, et fenestras ejus,
et vestibula ejus in circuitum longitudine quinquaginta
cubitorum, et latitudine viginti quinque cubitorum. Et
vestibulum ejus, id est atrii interioris, et palmae caelatae
<pb n="1028A"/>
in fronte ejus hinc et inde, et in octo gradus ascensus
ejus.</hi> </p>
<p>Ea quoque quae de Australi porta et Orientali dicta
sunt, in eisdem verbis etiam de porta quae ad Aquilonem
respicit replicantur. Nam subditur:</p>
<p>VERS. 35-37.-- <hi>Et introduxit me ad portam quae
respiciebat ad Aquilonem, et mensus est secundum
mensuras superiores, thalamum ejus, et frontem ejus,
et vestibulum ejus, et fenestras ejus per circuitum,
longitudine quinquaginta cubitorum, et latitudine viginti
quinque cubitorum. Et vestibulum ejus respiciebat
in atrium exterius, et caelatura palmarum in</hi> <emph>1391</emph> <hi>fronte illius hinc et inde, et in octo gradibus ascensus
ejus.</hi> </p>
        </div3>
<div3>
          <head>2.</head>
          <p>
 Quid itaque interiori atrio, quid thalamo, quid
<pb n="1028B"/>
frontibus, quid vestibulo, quid fenestris, quid longitudine
et latitudine, quid palmarum caelatura signetur,
late jam superius diximus <note>(Hom. 6 et 7)</note>, nec
oportet ut in eisdem iterum, sed in his solummodo
quae necdum dicta sunt occupemur. Nunc ergo quaerendum
nobis est quae istae tres portae interiores sint,
vel quid est quod earumdem portarum vestibula viginti
quinque cubitis in longitudine, et quinque cubitis
in latitudine metiuntur; vel cur ad eas non
septem, sicut de portis exterioribus dictum fuerat,
sed octo gradibus ascenditur. Porta enim atrii interioris
quae superius dicta est de his tribus portis
interioribus non est, quia illa contra Orientis et
Aquilonis portam respicere dicitur, istae autem singulae
interius ad Austrum vel Orientem et Aquilonem
<pb n="1028C"/>
positae esse memorantur. Unde recte per illam
aditus interior designatur, quia, sicut praecedenti
locutione jam dictum est, vel Judaeis et gentilibus,
vel inchoantibus atque in bono perseverantibus,
vel a bono cadentibus, sed post culpas per poenitentiam
surgentibus patet. Nunc autem postquam singulae
in Oriente et Aquilone et Austro portae descriptae
sunt, cur interioris atrii rursum portae singulae
in Austro et Oriente atque Aquilone describuntur?
Aspirante Domino, magna intentione opus est sinum
tantae profunditatis indagare. Si enim portarum nomine
sanctos praedicatores accipimus, sciendum nobis
est quia una est Ecclesia in praedicatoribus testamenti
veteris ac novi. Portae autem septem vel octo
gradus habent, quia sancti Spiritus septiformem
<pb n="1028D"/>
gratiam concorditer praedicant, octavo vero gradu
annuntiant praemium retributionis aeternae. Unde
scriptum est: <hi>Da partem septem, necnon et octo <note>(Eccles.
XI, 2)</note>
          </hi>. Quid itaque dicere possumus exteriores
portas, nisi antiquos patres fuisse, qui per praecepta
<pb n="1029A"/>
legis noverant opera populi magis quam corda custodire?
ut interiores portas praedicatores sanctae
Ecclesiae debeamus accipere, qui spiritalibus monitis
discipulorum suorum corda custodiunt, ne malis
quae non faciunt vel in cogitationibus delectentur.
Per illas enim septem gradibus ascendi dicitur, istarum
vero octo graduum ascensus esse perhibetur,
quia et in veneratione legis dies septimus fuit, et in
novo testamento octavus dies in sacramento est, is
videlicet qui Dominicus appellatur, qui tertius a passione,
sed octavus a conditione est, quia et septimum
sequitur.</p>
        </div3>
<div3>
          <head>3.</head>
          <p>
 Sin vero portarum nomine solos intelligimus
sanctos apostolos designari, qui videlicet primi nobis
sunt sanctae Ecclesiae praedicatores, et nos fidem,
spem, atque charitatem summopere tenere docuerunt,
<pb n="1029B"/>
ipsi itaque nobis in his virtutibus portae sunt,
qui nos per easdem virtutes ad interiorem intellectum
aeternae sapientiae perducunt. Sed si ipsi exteriores
portae sunt, quos accipimus interiores? Si
vero ipsi interiores sunt, quos intelligimus exteriores?
Qua in re intelligi utiliter potest <emph>1392</emph> quia
ipsi nobis exteriores simul et interiores portae sunt.
Cum enim adhuc inchoantibus non alta et mystica,
sed quaedam quae capi praevalent, praedicant, portae
exteriores sunt; cum vero perfectis profunda et
mystica loquuntur, portae interiores. Videamus qualiter
porta exterior pateat: <hi>Non potui vobis loqui
quasi spiritalibus, sed quasi carnalibus, tanquam parvulis
in Christo lac vobis potum dedi, non escam (I
<pb n="1029C"/>
Cor. III, 1)</hi>. Videamus qualiter porta interior pateat: <hi>Sapientiam loquimur inter perfectos 
 <note>(Ibid. II, 6)</note>
          </hi>. Videamus
utrum ipsa eadem sit porta interior et exterior: <hi>Sapientibus et insipientibus debitor sum 
 <note>(Rom. I,
14)</note>
          </hi>. Qui rursum dicit: <hi>Sive mente excedimus, Deo;
sive sobrii sumus, vobis <note>(II Cor. V, 13)</note>
          </hi>. In hoc enim
quod contemplando et loquendo sapientibus mente
excedit, porta interior est; in hoc vero quod parvulis
sobrie in praedicatione se temperat, et quanta
ebrietate spiritus infundatur in mente cum praedicat
non ostendit, exteriorem portam se esse manifestat.
Ipsi itaque et exteriores portae nobis sunt et interiores,
qui nos et in primo aditu fidei, spei atque charitatis
instituunt, et cum jam proficientibus coelestis
regni mysteria praedicant, per subtiliorem sensum
<pb n="1029D"/>
nos ad interiora perducunt.</p>
        </div3>
<div3>
          <head>4.</head>
          <p>
 Unde et per septem gradus prius ascensus earum
describitur, et postmodum per octo. Per octavum
etenim gradum illius vitae mysteria signantur,
quam in secretis suis perfecti intelligunt, qui jam
cuncta temporalia mente transcendere noverunt, qui
praesentem vitam quae septem dierum curriculo evolvitur
plene despiciunt, qui de intima contemplatione
pascuntur. Habent igitur portae spiritalis aedificii septem
gradus, quia timorem Domini, pietatem et
<pb n="1030A"/>
scientiam, fortitudinem et consilium, intellectum et
sapientiam suis auditoribus praedicant. Sed cum jam
omnia dimitti praecipiunt, cum nihil in hoc mundo
diligi admonent, nil per affectum teneri, cum contemplationi
coelestis patriae intendi, atque in ejus
suadent mysteriis delectari, gradum addunt, et ad
interiora trajiciunt. Iste gradus, docente Veritate,
cuidam ostensus est, cui cum legis praecepta dicerentur,
respondit: <hi>Haec omnia custodivi a juventute
mea <note>(Matth. XIX, 20)</note>
          </hi>. Quasi enim jam in septem gradibus
stabat, cum a juventute sua omnia custodisse
se diceret. Sed ei mox dicitur: <hi>Adhuc unum tibi
deest: Si vis perfectus esse, vade, vende omnia quae habes,
et da pauperibus, et habebis thesaurum in coelo, et
veni sequere me <note>(Ibid., 21)</note>
          </hi>. In quibus verbis octavum
<pb n="1030B"/>
quidem gradum vidit, sed ascendere noluit, quia
tristis abscessit. Quisquis itaque, contemptis rebus
temporalibus, aeternitatis contemplatione pascitur,
coelestis regni gaudia rimatur, post septem gradus
quos timendo et operando atque intellectu sapientiae
succrescendo tenuit, octavo gradu interioris portae
aditum intravit.</p>
        </div3>
<div3>
          <head>5.</head>
          <p>
 Per octavum quoque numerum et dies aeterni
judicii, et carnis resurrectio designatur. Unde et
Psalmus qui pro octava scribitur a pavore judicii
est inchoatus, cum dicitur: <hi>Domine, ne in ira tua
arguas me, neque in furore tuo corripias me <note>(Psal. VI,
2)</note>
          </hi>. Nunc enim tempus est misericordiae, in illo autem <emph>1393</emph> 
 judicio dies irae. In quo videlicet die omne
hoc tempus finitur quod septem diebus evolvitur.
<pb n="1030C"/>
Quia autem post septem dies sequitur, jure octavus
appellatur. In quo et caro nostra resurget ex pulvere,
ut sive bona, sive mala quae egit, recipiat a
Veritate. Unde et per legem quoque octavo die fieri
circumcisio jubetur. Nam per membrum quod circumciditur
mortalis propagatio generatur, decedentium
quoque et succedentium numerus augetur. Sed
quia in resurrectione mortuorum nec carnis jam propagatio
agitur, et decessio atque successio nulla erit,
quia sicut scriptum est: <hi>Neque nubent, neque nubentur,
sed erunt sicut angeli in coelo <note>(Matth. XXII, 30)</note>
          </hi>, octava
die praecipitur praeputium incidi. Ibi enim locum
jam carnis propagatio non habet, ubi resurgens caro
perseverantiam aeternitatis habet. Per hoc membrum
mater virgo descendit, quae Deum in utero sine
<pb n="1030D"/>
virili admistione concepit, qui primus nobis aeternae
patriae gloriam in sua resurrectione monstravit. <hi>Qui
resurgens a mortuis, jam non moritur, et mors ei ultra
non dominabitur <note>(Rom. VI, 9)</note>
          </hi>. Nobisque exemplum
dedit, ut ea fieri in die ultimo de nostra carne credamus
quae facta de carne illius in die resurrectionis
agnovimus.</p>
        </div3>
<div3>
          <head>6.</head>
          <p>
 Sed quia de carnis resurrectione nobis sermo se
intulit, triste nimis et valde lugubre est quod quosdam
in Ecclesia stare, et de carnis resurrectione
<pb n="1031A"/>
dubitare cognoscimus. Hanc autem antiqui patres
venturam esse certissime crediderunt, etiam cum
nullum adhuc ejusdem resurrectionis exemplum tenerent.
Qua igitur damnatione digni sunt qui et
exemplum jam dominicae resurrectionis acceperunt,
et tamen adhuc de sua resurrectione diffidunt? Pignus
tenent, et fidem non habent. Ecclesiam replent,
sed quia de resurrectione sua dubitant, mente
vacua stant. De hac resurrectione per beatum Job
dicitur: <hi>Scio quod Redemptor meus vivit, et in novissimo
die de terra surrecturus sum, et rursum circumdabor
pelle mea, et in carne mea videbo Deum; quem
visurus sum ego ipse, et oculi mei conspecturi sunt, et
non alius <note>(Job. XIX, 25, seq.)</note>
          </hi>. Hinc etiam per Psalmistam
dicitur: <hi>In conspectu ejus procidunt universi
<pb n="1031B"/>
qui descendunt in terram <note>(Psal. XXI, 29)</note>
          </hi>. In terra
enim mortui non spiritu, sed corpore descendunt. In
conspectu ergo Domini procidunt qui in terram descendunt,
quia resurgendo ad judicium veniunt qui
nunc in pulvere putrescunt. Hinc iterum dicit: <hi>Sitivit
in te anima mea, quam multipliciter et caro mea <note>(Psal. LXII, 2)</note>
          </hi>.
Sitit anima ut Deum videat; caro
quid sitit, nisi ut resurgat? Hinc rursus ait: <hi>Aufer
spiritum eorum, et deficient, et in pulverem suum revertentur <note>(Psal. CIII, 29)</note>
          </hi>.
Moxque de carnis resurrectione
subjungit: <hi>Emitte spiritum tuum, et creabuntur,
et renovabis faciem terrae <note>(Ibid., 30)</note>
          </hi>. Hinc
iterum dicit: <hi>Exsurge, Domine, in requiem tuam, tu
et arca sanctificationis tuae <note>(Psal. CXXXI, 8)</note>
          </hi>. Exsurrexit
enim Dominus in requiem suam cum carnem
<pb n="1031C"/>
suam de sepulcro suscitavit. Post hunc quoque exsurgit
et arca, <emph>1394</emph> quia resurgit Ecclesia. Hinc
per eumdem prophetam de quo loquimur scriptum
est: <hi>Ossa arida, audite verbum Domini. Haec dicit
Dominus Deus ossibus his: Ecce ego intromittam in
vos spiritum, et vivetis. Et dabo super vos nervos, et
succrescere faciam super vos carnes, et superextendam
in vos cutem, et dabo vobis spiritum, et vivetis <note>(Ezech.
XXXVII, 4, seq.)</note>
          </hi>. Hinc est quod propheta alius per
resurrectionem Domini humanum genus vidit in fine
suscitari, atque ait: <hi>Vivificabit nos post duos dies,
in die tertia suscitabit nos, et vivemus in conspectu
ejus <note>(Osee VI, 3)</note>
          </hi>. Hinc est quod cum de semetipso
Dominus loqueretur, adjunxit: <hi>Nolite mirari hoc,
quia venit hora in qua omnes qui in monumentis sunt
<pb n="1031D"/>
audient vocem Filii Dei. Et procedent qui bona fecerunt
in resurrectionem vitae; qui vero mala egerunt, in
resurrectionem judicii <note>(Joan. V, 28, 29)</note>
          </hi>. Hinc Paulus
ait: <hi>Unde etiam salvatorem exspectamus Dominum
<pb n="1032A"/>
Jesum Christum, qui reformabit corpus humilitatis
nostrae, configuratum corpori claritatis suae <note>(Philip.
III, 20)</note>
          </hi>. Hinc iterum dicit: <hi>Si enim credimus quod
Jesus mortuus est et resurrexit, ita et Deus eos qui
dormierunt per Jesum, adducet cum eo <note>(I Thess. IV,
14)</note>
          </hi>. Qui rursus ait: <hi>Primitiae dormientium Christus <note>(I Cor. XV, 20)</note>
          </hi>.
Si enim nos a mortis somno non
surgimus, quomodo resurrectionem dominicam primitias
habemus?</p>
        </div3>
<div3>
          <head>7.</head>
          <p>
 Ecce veteres ac novi Patres uno sibi spiritu de
carnis resurrectione concordant. Ecce ipsa per se
Veritas prius voce docuit quod de resurrectione
carnis postmodum opere demonstravit, et tamen
adhuc quorumdam infirmitas fidem non habet in
domo fidei stans. Sed mirari solent qualiter caro
<pb n="1032B"/>
reviviscere possit ex pulvere. Mirentur igitur altitudinem
coeli, molem terrae, abyssos aquarum,
omnia quae in mundo sunt, ipsos quoque angelos
creatos ex nihilo. Minus est valde aliquid ex aliquo
facere quam omnia ex nihilo fecisse. Ipsa nobis elementa,
ipsae rerum species, resurrectionis imaginem
praedicant. Sol enim quotidie nostris oculis moritur,
quotidie resurgit. Stellae matutinis horis nobis occidunt,
vesperi resurgunt. Arbusta aestivis temporibus
 plena foliis, floribus, ac fructibus videmus,
quae hiemali tempore nuda foliis, floribus ac fructibus,
et quasi arida remanent, sed vernali sole redeunte,
cum a radice humor surrexerit, suo iterum
decore vestiuntur. Cur ergo de hominibus diffiditur,
quod fieri in lignis videtur? Sed saepe pulverem putrescentis
<pb n="1032C"/>
carnis aspiciunt et dicunt: Unde ossa et
medullae, unde caro vel capilli poterunt in resurrectione
reparari? Haec itaque requirentes, parva semina
ingentium arborum videant, atque si possunt
dicant: Ubi in eis latet tanta moles roboris, tanta
diversitas ramorum, tanta multitudo et viriditas foliorum,
tanta species florum, tanta ubertas, sapor
atque odor fructuum? Nunquidnam semina arborum
odorem vel saporem habent, quem ipsae post arbores
in suis fructibus proferunt? Si ergo ex semine arborum
quod videri <emph>1395</emph> non potest produci potest,
cur de pulvere carnis humanae diffiditur quia
ex eo reparari forma valeat quae non videtur?</p>
        </div3>
<div3>
          <head>8.</head>
          <p>
 Saepe autem objicere inanem quaestiunculam
solent, qua dicunt: Carnem hominis lupus comedit,
<pb n="1032D"/>
lupum leo devoravit, leo moriens ad pulverem rediit,
cum pulvis ille suscitatur, quomodo caro hominis
a lupi et leonis carne dividitur? Quibus quid
respondere aliud debemus, nisi ut prius cogitent
<pb n="1033A"/>
qualiter in hunc mundum venerint, et tunc invenient
qualiter resurgant? Certe tu homo qui hoc loqueris,
aliquando in matris utero spuma sanguinis
fuisti, ibi quippe ex patris semine et matris sanguine
parvus ac liquidus globus eras. Dic, rogo, si nosti,
qualiter ille humor seminis in ossibus duruit, qualiter
in medullis liquidus remansit, qualiter in nervis
solidatus est, qualiter in carnibus crevit, qualiter in
cute extensus est, qualiter in capillis atque unguibus
distinctus, ita ut capilli molliores carnibus, et
ungues essent teneriores ossibus, carnibus duriores?
Si igitur tot et tanta ex uno semine per species
distincta sunt, et tamen in forma remanent conjuncta,
quid mirum si possit omnipotens Deus in illa
resurrectione mortuorum carnem hominis distinguere
<pb n="1033B"/>
a carne bestiarum, ut unus idemque pulvis et
non resurgat in quantum pulvis lupi et leonis est, et
tamen resurgat in quantum pulvis est hominis? Vide
itaque, homo, qualiter ad vitam venisti, et nequaquam
dubites ad vitam qualiter redeas. Cur autem
ratione vis comprehendere quomodo redeas, qui
ignoras quomodo venisti? Da potentiae Creatoris tui
quod comprehendere non vales de temetipso. Certe
enim quia tu ex terra factus es, terra vero ex nihilo,
tu es creatus ex nihilo. Ne ergo de carnis tuae resurrectione
desperes, perpende prudenter quia minus
est Deo reparare quod erat quam fecisse quod
non erat.</p>
        </div3>
<div3>
          <head>9.</head>
          <p>
 Sed si non potes resurrectionis effectum ratione
comprehendere, perpende quam multa sunt
<pb n="1033C"/>
quae non intelligis qualiter sint, et tamen esse non
dubitas. Dic, rogo, si nosti gyros coeli, terrae cardines,
aquarum abyssos, ubi finiuntur, ubi suspensi
sunt? Scimus autem quia quod ex nihilo factum est
pendet in nihilo. Sed si est aliquid quod dicitur nihilum,
jam nihil non est. Si autem nihil est nihilum,
nusquam mundi moles dependet, nec est ubi sit
quod creatum est ut sit. Quomodo ergo nusquam
est quod novimus quia est? Sed haec fortasse ad te
multa sunt, ad temetipsum homo revertere. Certe ex
spiritu es creatus et limo, uno invisibili, altero visibili;
uno sensibili, et altero insensibili. Quomodo
ergo permisceri in te potuit spiritus et limus, atque
ex diverso fieri res non diversa, ita ut in tanta convenientia
misceretur spiritus et limus, ut cum caro
<pb n="1033D"/>
atteritur spiritus marceat, et cum spiritus affligitur
caro contabescat? Sed forsitan necdum praevales discutere
temetipsum. Perpende, rogo, si vales, quomodo
Rubrum mare virga divisum est <note>(Exod. XIV,
21)</note>, quomodo petrae duritia percussione virgae undas
emanavit <note>(Num. XX, 11)</note>, quomodo Aaron virga
sicca floruit <note>(Ibid., XVII, 8)</note>, quomodo ex ejus genere
veniens Virgo concepit, quomodo et in partu
virgo permansit <note>(Luc. I, 27, seq.; III, 23, seq.)</note>;
quomodo quatriduanus mortuus, <emph>1396</emph> jussione suscitatus,
<pb n="1034A"/>
 ligatis manibus ac pedibus de sepulcro
exiit, quem postmodum solvi Dominus per discipulos
jussit <note>(Joan. XI, 44, seq.)</note>; quomodo idem Redemptor
noster, in vera carne atque ossibus resurgens,
clausis ostiis ad discipulos intravit. <note>(Joan.
XX, 26)</note>.</p>
        </div3>
<div3>
          <head>10.</head>
          <p>
 Ecce haec investigare non vales, et tamen
credis. Cur ergo de resurrectionis gloria disputando
et discutiendo dubitas, qui tam multa mysteria
sine discussione credidisti? Qui tamen si resurrectionem
carnis non credis, omnia sine causa credidisti,
quia in hoc angelorum spectaculo videris
quidem velociter currere, sed postquam cursum peregeris,
ne bravium accipias aversaris. Unde per
Paulum dicitur: <hi>Sic currite ut comprehendatis (I Cor.
<pb n="1034B"/>
IX, 24)</hi>. Qui rursus ait: <hi>Si in hac vita in Christo tantum
sperantes sumus, miserabiliores sumus omnibus
hominibus <note>(I Cor. XV, 19)</note>
          </hi>. Divinae autem virtutis
mysteria quae comprehendi non possunt non intellectu
discutienda sunt, sed fide veneranda. Sciendum
itaque nobis est quia quidquid ratione hominis comprehendi
potest mirum esse jam non potest, sed sola
est in miraculis ratio potentia facientis. Ecce dum
 de resurrectione carnis loquimur, ab expositionis
ordine paululum digressi sumus. Ad ea ergo quae
coepimus redeamus.</p>
        </div3>
<div3>
          <head>11.</head>
          <p>
 Habent autem interiores portae vestibula, quae
viginti et quinque cubitis in longitudinem metiuntur.
Si enim octo ter ducimus, ad viginti et quatuor pervenimus.
Cui unus additur, ut viginti et quinque teneamus.
<pb n="1034C"/>
Auditores etenim boni, qui quasi quaedam
vestibula sunt portarum, aeternae spei longanimitatem
tenent, octavum diem in Trinitatis fide sustinent.
Quae Trinitas, quia unus est Deus, octo quidem
per tria ducunt, sed in unius Dei confessione
solidantur. Plana sunt vestibula, quia humilia sunt
corda bonorum auditorum. Habent longitudinem,
quia in spei perseverant longanimitate. Viginti et
quinque cubitis earum longitudo mensuratur, quia
resurrectionem carnis in octava per Trinitatem credunt,
et eamdem sanctam Trinitatem unum esse
Deum fatentur. Habent quoque quinque cubitos in
latitudinem, quia per vitam simplicem quae quinque
sensibus ducitur circa amorem proximi dilatantur.
Et notandum quia postquam portarum vestibula superius
<pb n="1034D"/>
alia dicta sunt, postmodum vestibulum quod
quinque cubitos habet in latitudinem exterius respicere
dicitur, quia nimirum sunt auditores alii qui
intellectum interioris vitae magis virtutibus proficiendo
penetrant, et sunt quidam simplices qui bene
quidem sed juxta sensus corporeos vivunt. Unde et
exterius respicere dicuntur. Quasi enim extra respiciunt,
quia juxta sensus corporeos vivunt. Sed tamen
et exterius respicientes, intus sunt, quia etsi
sensus corporeos intelligendo transcendere nesciunt,
<pb n="1035A"/>
fidem tamen atque charitatem humiliter tenent. Et
intus ergo sunt in spiritali aedificio per amorem, et
quasi foris respiciunt per simplicitatem.</p>
        </div3>
<div3>
          <head>12.</head>
          <p>
 Potest per vestibulum quod exterius respicit
fides inchoantium designari, et per vestibulum quod
est interius fides perfectorum, qui jam per eam in
signis et virtutibus emicant. Possunt etiam per vestibulum
interius praecepta altiora, per <emph>1397</emph> vestibulum
vero quod respicit exterius praecepta adhuc
minima figurari. Per vestibulum quippe itur ad gradus
et ad portam, quia per praecepta praedicationis
pertingitur ad virtutes atque aditum gratiae coelestis.
Cum vero jubetur aliis in cogitatione sua aeterna
meditari, coelestia sapere; eisque dicitur in psalmis
et hymnis et canticis spiritalibus vivere <hi>(Coloss. III,
<pb n="1035B"/>
16)</hi>, quasi interius vestibulum ostenditur, quod quinquaginta
cubitis longitudine, et viginti quinque latitudine
mensuratur. De quibus numeris nunc tacemus,
quia ex his jam multa superius diximus. Cum
vero aliis praecipitur, <hi>Uxori vir debitum reddat, similiter
autem et uxor viro <note>(I Cor. VII, 3)</note>
          </hi>, quasi vestibulum
quod exterius respicit designatur. Quod quamvis
extra respiciat, tamen intus est, quia rudis auditor
et adhuc agit quod carnis est, et tamen a bonorum
numero alienus non est.</p>
        </div3>
<div3>
          <head>13.</head>
          <p>
 Potest autem et per Orientis portam Dominus,
et per Austri Judaea, per Aquilonis vero conversa
gentilitas designari. [ Portam autem Dominum dicimus,
quia per ipsum intramus ad ipsum. Portas vero
Judaeam et gentilitatem non incongrue nominamus,
<pb n="1035C"/>
quia prius Hebraeis, et postmodum patribus ex gentilitate
venientibus aditum aedificii coelestis agnovimus.]
Sed hac in re quaestio animum pulsat, cur in
superiori narratione prophetae, prius Orientalis, postmodum
Aquilonis, ac deinde Austri porta descripta
est. Cumque easdem portas in interiori atrio narraret,
prius portam Austri, deinde Orientis, et tertio
in loco descripsit Aquilonis. Cur autem non eumdem
ordinem quem coeperat tenuit, sed hunc in portarum
descriptione permutavit, ut et prius diceret Orientis
portam, Aquilonis et Austri, et postmodum Austri,
Orientis et Aquilonis? Sed si Aquilonis nomine gentilitas
designatur, cunctis studiose legentibus liquet
quia ante Synagogam gentilitas fuit. Nam Heber ipse,
a quo Hebraei appellati sunt, ex gentibus est electus
<pb n="1035D"/> <note>(Genes. X, 21)</note>.
Dicatur ergo porta Orientalis ante portam
Aquilonis et Austri, quia in divinitate sua Dominus
ante gentilitatem et Judaeam natus est, qui et
ante omnia saecula. Dicatur vero narratione subsequenti
porta Austri, Orientis et Aquilonis, quia Redemptor
noster in humana natura inter Judaeam et
gentilitatem nasci dignatus est, quia et in fine Synagogae
venit, et ante initium Ecclesiae, quam ex
gentibus collegit. In prima ergo descriptione sit
Orientalis porta ante portam Aquilonis et Austri; in
<pb n="1036A"/>
secunda autem inter portam Austri et Aquilonis
Orientis porta nominetur, quia et ex divinitate antecessit
omnia, et ex humanitate venit inter omnia,
qui et decedentis Judaeae finis factus est, et subsequentis
gentilitatis initium. Igitur quia ea quae necdum
dicta fuerant, ut, Domino largiente, potuimus,
rimati sumus et ea quae saepius sunt replicata transcurrimus,
nunc ad ea veniamus quae sic jam per ordinem
dicuntur, ut in eis pene nihil de his quae dicta
sunt replicetur:
</p>
          <p>VERS. 38.-- <hi>Et per singula gazophylacia ostium in
frontibus portarum.</hi> </p>
        </div3>
<div3>
          <head>14.</head>
          <p>
 Gazophylacia superius <note>(Hom. 6, olim. 18, n. 1
et seq.)</note> diximus corda doctorum, <emph>1398</emph> quae scientiae
divitias servant. Frontes autem portarum sunt
<pb n="1036B"/>
verba atque opera praedicatorum, in quibus eos foris
agnoscimus quales apud se intrinsecus vivant. Est
autem ostium per gazophylacia singula in frontibus
portarum, quia unusquisque doctor in corde auditoris
intellectum aperit in dictis et operibus patrum.
Cum enim Petri apostoli praedicationem discutimus,
cum Pauli verba perscrutamur, cum Joannis Evangelium
investigamus, atque ex eorum verbis auditores
nostros ad interiorem intellectum trahimus, quid
aliud agimus, nisi ostium in portarum frontibus aperimus?
Dicatur ergo: <hi>Per singula gazophylacia ostium
in frontibus portarum,</hi> quia si doctor hoc quod loquitur
apostolorum dictis minime confirmat, in frontibus
portarum ostium non habet. Et si ostium non habet,
dici jam gazophylacium spiritalis aedificii non potest,
<pb n="1036C"/>
 quia si intellectum non aperit, doctor non est. Cum
vero auditores boni per ora docentium apostolorum
dicta et opera cognoscunt, culpas suas apud semetipsos
 tacite reprehendunt, et lacrymis insequuntur
omne quod se egisse inique meminerunt. Unde hic
quoque de ostio quod est in frontibus portarum subditur:
</p>
          <p>IBID.-- <hi>Ibi lavabant holocaustum.</hi> </p>
        </div3>
<div3>
          <head>15.</head>
          <p>
 Qui enim se per fidem in conversatione sancta
Domino devoverunt, holocaustum Domino facti sunt.
Sed quia adhuc multa in se de corruptibili sua carne
patiuntur, quia adhuc in eis cordis munditia sordidis
cogitationibus inquinatur, quotidie ad lacrymas redeunt,
assiduis fletibus affliguntur. Sanctorum enim
patrum dicta et facta considerant, et cum se indignos
<pb n="1036D"/>
pensant, in portarum ostio holocaustum lavant. Ecce
etenim quis pro timore omnipotentis Domini esse
patiens devovit, nulli convicium pro convicio reddere,
omnia aequanimiter tolerare, et tamen cum hunc contumelia
ab ore proximi illata subito percusserit, turbatus
forte aliquid loquitur, quod loqui non debuit.
Certe iste jam holocaustum est, sed adhuc inquinatum.
Fortasse contra illatas contumelias patientiam
exhibuit, tacitus permansit; sed tamen contra easdem
contumelias quas portat dolore tangitur, ejusque
<pb n="1037A"/>
animus in charitate sauciatur. Patientia enim vera
est, quae et ipsum amat quem portat. Nam tolerare,
sed odisse, non est virtus mansuetudinis, sed velamentum
furoris. Hic itaque saepe in cogitatione sua
se judicat, reprehendit semetipsum quia dolet, nec
tamen apud se praevalet obtinere ne doleat. Jam ergo
per bonam devotionem holocaustum est, sed tamen
per dolorem quo tangitur adhuc inquinatum. Alius
ea quae possidet apud semetipsum decrevit indigentibus
cuncta tribuere, nil sibimet reservare, vitam
suam soli supernae gubernationi committere; sed
dum praebet pauperibus quae habet, fortasse cogitatio
menti subrepit quae dicit: Unde vives, si cuncta
dederis? Nec tamen desistit tribuere, sed quod laetus
dare coeperat postmodum tristis praebet. Quid hujus
<pb n="1037B"/>
mens nisi misericordiae holocaustum est? sed tamen
per tristitiam cogitationis inquinatum. Aut enim deliberare
summa non debuit, aut post deliberationem <emph>1399</emph> 
 nullo modo dubitare. Alius, contempta
mundi superbia, honores atque dignitates hujus saeculi
decrevit vitare, ultimum appetit inter homines
locum tenere, ut tanto excelsior inveniatur in permanenti
gloria, quanto humilior aspicitur in transeunte
vita. Is fortasse cum subito se a proximo despici
agnoscit, dedignatur cur despicitur. Vult quidem
esse in loco humili, sed tamen videri contemptibilis
non vult. Hunc jam devotio elevat, sed adhuc
infirmitas gravat. Jam ergo per devotionem holocaustum
est, sed adhuc ex infirmitate inquinatum. Hi
itaque qui in eis quae optime devoverunt, in aliqua
<pb n="1037C"/>
infirmitatis suae culpa tanguntur, cum per verba doctorum
dicta patrum intelligunt, et in quanta culpa
jaceant agnoscunt, seque ipsos poenitentiae lamentis
afficiunt, holocaustum in ostio portarum lavant.</p>
        </div3>
<div3>
          <head>16.</head>
          <p>
 Sciendum vero est quia hoc inter sacrificium
atque holocaustum distat, quod omne holocaustum
sacrificium est, sed non omne sacrificium holocaustum.
In sacrificio etenim pars pecudis, in holocausto
vero totum pecus offerri consueverat. Unde et holocaustum
Latina lingua totum incensum dicitur. Pensemus
ergo quid est sacrificium, quid holocaustum.
Cum enim quis suum aliquid Deo vovet, et aliquid
non vovet, sacrificium est. Cum vero omne quod habet,
omne quod vivit, omne quod sapit, omnipotenti
Deo voverit, holocaustum est. Nam sunt quidam qui
<pb n="1037D"/>
adhuc mente in hoc mundo retinentur, et tamen ex
possessis rebus subsidia egentibus ministrant, oppressos
defendere festinant. Isti in bonis quae faciunt
sacrificium offerunt, quia et aliquid de actione sua
Deo immolant, et aliquid sibimetipsis reservant. Et
sunt quidam qui nihil sibimetipsis reservant, sed
sensum, linguam, vitam, atque substantiam quam
perceperunt omnipotenti Domino immolant. Quid isti
nisi holocaustum offerunt; imo magis holocaustum
fiunt? Israeliticus etenim populus primum sacrificium
in Aegypto obtulit, secundum vero in eremo <hi>(Exod.
<pb n="1038A"/>
XII, XIII)</hi>. Qui itaque adhuc mentem habet in saeculo,
sed boni jam aliquid operatur, Deo sacrificium
obtulit in Aegypto. Qui vero praesens saeculum deserit,
et agit bona quae valet, quasi jam Aegypto derelicta
sacrificium praebet in eremo, quia, repulso carnalium
desideriorum strepitu, in mentis suae quiete
atque solitudine Deo immolat quidquid operatur.
Quamvis ergo, sicut dictum est, sacrificium sit etiam
holocaustum, majus tamen est holocaustum sacrificio,
quia mens quae hujus mundi delectatione non premitur,
totum in omnipotentis Dei sacrificio incendit
quod habet.</p>
        </div3>
<div3>
          <head>17.</head>
          <p>
 Sed sciendum nobis est quia sunt quidam qui,
etiam saeculum relinquentes, totum quidem quod
habent offerunt, sed tamen in bonis quae agunt minime
<pb n="1038B"/>
compunguntur; et quidem bonum quod agunt
holocaustum est, sed quia flere ac semetipsos dijudicare
nesciunt, seque ex amore ad lacrymas non accendunt,
perfectum eorum holocaustum non est. Hinc
per Psalmistam dicitur: <hi>Memor sit Dominus omnis
sacrificii tui, et holocaustum tuum pingue fiat <note>(Psal.
XIX, 4)</note>
          </hi>. Holocaustum quippe siccum est bonum opus
quod orationis lacrymae non infundunt. Holocaustum
vero pingue est <emph>1400</emph> quando hoc quod bene agitur
corde humili etiam per lacrymas irrigatur. Unde rursus
dicitur: <hi>Holocausta medullata offeram tibi <note>(Psal. LXV,
15)</note>
          </hi>. Quisquis enim bonum opus agit, sed ex omnipotentis
Dei amore atque desiderio flere nescit, holocaustum
habet, sed medullam in holocausto non habet.
Qui vero bona operatur, et visioni jam Creatoris
<pb n="1038C"/>
sui inhiat, atque ad aeternae contemplationis gaudia
pervenire festinat, seque ipsum ex amore quo accenditur
in fletibus mactat, holocausta Domino medullata
dedit. Studendum ergo nobis est et mala funditus
relinquere, et bona quae sufficimus operari, atque
 in ipsis bonis quae agimus amore aeterni luminis
compungi. Ipse enim cordis tenebras discutit
amor lucis, ut subtilius videre valeamus ne qua in
bonis quae agimus prava misceantur. Considerandum
nobis quippe est opus nostrum quale sit quae cogitatio
in opere, quae intentio in cogitatione. Et cum nostro
bono operi admistum aliquid malitiae vel pravae
delectationis agnoscimus, redeamus ad lacrymas, lavemus
holocaustum.
<pb n="1038D"/>
</p>
        </div3>
<div3>
          <head>18. </head>
          <p>
Sunt autem quidam qui semetipsos in magnis
actionibus Domino devoverunt, atque ad tantam perfectionem
perveniunt, ut ab eis nulla unquam difficultate
flectantur, quatenus deliberatione castitatis
nequaquam caro in pravae cogitationis delectatione
animum sternat. Nam et si quando per suggestionem
pulsat, surgere non permittitur, quia vigore judicii
calcatur. In deliberatione quoque patientiae nec
sermo inordinatus ab ore prodeat, nec dolor tacitus
animum premat, ut in largitate eleemosynae nulla inopiae
suspicio tristitiam generet, ut in deliberatione
<pb n="1039A"/>
humilitatis nullus despectus animum mordeat. Sed
cum jam in his quae recte devoverunt sese fortiter
exhibent, priora tamen peccata quae ab ipsis ante
bonam deliberationem perpetrata sunt ad memoriam
reducunt, et plangunt quidquid illicite se egisse meminerunt.
Hi itaque per vitam quam tenent holocaustum
sunt, sed per vitam quam ante tenuerunt inquinatum.
Lavant ergo holocaustum in ostio portarum,
quia in intellectu quem perceperunt de dictis patrum,
lamentis se quotidianis afficiunt, et mundant vitam
lacrymis, quam pravis aliquando actibus inquinaverunt.
Nos itaque inter haec ad vitam praeteritam mentis
oculos reducamus, reminiscamur qui fuimus,
cum mundi hujus concupiscentias sequeremur. Et si
jam Domino toto corde servimus, quia nos peccasse
meminimus defleamus, in fletibus lavemus holocaustum.
</p>
        </div3>
<div3>
          <head>19. </head>
<p>
            <pb n="1039B"/>Ecce omnipotenti Deo devovimus castitatem
nostram; sed si adhuc immunda cogitatio mentem
inquinat, redeamus ad lacrymas, lavemus holocaustum.
Ecce patientiam nos servare decrevimus. Sed
si adhuc ira perturbat, si mentem tacitus dolor excruciat,
redeamus ad lacrymas, lavemus holocaustum.
Ecce, jam novimus possessa tribuere, atque in hoc
mundo humilem locum tenere; si qua adhuc animum
inopiae suspicio deprimit, si despectus proximi in aliqua
nos indignatione confundit, redeamus ad lacrymas,
lavemus holocaustum. Magnus est enim Creatori
nostro ad recipiendos fletus humilium misericordiae
sinus. <emph>1401</emph> Ubi enim innumerabilium hominum
<pb n="1039C"/>
fletus suscepti sunt, ibi locum suum inventurae
sunt et lacrymae nostrae. Pensemus quid per
alium prophetam dicitur: <hi>Et erit qui offenderit ex eis
in illa die quasi David, et domus David quasi Dei, sicut
angelus Domini in conspectu ejus <note>(Zach. XII, 8)</note>
            </hi>. Haec
est dies misericordiae, quae nobis de adventu Redemptoris
nostri promissa est. Qui itaque offenderit
erit quasi David, quia peccator ad poenitentiam redit;
domus autem David quasi Dei, quia reversus
quisque ad justitiam habitatio efficitur Creatoris sui,
ut sit sicut angelus in conspectu ejus, quia misericordiae
viscera quae in se expertus est annuntiando
et aliis propinat. Hinc etiam paulo post illic dicitur: <hi>In die illa erit fons patens domus David habitantibus
Jerusalem, in ablutionem peccatoris et menstruatae <note>(Zach. XIII, 1)</note>
            </hi>.
</p>
        </div3>
        <pb n="1039D"/>

<div3>
          <head>20. </head>
          <p>
Fons quippe occultus est unigenitus Patris
invisibilis Deus. Fons vero patens est idem Deus
incarnatus. Qui fons patens recte domus David dicitur,
quia ex David genere noster ad nos Redemptor processit.
Jerusalem vero visio pacis interpretatur. Hi
autem Jerusalem habitant, qui in visionem pacis intimae
<pb n="1040A"/>
mentem figunt. Peccator vero et menstruata est
vel is qui delinquit in opere, vel mens quae labitur
in prava cogitatione. Menstruatae namque ista pollutio
est, quia et aliena carne non tangitur, et
sua carne inquinatur. Sic itaque, sic est
omnis anima, quae etsi malum opus non agit,
polluta tamen cogitatione sordescit. Unde etiam
per prophetam alium sub Judaeae specie de anima
immundis desideriis occupata dicitur: <hi>Omnes qui
quaerunt eam non deficient, in menstruis ejus invenient
eam <note>(Jerem. II, 24)</note>
          </hi>. Maligni quippe spiritus quaerentes
non deficiunt cum inferre perditionem cupiunt,
et nulla bonae cogitationis rectitudine repelluntur.
Atque in menstruis suis animam inveniunt, quando
in pollutis cogitationibus positam facile ad perversam
operationem trahunt. Dicatur ergo: <hi>In die illa
<pb n="1040B"/>
erit fons patens domus David habitantibus Jerusalem,
in ablutionem peccatoris et menstruatae <note>(Zach. XIII, 1)</note>
          </hi>,
quia apertus jam nobis est fons misericordiae Redemptor
noster, qui in domo David incarnari
dignatus est, ut peccatorem lavet a perverso opere, <emph>1402</emph> 
 et menstruatam mentem diluat ab immunda
cogitatione. Patet igitur fons; curramus cum lacrymis,
lavemur in hoc fonte pietatis.</p>
        </div3>
<div3>
          <head>21.</head>
          <p>
 In hoc fonte ipse quoque David lotus est cum rediit
ad lamenta poenitentiae post maculas gravis culpae.
Ipsum quippe invenire fontem quaerebat cum diceret: <hi>Redde mihi laetitiam salutaris tui, et spiritu principali
confirma me 
 <note>(Psal. L, 14)</note>
          </hi>. Jesus enim Hebraice, Latine
salutaris dicitur. Et quid est quod sibi laetitiam
<pb n="1040C"/>
Jesu reddi postulabat, nisi quod hunc ante culpam
contemplari consueverat, ejusque contemplationis
gaudia in culpa perdiderat? Unde recte post poenitentiam
visionis ejus laetitiam sibi reddi quaerebat.
In hoc fonte misericordiae lota est Maria Magdalene,
quae prius famosa peccatrix, postmodum lavit maculas
lacrymis, detersit maculas corrigendo mores <note>(Luc. VII, 37, 38, seq.)</note>.
In hoc fonte misericordiae
 coram omnibus lavit Petrus quod negaverat, quia
flevit amare <note>(Matth. XXVI, 75)</note>. In hoc fonte misericordiae
 in fine suo lotus est latro, qui, semetipsum
in morte reprehendens, a culpa sua ablutus
est confessione veritatis <note>(Luc. XXIII, 41)</note>.</p>
        </div3>
<div3>
          <head>22.</head>
          <p>
 Cur igitur pigri sumus? cur torpentes et frigidi
remanemus, qui in hoc fonte pietatis tantos jam
<pb n="1040D"/>
se lavisse cognovimus? Ergone de emundatione nostra
desperabimus, qui tot exempla misericordiae in
pignore tenemus? et cessamus veniam quaerere, atque
cum lacrymis fiduciam habere, qui tantorum jam
emundationem spei nostrae pignus accepimus? Quaerere
enim misericordiae fontem deberemus, etiamsi
clausus esset. Patet nunc, et negligimus. Mittamus
<pb n="1041A"/>
oculos fidei in mundum universum, consideremus
quanti peccatores diebus ac noctibus per lamenta in
hoc fonte misericordiae lavantur, quanti post tenebras
ad lucem, quanti post maculas ad munditiam
redeunt. Curramus ergo cum talibus post mortis tenebras
ad aquam vitae; consideremus quantum peccavimus,
quantum quotidie peccamus, atque, ut appareamus
mundi post culpas, lavemus holocaustum.
 Ad haec agenda adest gratia Redemptoris nostri,
qui vivit et regnat in saecula saeculorum. Amen.
</p>
        </div3>
      </div1>

<div1>
        <head>HOMILIA IX [ <hi>Al. XXI]. Quinque versus, a 39 ad 43, exponendi proponuntur, et vix tentato sensu litterali, spiritualis et moralis proferuntur, ac de pastoris officio in primis disseritur.</hi> </head>
<p>Quid sumus de mysticis sensibus Ezechielis prophetae
<pb n="1041B"/>
locuturi, qui ipsa ejus historiae verba vix capimus?
Ecce etenim dicit:</p>
<p divs_removed="true">VERS. 39-41.-- <hi>Et in vestibulo portae duae mensae
hinc, et duae mensae inde, ut immoletur super eas holocaustum,
et pro peccato, et pro delicto. Et ad latus
exterius, quod ascendit ad ostium portae quae pergit ad
Aquilonem, duae mensae; et ad latus alterum ante vestibulum
portae, duae mensae. Quatuor mensae hinc, et
quatuor mensae inde per latera portae. Octo mensae erant,
super quas immolabant.</hi> 

        </p>
        <div3 moved_from_p="true">
            <head>1.</head>
          <p>
 In quibus videlicet verbis magna caligo dubietatis
oboritur, utrum haec de una porta qualibet, an
de duabus, aut de singulis portis dicantur. Sed dum
quaternae mensae per latera describuntur, ac postmodum
in summa conclusionis dicitur: <emph>1403</emph> <hi>Octo
<pb n="1041C"/>
mensae erant super quas immolabant,</hi> patet quia hoc
spiritus non de singulis portis quas superius descripserat
dicat, quia si portae sex superius enarratae quaternas
mensas per latera haberent, simul omnes non
octo, sed quadraginta et octo dicerentur. Rursum
si hoc de una dicitur, magno obstaculo nostra intelligentia
reverberatur, quod post descriptum portae vestibulum,
ubi duae mensae hinc et duae mensae inde esse
narratae sunt, adhuc ad latus exterius, quod ascendit
ad ostium portae quae pergit ad Aquilonem, duae mensae
esse memorantur, atque subjungitur: <hi>Et ad
latus alterum ante vestibulum portae duae mensae.</hi> Si enim
intra vestibulum portae binae per latera mensae erant,
cum subditur: <hi>Et ad latus exterius duae mensae, atque
ad latus alterum ante vestibulum duae mensae,</hi> inter
<pb n="1041D"/>
quas etiam porta quae respicit viam Aquilonis esse
memoratur, profecto patet aliud vestibulum intrinsecus,
atque aliud extrinsecus fuisse, quia et prius
porta interior, et postmodum hoc in loco exterior
Aquilonis porta describitur. Nam eum tres portas
<pb n="1042A"/>
superius descripsisset, tres quoque alias interioris
atrii esse memoravit, quarum extremam Aquilonis
portam narraverat, sed, ut praedictum est, atrii interioris.
 Nunc ergo cum duae mensae hinc in portae
vestibulo et duae mensae inde describuntur, adhuc de
eadem interiori porta sermo contexitur, quippe cum
protinus subinfertur quia <hi>ad latus exterius, quod
ascendit ad ostium portae quae pergit ad Aquilonem,
duae mensae; et ad latus alterum ante vestibulum portae,
duae mensae.</hi> Porta ergo interior binas per latera in
vestibulo mensas habere descripta est, et porta exterior
similiter binas. Quatuor autem hinc et quatuor
inde mensae pariter fiunt, dum per latera singula
binae in vestibulo portae interioris et binae hinc et
inde exterius in Aquilonis porta describuntur, quae
<pb n="1042B"/>
simul omnes octo sunt, in quibus immolatur. His itaque
de exteriori narratione discussis, ad spiritalem
intellectum sermo redeat, qui tanto jam esse, largiente
Domino, facilior debet, quanto nos exterioris descriptionis
ignorantia non angustat.</p>
        </div3>
<div3>
          <head>2.</head>
          <p>
 Possunt etenim portarum nomine, sicut superius
dictum est, sancti praedicatores intelligi, ut
vestibulum portae sit populus. Qui dum mente humili
verba praedicationis suscipit, in eo mensae ad sacrificium
ex virtutibus construuntur. Rursum nihil obstat
si portam accipimus hoc, quod nobis per ora
praedicantium sacri eloquii intellectus aperitur, ut
vestibulum portae ejusdem nobis praedicationis verba
sint quae prius humiliter accipimus, ut post ad sacri
eloquii intelligentiam veniamus. Sit itaque nobis
<pb n="1042C"/>
porta interior Testamentum Novum, porta vero exterior
Testamentum Vetus, quia et hoc spiritalem
intellectum aperit, et illud rudibus adhuc mentibus
in historia sacri eloquii litteram custodivit. Habet
autem porta interior in magna jam multitudine fidelium
populorum duo latera, videlicet dilectionem
Dei et dilectionem proximi. Binae autem mensae sunt
hinc et inde, quia in dilectione Dei necessario tenenda
est <emph>1404</emph> fides et vita, in dilectione autem
proximi debet summopere patientia et benignitas custodiri.
Est enim in dilectione Dei necessaria fides
et vita, quia videlicet scriptum est: <hi>Sine fide impossibile
est placere Deo <note>(Hebr. XI, 6)</note>
          </hi>. Et rursus scriptum
est: <hi>Fides sine operibus mortua est <note>(Jac. II, 20,
26)</note>
          </hi>. Est autem in dilectione proximi nobis patientia
<pb n="1042D"/>
et benignitas conservanda, quia de eadem dilectione
scriptum est: <hi>Charitas patiens est, benigna est <note>(I Cor.
XIII, 4)</note>
          </hi>. Patiens scilicet, ut illata a proximis mala
aequanimiter portet, benigna autem, ut sua bona
proximis desiderabiliter impendat. Habet quoque
<pb n="1043A"/>
porta exterior, videlicet lex, duo latera, spiritales
patres et carnalem populum. In quibus singulis binae
mensae sunt, quia habet in spiritalibus patribus
doctrinam et prophetiam, habet in carnali populo
circumcisionem et sacrificium. In his itaque octo
mensis immolatur, quia quidquid fides credit, quidquid
vita in exemplo boni operis ostendit, quidquid
patientia humiliter tolerat, quidquid benignitas largiter
ministrat, quidquid doctrina salubriter docet,
quidquid prophetia in posterum praemonet, quidquid
circumcisio ad mandatum exterius ligavit, quidquid
sacrificium ex devotione offerentis egit, in omnipotentis
Dei oculis hoc esse victimam ostendit. In
lege enim etiam per carnale sacrificium quid aliud
populus nisi devotionem sui cordis immolabat? Notandum
<pb n="1043B"/>
vero quod quatuor mensae solummodo ad
holocaustum fuisse memorantur, quas videlicet vestibuli
portae interioris accipimus, ut de reliquis
quatuor sentiamus quia ad sacrificium constructae
fuerunt, non ad holocaustum. Holocaustum enim,
sicut praecedenti jam locutione professus sum
<note>( <hi>Homil. super.</hi> )</note>, totum incensum dicitur. Et lex quidem
Deum ac proximum diligi, divina mandata custodiri
praecipit, ab alienarum rerum concupiscentia
compescit; non tamen omnia dimitti jubet. In Testamento
autem Novo nos Veritas contestatur, dicens: <hi>Nisi quis renuntiaverit omnibus quae possidet, non potest
esse meus discipulus 
 <note>(Luc. XIV, 33)</note>
          </hi>. Atque iterum
dicit: <hi>Qui vult post me venire, abneget semetipsum <note>(Ibid. IX, 23)</note>
          </hi>.
Mensae ergo interioris portae holocaustum
<pb n="1043C"/>
habent, quia in virtutibus Testamenti Novi
quasi per holocaustum omnia incendimus, quando
omnibus quae hujus mundi sunt renuntiamus. Mensae
vero portae exterioris sacrificium habent, sed
holocaustum non habent, quia praecepta legalia decimas
offerri jubent, sed dimitti omnia non jubent.</p>
        </div3>
<div3>
          <head>3.</head>
          <p>
 De interioris autem vestibuli quatuor mensis
dicitur: <hi>Ut immoletur super eas holocaustum, et pro
peccato, et pro delicto.</hi> Hoc etenim inter peccatum et
delictum distat, quod peccatum est mala facere, delictum
vero est bona derelinquere, quae summopere
 sunt tenenda. Vel certe peccatum in opere est, delictum
in cogitatione. Recte ergo in interioris portae
quatuor mensis immolatur holocaustum, et pro peccato,
et pro delicto, quia quicunque potuerit hoc praesens
<pb n="1043D"/>
saeculum pleniter contemnere, et, derelinquens omnia,
semetipsum Domino holocaustum dare, ipse jam
perfecte novit <emph>1405</emph> et peccata operis plangere, et
 delicta cogitationis, vel quod malum fecit, vel quod
bonum quod debuit facere non fecit. Qui etenim totum
dimisit, culpas suas in fletibus jam liberius conspicit.
Cumque ejus mentem terrena cura non praepedit, pro
opere simul et cogitatione plangendo mentem suam omnipotenti
Domino quid aliud quam holocaustum dedit?</p>
        </div3>
<div3>
          <head>4.</head>
          <p>
 Neque hoc a ratione videtur extraneum, quod
<pb n="1044A"/>
propheta cum latus exterius diceret, et ostium portae
nominaret, addidit: <hi>Quae pergit ad Aquilonem.</hi> In
exteriori enim custodia litterae lex data tenebatur.
Ostium vero portae est ipse historicus intellectus legis,
qui ad Domini timorem ducit. Quae porta ad
Aquilonem pergere dicitur, quia lex eadem sub
timore mortis frigida Judaici populi corda constrinxit.
Quasi enim per calorem ille populus curreret, si
praecepta dominica ex amore servasset. Sed quia
sub timore mortis propositae litteram custodivit,
quasi in torpore frigoris remansit. Unde novis populis
aeterna praemia amantibus, non autem temporalia
tormenta timentibus, atque jam calentibus, dicitur: <hi>Non accepistis spiritum servitutis iterum in timore, sed
spiritum adoptionis, in quo clamamus, Abba pater</hi> 
<pb n="1044B"/> <note>(Rom. VIII, 15)</note>.
Dicatur autem: <hi>Quatuor mensae hinc,
et quatuor mensae inde per latera portae.</hi> Dum enim
fides et vita, doctrina et prophetia in bonorum mentibus
custoditur, porta nostra, id est intellectus sacri
eloquii, quatuor ex latere mensas habet. Cumque in
proficientibus populis sancta praedicatio patientiam
et benignitatem servat, quae prius in carnalibus circumcisionem
et sacrificium custodivit, mensae quoque
quatuor quasi ex alio latere monstrantur. Quae
simul omnes octo ad immolandum fiunt, quatuor videlicet
interiores ad holocaustum, quatuor vero exteriores
ad sacrificium, quia et hi qui in sancta Ecclesia
fidem, vitam, patientiam atque benignitatem
custodiunt, summis jam procul dubio virtutibus
pollent; et hi qui in synagoga doctrinam et prophetiam,
<pb n="1044C"/>
circumcisionem et sacrificium cognoverunt,
alia offerendo, atque sibimetipsis alia retinendo,
devotionis suae victimam omnipotenti Domino dederunt.
Sed quia superius dictum est idcirco mensas
quatuor interioris vestibuli constructas, ut immoletur
super eas holocaustum et pro peccato et pro
delicto, unde mensae ipsae constructae sint inferius
aperitur, cum subditur:
</p>
          <p>VERS. 42.-- <hi>Quatuor autem mensae ad holocaustum
de lapidibus quadris exstructae.</hi> </p>
        </div3>
<div3>
          <head>5.</head>
          <p>
 Quos enim hoc loco lapides quadros accipimus,
nisi quoslibet sanctos, quorum vita in prosperitate
atque adversitate novit fortiter stare? Lapis etenim
quadrus aeque stat, in quocunque latere fuerit versus.
Quisquis ergo in prosperitate non extollitur, in
<pb n="1044D"/>
adversitate non frangitur, suasionibus ad malum non
trahitur, vituperationibus a bono opere non revocatur,
lapis quadrus est. Et quasi ex omni latere statum
habet, quia casum in qualibet permutatione <emph>1406</emph> 
 non habet. Certe cum Judaeorum populum
propheta a fide perire cognosceret, et sanctos apostolos
surgere in Ecclesia praevideret, per quos multi
sunt ex gentibus in fidei et vitae fortitudine solidati,
in magna consolatione locutus est, dicens:
 <hi>Lapides ceciderunt, sed quadris lapidibus aedificabimus</hi> 
<pb n="1045A"/> <note>(Isai. IX, 10)</note>.
Videns quippe in sancta Ecclesia apostolos,
Martyres, atque doctores surgere, de lapidum
casu, id est de Judaeorum perditione minus doluit,
quia omnipotentis Dei aedificium, id est sanctam Ecclesiam
de quadris lapidibus aedificari conspexit.
Mensae ergo quatuor de quadris lapidibus construuntur,
quia fides et vita, patientia et benignitas de vita
sanctorum in exemplum datae sunt sequentibus populis,
ut jam vestibulum mensas habeat, id est virtutes
vitae populus teneat, in quibus omnipotenti
Deo orationis sacrificium in ara sui cordis incendat.
Quidquid enim boni fideles sanctae Ecclesiae populi
vel fecerunt, vel faciunt, hoc in exemplum de praedicatorum
suorum vita susceperunt. Unde enim
mensas hoc vestibulum haberet, nisi quadros lapides
<pb n="1045B"/>
invenisset? Ut enim unum de quadris lapidibus breviter
ad medium deducamus, vultis, fratres charissimi,
fidem videre? <hi>Mihi vivere Christus est, et mori
lucrum <note>(Philip. I, 21)</note>
          </hi>. Vultis vitam cognoscere? <hi>Mihi mundus crucifixus est, et ego mundo 
 <note>(Galat. VI,
14)</note>
          </hi>. Vultis patientiam audire? <hi>Usque in hanc horam
et esurimus, et colaphis caedimur, et instabiles sumus,
et laboramus operantes manibus nostris; maledicimur,
et benedicimus, persecutionem patimur, et sustinemus;
blasphemamur, et obsecramus <note>(I Cor. IV,
11-13)</note>
          </hi>. Vultis benignitatem cognoscere? <hi>Ego autem
libentissime impendam, et superimpendar ipse pro animabus
vestris <note>(II Cor. XII, 15)</note>
          </hi>. Ac ne forsitan credamus
quia eorum amori pro quibus impendi desiderat
debitor fuerit, mox ad eosdem discipulos subjungit,
<pb n="1045C"/>
dicens: <hi>Licet plus vos diligens, minus diligar <note>(Ibid.)</note>
          </hi>.
Cum ergo a populo fideli ad imitandas virtutes
sanctorum praedicatorum vita cognoscitur,
profecto in vestibulo de quadris lapidibus mensae
construuntur. Habuit vero et Synagoga spiritales patres
in doctrina atque prophetia, ex quibus exemplum
vitae in virtutibus traheret. Sed rudis ejus populus,
magis per timorem serviens quam per amorem
sequens, vitam patrum noluit imitari quam vidit,
atque ideo porta exterior quae ad Aquilonem pergit,
mensas non habet ad holocaustum. Sed quia haec
moraliter diximus, restat adhuc ut easdem mensas
per intelligentiam typicam perscrutemur.</p>
        </div3>
<div3>
          <head>6.</head>
          <p>
 Porta etenim nostra in interiori vestibulo quatuor
mensas habet, quia sancta Ecclesia [ quatuor
<pb n="1045D"/>
evangelistarum praedicatione erudita est, per quorum
doctrinam didicit cor in amorem Dei omnipotentis ascendere,
<pb n="1046A"/>
et suas ei in sacrificio cogitationes immolare.
Quarum duae hinc, et duae inde esse referuntur,
quia duo evangelistae et quae de Domino viderunt
attestati sunt, et duo illa narraverunt quae praecedentium
auditu didicerunt. <emph>1407</emph> Vel certe quatuor
mensae sunt interioris vestibuli, hoc quod patenter
aspicimus, quia sancta Ecclesia] ad eruditionem fidelium
populorum quatuor regentium ordines accipit,
quos Paulus ex dono omnipotentis Dei enumerat,
dicens: <hi>Ipse dedit quosdam quidem apostolos,
quosdam autem prophetas, alios vero evangelistas, alios
autem pastores et doctores <note>(I Cor. XII, 28; Ephes. IV,
11)</note>
          </hi>. Pastores vero et doctores unum regentium ordinem
nominat, quia gregem Dei ipse veraciter pascit
qui docet. Habuit quoque et porta exterior
<pb n="1046B"/>
mensas quatuor, quia videlicet Synagoga obsequii
exterioris observantiam per principes sacerdotum
et seniores populi, per Scribas atque Pharisaeos tenuit.
Qui scilicet Pharisaei etiam legis doctores vocati
sunt. Sive autem exteriori seu interiori portae
duae mensae hinc sunt, et duae inde, quia in exordiis
suis sancta Ecclesia apostolos et prophetas habuit.
Prophetas autem dicimus non eos qui in veteri populo
fuerunt, sed eos qui in sancta Ecclesia post
apostolos sunt exorti. Posteriori quoque tempore,
quod nunc est, habet evangelistas atque doctores.
Quia vero Evangelium bonum nuntium dicitur,
evangelistas utique appellamus qui rudibus populis
bona patriae coelestis annuntiant. Qui videlicet evangelistae
atque doctores et priori quidem tempore fuerunt,
<pb n="1046C"/>
sed et nunc usque, Domino largiente, permanent,
quia adhuc quotidie et infideles populos ad
fidem trahi, et fideles quosque in bonos mores per
doctores erudiri cognoscimus. Apostoli vero et prophetae
ab hoc tempore praesenti sublati sunt, atque
ideo dicimus quia mensae hae portae nostrae, id est
sanctae Ecclesiae quasi in alio latere fuerunt.</p>
        </div3>
<div3>
          <head>7.</head>
          <p>
 Habet et porta quae pergit ad Aquilonem duas
mensas hinc, et duas inde, eosdem quos diximus
principes sacerdotum et seniores populi in majori
auctoritate regiminis, Scribas quoque et Pharisaeos,
qui rudi illi populo minori loco praefuerunt. Sed
hae mensae juxta portam sunt quae ad Aquilonem
pergit, quia cum quatuor isti ordines populo praeessent,
Synagoga in persecutione Redemptoris nostri
<pb n="1046D"/>
saeviens, ad torporem perfidiae prorupit. Quae tamen
mensae habuerunt sacrificium, quod juxta solam
<pb n="1047A"/>
litteram tenuerunt; unde et ad torporem frigoris
lapsi sunt, quia flamma spiritus succensi non sunt.
Interiores autem mensae holocaustum habent, quia
sive in cordibus apostolorum atque prophetarum, seu
in mente evangelistarum atque doctorum, ignis
spiritus et arsit et ardet. Qui pro eo quod omnem
eorum cogitationem in bono opere absumit, flamma
amoris Dei quasi holocaustum totum simul quod invenit
incendit. Holocaustum enim offerunt, qui sive
in bono opere, seu in sancta cogitatione medullitus
accenduntur</p>
        </div3>
<div3>
          <head>8.</head>
          <p>
 Mensae vero hae ex quadris lapidibus factae sunt,
quia dum quotidie sacri eloquii in suis cordibus verba
meditantur, ad offerendum Domino orationis holocaustum,
quasi ex quadris lapidibus construuntur.
<pb n="1047B"/>
Verba etenim Scripturae sacrae lapides quadri sunt,
quia ubique stant, quia ex nullo latere <emph>1408</emph> reprehensibilia
inveniuntur. Nam in omne quod praeteritum
narrant, in omne quod venturum annuntiant,
in omne quod moraliter praedicant, in omne quod
spiritaliter sonant, quasi in diverso latere statum
habent, quia reprehensionem non habent. Corda itaque
sanctorum mensae Dei sunt ad holocaustum ex
quadris lapidibus constructae, quia qui Dei verba
semper cogitant semetipsos Domino a carnali vita
in cogitatione mactant. Unde scriptum est: <hi>Lex Dei
ejus in corde ipsius, et non supplantabuntur gressus
ejus <note>(Psal. XXXVI, 31)</note>
          </hi>. Et unde rursum dicitur: <hi>In
corde meo abscondi eloquia tua, ut non peccem tibi <note>(Psal. CXVIII, 11)</note>
          </hi>.
Sed quia mensae hae unde sint constructae
<pb n="1047C"/>
cognovimus, etiam cujus mensurae sint audiamus.
Sequitur:
</p>
          <p>VERS. 42.-- <hi>Longitudine unius cubiti et dimidii,
et latitudine cubiti unius et dimidii, et altitudine cubiti
unius.</hi> </p>
        </div3>
<div3>
          <head>9.</head>
          <p>
 Hunc locum quidam exposuit, dicens: Longitudine
et latitudine habent mensae cubitum unum
et dimidium, id est per quadrum, quae simul juncta
tres cubitos faciunt. Qui tres cubiti habent in altitudinem
cubitum unum, ut mysteria Trinitatis unius
cubiti, hoc est divinae majestatis, mensuram conservent.
Qui videlicet sensus expositionis idcirco non
potest stare, quia in illa summa Trinitate quae omnia
creavit, omnia continet, dimidium nihil est, nec ex
<pb n="1047D"/>
duobus dimidiis aliquid unum. Neque enim quidquam
imminutionis ac decisionis habet illa substantia, quae
semper incommutabilis manens, nec detrimentum
recipit, nec augmentum. Saepe autem diximus longitudinem
ad longanimitatem spei, latitudinem vero
ad charitatis amplitudinem pertinere. Mensae ergo
quae ad holocaustum constructae sunt, longitudine
<pb n="1048A"/>
cubiti unius et dimidii metiuntur, quia sancti patres
atque doctores, qui se longanimiter ad secreta spei
intimae extendunt, per hoc quod in virtutibus vivunt,
quantum ad humanam quidem mensuram pertinet,
valde perfecti sunt, quantum vero ad divina illa mysteria
quae plene ab homine capi non possunt, quandiu
in hac mortali carne subsistunt, perfecti non
sunt. In semetipsis ergo jam cubitum habent, in Deo
autem adhuc cubitum non habent, quia jam quidem
in virtutibus plene proficiunt, sed tamen aliquid de Deo
adhuc ex parte cognoscunt. Ecce iterum in mensura
mensae ad testimonium Paulus occurrit. Videamus
an ejus vita cubito integro mensuretur. Dicit enim: <hi>Quotquot perfecti sumus, hoc sapiamus 
 <note>(Philip. III,
15)</note>
          </hi>. Videamus si in his quae de Deo sentit jam se ad
<pb n="1048B"/>
percipienda mysteria perfecte tetenderit: <hi>Ego me
non arbitror comprehendisse <note>(Ibid., 13)</note>
          </hi>. Qui rursus
ait: <hi>Ex parte cognoscimus, et ex parte prophetamus;
cum autem venerit quod perfectum est, evacuabitur
quod ex parte est <note>(I Cor. XIII, 9, 10)</note>
          </hi>. Qui iterum dicit: <hi>Nunc cognosco ex parte, tunc autem cognoscam
sicut et cognitus sum 
 <note>(Ibid., 12)</note>
          </hi>. Si ergo perfectus
est, et ex parte cognoscit, cubitum habet, quantum
ad se, sed tamen dimidium super se. Tendantur
ergo in longanimitate spei corda sanctorum, tendantur
in perfectione quam habent, cubito uno. Sed
quia adhuc plene videre non possunt, <emph>1409</emph> ubi
spei oculum mittunt, hoc quod super unum cubitum
habent, in dimidio cubito recidatur, quatenus in hac
vita semper se imperfectos aspiciant, et ardentius
<pb n="1048C"/>
ad perfectionem currant.</p>
        </div3>
<div3>
          <head>10.</head>
          <p>
 Habent quoque mensae latitudinem cubiti unius
et dimidii, quia sanctorum corda in charitatis amplitudine
dilatata juxta proximum quem diligunt et
vident habent cubitum. Possunt enim perfecte diligere
quos perfecte valent juxta aliquid scire. Omnipotentem
vero Deum medullitus diligunt, medullitus
sequuntur, sed tamen tantum diligere non possunt
quantum debent, quia adhuc non valent videre quem
diligunt; et mensura amoris minor est ubi adhuc
mensura minor est cognitionis. Super unum ergo cubitum
habent et dimidium, quia hoc eis jam in animo
integrum est, quod valde minus est, id est charitas
cum proximo; atque illud in eis quod valde majus
est, id est amor Dei quem non vident, adhuc integrum
<pb n="1048D"/>
non est. De hoc amore, qui hic incipitur, ut ex
visione Domini in aeterna patria perficiatur, recte
Isaias loquitur, dicens: <hi>Vivit Dominus, cujus ignis
est in Sion, et caminus ejus in Jerusalem <note>(Isai. XXXI,
9)</note>
          </hi>. Plus est autem caminum esse quam ignem, quia
esse ignis et parvus potest, in camino autem vastior
flamma succenditur. Sion vero speculatio, Jerusalem
<pb n="1049A"/>
autem visio pacis dicitur. Pacem vero nostram hic
interim speculamur, ut illic postmodum plene videamus.
Ex amore ergo Domini in Sion ignis est,
in Jerusalem caminus, quia hic amoris ejus flammis
aliquatenus ardemus, ubi de illo aliquid contemplamur;
sed ibi plene ardebimus, ubi illum plene videbimus
quem amamus.</p>
        </div3>
<div3>
          <head>11.</head>
          <p>
 Altitudo vero mensarum est cubiti unius. Quae
est enim altitudo sanctorum, nisi fides invisibilium?
Per fidem enim creditur quod non videtur, atque
ideo per hanc justorum mens ad altitudinem ducitur,
ut cuncta visibilia despiciat in terra, et ea quae audit
invisibilia sequatur in coelo. Sed unum cubitum habet
altitudo mensarum, quia unitas est fidei in corde
omnium sanctorum. Unum Deum esse Trinitatem
<pb n="1049B"/>
et patres testamenti veteris, et praedicatores professi
sunt testamenti novi. Altitudo itaque mensarum nil
uno cubito amplius, nil minus habet, quia in magna
sibi unitate concordat omnium fides patrum. Sed hi
qui, jam in longanimitatem spei summis virtutibus
proficientes, unum et dimidium cubitum habent,
atque in latitudine charitatis uno ac dimidio cubito
metiuntur, in altitudinem vero fidei uno cubito
excrescunt, magni sunt, et summa admiratione venerandi.
Debent ergo parvulorum animas in sinu suae
conversationis suscipere, atque eas in conspectu
Domini velut quoddam holocaustum ac sacrificium
offerre. Unde aperte sequitur:
</p>
          <p>IBID.-- <hi>Super quas ponunt vasa in quibus immolatur
holocaustum et victima.</hi> </p>
<pb n="1049C"/>
</div3>
<div3>
          <head>12. </head>
          <p>
Quid enim sunt animae fidelium, nisi vasa
sancta quae verba pietatis capiunt, ut ex eorum
mentibus holocaustum vitae atque orationis immoletur?
Hinc est enim quod Paulus cum adhuc <emph>1410</emph> 
rudis esset in fidei vocatione, quia jam Domini verba
perceperat, et coelesti gratia plenus erat, vas appellatur,
cum dicitur: <hi>Vas electionis mihi est <note>(Act. IX,
15)</note>
          </hi>. Hinc pastores atque doctores propheta admonet,
dicens: <hi>Mundamini qui fertis vasa Domini <note>(Isai LII,
11)</note>
          </hi>. Ipsi etenim quasi mensae vasa Domini portant,
qui vitam fidelium erudiendo tolerant, ut quandoque
hanc Domino ad holocaustum et sacrificium perducant.
Sed neque hoc negligenter intuendum est,
quod in eisdem vasis holocaustum et victima dicitur
immolari. Holocaustum enim, sicut et superius diximus
<pb n="1049D"/>
<note>( <hi>Hom. superiori</hi> )</note>, victima est, non tamen victima
semper holocaustum, quia cum quid ex parte
offertur, et ex parte retinetur, sacrificium quidem
est, sed holocaustum non est. Sunt vero in multitudine
magna fidelium alii qui ea quae mundae sunt
omnia relinquunt, cuncta quae possident tribuunt, nil
sibimetipsis reservant, ad aeternam patriam medullitus
anhelant, seque ex toto corde in lacrymis mactant.
Hi videlicet vasa super mensam sunt, in quibus
immolatur holocaustum. Et sunt alii qui curam
propriae domus gerunt, de filiis cogitant, eisque haereditatem
<pb n="1050A"/>
servant, qui tamen, aeterni judicii memores,
misericordiam pauperibus impendunt, alimenta
ac vestimenta eis ex parte qua decreverint tribuunt.
Hi nimirum vasa super mensam sunt, in quibus victima
immolata est, non holocaustum. Quia enim patientia
et doctrina sanctorum admonendo et sustinendo, suadendo
atque terrendo, aliorum corda usque ad hoc
erudiunt, ut omnia deserant, et totos se in amore Domini
accendant, aliorum vero ad hoc usque instruunt,
ut quia omnia relinquere non valent, vel ex parte
qua praevalent, misericordes fiant, et carnis curam
cum animae cura partiantur, mensae Domini de quadris
lapidibus instructae vasa portant, in quibus immolatur
holocaustum et victima, quia et perfecti,
sicut dictum est, cum omnia deserunt, totum cor
<pb n="1050B"/>
in amorem Domini accendunt, et imperfecti sacrificium
offerunt, quod ex parte devoverunt. Sequitur:
</p>
          <p>VERS. 43.-- <hi>Et labia earum palmi unius, reflexa
intrinsecus per circuitum.</hi> </p>
        </div3>
<div3>
          <head>13.</head>
          <p>
 Quid est hoc, quod mensarum labia palmo metiuntur,
nisi quod in palmo manus tenditur, et sancti
patres atque doctores ea praedicant in quibus auditorum
opera tenduntur? Quasi enim manum extendimus
cum opera nostra dilatamus. Loquatur ergo
unusquisque doctor, cor audientis exerceat, otiosorum
torporem excutiat. Quos dum ad bona opera tetenderit,
palmum se habere in labiis ostendat. Pensandum
quoque quia in palmo digitus major ac minimus
tenditur. Quid vero in majori ac minimo
<pb n="1050C"/>
digito, nisi magna et extrema actio designatur? Palmum
ergo mensae in labiis habeant, quatenus in
doctorum suorum praedicatione magna opera faciat,
ut agere et minima non omittat. Sic minimis intentus
sit, ut piger in agendis majoribus non sit. Unde
per Evangelium Veritas dicit: <hi>Vae vobis, scribae et
Pharisaei hypocritae, quia decimatis mentham et anethum
et cyminum, et relinquitis quae graviora sunt
legis,</hi> <emph>1411</emph> <hi>judicium, misericordiam et fidem; haec
oportuit facere, et illa non omittere <note>(Matth. XXIII, 23)</note>
          </hi>.
Per judicium quippe, et misericordiam, et fidem,
major digitus operationis ostenditur. Per mentham
vero, et anethum, et cyminum, digitus procul dubio
minimus figuratur. Haec ergo oportuit facere, et illa
non omittere, quia si opus nostrum palmo metiri
<pb n="1050D"/>
volumus, sic necesse est ut tendatur minimus, quatenus
major digitus non attrahatur.</p>
        </div3>
<div3>
          <head>14.</head>
          <p>
 Bene autem cum mensarum labia metiuntur,
et mensura palmi dicitur, additur <hi>unius,</hi> ut ex doctorum
praedicatione sicut unitas tenetur in fide, ita
quoque unitas mentium servetur in opere, ne per
opus bonum quod alter agit, alter ad discordiae malum
prorumpat. Ita enim bona facere opera debemus,
ut per haec quoque cum his cum quibus vivimus unanimitatem,
in quantum recte possumus, conservemus,
id est non deserendo quod agimus, sed praeveniendo
<pb n="1051A"/>
bonis persuasionibus malum discordiae quod
timemus. Sic in suis operibus unitatem palmi custodiens
Paulus, discordiam generari prohibebat, cum
quemdam lapsum atque ab Ecclesia abjectum jam
velle recipere Corinthios videret, dicens: <hi>Si cui
aliqud donastis, et ego. Nam et ego si quid donavi,
propter vos in persona Christi, ut non circumveniamur
a Satana <note>(II Cor. II, 10)</note>
          </hi>. Qui videlicet solet de bonis
mala generare, et hoc quod charitate agitur ad
discordiam trahere. Unde et mox de ipso subjecit,
dicens: <hi>Non enim ignoramus cogitationes ejus <note>(Ibid.,
11)</note>
          </hi>. Doctor autem qui per bona quae praedicat in
suis auditoribus rectam operationem format, si mentes
operantium ad unanimitatem non ligat, in labiis
palmum habet, sed eam quae dicta est palmi unitatem
<pb n="1051B"/>
non habet.</p>
        </div3>
<div3>
          <head>15.</head>
          <p>
 Pensandum vero est valde quod dicitur, quia
earumdem mensarum labia interius sunt reflexa.
Tunc enim mensarum labia intrinsecus reflectuntur,
quando doctores ad conscientiam revocant tacita
cogitatione quod dicunt, quando semetipsos subtiliter
perscrutantur si faciunt quod loquuntur. Recte autem
cum reflexa intrinsecus mensarum labia dicuntur, additur
quoque <hi>per circuitum,</hi> ut non in una qualibet
se parte considerent, atque ex alia semetipsos
perpendere praetermittant, sed ubique semetipsos
inspiciant, et, in quantum praevalent, studeant singula
opere implere quae docent, ne si praedicantes
facere bona dissimulant, sui vastatores sint cultores
alieni. O doctor, ecce jam mensa es, jam vasa portas,
<pb n="1051C"/>
jam in vasis fidelibus pondus holocausti et
victimae sustines, sed intus reflecte labium, id est ad
cor revoca sermonem. Audi quod dicis, operare quod
praedicas. Si enim negligis implere quod praedicas,
aliis messem seminas, et ipse a frumenti participatione
jejunas. Unde scriptum est: <hi>Cujus messem famelicus
comedet <note>(Job. V, 5)</note>
          </hi>. Messem quippe doctoris qui
bona loquitur, sed non operatur, famelicus comedit,
quia is qui panem justitiae esurit operatur mandata
quae audit, et ipse fructum non habet, qui seminando
laboravit. Hinc Salomon ait: <hi>Abscondit piger manum
suam sub ascella, nec ad os suum porrigit eam <note>(Prov. XIX, 24)</note>
          </hi>.
Nemo ita piger est, ut ad os manum
vel comedendo reducere laborem putet. Sed piger
nec ad os manum suam porrigit, qui nec hoc vult
<pb n="1051D"/>
operari <emph>1412</emph> quod dicit. Hinc iterum de bene docentibus
et male operantibus dicitur: <hi>Filii Ephraim
intendentes areum, et mittentes sagittas, conversi sunt
in die belli <note>(Psal. LXXVII, 9)</note>
          </hi>. Intendunt arcum, atque
sagittas mittunt, qui Scripturae sacrae sententias proponunt,
et verbis rectis auditorum vitia feriunt; sed
convertuntur in die belli, quia post semetipsos redeunt
in tentatione vitiorum, et pectus opponere
non volunt, quia in tentationum certamine non resistunt.
<pb n="1052A"/>
Hinc iterum dicitur: <hi>Avertisti adjutorium
gladii ejus, et non es auxiliatus ei in bello <note>(Psal.
LXXXVIII, 44)</note>
          </hi>. Gladius quippe doctoris est sermo Dei.
Unde per Paulum dicitur: <hi>Et gladium spiritus, quod
est verbum Dei <note>(Ephes. VI, 17)</note>
          </hi>. Omnipotens itaque
Deus cum doctorem respicit nolle operari quae dicit,
in die belli adjutorii ejus gladium avertit, quia in
tentationum certamine non permittit ei esse in adjutorium
doctrinae verba quae dedit. Habet igitur gladium,
sed hunc in bello non adjuvat, quia cum
adversitas tentationis eruperit, verbi obliviscitur
quod docebat. Ecce enim de patientia forsitan sermo
doctori est, doctrinae suae magisterio dicere cogitur
qualiter contra illata damna, contra auditas contumelias
patientia servetur. Sed cum ipse vel damno,
<pb n="1052B"/>
vel contumelia fuerit lacessitus, oblitus quod docuerat,
vel in laesione proximi, vel in reddenda gravius
contumelia excedit. Inter haec itaque cogitet quia
mensa Dei est, labium intus reflectat, servet quod
praedicat. Scriptum quippe est: <hi>In patientia vestra
possidebitis animas vestras <note>(Luc. XXI, 19)</note>
          </hi>. Et rursum
scriptum est: <hi>Doctrina viri per patientiam noscitur <note>(Prov. XIX, 11)</note>
          </hi>.
Si itaque index doctrinae patientia
est, tanto quisque doctus ostenditur, quanto patiens
fuerit. Hinc est enim quod bonus ille discipulus qui
magistrum tolli in aera videbat, per magnae charitatis
affectum clamabat, dicens: <hi>Pater mi, pater mi,
currus Israel et auriga ejus <note>(IV Reg. II, 12)</note>
          </hi>. Quid
est, fratres charissimi, quod Elias currus Israel et
auriga dicitur, nisi quia auriga agitat, currus portat?
<pb n="1052C"/>
Doctor ergo qui mores populi et per patientiam
sustinet, et sacri eloquii verbis docet, et
currus dicitur et auriga. Currus, quia tolerando
portat; auriga, quia exhortando agitat. Currus,
quia mala sustinet; auriga, quia populum bonis
admonitionibus exercet.</p>
        </div3>
<div3>
          <head>16.</head>
          <p>
 Fortasse autem contra vanam gloriam sermo
doctori est, et mire insinuans qualiter debeat declinari,
eisdem ipsis sermonibus vanam gloriam quaerit,
quibus contra eamdem vanam gloriam disputat. Si
igitur hoc appetit adipisci quod prohibet, mensa intus
labium non reflectit. Tunc autem mensa Domini ex
quadris lapidibus exstructa habebit intus labium reflexum,
si studuerit audire quod dicit. Scriptum quippe
est: <hi>Ne quid per contentionem, neque per inanem
<pb n="1052D"/>
gloriam <note>(Philip. II, 3)</note>
          </hi>. Atque eisdem rursus egregius
praedicator dicit: <hi>Nec quaerentes ab hominibus gloriam,
neque a vobis, neque ab aliis <note>(I Thess. II, 6)</note>
          </hi>.
De praedicationis etenim labore laudem transitoriam
quaerere, quid est aliud quam rem magnam vili pretio
venundare? Sed est in doctrinae verbis grave periculum,
quia saepe sermonem docentium favores audientium
sequuntur, et cum doctores ab eo quod bene innotuerint,
apparere jam minores in dictis nolunt, doctrinae
<pb n="1053A"/>
verbum quod pro acquirendis animabus auditorum <emph>1413</emph> 
 ex omnipotentis Dei amore inchoaverunt,
in hoc postmodum pro acquirendis laudibus laborant.
Et qui in verbis Dei quaerebant prius lucra spiritalia,
temporales postmodum favores sequuntur. Unde fit
ut sive recta quaelibet opera, seu sanctae doctrinae
verba, in omnipotentis Dei judicio pereant, cum per
haec quisque transitoriis favoribus anhelat. Hinc etenim
per prophetam Judaeae dicitur quod in se ipsa
incauta mens invenit, si saltem post culpam suas
caute cogitationes rimetur: <hi>Olivam uberem, pulchram,
fructiferam, speciosam vocavit Dominus nomen
tuum. Ad vocem loquelae grandis exarsit ignis in
ea, et combusta sunt fruteta ejus <note>(Jerem. XI, 16)</note>
          </hi>.
Olivam quippe uberem et pulchram, fructiferam et
<pb n="1053B"/>
speciosam Dominus vocat, cujus vel efficaciam in operatione,
vel sancta studia in verbis scientiae approbat.
Sed ad vocem loquelae grandis exarsit ignis in ea,
quia cum laudari quis coeperit, erubescit forsitan
minor videri quam dicitur, et studet esse quod dicatur.
Vox enim grandis loquelae est favor adulantis.
Unde scriptum est: <hi>Qui benedicit proximo suo voce
grandi de nocte consurgens, similis est maledicenti <note>(Prov. XXVII, 14)</note>
          </hi>.
Ad vocem ergo loquelae grandis
exarsit ignis in ea, quia in magnitudine favoris
flamma in corde accenditur de amore laudis. Sed
omnia olivae fruteta comburuntur, quia ante omnipotentis
Dei oculos, vel quae bene gesta vel quae
scienter sunt dicta depereunt, cum jam non amore
Domini, sed intentione transitoriae laudis fiunt. Sic
<pb n="1053C"/>
enim saepe cogitationi bonae cogitatio sinistra subjungitur,
ut vix ipse qui easdem cogitationes generat
animus cognoscat. Unde praedicator egregius, cum
loquens subtiliter diceret: <hi>Vivus est sermo Dei et
efficax, et penetrabilior omni gladio ancipiti, et pertingens
usque ad divisionem animae ac spiritus <note>(Hebr.
IV, 12)</note>
          </hi>. illico subjunxit: <hi>Compagum quoque et medullarum,
et discretor cogitationum et intentionum
cordis <note>(Ibid.)</note>
          </hi>.</p>
        </div3>
<div3>
          <head>17.</head>
          <p>
 Distinguit enim Dei sermo compages et medullas,
quia discernit cogitationes et intentiones cordis.
Per compages quippe ossibus ossa junguntur. Et
saepe dum quid recta cogitatione agimus, sed subito
in laudis amorem declinamus, atque hoc pro laude
facimus quod prius facere pro veritate coeperamus,
<pb n="1053D"/>
quia cogitationes cogitationibus adjunguntur, quasi
quaedam in spiritu compages fiunt. Sed habent ossa,
quae in compage juncta sunt, etiam medullas. Quod
praedicator sanctus apertius intulit, cum subjunxit: <hi>Discretor cogitationum et intentionum cordis 
 <note>(Ibid.)</note>
          </hi>.
Compages enim nostrae cogitationes sunt, medullae
autem intentiones. Et saepe aliud cogitamus, atque
aliud est quod per cogitationem intendimus. Nam
si quis proposito nummorum praemio pupilli vel viduae
causam defendat, et, fortasse Ecclesiam ingrediens,
<pb n="1054A"/>
in suis precibus Deo dicat: Tu vides quia
causam pupilli et viduae defendo, iste procul dubio
quod cogitat scit, sed quo intendat ejus cogitatio
ignorat. Aliud quippe cogitat, atque alio intendit.
Non enim defensionem pupilli vel viduae, sed mercedem
nummorum quaerit. Nam tolle temporale praemium,
et pupillum ac viduam non defendit. Sermo
itaque Dei discretor est cogitationum et intentionum
cordis, quia non aspicit <emph>1414</emph> quid apud temetipsum
cogitas, sed per medullam compagis, id est
per intentionem cogitationis quid accipere requiras.
Restat ergo ut doctor, cum loquitur, quasi mensa
Dei semper intus labium reflectat, ne aut mala intentione
loqui inchoet, aut cum bene coeperit, seductus
favoribus, in appetitum alium declinet.
<pb n="1054B"/>
</p>
        </div3>
<div3>
          <head>18. </head>
          <p>
Fortasse autem de custodia disciplinae sermo
doctori est. Et saepe etiam contingit ut disciplinae
regulam quam scit dicere nesciat tenere, quia aut,
nimio zelo motus, minus se per mansuetudinem
temperat; aut nimia mansuetudine placidus, minus
se contra vitia in zeli stimulo inflammat. Magna enim
consideratione debemus pensare quod scriptum est,
quia in vasis templi inter coronas et plectas, boves
et leones et cherubim exsculpta sunt, et subter boves
et leones lora dependentia <note>(III Reg. VII, 29)</note>.
Coronae quippe signum victoriae, plectae autem concordiae
unanimitatem signant; Cherubim vero plenitudo
scientiae dicuntur. Sacerdotes enim atque doctores
inter coronas et plectas, id est inter fortitudinem
boni operis qua ad victoriam currunt, et charitatis
<pb n="1054C"/>
concordiam, qua a se vicissim non discrepant,
per boves et leones atque cherubim designati sunt,
quia in plenitudine scientiae quam habent necesse
est ut et boum mansuetudinem teneant, et fervorem
leonum, quatenus in disciplina quam praedicant, et
ex sancto zelo accensi sint, et ex paterna dulcedine
tranquilli. Quibus subter se lora dependeant, ut disciplinae
suae retinacula quibus ipsi ligati sunt etiam
subjectis suis sollicite impendant. Subter eos enim
lora dependere est custodiae vincula subditis tenere.
Quae tunc recte servantur, cum nec boum mansuetudo
in zeli fervore amittitur, nec leonum terror in
mansuetudine declinatur. Tanta quippe debet esse
discretio, ut nec disciplina nimia, nec misericordia
sit remissa, ne si inordinate culpa dimittitur, is qui
<pb n="1054D"/>
est culpabilis, in reatu gravius astringatur; et rursus,
si culpa immoderate retinetur, tanto qui corrigitur
deterior fiat, quanto erga se nil ex benignitatis
gratia agi considerat. Exhibenda itaque pravis est
asperitas in ostensione, charitas in mente; ut et dura
ostensio delinquentem coerceat, et charitatis custodia
mercedem mansuetudinis non amittat.</p>
        </div3>
<div3>
          <head>19.</head>
          <p>
 Ecce, dum loquor, Joseph animum pulsat, ut
ad ostendenda quae dico ipse testis veniat. Certe
somnium quod de profectu suo viderat, fratribus
<pb n="1055A"/>
narrans, per hoc quod innocenter retulit, malitiae
contra se stimulos excitavit <note>(Genes. XXXVII, 5)</note>. Ab
eisdem fratribus Ismaelitis est venditus <note>(Ibid., 21)</note>,
in Aegyptum ductus, mira omnipotentis Domini dispensatione
eidem Aegypto praelatus est <note>(Ibid., XLI,
41)</note>. Cumque in terra Chanaan fames exsurgeret,
fratres ad Aegyptum venerunt, Joseph praelatum
Aegypto repererunt, eumque submissis ad terram cervicibus
adoraverunt <note>(Ibid. XLII, 7)</note>. Et quia mutare
Dei consilium non valuerunt, quem ideo vendiderant
ne adorarent, adoraverunt quia vendiderunt.
Tunc ipse vir Dei, spiritu discretionis plenus, cognovit
 fratres non cognitus. Sed memor culpae, et remissor
injuriae, mala fratrum nec reddere studuit,
nec sine purgatione laxare. <emph>1415</emph> Nam suspecta
<pb n="1055B"/>
voce protinus dixit: <hi>Exploratores estis vos; ut videatis
infirmiora terrae venistis, jam nunc experimentum
vestri capiam. Per salutem Pharaonis non egrediemini
hinc <note>(Ibid. XLII, 9)</note>
          </hi>. O jaculum in corde! Peregrini
venerant, famis periculum fugiebant, frumenta
quae quaerebant non acceperant, et feriri se
insuper jactatione criminis videbant. Inter haec ducuntur
ad carcerem, et, post triduum educti, adhuc
in eadem asperitate terrentur. Jam reditur ad cor,
jam culpae memoria pulsat animum, atque inter se
invicem locuuntur: <hi>Merito haec patimur, quia peccavimus
in fratrem nostrum, videntes angustiam animae
illius, cum deprecaretur nos, et non audivimus; idcirco
venit super nos ista tribulatio <note>(Ibid., 21)</note>
          </hi>. In his
autem cor Joseph amore vincitur, secessum petit,
<pb n="1055C"/>
solvit flendo quod pietati debuit. Severus ad fratres
revertitur, ut cruciatus eorum animus a culpa liberaretur.
Post haec unus religatur in vinculis, dimittuntur
caeteri cum frumentis, ut unus frater veniat,
quem minimum habere se dixerant <note>(Ibid., 34,
35)</note>. Venit postmodum frater. Vincebat mentem pietas
cum frater innocens videretur; sed permanebat
in ostensione asperitas, ut fratres noxii purgarentur.
Frumenta dantur, scyphus in sacco junioris fratris
absconditur, furti post eos quaestio movetur <note>(Genes.
XLIV, 2)</note>. Mittitur ut reducantur, addici in servitutem
decernitur apud quem scyphus fuisset inventus. In
sacco ultimi fratris invenitur. Tunc Benjamin reducitur,
afflicti omnes fratres sequuntur. O tormenta
misericordiae! Cruciat, et amat. Reversi igitur, in
<pb n="1055D"/>
terram cum lacrymis prostrati, veniam postulant.
Memores enim quid de illo patri promiserant, moerore
intolerabili tabescebant. Tunc se ultra cohibere
non valens pietas clausa prorupit ad medium, et excussit
charitatis lacrymas de vultu severitatis <note>(Genes.
XLV, 1)</note>. Detersa est ira quae apparebat, et non erat;
<pb n="1056A"/>
ostensa misericordia quae erat, et non apparebat.
Sic vir sanctus facinus fratrum et dimisit, et vindicavit.
Sic in vigore clementiam tenuit, ut delinquentibus
fratribus nec sine ultione pius existeret, nec
sine pietate districtus.</p>
        </div3>
<div3>
          <head>20.</head>
          <p>
 Ecce hoc est magisterium disciplinae, ut
culpas et discrete noverit parcere, et pie resecare.
Qui autem discretionis spiritum non habent, aut sic
dimittunt peccata, ut non corrigant, aut sic quasi
corrigendo feriunt, ut non dimittant. Doctor ergo
cui de disciplinae moderamine loqui necesse est mensam
Dei esse se sciat, atque intus labrum reflectat,
ut quod docendo loquitur, hoc sub discretionis spiritu
vigilanter operetur. Nec si quaedam sibi deesse
considerat, oportet ub ab eorum praedicatione conticescat.
<pb n="1056B"/>
Locus quippe ejus exigit ut loquatur. Verbis
ergo suis semetipsum conveniat; et si non
ideo loquitur quia non operatur, ideo operetur quia
loqui compellitur. Ubi itaque se conspicit opere implere
quod dicit, ibi auditores admoneat, eorumque
animos ad studium bonae operationis accendat. Ubi
autem necdum se videt implesse quod loquitur, ad
bona de quibus auditores admonet se quoque pariter
inflammet, ut ipse etiam simul discat in opere <emph>1416</emph> 
 quod per eum loquitur veritas in praedicatione.
Saepe enim quod vivendo nescimus, compulsi
locutione doctrinae, loquendo discimus; et dum cogitatione
nostrae pigritiae reatus nascitur in mente,
eamdem mentem compunctio subito oborta transverberat,
et sua voce excitata evigilat in opere, quae
<pb n="1056C"/>
prius torpebat in otio sine voce. Ecce autem cum
mensae labium palmo tenditur, id est cum per doctoris
os contra vitia disputatur, atque ad bona opera
cor auditorum accenditur, multi qui ejus verba audiunt
quanta vel qualia mala perpetraverint recognoscunt;
atque ad eum confitentes veniunt, eumque
pro peccatis suis intercessorem fieri cum fletibus
petunt, ut ipse orando deleat culpas quas praedicando
manifestat. Unde et subditur:
</p>
          <p>VERS. 43.-- <hi>Super mensas autem carnes oblationis.</hi> </p>
        </div3>
<div3>
          <head>21.</head>
          <p>
 Doctores etenim sancti cum pro compunctis
peccatoribus atque confitentibus omnipotenti Domino
preces fundunt, per hoc quod veniam pro carnali
eorum vita postulant, mensae Domini carnes oblationis
<pb n="1056D"/>
portant. Ut ergo sint pro quibus conversis et
flentibus rogent, oportet ut eisdem prius in peccato
positis praedicent; et cum jam coeperint peccata relinquere,
atque ad innocentiam festinare, necesse
est ut erga eos in ore doctoris incrementa praedicationis
excrescant, et quibusdam doctrinae suae verbo
<pb n="1057A"/>
tanto vehementius insistat, quanto eos gravius cecidisse
considerat, videlicet sciens quod ipse tanto
mercedem magnae remunerationis accipiat, quanto
verbis suis alios de profundioribus peccatis levat.</p>
        </div3>
<div3>
          <head>22.</head>
          <p>
 Libet inter haec sancti Evangelii ad medium verba
deducere, cujus sacra historia per hoc quod factum miraculum
narrat, mira quae quotidie aguntur denuntiat.
Nam cum fessi atque jejuni ad Dominum populi convenissent,
discipulis Dominus dixit: <hi>Misereor super
turbam, quia ecce jam triduo sustinent me, nec habent
quid manducent; et si dimisero eos jejunos in domos
suas, deficient in via; quidam enim ex eis de longe venerunt <note>(Marc. VIII, 2, 3)</note>
          </hi>.
Turba triduo Dominum
sustinet, quando multitudo fidelium peccata quae perpetravit,
per poenitentiam declinans, ad Deum se in
<pb n="1057B"/>
opere, locutione, atque in cogitatione convertit. Quos
dimittere jejunos in domum suam Dominus non vult,
ne deficiant in via, quia videlicet conversi peccatores
in praesentis vitae via deficiunt, si in sua conscientia
sine doctrinae sanctae pabulo dimittantur. Ne ergo
 lassentur in hujus peregrinationis itinere, pascendi
sunt sancta admonitione. Valde autem pensanda est
pia sententia quae processit ex ore Veritatis, qua dicitur: <hi>Quidam enim ex eis de longe venerunt 
 (Ibidem)</hi>.
Est autem qui, nihil fraudis et nihil carnalis corruptionis
expertus, ad omnipotentis Dei servitium
festinavit. Iste de longinquo non venit, quia per
incorruptionem et innocentiam proximus fuit. Alius
nulla impudicitia, nullis flagitiis inquinatus, solum
autem conjugium expertus, ad ministerium spiritale
<pb n="1057C"/>
conversus est. Neque iste venit de longinquo, quia
usus conjunctione concessa, per illicita non erravit.
Alii vero post carnis flagitia, alii post falsa testimonia,
alii post facta furta, <emph>1417</emph> alii post illatas violentias,
alii post perpetrata homicidia ad poenitentiam
redeunt, atque ad omnipotentis Dei servitium
convertuntur: hi videlicet ad Dominum de longinquo
veniunt. Quanto etenim quisque plus in pravo
opere erravit, tanto ab omnipotente Domino longius
recessit. Nam et prodigus filius, qui patrem deseruit,
abiit in regionem longinquam, in qua porcos
pavit, quia vitia nutrivit <note>(Luc. XV, 16)</note>. Dentur igitur
alimenta eis etiam qui de longinquo veniunt, quia
conversis peccatoribus doctrinae sanctae cibi praebendi
sunt, ut in Deum vires reparent, quas in flagitiis
<pb n="1057D"/>
amiserunt. Qui saepe a doctoribus tanto necesse
est ut a largioribus cibis doctrinae satientur, quanto
fessi majoribus vitiis venerunt. Et cum jam <emph>1418</emph> 
confiteri coeperint mala quae commiserunt, atque
confitendo relinquere et fletibus punire, necesse est
ut doctores sancti pro eorum peccatis sollicite exorent,
quatenus mensae Domini carnes oblationis portent.
Quod quoties agunt, in hoc quod pro alienis
peccatis interveniunt, sua ante Dei oculos amplius
detergunt, quia ea ipsa charitate se justificant, qua
mira pietate pro alienis iniquitatibus se in lamentis
<pb n="1058A"/>
mactant. Nec laboriosum debet esse doctoribus pro
conversis peccatoribus lacrymas fundere, quando et
ipse qui omnia creavit, homo factus, pro nostris
iniquitatibus in cruce sanguinem fudit, qui vivit et
regnat cum Patre in unitate Spiritus sancti Deus, in
saecula saeculorum. Amen.
</p>
        </div3>
      </div1>

<div1>
        <head>HOMILIA X [ <hi>Al., XXII</hi> ].</head>
<p divs_removed="true"> <hi>Quatuor versus, a 44 ad 48, exponendo sanctus
Doctor de fide, spe, charitate, ac de bonis operibus
Deo in cordis altari offerendis liberius excurrit, et hoc
opus absolvit.</hi> <emph>1417</emph>

        </p>
        <div3 moved_from_p="true">
            <head>1.</head>
          <p>
 Sacri eloquii mysticos sensus Propheta
per aspirationem sancti Spiritus prudenter
intelligens, dicit: <hi>Mirabilia testimonia tua, ideo scrutata
est ea anima mea <note>(Psal. CXVIII, 129)</note>
            </hi>. Qui rursus
ait: <hi>Revela oculos meos, et considerabo mirabilia de
<pb n="1058B"/>
lege tua <note>(Ibid., 18)</note>
            </hi>. Qui enim necdum occulta de
apertis intelligit, oculos velatos habet. Qui vero jam
intelligit, revelatis oculis mirabilia de lege Dei considerat,
quia, spiritaliter litterae verba discutiens, quae
interius magnitudo lateat pensat. An non est mirabile
quando aliud auribus sonat, atque aliud exit ad
intelligentiam quod non sonabat? Cui ergo verbum
sacri eloquii nisi lapidi simile dixerim, in quo ignis
latet? Qui manu quidem frigidus tenetur, sed, percussus
ferro, per scintillas micat, atque hoc emittit
ignem qui post ardeat, quod prius manus frigidum
tenebat. Sic etenim, sic verba sunt sacri eloquii, quae
quidem per narrationem litterae frigida tenentur; sed
si quis haec, aspirante Domino, intento intellectu
pulsaverit, de mysticis ejus sensibus ignem producit,
<pb n="1058C"/>
ut in eis verbis post animus spiritaliter ardeat, quae
prius per litteram ipse quoque frigidus audiebat. Ecce
enim propheta dicit:</p>
        </div3>
<p>VERS. 44.-- <hi>Et extra portam interiorem gazophylacia
cantorum in atrio interiori, quod erat in latere
portae respicientis ad Aquilonem; et facies eorum contra 
 viam Australem unam, ex latere portae Orientalis quae
respiciebat ad viam Aquilonis.</hi> </p>
<div3>
          <head>2.</head>
          <p>
 In his itaque verbis litterae ad amorem Dei cujus
animus infervescat, quin potius non ex ipsa eorum
lectione tepefiat? Si autem latens in littera spiritalis
medulla discutitur, per hoc scintillae intellectus
exeunt, et incendunt quod prius cordis auribus frigidum
sonabat. Nobis tamen, ut se aspirante Domino
interior intellectus aperiat, <emph>1418</emph> ipsa prius narratio
<pb n="1058D"/>
juxta litteram patefiat. Ait enim quia porta erat
interior, atque extra hanc atrium, quod appellatur
interius; ac deinde aliae, id est Aquilonis, Austri, atque
Orientis portae describuntur, ut ipsum atrium
 quod esse extra portam interiorem dixerat a portis
exterioribus esse interius ostendat. Atrium ergo hoc
et foris, et intus est: foris, quia extra portam interiorem;
intus autem, quia intra portas exteriores.
Gazophylacia quoque cantorum esse in hoc eodem
atrio narrantur, quae a latere portae posita dicuntur
respicientis ad Aquilonem. Sed ipsa eadem gazophylacia
<pb n="1059A"/>
ad Australem viam respiciunt. Et subditur: <hi>Ex latere portae Orientalis, quae respiciebat ad viam
Aquilonis.</hi> 
 In quibus verbis aperte intelligitur quia
cantorum gazophylacia inter latus portae respicientis
ad Aquilonem, et latus portae Orientalis fuerant posita,
quae porta videlicet respiciebat ad viam Aquilonis.
Facies itaque gazophylaciorum contra viam Australem,
sed positio inter portam erat Orientis et
Aquilonis. Porta ergo interior habebat ex latere
portam Aquilonis, ex alio quoque latere portam
Australem. In fronte vero vestibuli Orientalis porta
surrexerat, atque sic atrium quod erat extra portam
interiorem, ut hoc quoque esset interius, portae
exterius ambiebant.</p>
        </div3>
<div3>
          <head>3.</head>
          <p>
 Haec de verbis litterae sub brevitate transcurrimus,
<pb n="1059B"/>
ut in eis sensus mysticos non breviter exquiramus.
 In parte autem superiori tres portae descriptae
sunt, id est Orientis, Aquilonis, et Austri; moxque
interioris atrii tres aliae narratae, id est Austri, Orientis,
et Aquilonis, ac deinde porta atrii interioris
dicta est, in qua mensae de quadris lapidibus exstructae
memorantur; et porta quae respiciebat ad
Aquilonem, in qua mensae essent <emph>1419</emph> ad sacrificium,
non ad holocaustum. Unde in interiori diximus
significari Ecclesiam, in exteriori Synagogam. Sed,
his expletis, rursum propheta incipit interiorem
portam, atque tres alias, id est Aquilonis, Austri et
Orientis describere, et in earum atrio interiori, quod
erat extra portam interiorem, esse gazophylacia,
cantores, sacerdotes, templum, altare, sacrificia perhibet.
<pb n="1059C"/>
In quibus verbis quia de sanctae Ecclesiae institutione
narrare alia ab eis quae prius dixerat coepit,
patet quod interioris portae intellectum mutavit. Si
enim sub uno intellectu omnia diceret, novo ordine
ipsa atque alia non replicaret. Nam quomodo possumus
 extra portam interiorem atrium, gazophylacia,
cantores, sacerdotes, templum, altare, sacrificia
dicere, si per eamdem portam interiorem hoc loco
sancta Ecclesia designatur? Cum enim cuncta haec
intra ipsam sint, quomodo extra portam interiorem
sunt, si extra Ecclesiam non sunt? Intelligi ergo
porta interior potest ea de qua jam longe superius
locuti sumus, quae contra portam Aquilonis et Orientalem
dicitur posita, per quam figurari diximus aditum
qui nobis ad interiora gaudia patriae coelestis
aperitur, ut hic quoque per portas quae circa vestibulum
<pb n="1059D"/>
narrantur sancta Ecclesia, per portam vero
interiorem coelestis regni aditus figuretur. Sed ne
quis me verba sancti Spiritus aestimet ad intellectum
meum violenter inflectere, et dicat quia de porta
<pb n="1060A"/>
interiori significationem sanctae Ecclesiae quam semel
dixi mutare non debui, infulgente Dei omnipotentis
gratia, quae coepimus ipsa teneamus, ut et porta
interior signet Ecclesiam, quae nos ad interiora
gaudia perducit; et gazophylacia, cantores, sacerdotes,
templum, altare, sacrificia sint in atrio quod
est extra portam, et tamen entra Ecclesiam non sint.
Si enim subtili investigatione perquirimus, nil obstat
intelligi ut interiorem portam, sicut dictum est,
sanctam Ecclesiam sentiamus. De qua nunc dicitur: <hi>Et extra portam interiorem gazophylacia cantorum in
atrio interiori.</hi> 
 Duo sunt etenim quae dicuntur: porta
interior, atque extra hanc atrium interius, quatenus
hoc ipsum atrium et exterius sit et interius, a porta
exterius, interius autem, sicut praediximus, portis
<pb n="1060B"/>
quas narrando subjunxit.</p>
        </div3>
<div3>
          <head>4.</head>
          <p>
 Sancta enim Ecclesia duas vitas habet, unam
quam temporaliter ducit, aliam quam in aeternum
recipit; unam qua laborat in terra, aliam qua remuneratur
in coelo; unam qua mercedes colligit,
aliam vero in qua jam de receptis mercedibus gaudet,
atque in utraque vita offert sacrificium. Hic
videlicet sacrificium compunctionis, et ilic sacrificium
laudis. De hoc sacrificio dicitur: <hi>Sacrificium Deo
spiritus contribulatus <note>(Psal. L, 19)</note>
          </hi>. De illo autem
scriptum est: <hi>Tunc acceptabis sacrificium justitiae,
oblationes et holocausta <note>(Ibid., 21)</note>
          </hi>. De quo rursus
ait: <hi>Ut cantet tibi gloria mea, et non compungar <note>(Psal.
XXIX, 13)</note>
          </hi>. In utroque autem sacrificio carnes offeruntur,
quia hic oblatio carnis est maceratio corporis,
<pb n="1060C"/>
ibi oblatio carnis est in laudem Dei gloria resurrectionis.
Tunc quippe illic quasi in holocaustum offeretur
caro, quando in aeterna incorruptione permutata nil
contradictionis, nil mortalitatis habuerit, quia tota
simul amoris ejus ignibus accensa in laude sine fine
permanebit. <emph>1420</emph> Porta ergo haec interior, id est
in sancta Ecclesia habeat interiora sua, illam videlicet
vitam quae adhuc oculis nostris occulta est. Habeat
extra eam atrium exterius, id est vitam praesentem,
in qua omne bonum agitur, ut ad bonum sine
fine perveniatur.</p>
        </div3>
<div3>
          <head>5.</head>
          <p>
 Sint ergo in interiori atrio, quod tamen extra
portam est, gazophylacia cantorum, quia electi quique
atque perfecti, qui adhuc in carne mortali subsistunt,
et intra sinum sunt sanctae Ecclesiae, et adhuc
extra secreta gaudia interioris vitae. Sint gazophylacia
<pb n="1060D"/>
cantorum interius et exterius, quia corda
sanctorum quae omnipotenti Deo desiderium suum
per magni ardoris amorem cantant, et jam intus
sunt, et adhuc intus non sunt, quia in sanctae Ecclesiae
<pb n="1061A"/>
sinu posita, et jam vident per spiritum quod intus
fortiter ament, et tamen adhuc non vident perfecte
quod amant. Sint itaque in interiori atrio gazophylacia,
sed extra portam, ut jam et intus sint per
desiderium, et adhuc intus non sint per plenarium
effectum. Quid sunt autem gazophylacia cantorum,
nisi sancta desideria amantium? Qui praecepta divina
quasi quasdam divitias custodiunt in mente, quas
cantando servant, quia mandata Dei non ex timore,
sed ex amore perficiunt; eisque ipsis sacri eloquii
praeceptiones cantabiles fiunt, quia non ex tristitia, sed
ex desiderio semper operantur. Vultis cor justi quasi
cujusdam cantoris gazophylacium audire? <hi>Cantabiles
mihi erant justificationes tuae in loco incolatus mei <note>(Psal. CXVIII, 54)</note>
          </hi>.
Justificationes Dei dicimus praecepta
<pb n="1061B"/>
divina, quae nos justos faciunt, si impleantur. Quae
tunc nobis in loco incolatus nostri cantabiles fiunt,
quando in hac peregrinatione vitae praesentis
ipsa eadem mandata diligimus, et ex desiderio
implemus. Hinc est quod idem Psalmista iterum
ex cantorum gazophylacio se insinuat, qui ait: <hi>Misericordiam et judicium cantabo tibi, Domine 
 <note>(Psal.
C, 1)</note>
          </hi>.</p>
        </div3>
<div3>
          <head>6.</head>
          <p>
 Misericordiam Domini, qua peccata laxantur,
cantare etiam peccator debet, id est hanc cum gaudio
dicere atque sperare. Sed quis ita justus est, ut
ejus sibi aeternum judicium ante mentis oculos revocet,
et non contremiscat, ac potius venire ad illud
examen tanti judicis praesumat, festinet, et gaudeat?
Quisquis ille est, magnus est, quia, jam misericordiam
<pb n="1061C"/>
Domini et judicium cantando, omnipotentem
Deum, qui ejus peccata misericorditer relaxat, toto
mentis affectu diligit, ac propterea ejus judicium non
pertimescit. <hi>Charitas</hi> namque <hi>perfecta,</hi> ut Joannes
apostolus ait, <hi>foras mittit timorem <note>(I Joan. IV, 18)</note>
          </hi>.
Cantat quippe judicium, ad quod intrare non trepidat.
Sit ergo mens illius gazophylacium cantorum, ut
per divitias misericordiae quas accipit laetus pergat ad
judicium, quod jam non pertimescit. Videamus si
placet, fratres charissimi, aliud quoque gazophylacium
cantoris. Forsitan et ipse judicium cantat. Quid
etenim dicit? <hi>Ego enim jam delibor, et tempus meae
resolutionis instat. Bonum certamen certavi, cursum
consummavi, fidem servavi; de reliquo reposita est
mihi corona justitiae, quam reddet mihi Dominus in illa
<pb n="1061D"/>
die justus judex <note>(II Tim. IV, 6, seq.)</note>
          </hi>. Qui laborum
suorum conscius, memor certaminis quod egit, memor
fidei quam servavit, esse sibi in judicio repositam
coronam dicit, eamque sibi in illa die <emph>1421</emph> reddi
sperat potius quam donari, profecto patet quia judicium
cantat, quod venire desiderat. Unde etiam
subdit: <hi>Non solum autem mihi, sed et his qui diligunt
adventum ejus <note>(Ibid., 8)</note>
          </hi>. Nemo enim adventum
judicis diligit, nisi qui se habere causam in judicio
<pb n="1062A"/>
bonam novit. Eorum ergo corda qui adventum judicis
diligunt gazophylacia cantorum sunt, quia per
praesumptionem gratiae et vitae, per virtutes sancti
desiderii cantant justi judicium, quod omnes injusti
pertimescunt.</p>
        </div3>
<div3>
          <head>7.</head>
          <p>
 Meminit autem charitas vestra quia superiori
locutione per portam Orientis fidem, per Aquilonis
spem, per Austri autem charitatem diximus designari.
Haec itaque gazophylacia inter portam Orientis
et Aquilonis esse memorantur, atque ad viam Australem
respicere, quia corda sanctorum, inter fidem
et spem posita, Australem viam respiciunt,
quoniam sanctae charitatis ignibus exardescunt. Ipsa
quoque Orientalis porta respicere dicitur ad viam
Aquilonis, quia nobis per fidem quidem omnia in
<pb n="1062B"/>
baptismate peccata laxantur, sed tamen dum adhuc
hic vivimus, etiam post fidem saepius ad peccata declinamus.
Et quasi Orientis porta viam Aquilonis
respicit, cum vita nostra post perceptam fidem adhuc
aliquatenus in frigore culpae torpescit. Quis enim in
hac vita valeat post fidem sine culpa vivere, cum
Joannes dicat: <hi>Si dixerimus quia peccatum non habemus,
ipsi nos seducimus, et veritas in nobis non est <note>(I Joan. I, 8)</note>
          </hi>?
Cujus verbis Jacobus concordans,
ait: <hi>In multis enim offendimus omnes <note>(Jac. III, 2)</note>
          </hi>. Si
autem peccata praeterita in fidei perceptione dimissa
sunt, et adhuc post fidem ad peccata declinatur,
quae nobis erit praesumptio justitiae, quae spes vitae
permanentis nisi ut nunc, dum adhuc inter portam
Orientis et Aquilonis sumus, ad viam Austri mentis
<pb n="1062C"/>
oculos levemus, quatenus, ex sancta charitate ferventes,
calor nos amoris liberet a culpa torporis
et frigoris? Sint ergo gazophylacia inter portam
Orientis et Aquilonis; sed, sicut dictum est, ad Australem
viam facies intendant, ut inter hoc, quod
nati in fide sumus, et quod post, ad peccata delapsi,
de spe pietatis praesumimus, exerceamus nosmetipsos
in ardore charitatis, et ibi tendamus oculos
cordis, ubi accendimur ignibus amoris.</p>
        </div3>
<div3>
          <head>8.</head>
          <p>
 Potest autem per Aquilonis portam gentilitas,
per Austri viam Judaea, per Orientis autem portam
ipse Dominus designari. Per Aquilonem quippe non
immerito gentilitas figuratur, quam ille in torporis
frigore possedit qui dixit: <hi>Sedebo in monte testamenti,
in lateribus Aquilonis <note>(Isai. XIV, 13)</note>
          </hi>. Per Australem
<pb n="1062D"/>
quoque portam recte Judaea accipitur, in qua
spiritales patres coelesti amore ferbuerunt. Quorum
unus loquitur, dicens: <hi>Converte, Domine, captivitatem
nostram, sicut torrens in Austro <note>(Psal. CXXV, 4)</note>
          </hi>.
Quae etsi carnalem populum habuit in quo velut
Aquilonis frigora portavit, in sanctis tamen suis doctoribus
ac Prophetis ad Deum ac proximum calore
charitatis arsit. Orientalis autem porta non immerito
ipsum signat, de quo scriptum est: <hi>Ecce vir, Oriens
<pb n="1063A"/>
nomen ejus <note>(Zach. VI, 12)</note>
          </hi>. Et de quo Zacharias ait: <hi>Visitavit nos Oriens ex alto 
 <note>(Luc. I, 78)</note>
          </hi>. Sint ergo
gazophylacia cantorum ex latere portae Aquilonis,
quia non solum <emph>1422</emph> in Judaea fuerunt corda sanctorum
spiritaliter accensa, sed etiam in gentilitatis
multitudine ad sanctae fidei sacramenta conversae ardent
corda sanctorum amore coelestis patriae, inhiant
gaudiis aeternis, suspirant ad societatem suorum civium
in coelo; sed tamen exempla hujus ardoris,
quem dono sancti Spiritus acceperunt, a spiritalibus
patribus Synagogae capiunt. Unde ipsa quoque gazophylacia
et in Aquilonis latere posita oculos ad viam
Australem tendunt. Ecce enim ex gentibus venimus;
sed in hoc quod per sancti Spiritus amorem calemus,
Judaeae patres aspicimus, qui nobis in suis dictis quo
<pb n="1063B"/>
tidie sancti desiderii exempla praebent.</p>
        </div3>
<div3>
          <head>9.</head>
          <p>
 An non quasi calore meridiani fervoris ardebat,
qui aestuabat, dicens: <hi>Sicut cervus desiderat ad
fontes aquarum, ita desiderat anima mea ad te, Deus.
Sitivit anima mea ad Deum vivum; quando veniam et
parebo ante faciem Dei <note>(Psal. XLI, 2, 3)</note>
          </hi>? Qui rursus
ait: <hi>Psallam et intelligam in via immaculata, quando
venies ad me <note>(Psal. C, 2)</note>
          </hi>. Hoc quoque ardore succensus
fuerat qui dicebat: <hi>Nunc dimittis, Domine,
servum tuum secundum verbum tuum in pace, quia viderunt
oculi mei salutare tuum <note>(Luc. II, 29, 30)</note>
          </hi>. Quia
ergo ex gentilitate venimus, sed sanctos Judaeae patres
nobis in divini amoris imitatione proponimus,
quasi quaedam cantorum gazophylacia ex latere portae
quae viam Aquilonis respicit sumus, sed ad viam Austri
<pb n="1063C"/>
facies tenemus.</p>
        </div3>
<div3>
          <head>10.</head>
          <p>
 Et notandum quod haec cadem gazophylacia inter
portam Aquilonis et Orientis esse perhibentur,
quia videlicet post incarnationem Dominicam multitudo
gentium ad fidem venit, atque inter ipsos fideles
populos et sacramenta dominicae incarnationis
quam medullitus diligunt, corda amantium surgunt.
Habeant ergo sancta gazophylacia, hinc
Orientis portam, et inde Aquilonis, quia inter ipsa
redemptionis suae mysteria quae sequuntur, et carnales
quosdam quos et intra sanctam Ecclesiam tolerant,
multi in Deum forti amore proficiunt, virtutibus
excrescunt, aeterni judicis adventum quaerunt,
et inter ea quae amant atque illa quae tolerant, quasi
quaedam gazophylacia, divitias spiritus in mente servant.
<pb n="1063D"/>
Nec inter sacramenta quae diligunt et quaedam
contraria quae portant deficiunt, quia ad Australem
viam facies intendunt. Quid enim patimur quod patres
nostri pro amore Domini antea non pertulerunt.</p>
        </div3>
<div3>
          <head>11.</head>
          <p>
 Notandum vero quod inter portam Austri et
Aquilonis Orientalis porta esse describitur, quia Dominus
ac Redemptor noster de Judaea est natus,
moxque in fide sua Ecclesiam ex gentibus traxit.
Quasi enim inter meridianam portam et Aquilonis
<pb n="1064A"/>
apparuit, quia ex illa venit, et istam in suum servitium
convertit. Unde et bene dicitur quod porta eadem
Orientalis ad viam respicit Aquilonis, quia natus
Dominus Synagogam deseruit, et multitudinem
gentium collegit. Notandum quoque est quod dum
de gazophylaciis diceretur: <hi>Et facies eorum ad viam
Australem,</hi> additum est <hi>unam,</hi> ut videlicet aperte
sentiamus quia non alia est via ad coelestem patriam
nobis qui ex gentilitate venimus, atque alia illis patribus
qui fuerunt <emph>1423</emph> in Judaea; sed haec eadem
una via est nobis et illis, quae nos ad aeterna gaudia
perducit, quae nobis per Evangelium dicit: <hi>Ego sum
via, veritas, et vita <note>(Joan. XIV, 6)</note>
          </hi>. De qua Psalmista
ait: <hi>Ut cognoscamus in terra viam tuam, in omnibus
gentibus salutare tuum <note>(Psal. LXVI, 3)</note>
          </hi>. Quod enim
<pb n="1064B"/>
Hebraice Jesus, hoc Latine dicitur salutaris. In terra
ergo via cognoscitur, quia Jesus, Deus ante saecula,
et homo factus in fine saeculorum, gentibus est manifestatus.
Una ergo est via et illis qui ab Austro sunt,
et his qui ab Aquilonis parte respiciunt, quia electis
Judaeis et gentibus Dominus ac Redemptor noster,
expulsa poena formidinis, ad Patrem factus est
iter amoris, atque adjutorium perventionis. Sequitur,--VERS.
45:-- <hi>Et dixit ad me: Hoc gazophylacium
quod respicit viam meridianam, sacerdotum est
qui excubant in custodiis templi.</hi> Atque mox subditur:
</p>
          <p>VERS. 46.-- <hi>Porro gazophylacium quod respicit ad
viam Aquilonis sacerdotum erit qui excubant ad ministerium
altaris.</hi> </p>
<pb n="1064C"/>
</div3>
<div3>
          <head>12. </head>
          <p>
In quibus prophetae verbis prius nobis quaerendum
est qui sint majoris ordinis sacerdotes,
utrum hi qui in custodiis excubant templi, an qui
in ministerio altaris. Sed quia paulo post subditur: <hi>Altare erat ante faciem templi,</hi> 
 aperte ostenditur illos
esse majoris ordinis sacerdotes qui in custodiis templi
excubant, quia profecto in altari quod est interius
ministrant. Hi autem qui ad altare quod ante
faciem templi est excubant tanto inferiores sunt
quanto in exterioribus ministrant. Quaerendum ergo
nobis est qui sacerdotes sint qui templum custodiunt,
et qui ad ministerium altaris excubare perhibentur.
Magister gentium, fidelibus scribens, ait: <hi>Templum Dei sanctum est, quod estis vos 
 <note>(I Cor. III,
16)</note>
          </hi>. Qui itaque sacerdotes sunt qui templum Dei
<pb n="1064D"/>
custodiunt, nisi hi qui orando, praedicando, spiritalibus
actibus vigilando, sanctam Ecclesiam a malignorum
spirituum immissionibus, a pravorum suasionibus,
ab haereticorum erroribus defendunt? An
non custos templi fuerat qui, labores suae passionis
enumerans, dicit: <hi>In labore et aerumna, in vigiliis
multis, in fame et siti, in jejuniis multis, in frigore
et nuditate <note>(II Cor. XI, 27)</note>
          </hi>? Atque statim subdit: <hi>Praeter illa quae extrinsecus sunt, instantia mea quotidiana,
sollicitudo omnium Ecclesiarum 
 <note>(Ibid., 28)</note>
          </hi>.
<pb n="1065A"/>
Pensate, quaeso, custos templi quanta sollicitudine
vigilet. Ecce enim in seipso inaestimabilia patitur, et
cordis sui sollicitudinem aliis impartitur. Cujus rogo
virtutis est plus de utilitate proximorum quam de
sua afflictione cogitare? Quis hoc digne aestimet?
quis digne penset? Laborat, luget, esurit, sitit, alget,
jejunat, vigilat, et tamen vigilando de Ecclesiarum
omnium sollicitudine cogitat. Ecce est solertissimus
custos templi in exemplo propositus. Imitetur
qui valet. Adversa etenim pro veritate pati, bona
proximis impendere, circa animarum sollicitudinem
vigilare, ne quis in perfidiam, ne quis in superbiam,
ne quis in rapinam, vel immunditiam labatur, exquirere
atque compescere, hoc est templum Dei, id
est sanctam Ecclesiam, custodire.
</p>
        </div3>
<div3>
          <head>13. </head>
<p>
            <pb n="1065B"/>Sunt autem minoris ordinis sacerdotes, qui ad
ministerium altaris excubant, qui videlicet in adjutorium
majorum peccata delinquentium subtiliter <emph>1424</emph> 
 investigant, et vitam carnalium corrigunt,
atque ad hoc usque perducunt, ut per lamenta poenitentiae
quasi incendant carnem in sacrificio, quam
prius vivere permiserant in peccato. Non enim hi
qui sanctis Ecclesiis praesunt per semetipsos cuncta
agere praevalent. Sed dum ipsi causis spiritalibus occupantur,
si qua prava ac carnalia perpetrantur,
haec aliis discutienda atque corrigenda committunt.
Per quos dum carnalis vita corrigitur, et usque ad
abstinentiae atque orationis studium a proficientibus
pervenitur, quasi in altari jam caro incenditur, ut in
conspectu omnipotentis Domini inde sacrificium redoleat,
<pb n="1065C"/>
unde prius culpa displicebat.</p>
        </div3>
<div3>
          <head>14.</head>
          <p>
 Sed hac in re quaestio oritur, cum superius
dictum sit quod gazophylacia ad Australem viam facies
haberent, qua ratione nunc dicatur quia gazophylacium
quod respicit viam meridianam sacerdotum
est qui excubant in custodiis templi, et gazophylacium
quod respicit viam Aquilonis sacerdotum
qui excubant ad ministerium altaris. Si enim utraque
facies ad Australem viam tendebant, quomodo
nunc unum ad meridianam atque aliud ad Aquilonis
viam respicere dicitur? Sed in his verbis agnoscimus
quod gazophylacium sacerdotum qui excubant
in custodiis templi ita positum fuerat, ut solam meridianam
viam respiceret; gazophylacium vero sacerdotum
qui excubant ad ministerium altaris ita
<pb n="1065D"/>
erat in atrio, ut et ad Australem viam et Aquilonis
faciem tenderet, quatenus et cum gazophylacio
sacerdotum qui excubant in custodiis templi meridianam
viam aspiceret, et tamen sine gazophylacio
eorumdem sacerdotum gazophylacium sacerdotum
qui excubant ad ministerium altaris Aquilonis viam
videret. Sed quid est hoc, fratres charissimi? quid
in his verbis mysticum possumus intueri, nisi hoc
quod secundum ea quae praemissa sunt jam spiritalis
 auditor intelligit, quia sacerdotes majoris ordinis,
<pb n="1066A"/>
qui excubant in custodiis templi, solam meridianam
viam respiciunt, quoniam, solis studiis spiritalibus
occupati, semper his quae amoris Dei sunt sollicite
intendunt; sacerdotes autem minoris ordinis, qui
discutiendis peccatis delinquentium praesunt, etiam
ad Aquilonis viam oculos reflectunt, ut in mente
peccantium quae sint torporis frigora videant, et
haec, verbis correptionis usque ad poenitentiae gemitus
perducentes, quasi carnes in altari Domini incendant?
Respiciant etiam cum magnis sacerdotibus
ad meridianam viam, quia, quantum ad semetipsos
est, fervent igne charitatis, et succensi sunt flammis
amoris Dei. Sed quia peccata delinquentium crebro
corrigunt, etiam ad Aquilonis viam oculos reducunt.
De utrisque autem sacerdotum ordinibus subditur:
</p>
          <p>
            <pb n="1066B"/>IBID.-- <hi>Isti sunt filii Sadoch, qui accedunt de filiis
Levi ad Dominum ut ministrent ei.</hi> </p>
        </div3>
<div3>
          <head>15.</head>
          <p>
 Sadoch Latine dicitur justus. Quis autem justus
est, nisi ipse cui dicitur: <hi>Justus es, Domine,
et rectum judicium tuum <note>(Psal. CXVIII, 137)</note>
          </hi>? Qui vero
sunt filii justi, nisi hi de quibus scriptum est: <hi>Quotquot
autem crediderunt in eum, dedit eis potestatem
filios Dei fieri <note>(Joan. I, 12)</note>
          </hi>? Levi autem interpretatur
assumptus. Quis <emph>1425</emph> autem a Domino assumptus
est, nisi populus fidelis, qui per sacramenta fidei
est a perfidis segregatus? Omnes ergo qui perseveranter
spiritalibus actibus intendunt filii sunt justi.
Et de filiis populi assumpti accedunt ad Dominum ut
ministrent ei, quia de ipsis quoque fidelibus eliguntur,
qui ad omnipotentis Dei ministerium veniant,
<pb n="1066C"/>
et coelestibus studiis pro eruditione populi intendant.</p>
        </div3>
<div3>
          <head>16.</head>
          <p>
 Sed nobis solerter inquirendum est qui sunt
qui Domino ministrant. Neque enim omnes qui legunt,
omnes qui praedicant, omnes qui propria tribuunt,
omnes qui per carnis abstinentiam corpus castigant,
Domino ministrant. Qui enim legendo atque praedicando,
gloriam propriam quaerunt, largiendo quae habent,
et corpus in abstinentia macerando, laudes recipere
ab hominibus appetunt, sibi, non Domino, ministrant.
Quo contra per Psalmistam Dominus dicit: <hi>Ambulans
in via immaculata, hic mihi ministrabat <note>(Psal. C,
6)</note>
          </hi>. Habet enim maculam in via qui in bono opere quod
agit terrenae gloriae sibi praemium proponit, qui in
hoc mundo recipere mercedem quaerit, et foedat in
<pb n="1066D"/>
conspectu Dei speciem boni operis macula pravae intentionis.
Fortasse etenim quis disciplinae studio intentus
fervet, culpas delinquentium resecat, qui tamen
ad haec agenda si non ex omnipotentis Dei
amore, sed zelo proprio ducitur, sibi in his, et non
Domino, ministrat. Alius, ne asper esse videatur,
multa leniter tolerat quae prave perpetrantur. Iste
itaque, quia videri pro Domino districtus non vult,
per lenitatis suae studium sibi, et non Domino, ministrat.
Restat ergo ut sive in verbi ministerio fatigemur,
<pb n="1067A"/>
sive indigentibus nostra largiamur, sive per
abstinentiam carnem domemus, sive zelo moveamur,
sive per patientiam aliquando leniter prava toleremus,
ut nos summopere debeamus intentionem nostram
discutere, quatenus omne quod facimus, non
nostro, sed Domini zelo faciamus, ne in his quae agimus
nobis potius quam Domino ministremus. Non
enim Domino, sed sibi, ministraverant de quibus
Paulus dicebat: <hi>Omnes quae sua sunt quaerunt, non
quae sunt Jesu Christi <note>(Philip. II, 21)</note>
          </hi>. Idem vero
Paulus cum electis fratribus non sibi ministrare, sed
Domino, et vivendo et moriendo festinabat, dicens: <hi>Nemo nostrum sibi vivit, et nemo sibi moritur. 
 Sive
enim vivimus, Domino vivimus; sive morimur, Domini
sumus <note>(Rom. XIV, 7, 8)</note>
          </hi>. Sibi enim sancti nec vivunt,
<pb n="1067B"/>
nec moriuntur. Sibi non vivunt, quia per omne quod
agunt, ad lucra spiritalia anhelant, atque orando, praedicando,
sanctis operibus insistendo, coelestis patriae
cives multiplicare desiderant. Sibi minime moriuntur,
quia in conspectu hominum Deum de sua morte glorificant,
ad quem pervenire etiam moriendo festinant.
Pensemus itaque in morte sanctorum non
quantum eorum opprobrium ab infidelibus fuit, sed
quanta laus Domini in corde fidelium excrevit. Qui
si suam laudem quaererent, profecto pati tot opprobria
in morte timuissent. Sed nemo nostrum sibi
vivit, et nemo sibi moritur, quia suam gloriam nec
vivendo, nec moriendo quaesierunt. Videamus si ipse
primus pastor Ecclesiae, qui sibi non vixit, sibi sit
mortuus. Joannes ejus socius requiratur, et ex verbis
<pb n="1067C"/>
Domini <emph>1426</emph> de morte pastoris ejusdem dicat: <hi>Hoc autem dixit significans qua morte clarificaturus
esset Deum 
 <note>(Joan. XXI, 19)</note>
          </hi>. Non ergo sibi est mortuus
qui Deum clarificavit in morte. Discamus igitur, fratres
mei, intentionem nostram in omne quod agimus
sollicita inquisitione discutere, et nostra non quaerere,
si omnipotenti Deo volumus ministrare. Sed
quia ex fideli populo filios Sadoch ad omnipotentis
Dei ministerium diximus assumi, nunquid in eodem
populo non sunt multi qui inveniantur in mandatis
Dei vivere perfecti? Sunt omnino; nam subditur:
</p>
          <p>VERS. 47.-- <hi>Et mensus est atrium longitudine centum
cubitorum, et latitudine centum cubitorum per quadrum.</hi> </p>
        </div3>
<div3>
          <head>17.</head>
          <p>
 Saepe jam per longitudinem longanimitatem
<pb n="1067D"/>
spei, per latitudinem vero charitatis amplitudinem
diximus signari. Centenarius autem numerus in quo
denarius decies ducitur, quod summam perfectionis
signet, plene superius dictum est <note>(Hom. 6, olim 18,
num. 16)</note>. Quid est igitur atrium spiritalis aedificii,
nisi amplitudo fidelium populorum? Ipsa autem longanimitas
spei et latitudo charitatis vacua in cordibus
<pb n="1068A"/>
fidelium non est, nam per fidem quidquid valet
operatur. Unde per Paulum dicitur: <hi>In Christo Jesu
neque circumcisio aliquid valet, neque praeputium, sed
fides quae per dilectionem operatur <note>(Gal. V, 6)</note>
          </hi>. Si ergo
in vita fidelium juxta quemdam modum per singulos
perfecta est longanimitas spei, perfecta latitudo charitatis,
perfecta certitudo fidei, perfectum studium
operationis, atrium templi per quadrum centum cubitos
habet. In mensura autem quadri non aliud latus
majus est, atque aliud minus, sed cuncta simul
quatuor latera aequali spatio tenduntur, quia et ipsas
easdem virtutes, quas diximus, fidem scilicet, spem,
charitatem atque operationem, quandiu in hac vita
vivimus, aequales sibi esse apud nosmetipsos invenimus.
Idcirco autem major spe et fide charitas dicitur,
<pb n="1068B"/>
quia postquam ad auctoris nostri speciem pervenitur,
spes quidem et fides transit, sed charitas
permanet. Nam nunc et quantum credimus, tantum
amamus; et quantum amamus, tantum de spe praesumimus.
De fide quoque et operatione Joannes apostolus
fatetur, dicens: <hi>Qui se dicit nosse Deum, et
mandata ejus non custodit, mendax est <note>(I Joan. II, 4)</note>
          </hi>.
Notitia quippe Dei ad fidem pertinet, mandatorum
custodia ad operationem. Cum ergo virtus, tempus
et locus operandi suppetit, tantum quis operatur,
quantum Deum noverit; et tantum se nosse Deum
indicat, quantum pro Deo bona operatur. Metiantur
ergo fidelis populi virtutes in quadrum, quia unusquisque
qui in activae vitae exercitio versatur tantum
credit quantum sperat, et amat, et operatur; tantum
<pb n="1068C"/>
sperat quantum credit, operatur et amat; tantum
amat quantum credit, sperat et operatur; tantum
operatur quantum credit, amat et sperat. Quia itaque
in sanctae Ecclesiae populo multi sunt et robusti
per fidem, et longanimes per spem, et ampli per
charitatem, et efficaces per operationem, atrium
templi centum cubitis in quadro mensuratur.</p>
        </div3>
<div3>
          <head>18.</head>
          <p>
 Nam ut aliquid quoque de eorum virtutibus
loquamur, <emph>1427</emph> saepe ex eis quosdam videmus prudentes
per intelligentiam, fortes in adversitate, justos
in operatione, temperantes a voluptatibus, atque in
omni zelo discretionis se mensura moderantes. Qui
dum prudentiam, fortitudinem, justitiam, atque temperantiam,
vel, sicut eas enumerare quibusdam placet,
prudentiam, temperantiam, fortitudinem, atque
<pb n="1068D"/>
justitiam tenent, mensuram spiritalis atrii in quadro
habent. Ecce enim ipsae virtutes quas habere bonos
ac fideles diximus ita in quadro sunt, ut una aliam
non excedat. Magna quippe est prudentia; sed si
minus est a voluptatibus temperans, minus in periculis
fortis, minus in operationibus justa, profecto
minus est prudens. Magna est temperantia; sed si
<pb n="1069A"/>
minus intelligit unde se temperet, si adversa sustinere
per fortitudinem minus valet, atque in timore
animum dejicit, si per praecipitationem suam aliquando
ad injustitiae opera prorumpit, minus est
temperans. Magna est fortitudo; sed si minus intelligit
quae bona custodiat, quibus malis resistat, si
minus a voluptatis appetitu se temperat, sed vincitur
delectatione, si justitiae opera minus tenet, atque aliquando
in injustitiae dominatione superatur, minus
est fortis. Magna est justitia; sed si minus quam debet
inter justa et injusta opera discernit, si minus
cor a mundi delectatione temperat, si minus se contra
adversa confortat, minus est justa. Mensuretur
ergo perfectorum fidelium vita per quadrum, et tantum
habeat spiritalis atrii latus unum, quantum latera
singula, quia unusquisque tantum prudens est
<pb n="1069B"/>
quantum temperans, fortis et justus; tantum temperans
quantum prudens, fortis et justus; tantum
fortis quantum prudens, temperans et justus; tantum
justus quantum prudens, temperans et fortis
fuerit. Sunt tamen inter eos plurimi qui adhuc carnaliter
vivunt. Qui et si fortasse litteras ignorant, et
praecepta Dei legere non valent, certe in multorum
fidelium conversatione bona quae imitentur vident.
Ecce in Ecclesia voces sancti Evangelii atque apostolorum
sonant, ecce exempla bene viventium quotidie
omnium oculis opponuntur. Nec in excusatione dicere
poterunt: Non vidimus quod imitari deberemus.
Unde et subditur:
</p>
          <p>IBID.-- <hi>Et altare ante faciem templi.</hi> </p>
<pb n="1069C"/>
</div3>
<div3>
          <head>19. </head>
          <p>
Quid est templum, nisi fidelis populus? sicut
per Paulum apostolum discipulis dicitur: <hi>Templum
enim Dei sanctum est, quod estis vos <note>(I Cor. III, 17)</note>
          </hi>.
Et quid est altare Dei, nisi mens bene viventium?
Qui peccatorum suorum memores lacrymis maculas
lavant, carnem per abstinentiam macerant, nullis se
mundi hujus actionibus miscent, quae habent indigentibus
tribuunt, et habere quae non habent non
concupiscunt. Recte igitur horum cor altare Dei dicitur,
ubi ex moerore compunctionis ignis ardet, et
caro consumitur. Et nunquid non tales, fratres charissimi,
quotidie in sancto hoc fideli populo quasi
in templi atrio videmus? Nunquid non eorum vitam
nobis ad exemplum propositam indesinenter aspicimus?
Altare ergo ante faciem templi est, cum multi
<pb n="1069D"/>
in sanctae Ecclesiae conspectu sunt positi, qui, aeterni
judicii memores, semetipsos quotidie <emph>1428</emph> Deo
sacrificium in lamento compunctionis mactant. Qui,
ut praedictum est, corpora castigant, quatenus hoc
quod per Magistrum gentium dicitur impleant: <hi>Ut
exhibeatis corpora vestra hostiam viventem, sanctam,
Deo placentem <note>(Rom. XII, 1)</note>
          </hi>. Hostia quippe occiditur
ut offeratur. Sed hostia vivens est corpus pro Domino
afflictum. Quod et hostia dicitur, et vivens, quia
<pb n="1070A"/>
vivit in virtutibus, et est a vitiis occisum. Hostia videlicet,
quia jam huic mundo est a pravis actibus
mortuum; vivens autem, quia cuncta quae praevalet
bona operatur.</p>
        </div3>
<div3>
          <head>20.</head>
          <p>
 Sed quia sub altaris nomine de compunctionis
flamma sermo se intulit, necessarium puto quae sit
diversitas ejusdem compunctionis ostendere. Alia
quippe compunctio est quae per timorem nascitur,
alia quae per amorem, quia aliud est supplicia fugere,
aliud praemia desiderare. Unde etiam in tabernaculo
per legem duo altaria fieri jubentur, unum videlicet
exterius, aliud vero interius; unum in atrio,
aliud ante arcam; unum quod aere coopertum est,
aliud quod auro vestitur. Atque in altari aereo cremantur
carnes, in altari vero aureo incenduntur
<pb n="1070B"/>
aromata <note>(Exod. XXXIX, 37, 38; XL, 5, seq. etc.)</note>. Quid
est hoc, fratres charissimi, quod foris concremantur
carnes, intus aromata, nisi hoc quod quotidie videmus,
quia duo sunt compunctionis genera, quia
alii adhuc per timorem plangunt, alii vero jam se per
amorem in lamentis afficiunt? Multi namque, peccatorum
suorum memores, dum supplicia aeterna pertimescunt,
quotidianis se lacrymis affligunt. Plangunt
mala quae fecerunt, et incendunt vitia igne
compunctionis, quorum adhuc suggestiones in corde
patiuntur. Quid isti nisi altare sunt aereum in quo
carnes ardent, quia adhuc ab eis carnalia opera
planguntur?</p>
        </div3>
<div3>
          <head>21.</head>
          <p>
 Alii vero, a carnalibus vitiis liberi, aut longis
jam fletibus securi, amoris flamma in compunctionis
<pb n="1070C"/>
lacrymis inardescunt, coelestis patriae praemia cordis
oculis proponunt, supernis jam civibus interesse
concupiscunt. Dura eis apparet servitus, longitudo
peregrinationis suae. Regem in decore suo videre desiderant,
et flere quotidie ex ejus amore non cessant <note>(Isai. XXXIII, 17)</note>.
Quid isti nisi altare sunt aureum,
in quorum corde aromata incensa sunt, quia virtutes
ardent? Bene autem de eodem altari dicitur quod
ante velum arcae sit positum in sancta sanctorum.
Arca quippe testamenti ipse nobis factus est de quo
scriptum esse novimus: <hi>In quo sunt omnes thesauri
sapientiae et scientiae absconditi <note>(Colos. II, 3)</note>
          </hi>. Arca
intra velum est Redemptor noster in coelo. Altare
vero aureum in quo thymiama incenditur ante velum
sanctorum corda, quae cum magnis virtutibus in
<pb n="1070D"/>
Dei amore succensa sunt, per sanctum desiderium in
illo ardent quem adhuc revelata facie videre non
possunt. Inter arcam quippe et altare velum est,
quia hoc quod nos adhuc a visione Dei separat corruptionis
nostrae obstaculum remotum non est. Sed
quousque ante velum sumus oportet ut quasi thymiamatis
incensum flamma amoris ardeamus. Per compunctionis
autem lacrymas nil terrenum, nil transitorium
<pb n="1071A"/>
quaerere debemus. Solus ipse nobis sufficiat
qui fecit omnia. Transcendamus per desiderium omnia,
ut mentem colligamus in unum. <emph>1429</emph> Non jam
timore poenarum, non memoria vitiorum, sed amoris
flamma succensi, ardeamus in lacrymis cum odore
virtutum.</p>
        </div3>
<div3>
          <head>22.</head>
          <p>
 Ista electorum oratio jam prospiciebatur, cum
in sponsae laude diceretur: <hi>Quae est ista quae ascendit
per desertum sicut virgula fumi ex aromatibus myrrhae
et thuris, et universi pulveris pigmentarii <note>(Cant. III, 6)</note>
          </hi>?
Sancta quippe electorum Ecclesia cum ab hoc mundo
in sanctis precibus ardenti amore se erigit, per desertum
quod deserit ascendit. Qualiter vero ascendat
adjungit: <hi>Sicut virgula fumi ex aromatibus <note>(Ibid.)</note>
          </hi>.
Fumus de incenso nascitur, sicut per Psalmistam
dicitur: <hi>Dirigatur oratio mea sicut incensum in conspectu
<pb n="1071B"/>
tuo <note>(Psal. CXL, 2)</note>
          </hi>. Fumus excutere lacrymas
solet. Itaque fumus est ex aromatibus, compunctio
orationis concepta ex virtutibus amoris. Quae tamen
oratio fumi virgula dicitur, quia dum sola coelestia
postulat, sic recta progreditur, ut ad terrena atque
temporalia petenda minime reflectatur. Et notandum
quod non virga, sed virgula nuncupatur, quia
interdum in compunctionis ardore tantae subtilitatis
est vis amoris, ut hanc nec ipse animus possit comprehendere,
qui illuminatus meruit habere.</p>
        </div3>
<div3>
          <head>23.</head>
          <p>
 Bene autem dicitur, <hi>myrrhae et thuris.</hi> Thus enim
ex lege Domino in sacrificio incenditur. Per myrrham
vero corpora mortua condiuntur, ne a vermibus
corrumpantur. Myrrhae ergo et thuris sacrificium
offerunt qui et carnem afficiunt, ne eis corruptionis
<pb n="1071C"/>
vitia dominentur, et redolentem in conspectu Domini
amoris sui hostiam incendunt, seque ipsos Deo in
sanctis virtutibus exhibent. Unde et illic subditur: <hi>Et universi pulveris pigmentarii.</hi> 
 Pulvis est pigmentarii
virtus bene operantis. Et notandum quod virtutes
bene operantium non pigmenta, sed pulveres dicuntur.
<pb n="1072A"/>
Cum enim <emph>1430</emph> quaelibet bona agimus, pigmenta
offerimus. Cum vero ipsa etiam bona quae
agimus retractamus, et, ne quid in his sinistrum sit,
judicio retractationis attendimus, quasi ex pigmentis
pulverem facimus, ut orationem nostram Domino per
discretionem et amorem subtilius incendamus.</p>
        </div3>
<div3>
          <head>24.</head>
          <p>
 Ecce haec, ut, Deo largiente, potuimus, coram
vobis, fratres charissimi, rimati sumus. Nemo autem
me reprehendat, si post hanc locutionem cessa vero,
quia, sicut omnes cernitis, nostrae tribulationes excreverunt:
undique gladiis circumfusi sumus, undique
imminens mortis periculum timemus. Alii,
detruncatis ad nos manibus redeunt, alii capti, alii
interempti nuntiantur <note>(Joan. Diac., l. IV, c. 67)</note>. Jam
cogor linguam ab expositione retinere, quia taedet
animam meam vitae meae <note>(Job. X, 1)</note>. Jam nullus a
<pb n="1072B"/>
me sacri eloquii studium requirat, quia versa in luctum
cithara mea, et organum meum in vocem flentium <note>(Ibid., XXX, 31)</note>.
Jam cordis oculus in mysteriorum
discussione non vigilat, quia dormitavit anima
mea prae taedio <note>(Psal. CXVIII, 28)</note>. Jam minus lectio
animo dulcis est, quia oblitus sum manducare panem
meum a voce gemitus mei <note>(Psal. CI, 5)</note>. Cui autem
vivere non licet, de Scripturae sacrae sensibus loqui
mystica qualiter libet? Et qui cogor quotidie amare
bibere, quando possum dulcia propinare? Quid igitur
restat, nisi ut inter flagella quae ex nostris iniquitatibus
patimur cum lacrymis gratias agamus? Ipse
etenim qui nos creavit etiam pater nobis factus est
per adoptionis spiritum quem dedit. Et aliquando
filios pane nutrit, aliquando flagello corrigit, quia
<pb n="1072C"/>
per dolores et munera ad haereditatem perpetuam
erudit. Sit itaque gloria omnipotenti Domino nostro
Jesu Christo, qui vivit et regnat cum Patre in unitate
Spiritus sancti Deus, per omnia saecula saeculorum.
Amen.

</p>
        </div3>
      </div1>
</body>
  </text>
</TEI>