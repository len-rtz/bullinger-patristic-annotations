<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Regula pastoralis</title>
              <author ref="http://viaf.org/viaf/100184667">Gregorius I<date>540-604</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 77</title>
           <idno>GreI.RegPas</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <hi>PRIMA PARS.</hi> </head>
<p>
          <pb n="0013A"/> <emph>1</emph> <hi>Reverentissimo et sanctissimo fratri Joanni coepiscopo,
Gregorius</hi>.</p>
<p>Pastoralis curae me pondera fugere delitescendo
voluisse, benigna, frater carissime, atque humili intentione
reprehendis; quae ne quibusdam levia esse
videantur, praesentis libri stylo exprimo de eorum
gravedine omne quod penso, ut et haec qui vacat,
incaute non expetat; et qui incaute expetiit, adeptum
se esse pertimescat. Quadripartita vero disputatione
liber iste distinguitur, ut ad lectoris sui animum
ordinatis allegationibus quasi quibusdam pastibus
gradiatur. Nam cum rerum necessitas exposcit,
pensandum valde est ad culmen quisque regiminis
qualiter veniat; atque ad hoc rite perveniens, qualiter
vivat; et bene vivens, qualiter doceat; et recte
<pb n="0013B"/>
docens, infirmitatem suam quotidie quanta consideratione
cognoscat, ne aut humilitas accessum fugiat,
 aut perventioni vita contradicat; aut vitam doctrina
destituat; aut doctrinam praesumptio extollat. <emph>2</emph> 
Prius ergo appetitum timor temperet: post autem
magisterium quod a non quaerente suscipitur, vita
commendet; ac deinde necesse est ut pastoris bonum
quod vivendo ostenditur, etiam loquendo propagetur.
Ad extremum vero superest ut perfecta
quaeque opera consideratio propriae infirmitatis deprimat,
ne haec ante occulti arbitrii oculos tumor
elationis exstinguat. Sed quia sunt plerique mihi
imperitia similes, qui dum metiri se nesciunt, quae
non didicerint docere concupiscunt; qui pondus magisterii
tanto levius aestimant, quanto vim magnitudinis
illius ignorant; ab ipso libri hujus reprehendantur
<pb n="0013C"/>
exordio; ut quia indocti ac praecipites doctrinae
<pb n="0014A"/>
arcem tenere appetunt, a praecipitationis suae
ausibus in ipsa locutionis nostrae janua repellantur.
</p>

<div2>
          <head>CAPUT PRIMUM. <hi>Ne venire imperiti ad magisterium audeant.</hi> </head>
<p>Nulla ars doceri praesumitur, nisi intenta prius
meditatione discatur. Ab imperitis ergo pastorale
magisterium qua temeritate suscipitur, quando <emph>3</emph> 
ars est artium regimen animarum. Quis autem cogitationum
vulnera occultiora esse nesciat vulneribus
viscerum? Et tamen saepe qui nequaquam spiritalia
praecepta cognoverunt, cordis se medicos profiteri
non metuunt: dum qui pigmentorum vim nesciunt,
videri medici carnis erubescunt. Sed quia auctore
Deo ad religionis reverentiam omne jam praesentis
saeculi culmen inclinatur, sunt nonnulli qui intra
<pb n="0014B"/>
sanctam Ecclesiam per speciem regiminis gloriam
affectant honoris; videri doctores appetunt, transcendere
caeteros concupiscunt, atque attestante Veritate,
primas salutationes in foro, primos in coenis
recubitus, primas in conventibus cathedras quaerunt <note>(Matth. XXIII, 6, 7)</note>;
qui susceptum curae pastoralis
officium ministrare digne tanto magis nequeunt,
quanto ad humilitatis magisterium ex sola elatione
pervenerunt. Ipsa quippe in magisterio lingua confunditur,
quando aliud discitur, et aliud docetur.
Quos contra Dominus per prophetam queritur, dicens: <hi>Ipsi regnaverunt, et non ex me; principes exstiterunt,
et ego ignoravi 
 <note>(Osee VIII, 4)</note>
            </hi>. Ex se namque, et non
ex arbitrio summi Rectoris regnant, qui nullis fulti
virtutibus nequaquam divinitus vocati, sed sua cupidine
accensi, culmen regiminis rapiunt potius quam
<pb n="0014C"/>
assequuntur. Quos tamen internus judex et provehit,
<pb n="0015A"/>
et nescit, quia quos permittendo tolerat, profecto
per judicium reprobationis ignorat. Unde ad se quibusdam
et post miracula venientibus dicit: <hi>Recedite
a me operarii iniquitatis, nescio qui estis <note>(Luc. XIII,
27)</note>
            </hi>. Pastorum imperitia voce Veritatis increpatur, cum
per Prophetam dicitur: <hi>Ipsi pastores ignoraverunt
intelligentiam <note>(Isai. LVI, 11)</note>
            </hi>. Quos rursum Dominus
detestatur, dicens: <hi>Et tenentes legem nescierunt me <note>(Jer. II, 8)</note>
            </hi>.
Et nesciri ergo se ab eis Veritas queritur,
et nescire se principatum nescientium protestatur,
quia profecto hi qui ea <note>(Dist. 38, c. Qui ea)</note> quae
sunt Domini nesciunt, a Domino nesciuntur, Paulo
attestante qui ait: <hi>Si quis autem ignorat, ignorabitur <note>(I Cor. XIV, 38)</note>
            </hi>.
Quae nimirum Pastorum saepe imperitia
meritis congruit subjectorum, quia quamvis lumen
<pb n="0015B"/>
scientiae sua culpa exigente non habeant, districto
tamen judicio agitur, ut per eorum ignorantiam
hi etiam qui sequuntur offendant. Hinc namque
in Evangelio per semetipsam Veritas dicit: <hi>Si caecus
caeco ducatum praebeat, ambo in foveam cadunt <note>(Matth. XV, 14)</note>
            </hi>.
Hinc Psalmista non optantis animo,
sed prophetantis ministerio denuntiat, dicens: <hi>Obscurentur
oculi eorum ne videant, et dorsum illorum
semper incurva <note>(Psal. LXVIII, 24)</note>
            </hi>. Oculi quippe sunt,
qui in ipsa honoris summi facie positi, providendi
itineris officium susceperunt: quibus hi nimirum
qui subsequenter inhaerent; dorsa nominantur. Obscuratis
ergo oculis dorsum flectitur, quia cum lumen
scientiae perdunt qui praeeunt, profecto ad portanda
peccatorum curvantur onera qui sequuntur.</p>
</div2>

<div2>
          <head>CAPUT II. <hi>Ne locum regiminis subeant, qui vivendo non perficiunt quae meditando didicerunt.</hi> </head>

<pb n="0015C"/>
<p>Et sunt nonnulli qui solerti cura spiritalia praecepta
perscrutantur, sed quae intelligendo penetrant,
vivendo conculcant; repente docent <emph>4</emph> quae
non opere, sed meditatione didicerunt; et quod verbis
praedicant, moribus impugnant. Unde fit ut cum
Pastor per abrupta graditur, ad praecipitium grex
sequatur. Hinc namque per prophetam Dominus
contra contemptibilem Pastorum scientiam queritur,
dicens: <hi>Cum ipsi limpidissimam aquam biberetis, reliquam pedibus vestris turbabatis; et oves meae quae
conculcata pedibus vestris fuerant, pascebantur; et
quae pedes vestri turbaverant, haec bibebant 
 (Ezech.
<pb n="0015D"/>
XXXIV, 18, 19)</hi>. Aquam quippe limpidissimam Pastores
bibunt, cum fluenta veritatis recte intelligentes
hauriunt. Sed eamdem aquam pedibus perturbare,
est sanctae meditationis studia male vivendo corrumpere.
Aquam scilicet eorum turbatam pedibus oves
bibunt, cum subjecti quique non sectantur verba
quae audiunt, sed sola quae conspiciunt exempla
pravitatis imitantur. Qui cum dicta sitiunt, quia per
<pb n="0016A"/>
opera pervertuntur, quasi corruptis fontibus in potibus
lutum sumunt. Hinc quoque scriptum est per
prophetam: <hi>Laqueus ruinae populi mei, sacerdotes
mali <note>(Osee. V, 1; IX, 8)</note>
            </hi>. Hinc rursum de sacerdotibus
Dominus per prophetam dicit: <hi>Facti sunt domui
Israel in offendiculum iniquitatis.</hi> Nemo quippe <note>(Dist.
83, c. Nemo quippe)</note> amplius in Ecclesia nocet, quam
qui perverse agens, nomen vel ordinem sanctitatis
habet. Delinquentem namque hunc redarguere nullus
praesumit; et in exemplum culpa vehementer extenditur,
quando pro reverentia ordinis peccator honoratur.
Indigni autem quique tanti reatus pondera fugerent,
si veritatis sententiam sollicita cordis aure
pensarent, quae ait: <hi>Qui scandalizaverit unum de pusillis
istis qui in me credunt, expedit ei ut suspendatur
<pb n="0016B"/>
mola asinaria in collo ejus, et demergatur in profundum
maris <note>(Matth. XVIII, 6)</note>
            </hi>. Per molam quippe
asinariam, secularis vitae circuitus ac labor exprimitur,
et per profundum maris extrema damnatio designatur.
Qui ergo ad sanctitatis speciem deductus,
vel verbo caeteros destruit, vel exemplo; melius
profecto fuerat, ut hunc ad mortem sub exteriori
habitu terrena acta constringerent, quam sacra officia
in culpa caeteris imitabilem demonstrarent, quia
nimirum si solus caderet, utcunque hunc tolerabilior
inferni poena cruciaret.</p>
</div2>

<div2>
          <head>CAPUT III. <hi>De pondere regiminis; et quod adversa quaeque despicienda sunt, et prospera formidanda.</hi> </head>
<p>Haec itaque breviter diximus, ut quantum sit pondus
<pb n="0016C"/>
regiminis monstraremus, ne temerare sacra regimina
quisquis his impar est audeat, et per concupiscentiam
culminis, ducatum suscipiat perditionis.
Hinc enim pie Jacobus prohibet, dicens: <hi>Nolite
plures magistri fieri, fratres mei <note>(Jac. III, 1)</note>
            </hi>. Hinc
ipse Dei hominumque Mediator regnum percipere
vitavit in terris, qui supernorum quoque spirituum
scientiam sensumque transcendens, ante saecula regnat
in coelis. Scriptum quippe est: <hi>Jesus ergo cum
cognovisset quia venturi essent ut raperent eum, et facerent
eum regem, fugit iterum in montem ipse solus <note>(Joan. VI, 15)</note>
            </hi>.
Quis enim principari hominibus tam
sine culpa potuisset, quam is qui hos nimirum regeret,
quos ipse creaverat? Sed quia idcirco in
carne venerat, ut non solum nos per passionem redimeret,
<pb n="0016D"/> <emph>5</emph> 
 verum etiam per conversationem doceret,
exemplum se sequentibus praebens, rex fieri
noluit, ad crucis vero patibulum sponte convenit;
oblatam gloriam culminis fugit, poenam probrosae
mortis appetiit; ut membra ejus videlicet discerent
favores mundi fugere, terrores minime timere, pro
veritate adversa diligere, prospera formidando declinare,
quia et ista saepe per tumorem cor inquinant,
<pb n="0017A"/>
et illa per dolorem purgant. In istis se animus
erigit, in illis autem etiamsi quando se erexerit,
sternit. In istis sese homo obliviscitur, in illis vero
ad sui memoriam nolens etiam coactusque revocatur.
In istis saepe et anteacta bona depereunt, in
illis autem longi quoque temporis admissa terguntur.
Nam plerumque adversitatis magisterio sub disciplina
cor premitur: quod si ad regiminis culmen eruperit,
in elationem protinus usu gloriae permutatur. Sic
Saul, qui indignum se prius considerans fugerat, mox ut
regni gubernacula suscepit, intumuit <note>(I Reg. X, 22;
XV, 17, 30)</note>; honorari namque coram populo cupiens,
dum reprehendi publice noluit, ipsum qui
in regnum se unxerat, scidit <note>(Act. XIII, 22)</note>. Sic David
auctoris judicio pene in cunctis actibus placens,
<pb n="0017B"/>
mox ut pressurae pondere caruit, in tumorem vulneris
erupit <note>(II Reg. XI, 3, seq.)</note>, factusque est in
morte viri crudeliter rigidus, qui in appetitu feminae
fuit enerviter fluxus; et qui malis ante noverat
pie parcere, in bonorum quoque necem post didicit
sine obstaculo retractationis anhelare <note>(Ibid., 15)</note>.
Prius quippe ferire deprehensum persecutorem noluit,
et post cum damno desudantis exercitus etiam
devotum militem exstinxit. Quem profecto ab electorum
numero culpa longius raperet, nisi hunc ad veniam
flagella revecassent.</p>
</div2>

<div2>
          <head>CAPUT IV. <hi>Quod plerumque occupatio regiminis soliditatem dissipet mentis.</hi> </head>
<p>Saepe suscepta cura regiminis cor per diversa diverberat,
<pb n="0017C"/>
et impar quisque invenitur ad singula, dum
confusa mente dividitur ad multa. Unde quidam
sapiens provide prohibet, dicens: <hi>Fili, ne in multis
sint actus tui <note>(Eccli. XI, 10)</note>
            </hi>, quia videlicet nequaquam
plene in uniuscujusque operis ratione colligitur,
dum mens per diversa partitur. Cumque foras
per insolentem curam trahitur, a timoris intimi soliditate
vacuatur: fit in exteriorum dispositione sollicita,
et sui solummodo ignara, scit multa cogitare,
se nesciens. Nam cum plus quam necesse est se exterioribus
implicat, quasi occupata in itinere obliviscitur
quo tendebat; ita ut ab studio suae inquisitionis
aliena, ne ipsa quidem quae patitur damna consideret,
et per quanta delinquat ignoret. Neque enim peccare
se Ezechias credidit <note>(IV Reg. XX, 13)</note>, cum venientibus
<pb n="0017D"/>
ad se alienigenis aromatum cellas ostendit; sed
in damnationem secuturae prolis ex eo iram judicis
pertulit, quod se facere licenter aestimavit <note>(Isai.
XXXIX, 4)</note>. Saepe dum multa suppetunt, dumque agi
possunt, quae subjecti quia acta sunt admirentur, in
<pb n="0018A"/>
cogitatione se animus elevat, et plene in se iram judicis
provocat, quamvis per iniqua foras opera non
erumpat. <emph>6</emph> Intus quippe est qui judicat, intus quod
judicatur. Cum ergo in corde delinquimus, latet homines
quod apud nos agimus, sed tamen ipso judice
teste peccamus. Neque enim rex Babyloniae tunc
reus de elatione exstitit <note>(Dan. IV, 16, seq.)</note>, cum ad
elationis verba pervenit; quippe qui ore prophetico
et ante cum ab elatione tacuit, sententiam reprobationis
audivit. Culpam namque perpetratae superbiae
jam ante deterserat, qui omnipotentem Deum quem
se offendisse reperit, cunctis sub se gentibus praedicavit.
Sed post haec successu suae potestatis elevatus,
dum magna se fecisse gauderet, cunctis prius in cogitatione
se praetulit, et post adhuc tumidus dixit:
<pb n="0018B"/> <hi>Nonne haec est Babylon magna, quam ego aedificavi in
domum regni, et in robore fortitudinis meae, et in gloria
decoris mei? 
 <note>(Ibid., IV, 27.)</note>
            </hi> Quae videlicet vox illius
irae vindictam aperte pertulit, quam occulta
elatio accendit. Nam districtus judex prius invisibiliter
vidit quod postea publice feriendo reprehendit.
Unde et in irrationale animal hunc vertit, ab humana
societate separavit, agri bestiis mutata mente
conjunxit, ut districto videlicet justoque judicio homo
quoque esse perderet, qui magnum se ultra homines
aestimasset. Haec itaque proferentes, non potestatem
reprehendimus, sed ab appetitu illius cordis infirmitatem
munimus, ne imperfecti quique culmen arripere
regiminis audeant, et qui in planis stantes titubant,
in praecipiti pedem ponant.</p>
</div2>

<div2>
          <head>CAPUT V. <hi>De his qui in regiminis culmine prodesse exemplo virtutum possunt, sed quietem propriam sectando refugiunt.</hi> </head>

<pb n="0018C"/>
<p>Nam sunt nonnulli, qui eximia virtutum dona percipiunt,
et pro exercitatione caeterorum magnis muneribus
exaltantur, qui studio castitatis mundi, abstinentiae
robore validi, doctrinae dapibus referti,
patientiae longanimitate humiles, auctoritatis fortitudine
erecti, pietatis gratia benigni, justitiae severitate
districti sunt. Qui nimirum culmen regiminum si vocati
suscipere renuunt, ipsa sibi plerumque dona
adimunt, quae non pro se tantummodo, sed etiam
pro aliis acceperunt. Cumque sua et non aliorum lucra
<pb n="0018D"/>
cogitant, ipsis se, quae privata habere appetunt,
bonis privant. Hinc namque ad discipulos Veritas
dicit: <hi>Non potest civitas abscondi super montem posita;
neque accendunt lucernam, et ponunt eam sub
modio, sed super candelabrum, ut luceat omnibus qui
<pb n="0019A"/>
in domo sunt <note>(Matth. V, 15)</note>
            </hi>. Hinc Petro ait: <hi>Simon
Joannis, amas me? <note>(Joan. XV, 16, 17.)</note>
            </hi> Qui cum se
amare protinus respondisset, audivit: <hi>Si diligis me,
pasce oves meas.</hi> Si ergo dilectionis est testimonium
cura pastionis, quisquis virtutibus pollens gregem
Dei renuit pascere, pastorem summum convincitur
non amare. Hinc Paulus dicit: <hi>Si Christus pro omnibus
mortuus est, ergo omnes mortui sunt. Et si pro
omnibus mortuus est, superest ut qui vivunt, jam non
sibi vivant, sed ei qui pro ipsis mortuus est, et resurrexit <note>(II Cor. V, 15)</note>
            </hi>.
Hinc Moyses ait <note>(Deuteron.
XXV, 5)</note>, ut uxorem fratris sine filiis defuncti, superstes
frater <emph>7</emph> accipiat, atque ad nomen fratris filios
gignat: quam si accipere forte renuerit, huic in faciem
mulier exspuat, unumque ei pedem propinquus
<pb n="0019B"/>
discalciet, ejusque habitaculum domum discalceati
vocet. Frater quippe defunctus ille est, qui post resurrectionis
gloriam apparens, dixit: <hi>Ite, dicite fratribus
meis <note>(Matth. XXVIII, 10)</note>
            </hi>. Qui quasi sine filiis
obiit, quia adhuc electorum suorum numerum non
implevit. Hujus scilicet uxorem superstes frater sortiri
praecipitur, quia dignum profecto est, ut cura
sanctae Ecclesiae ei qui hanc bene regere praevalet
imponatur. Cui nolenti in faciem mulier exspuit,
quia quisquis ex muneribus quae perceperit prodesse
aliis non curat, bonis quoque ejus sancta Ecclesia
exprobrans, ei quasi in faciem salivam jactat. Cui ex
uno pede calceamentum tollitur, ut discalceati domus
vocetur. Scriptum quippe est: <hi>Calceati pedes in
praeparatione Evangelii pacis <note>(Ephes. VI, 15)</note>
            </hi>. Si ergo
<pb n="0019C"/>
ut nostram, sic curam proximi gerimus, utrumque
pedem per calceamentum munimus. Qui vero suam
cogitans utilitatem, proximorum negligit, quasi
unius pedis calceamentum cum dedecore amittit.
Sunt itaque nonnulli qui magnis, ut diximus, muneribus
ditati, dum solius contemplationis studiis inardescunt,
parere utilitati proximorum in praedicatione
refugiunt, secretum quietis diligunt, secessum speculationis
appetunt. De quo si districte judicentur,
ex tantis proculdubio rei sunt, quantis venientes ad
publicum prodesse potuerunt. Qua enim mente is
qui proximis profuturus enitesceret, utilitati caeterorum
secretum praeponit suum, quando ipse summi
Patris unigenitus, ut multis prodesset, de sinu Patris
egressus est ad publicum nostrum?</p>
</div2>

<div2>
          <head>CAPUT VI. <hi>Quod hi qui pondus regiminis per humilitatem fugiunt, tunc vere sunt humiles, cum divinis judiciis non reluctantur.</hi> </head>

<pb n="0019D"/>
<p>Et sunt nonnulli qui ex sola humilitate refugiunt,
ne eis quibus se impares aestimant praeferantur. Quorum
profecto humilitas, si caeteris quoque virtutibus
cingitur, tunc ante Dei oculos vera est, cum ad
respuendum hoc quod utiliter subire praecipitur pertinax
<pb n="0020A"/>
non est. Neque enim vere humilis est, qui superni
nutus arbitrium ut debeat praeesse intelligit,
et tamen praeesse contemnit. Sed divinis dispositionibus
subditus, atque a vitio obstinationis alienus,
cum sibi regiminis culmen imperatur, si jam donis
praeventus est, quibus et aliis prosit, et ex corde debet
fugere, et invitus obedire.</p>
</div2>

<div2>
          <head>CAPUT VII. <hi>Quod nonnunquam praedicationis officium et nonnulli laudabiliter appetunt, et ad hoc nonnulli laudabiliter coacti pertrahuntur.</hi> </head>
<p>Quamvis nonnunquam praedicationis officium et
nonnulli laudabiliter appetunt, et ad hoc nonnulli
laudabiliter coacti pertrahuntur: quod liquido cognoscimus,
si duorum prophetantium facta pensamus,
<pb n="0020B"/>
quorum unus ut ad praedicandum mitti debuisset
sponte se praebuit, quo tamen alter <emph>8</emph> pergere cum
pavore recusavit. Isaias quippe Domino quaerenti
quem mitteret, ultro se obtulit, dicens: <hi>Ecce ego,
mitte me <note>(Isai. VI, 8)</note>
            </hi>. Jeremias autem mittitur, et
tamen ne mitti debeat humiliter reluctatur, dicens: <hi>A, a, a, Domine Deus, ecce nescio loqui, quia puer ego
sum 
 <note>(Jerem. I, 6)</note>
            </hi>. En ab utrisque exterius diversa
vox prodiit, sed non a diverso fonte dilectionis emanavit.
Duo quippe sunt praecepta charitatis, Dei videlicet
amor et proximi. Per activam igitur vitam prodesse
proximis cupiens Isaias officium praedicationis
appetit; per contemplativam vero Jeremias amori
conditoris sedulo inhaerere desiderans, ne mitti ad
praedicandum debeat contradicit. Quod ergo laudabiliter
<pb n="0020C"/>
alter appetiit, hoc laudabiliter alter expavit: iste
ne tacitae contemplationis lucra loquendo perderet,
ille ne damna studiosi operis tacendo sentiret. Sed
hoc in utrisque est subtiliter intuendum, quia et
is qui recusavit, plene non restitit; et is qui mitti voluit,
ante per altaris calculum se purgatum vidit; ne
aut non purgatus adire quisque sacra ministeria
audeat, aut quem superna gratia elegit, sub humilitatis
specie superbe contradicat. Quia igitur valde
difficile est purgatum se quemlibet posse cognoscere,
praedicationis officium tutius declinatur; nec tamen
declinari, ut diximus, pertinaciter debet, cum ad suscipiendum
hoc superna voluntas agnoscitur. Quod
Moyses utrumque miro opere explevit, qui praeesse
tantae multitudini et noluit et obedivit. Superbus enim
<pb n="0020D"/>
fortasse esset, si ducatum plebis innumerae sine trepidatione
susciperet; et rursum superbus existeret,
si auctoris imperio obedire recusaret. Utrobique ergo
humilis, utrobique subjectus, et praeesse populis semetipsum
metiendo noluit, et tamen de imperantis
viribus praesumendo consensit. Hinc ergo, hinc quique
praecipites colligant cum quanta culpa ex appetitu
proprio caeteris praeferri non metuunt, si sancti
viri plebium ducatum suscipere Deo etiam jubente
<pb n="0021A"/>
timuerunt. Moyses suadente Domino trepidat, et
infirmus quisque ut honoris onus percipiat anhelat;
et qui ad casum valde urgetur ex propriis, humerum
libenter opprimendus ponderibus submittit alienis;
quae egit ferre non valet, et auget quod portet.</p>
</div2>

<div2>
          <head>CAPUT VIII. <hi>De his qui praeesse concupiscunt, et ad usum suae libidinis instrumentum Apostolici sermonis arripiunt.</hi> </head>
<p>Plerumque vero qui praeesse concupiscunt, ad
usum suae libidinis instrumentum Apostolici sermonis
arripiunt, quo ait: <hi>Si quis episcopatum desiderat, bonum
opus desiderat <note>(I Tim. III, 1)</note>
            </hi>; qui tamen laudans
desiderium, in pavorem vertit protinus quod laudavit,
cum repente subjungit: <hi>Oportet autem episcopum
irreprehensibilem esse <note>(Ibid., 2)</note>
            </hi>. Cumque virtutum
<pb n="0021B"/>
necessaria subsequenter enumerat, quae sit irreprehensibilitas
ipsa manifestat. Et favet ergo ex desiderio,
et terret ex praecepto, ac si aperte dicat:
Laudo quod quaeritis, sed prius discite quid quaeratis;
ne dum vosmetipsos metiri negligitis, tanto foedior
vestra reprehensibilitas appareat, quanto et a
cunctis conspici in honoris arce festinat. <emph>9</emph> Magnus
enim regendi artifex favoribus impellit, terroribus retrahit,
ut auditores suos et descripto irreprehensibilitatis
culmine restringat a superbia, et officium
laudando quod quaeritur, componat ad vitam. Quamvis
notandum quod illo in tempore hoc dicitur, quo
quisquis plebibus praeerat, primus ad martyrii tormenta
ducebatur. Tunc ergo laudabile fuit episcopatum
quaerere, quando per hunc quemque dubium non
<pb n="0021C"/>
erat ad supplicia graviora pervenire. Unde ipsum
quoque episcopatus officium boni operis expressione
definitur, cum dicitur: <hi>Si quis episcopatum desiderat,
bonum opus desiderat <note>(I Tim. III, 1)</note>
            </hi>. Ipse ergo sibi
testis est quia episcopatum non appetit, qui non per
hunc boni operis ministerium, sed honoris gloriam
quaerit. Sacrum quippe officium non solum non diligit
omnino, sed nescit, qui ad culmen regiminis anhelans,
in occulta meditatione cogitationis caeterorum
subjectione pascitur, laude propria laetatur, ad honorem
cor elevat, rerum affluentium abundantia exsultat.
Mundi ergo lucrum quaeritur sub ejus honoris
specie quo mundi destrui lucra debuerunt. Cumque
mens humilitatis culmen arripere ad elationem cogitat,
quod foris appetit, intus immutat.</p>
</div2>

<div2>
          <head>CAPUT IX. <hi>Quod mens praeesse volentium plerumque sibi ficta bonorum operum promissione blanditur.</hi> </head>

<pb n="0021D"/>
<p>Sed plerumque hi qui subire magisterium pastorale
cupiunt, nonnulla quoque bona opera animo
proponunt; et quamvis hoc elationis intentione appetant,
<pb n="0022A"/>
operaturos tamen se magna pertractant;
fitque ut aliud in imis intentio supprimat, aliud
tractantis animo superficies cogitationis ostendat.
Nam saepe sibi de se mens ipsa mentitur, et fingit se
de bono opere amare quod non amat, de mundi autem
gloria non amare quod amat: quae principari
appetens, fit ad hoc pavida cum quaerit, audax cum
pervenerit. Tendens enim, ne non perveniat trepidat;
sed repente perveniens, jure sibi hoc debitum
ad quod pervenerit putat. Cumque percepti principatus
officio perfrui saeculariter coeperit, libenter
obliviscitur quidquid religiose cogitavit. Unde necesse
est ut cum cogitatio extra usum ducitur, protinus
mentis oculus ad opera transacta revocetur;
ac penset quisque quid subjectus egerit, et repente
<pb n="0022B"/>
cognoscit si praelatus bona agere quae proposuerit
possit, quia nequaquam valet in culmine humilitatem
discere, qui in imis positus non desiit superbire.
Nescit laudem cum suppetit fugere, qui ad hanc didicit
cum deesset anhelare. Nequaquam vincere avaritiam
potest, quando ad multorum sustentationem
tenditur is cui sufficere propria nec soli potuerunt.
Ex anteacta ergo vita se quisque inveniat, ne in appetitu
se culminis imago cogitationis illudat. Quamvis
plerumque in occupatione regiminis ipse quoque
boni operis usus perditur, qui in tranquillitate
tenebatur, quia quieto mari recte <emph>10</emph> navem et imperitus
dirigit; turbato autem tempestatis fluctibus,
etiam peritus se nauta confundit. Quid namque est
potestas culminis, nisi tempestas mentis? In qua
<pb n="0022C"/>
semper cogitationum procellis navis cordis quatitur,
huc illucque incessanter impellitur, ut per repentinos
excessus oris et operis quasi per obviantia saxa frangatur.
Inter haec itaque quid sequendum est, quid
tenendum, nisi ut virtutibus pollens coactus ad regimen
veniat, virtutibus vacuus nec coactus accedat?
Ille si omnino renititur, caveat ne acceptam pecuniam
in sudarium ligans, de ejus occultatione judicetur <note>(Matth. XXV, 18)</note>.
Pecuniam quippe in sudario
ligare, est percepta dona sub otio lenti torporis abscondere.
At contra, iste cum regimen appetit, attendat
ne per exemplum pravi operis, Pharisaeorum
more, ad ingressum regni tendentibus obstaculum
fiat: qui juxta Magistri vocem <note>(Matth. XXIII, 13)</note> nec
ipsi intrant, nec alios intrare permittunt. Cui considerandum
<pb n="0022D"/>
quoque est, quia cum causam populi
electus praesul suscipit, quasi ad aegrum medicus
accedit. Si ergo adhuc in ejus opere passiones vivunt,
qua praesumptione percussum mederi properat,
qui in facie vulnus portat?</p>
</div2>

<div2>
          <head>CAPUT X. <hi>Qualis quisque ad regimen venire debeat.</hi> </head>

<pb n="0023A"/>
<p>Ille igitur, ille modis omnibus debet ad exemplum
vivendi pertrahi, qui cunctis carnis passionibus moriens
jam spiritaliter vivit, qui prospera mundi postposuit,
qui nulla adversa pertimescit, qui sola interna
desiderat. Cujus intentioni bene congruens,
nec omnino per imbecillitatem corpus, nec valde
per contumeliam repugnat spiritus. Qui ad aliena
 cupienda non ducitur, sed propria largitur. Qui per
pietatis viscera citius ad ignoscendum flectitur, sed
nunquam plus quam deceat ignoscens, ab arce rectitudinis
inclinatur. Qui nulla illicita perpetrat, sed
perpetrata ab aliis ut propria deplorat. Qui ex affectu
cordis alienae infirmitati compatitur, sicque in
<pb n="0023B"/>
bonis proximi sicut in suis provectibus laetatur. Qui
ita se imitabilem caeteris in cunctis quae agit insinuat,
ut inter eos non habeat quod saltem de transactis
erubescat. Qui sic studet vivere, ut proximorum
quoque corda arentia doctrinae valeat fluentis irrigare.
Qui orationis usu et experimento jam didicit,
quod obtinere a Domino quae poposcerit, possit,
 cui per effectus vocem jam quasi specialiter dicitur: <hi>Adhuc loquente te, dicam, Ecce adsum 
 <note>(Isai. LVIII,
9)</note>
            </hi>. Si enim fortasse quis veniat, ut pro se ad intercedendum
nos apud potentem quempiam virum,
qui sibi iratus, nobis vero est incognitus, ducat,
protinus respondemus: Ad intercedendum venire
non possumus, quia familiaritatis ejus notitiam non
habemus. Si ergo homo apud hominem de quo minime
<pb n="0023C"/>
praesumit fieri intercessor erubescit, qua mente
apud Deum intercessionis locum pro populo arripit,
qui familiarem se ejus gratiae esse per vitae meritum
nescit? <emph>11</emph> Aut ab eo quomodo aliis veniam postulat,
qui utrum sibi sit placatus ignorat? Qua in re
adhuc aliud est sollicitius formidandum, ne qui placare
posse iram creditur, hanc ipse ex proprio reatu
mereatur <note>(Dist. 49, initio, et c. 1)</note>. Cuncti enim liquido
novimus, quia cum is qui displicet ad intercedendum
mittitur, irati animus ad deteriora provocatur.
Qui ergo adhuc desideriis terrenis astringitur,
caveat ne districti iram judicis gravius accendens,
dum loco delectatur gloriae, fiat subditis auctor
ruinae.</p>
</div2>

<div2>
          <head>CAPUT XI. <hi>Qualis quisque ad regimen venire non debeat.</hi> </head>

<pb n="0023D"/>
<p>Solerter ergo se quisque metiatur ne locum regiminis
assumere audeat, si adhuc in se vitium damnabiliter
regnat, ne is quem crimen depravat proprium,
intercessor fieri appetat pro culpis aliorum.
 Hinc etenim superna voce ad Moysen dicitur: <hi>Loquere
ad Aaron: Homo de semine tuo per familias qui
<pb n="0024A"/>
habuerit maculam, non offeret panes Domino Deo suo,
nec accedet ad ministerium ejus <note>(Lev. XXI, 17)</note>
            </hi>. Ubi
et repente subjungitur: <hi>Si caecus fuerit, si claudus,
si vel parvo, vel grandi et torto naso, si fracto pede,
si manu, si gibbus, si lippus, si albuginem habens in
oculo, si jugem scabiem, si impetiginem in corpore,
vel ponderosus <note>(Ibid., 18)</note>
            </hi>. Caecus quippe est, qui supernae
contemplationis lumen ignorat; qui praesentis
vitae tenebris pressus, dum venturam lucem nequaquam
diligendo conspicit, quo gressus operis porrigat
nescit. Hinc etenim prophetante Anna dicitur, <hi>Pedes sanctorum suorum servabit, et impii in tenebris
conticescent 
 <note>(I Reg. II, 9)</note>
            </hi>. Claudus vero est qui quidem
quo pergere debeat aspicit, sed per infirmitatem
mentis, vitae viam perfecte non valet tenere
<pb n="0024B"/>
quam videt, quia ad virtutis statum dum fluxa consuetudo
non erigitur, quo desiderium innititur, illuc
gressus operis efficaciter non sequuntur. Hinc enim
Paulus dicit: <hi>Remissas manus et dissoluta genua erigite,
et gressus rectos facite pedibus vestris, ut non
claudicans quis erret, magis autem sanetur <note>(Heb. XII,
12, 13)</note>
            </hi>. Parvo autem naso est, qui ad tenendam
mensuram discretionis idoneus non est. Naso quippe
odores fetoresque discernimus. Recte ergo per nasum
discretio exprimitur, per quam virtutes eligimus,
delicta reprobamus. Unde et in laude sponsae
dicitur: <hi>Nasus tuus sicut turris quae est in Libano <note>(Cant. VII, 4)</note>
            </hi>,
quia nimirum sancta Ecclesia quae ex
causis singulis tentamenta prodeant, per discretionem
conspicit, et ventura vitiorum bella ex alto
<pb n="0024C"/>
deprehendit. Sed sunt nonnulli qui dum aestimari
hebetes nolunt, saepe se in quibusdam inquisitionibus
plus quam necesse est exercentes, ex nimia subtilitate
falluntur. Unde hic quoque subditur: <hi>Vel
grandi et torto naso.</hi> Nasus enim grandis et tortus est
discretionis subtilitas immoderata, quae dum plus
quam decet excreverit, actionis suae rectitudinem
ipsa confundit. Fracto autem pede vel manu est, qui
viam Dei pergere omnino non valet, atque a bonis
actibus funditur exsors vacat, quatenus haec non ut
claudus saltem cum infirmitate teneat, sed ab his
omnimodo alienus existat. Gibbus vero est quem terrenae
sollicitudinis pondus deprimit, <emph>12</emph> ne unquam
ad superna respiciat, sed solis his quae in infimis
calcantur intendat. Qui et si quando aliquid ex bono
<pb n="0024D"/>
patriae coelestis audierit, ad hoc nimirum perversae
consuetudinis pondere praegravatus, cordis faciem
non attollit, quia cogitationis statum erigere non valet,
quem terrenae usus sollicitudinis curvum tenet.
Ex horum quippe specie Psalmista dicit: <hi>Incurvatus
sum et humiliatus sum usquequaque <note>(Psal. XXXVIII,
8, sec. LXX)</note>
            </hi>. Quorum culpam quoque per semetipsam
<pb n="0025A"/>
Veritas reprobans, ait: <hi>Semen autem quod in
spinis cecidit, hi sunt qui audierunt verbum, et a sollicitudinibus
et divitiis et voluptatibus vitae euntes suffocantur,
et non referunt fructum <note>(Luc. VIII, 14)</note>
            </hi>. Lippus
vero est, cujus quidem ingenium ad cognitionem
veritatis emicat, sed tamen hoc carnalia opera obscurant.
In lippis quippe oculis pupillae sanae sunt,
sed humore defluente infirmatae palpebrae grossescunt;
quorum, quia infusione crebro atteruntur,
etiam acies pupillae vitiatur. Et sunt nonnulli quorum
sensum carnalis vitae operatio sauciat, qui videre
recta subtiliter per ingenium poterant, sed usu
pravorum actuum caligant. Lippus itaque est, cujus
sensum natura exacuit; sed conversationis pravitas
confundit. Cui bene per angelum dicitur: <hi>Collyrio
<pb n="0025B"/>
inunge oculos tuos ut videas <note>(Apoc. III, 18)</note>
            </hi>. Collyrio
quippe oculos ut videamus inungimus, cum ad cognoscendam
veri luminis claritatem intellectus nostri
aciem medicamine bonae operationis adjuvamus. Albuginem
vero habet in oculo, qui veritatis lucem videre
non sinitur, quia arrogantia sapientiae seu justitiae
caecatur. Pupilla namque oculi nigra videt, albuginem
tolerans nil videt, quia videlicet sensus
humanae cogitationis si stultum se peccatoremque
intelligit, cognitionem intimae claritatis apprehendit.
Si autem candorem sibi justitiae seu sapientiae tribuit,
a luce se supernae cognitionis excludit; et eo
claritatem veri luminis nequaquam penetrat, quo se
apud se per arrogantiam exaltat; sicut de quibusdam
dicitur: <hi>Dicentes enim se esse sapientes, stulti facti
<pb n="0025C"/>
sunt <note>(Rom. I, 22)</note>
            </hi>. Jugem vero habet scabiem, cui
carnis petulantia sine cessatione dominatur. In scabie
etenim fervor viscerum ad cutem trahitur, per
quam recte luxuria designatur, quia si cordis tentatio
usque ad operationem prosilit, nimirum fervor intimus
usque ad cutis scabiem prorumpit; et foris
jam corpus sauciat, quia dum in cogitatione voluptas
non reprimitur, etiam in actione dominatur. Quasi
enim cutis pruriginem Paulus curabat abstergere,
<pb n="0026A"/>
cum dicebat: <hi>Tentatio vos non apprehendat, nisi humana <note>(I Cor. X, 13)</note>
            </hi>;
ac si aperte diceret: Humanum
quidem est tentationem in corde perpeti, daemoniacum
vero est in tentationis certamine et in operatione
superari. Impetiginem quoque habet in corpore,
quisquis avaritia vastatur in mente: quae si in parvis
non compescitur, nimirum sine mensura dilatatur.
Impetigo quippe sine dolore corpus occupat, et absque
occupati taedio excrescens membrorum decorem
foedat, quia et avaritia capti animum dum quasi delectat,
exulcerat; dum adipiscenda quaeque cogitationi
objicit, ad inimicitias accendit, et dolorem in
vulnere non facit, quia aestuanti animo ex culpa abundantiam <emph>13</emph> 
 promittit. Sed decor membrorum perditur,
quia aliarum quoque virtutum per hanc pulchritudo
<pb n="0026B"/>
depravatur; et quasi totum corpus exasperat,
quia per universa vitia animum supplantat,
Paulo attestante qui ait: <hi>Radix omnium malorum
est cupiditas <note>(I Tim. VI, 10)</note>
            </hi>. Ponderosus vero est,
qui turpitudinem non exercet opere, sed tamen ab
hac cogitatione continua sine moderamine gravatur
in mente; qui nequaquam quidem usque ad opus
nefarium rapitur, sed ejus animus voluptate luxuriae
sine ullo repugnationis stimulo delectatur. Vitium
quippe est ponderis, cum humor viscerum ad virilia
labitur, quae profecto cum molestia dedecoris intumescunt.
Ponderosus ergo est, qui totis cogitationibus <emph>14</emph> 
 ad lasciviam defluens, pondus turpitudinis
gestat in corde; et quamvis prava non exerceat
opere, ab his tamen non evellitur mente. Nec ad
<pb n="0026C"/>
usum boni operis in aperto valet assurgere, quia
gravat hunc in abditis pondus turpe. Quisquis ergo
quolibet horum vitio subigitur, panes Domino offerre
prohibetur, ne profecto diluere aliena delicta
non valeat is quem adhuc propria devastant. Quia
igitur paucis ad pastorale magisterium dignus qualiter
veniat, atque hoc indignus qualiter pertimescat
ostendimus, nunc is qui ad illud digne pervenerit,
in eo qualiter vivere debeat demonstremus.</p>
</div2>
      </div1>

<div1>
        <head> <hi>SECUNDA PARS.</hi> DE VITA PASTORIS.</head>
<div2>
          <head>CAPUT PRIMUM [ <hi>Al. XII]. Is qui ad regimen ordinate pervenerit, qualem se in ipso regimine debeat exhibere.</hi> </head>
<pb n="0025D"/>
<p>Tantum debet actionem populi actio transcendere
praesulis, quantum distare solet a grege vita pastoris.
<pb n="0026D"/>
Oportet namque ut metiri sollicite studeat quanta
tenendae rectitudinis necessitate constringitur, sub
cujus aestimatione populus grex vocatur. Sit ergo
necesse est cogitatione mundus, actione praecipuus,
discretus in silentio, utilis in verbo, singulis compassione
<pb n="0027A"/>
proximus, prae cunctis contemplatione suspensus,
bene agentibus per humilitatem socius,
contra delinquentium vitia per zelum justitiae erectus,
internorum curam in exteriorum occupatione
non minuens, exteriorum providentiam in internorum
sollicutidine non relinquens. Sed haec quae breviter
enumerando perstrinximus, paulo latius replicando
disseramus.</p>
</div2>

<div2>
          <head>CAPUT II [ <hi>Al. XIII]. Ut rector cogitatione sit mundus.</hi> </head>
<p>Rector semper cogitatione sit mundus, quatenus
nulla hunc immunditia polluat, qui hoc suscepit officii,
ut in alienis quoque cordibus pollutionis maculas
tergat, quia necesse est ut esse munda studeat
manus, quae diluere sordes curat: ne tacta quaeque
<pb n="0027B"/>
deterius inquinet, si sordida insequens lutum tenet.
Hinc namque per prophetam dicitur: <hi>Mundamini
qui fertis vasa Domini <note>(Isai. LII, 11)</note>
            </hi>. Domini
etenim vasa ferunt, qui proximorum animas ad
aeterna sacraria perducendas in suae conversationis
fide suscipiunt. Apud semetipsos ergo quantum debeant
mundari conspiciant, qui ad aeternitatis templum
vasa viventia in sinu propriae sponsionis portant.
Hinc divina voce praecipitur <note>(Exod. XXVIII, 15)</note>,
ut in Aaron pectore rationale judicii vittis ligantibus
imprimatur, quatenus sacerdotale cor nequaquam
cogitationes fluxae possideant, sed ratio sola constringat;
nec indiscretum quid vel inutile cogitet,
qui ad exemplum aliis constitutus, ex gravitate vitae
semper debet ostendere quantam in pectore rationem
<pb n="0027C"/>
portet. In quo etiam rationali vigilanter adjungitur,
ut duodecim patriarcharum nomina describantur.
Ascriptos etenim patres semper in pectore ferre,
est antiquorum vitam sine intermissione cogitare.
Nam tunc sacerdos irreprehensibiliter graditur, cum
exempla patrum praecedentium indesinenter intuetur,
cum Sanctorum vestigia sine cessatione considerat,
et cogitationes illicitas deprimit, ne extra ordinis
limitem operis pedem tendat. Quod bene etiam
rationale judicii vocatur, quia debet rector subtili
semper examine bona malaque discernere, et quae
vel quibus, quando vel qualiter congruant, studiose
cogitare; nihilque proprium quaerere, sed sua commoda
propinquorum bona deputare. Unde illic scriptum
est: <hi>Pones autem in rationali judicii doctrinam
<pb n="0027D"/>
et veritatem, quae erunt in pectore Aaron quando ingredietur
coram Domino, et gestabit judicium filiorum
Israel in pectore suo in conspectu Domini semper <note>(Ibid., 30)</note>
            </hi>.
Sacerdoti quippe judicium filiorum Israel
in pectore coram Domini conspectu gestare, est
<pb n="0028A"/>
subjectorum causas pro sola interni judicis intentione
discutere, ut nihil se ei humanitatis admisceat in hoc
quod divina positus vice dispensat, ne correptionis
studia privatus dolor exasperet. Cumque contra aliena
vitia aemulator ostenditur, quae sua sunt exsequatur,
ne tranquillitatem judicii aut latens invidia maculet,
aut praeceps ira perturbet. Sed dum consideratur
terror ejus qui super omnia praesidet, videlicet
judicis intimi, non sine magno regantur timore
subjecti. Qui nimirum timor dum mentem rectoris
humiliat, purgat; ne hanc aut praesumptio spiritus
levet, aut carnis delectatio inquinet, aut per terrenarum <emph>15</emph> 
 rerum cupidinem importunitas pulvereae
cogitationis obscuret: quae tamen non pulsare
rectoris animum nequeunt, sed festinare necesse
<pb n="0028B"/>
est, ut repugnatione vincantur, ne vitium quod per
suggestionem tentat, mollitie delectationis subigat,
cumque haec ab animo tarde repellitur, mucrone
consensus occidat.</p>
</div2>

<div2>
          <head>CAPUT III [ <hi>Al. XIV]. Ut rector semper sit operatine praecipuus.</hi> </head>
<p>Sit rector operatione praecipuus, ut vitae viam subditis
vivendo denuntiet, et grex qui pastoris vocem
moresque sequitur, per exempla melius quam per
verba gradiatur. Qui enim loci sui necessitate exigitur
summa dicere, hac eadem necessitate compellitur
summa monstrare. Illa namque vox libentius auditorum
cor penetrat, quam dicentis vita commendat,
quia quod loquendo imperat, ostendendo adjuvat ut
fiat. Hinc enim per prophetam dicitur: <hi>Super montem
<pb n="0028C"/>
excelsum ascende tu qui evangelizas Sion <note>(Isai. XL, 9)</note>
            </hi>.
Ut videlicet qui coelesti praedicatione utitur, ima jam
terrenorum operum deserens, in rerum culmine
stare videatur; tantoque facilius subditos ad meliora
pertrahat, quanto per vitae meritum de supernis clamat.
Hinc divina lege armum sacerdos in sacrificium
et dextrum accipit et separatum <note>(Exod. XXIX, 22)</note>,
ut non solum sit ejus operatio utilis, sed etiam singularis;
nec inter malos tantummodo quae recta sunt
faciat, sed bene quoque operantes subditos, sicut
honore ordinis superat, ita etiam morum virtute
transcendat. Cui in esu quoque pectusculum cum armo
tribuitur, ut quod de sacrificio praecipitur sumere,
hoc de semetipso auctori discat immolare. Et
non solum pectore quae recta sunt cogitet, sed
<pb n="0028D"/>
spectatores suos ad sublimia arma operis invitet:
nulla prospera praesentis vitae appetat, nulla adversa
pertimescat; blandimenta mundi respecto intimo
terrore despiciat, terrores autem considerato internae
dulcedinis blandimento contemnat. Unde supernae
<pb n="0029A"/>
quoque vocis imperio <note>(Exod. XXIX, 5)</note> in
utroque humero sacerdos velamine superhumeralis
astringitur, ut contra adversa ac prospera virtutum
semper ornamento muniatur; quatenus, juxta vocem
Pauli <note>(II Cor. VI, 7)</note>, per arma justitiae a dextris
sinistrisque gradiens, cum ad sola quae interiora
sunt nititur, in nullo delectationis infimae latere
flectatur. Non hunc prospera elevent, non adversa
perturbent, non blanda usque ad voluntatem demulceant,
non aspera ad desperationem premant; ut
dum nullis passionibus intentionem mentis humiliat,
quanta in utroque humero superhumeralis pulchritudine
tegatur ostendat. Quod recte etiam superhumerale
ex auro, hyacintho, purpura, bis tincto cocco, et
torta fieri bysso praecipitur <note>(Exod. XXVIII, 8)</note>, ut quanta
<pb n="0029B"/>
sacerdos clarescere virtutum diversitate debeat demonstretur.
In sacerdotis quippe habitu ante omnia
aurum fulget, ut in eo intellectus sapientiae principaliter
emicet. Cui hyacinthus, qui aereo colore resplendet
adjungitur, ut per omne quod intelligendo penetrat,
non ad favores infimos, <emph>16</emph> sed ad amorem coelestium
surgat; ne dum suis incautus laudibus capitur,
ipso etiam veritatis intellectu vacuetur. Auro quoque
et hyacintho purpura permiscetur; ut videlicet
sacerdotale cor, cum summa quae praedicat sperat,
in semetipso etiam suggestiones vitiorum reprimat,
eisque velut ex regia potestate contradicat, quatenus
nobilitatem semper intimae regenerationis aspiciat,
et coelestis regni sibi habitum moribus defendat. De
hac quippe nobilitate spiritus per Petrum dicitur:
<pb n="0029C"/> <hi>Vos autem genus electum, regale sacerdotium 
 <note>(I Petr.
II, 9)</note>
            </hi>. De hac etiam potestate, quia vitia subigimus,
Joannis voce roboramur, qui ait: <hi>Quotquot autem
receperunt eum, dedit eis potestatem filios Dei fieri <note>(Joan. I, 12)</note>
            </hi>.
Hanc dignitatem fortitudinis Psalmista
considerat, dicens: <hi>Mihi autem nimis honorificati
sunt amici tui, Deus, nimis confortatus est principatus
eorum <note>(Psal. CXXXVIII, 17)</note>
            </hi>. Quia nimirum sanctorum
mens principaliter in summis erigitur, cum exterius
perpeti abjecta cernuntur. Auro autem, hyacintho
ac purpurae bis tinctus coccus adjungitur, ut ante
interni judicis oculos omnia virtutum bona ex charitate
decorentur; et cuncta quae coram hominibus rutilant,
haec in conspectu occulti arbitri flamma
intimi amoris accendat. Quae scilicet charitas, quia
<pb n="0029D"/>
Deum simul ac proximum diligit, quasi ex duplici
tinctura fulgescit. Qui igitur sic ad auctoris speciem
anhelat, ut proximorum curam negligat, vel sic
proximorum curam exsequitur, ut a divino amore
torpescat, quia unum horum quodlibet negligit, in
superhumeralis ornamento habere coccum his tinctum
nescit. Sed cum mens ad praecepta charitatis
tenditur, restat procul dubio ut per abstinentiam
<pb n="0030A"/>
caro maceretur. Unde et his tincto cocco torta
byssus adjungitur. De terra etenim byssus nitenti
specie oritur. Et quid per byssum, nisi candens decore
munditiae corporalis castitas designatur? Quae
videlicet torta, pulchritudini superhumeralis innectitur;
quia tunc castimonia ad perfectum munditiae
candorem ducitur, cum per abstinentiam caro fatigatur.
Cumque inter virtutes caeteras etiam afflictae
carnis meritum proficit, quasi in diversa superhumeralis
specie byssus torta candescit.</p>
</div2>

<div2>
          <head>CAPUT IV <note>( Al. XV)</note>
            <hi>. Ut sit rector discretus in silentio, utilis in verbo.</hi> </head>
<p>Sit rector <note>(Dist. 43, Sit rector)</note> discretus in silentio,
utilis in verbo, ne aut tacenda proferat, aut
proferenda reticescat. Nam sicut incauta locutio in
<pb n="0030B"/>
errorem pertrahit, ita indiscretum silentium hos qui
erudiri poterant, in errore derelinquit. Saepe namque
rectores improvidi humanam amittere gratiam
formidantes, loqui libere recta pertimescunt; et
juxta Veritatis vocem <note>(Joan. X, 12)</note>, nequaquam jam
gregis costodiae Pastorum studio, sed mercenariorum
vice deserviunt, quia veniente lupo fugiunt,
dum se sub silentio abscondunt. Hinc namque eos
per prophetam Dominus increpat, dicens: <hi>Canes
muti non valentes latrare <note>(Isai. LVI, 10)</note>
            </hi>. Hinc rursum
queritur, dicens: <hi>Non ascendistis ex adverso, nec
opposuistis</hi> <emph>17</emph> <hi>murum pro domo Israel, ut staretis in
praelio in die Domini <note>(Ezech. XIII, 5)</note>
            </hi>. Ex adverso
quippe ascendere, est pro defensione gregis voce libera
hujus mundi potestatibus contraire. Et in die
<pb n="0030C"/>
Domini in praelio stare, est pravis decertantibus ex
justitiae amore resistere. Pastori enim recta timuisse
dicere, quid est aliud quam tacendo terga praebuisse?
qui nimirum si pro grege se objicit, murum pro
domo Israel hostibus opponit. Hinc rursum delinquenti
populo dicitur: <hi>Prophetae tui viderunt tibi
falsa et stulta, nec aperiebant iniquitatem tuam; ut
te ad poenitentiam provocarent <note>(Thren. II, 14)</note>
            </hi>. Prophetae
quippe in sacro eloquio nonnunquam doctores
vocantur; qui dum fugitiva esse praesentia indicant,
quae sunt ventura manifestant. Quos divinus sermo
falsa videre redarguit, quia dum corripere culpas
metuunt, incassum delinguentibus promissa securitate
blandiuntur; qui iniquitatem peccantium nequaquam
aperiunt, quia ab increpationis voce conticescunt.
<pb n="0030D"/>
Clavis quippe apertionis est sermo correptionis,
quia increpando culpam detegit, quam
saepe nescit ipse etiam qui perpetravit. Hinc Paulus
ait: <hi>Ut potens sit exhortari in doctrina sana, et eos
qui contradicunt arguere <note>(Tit. I, 9)</note>
            </hi>. Hinc per Malachiam
dicitur: <hi>Labia sacerdotis custodiunt scientiam,
et legem requirent ex ore ejus, quia angelus Domini
exercituum est <note>(Malac. II, 7)</note>
            </hi>. Hinc per Isaiam Dominus
<pb n="0031A"/>
admonet, dicens: <hi>Clama, ne cesses, quasi tuba
exalta vocem tuam <note>(Isaiae. LVIII, 1)</note>
            </hi>. Praeconis quippe
officium suscipit, quisquis ad sacerdotium accedit,
ut ante adventum judicis qui terribiliter sequitur,
ipse scilicet clamando gradiatur. Sacerdos ergo si
praedicationis est nescius, quam clamoris vocem daturus
est praeco mutus? Hinc est enim quod super
Pastores primos in linguarum specie Spiritus sanctus
insedit <note>(Act. II, 3)</note>; quia nimirum quos repleverit,
de se protinus loquentes facit. Hinc Moysi praecipitur
ut tabernaculum sacerdos ingrediens, tintinnabulis
ambiatur <note>(Exod. XXVIII, 33)</note>, ut videlicet voces praedicationis
habeat, ne superni spectatoris judicium ex
silentio offendat. Scriptum quippe est: <hi>Ut audiatur
sonitus quando ingreditur et egreditur sanctuarium in
<pb n="0031B"/>
conspectu Domini, et non moriatur <note>(Ibid., 35)</note>
            </hi>. Sacerdos
namque ingrediens vel egrediens moritur, si de
eo sonitus non auditur, quia iram contra se occulti
judicis exigit, si sine praedicationis sonitu incedit.
Apte autem tintinnabula vestimentis illius describuntur
inserta. Vestimenta etenim sacerdotis quid
aliud quam recta opera debemus accipere? Propheta
attestante qui ait: <hi>Sacerdotes tui induantur justitiam <note>(Psalm. CXXXI, 9)</note>
            </hi>.
Vestimentis itaque illius tintinnabula
inhaerent, ut vitae viam cum linguae sonitu ipsa
quoque sacerdotis opera clament. Sed cum rector se
ad loquendum praeparat, sub quanto cautelae studio
loquatur attendat, ne si inordinate ad loquendum
rapitur, erroris vulnere audientium corda feriantur,
et cum fortasse sapiens videri desiderat, unitatis
<pb n="0031C"/>
compagem insipienter abscidat. Hinc namque Veritas
dicit: <hi>Habete sal in vobis, et pacem habete inter
vos <note>(Marc. IX, 49)</note>
            </hi>. Per sal quippe, verbi sapientia
designatur. Qui igitur loqui sapienter nititur, magnopere
metuat ne ejus eloquio audientium unitas
confundatur. Hinc Paulus ait: <hi>Non plus sapere quam
oportet sapere, sed sapere ad sobrietatem <note>(Rom. XII,
3)</note>
            </hi>. Hinc in sacerdotis veste <emph>18</emph> juxta divinam vocem
tintinnabulis mala punica conjunguntur <note>(Exod. XXVIII, 34)</note>. Quid enim per mala punica, nisi fidei unitas
designatur? Nam sicut in malo punico, uno exterius
cortice multa interius grana muniuntur; sic
 innumeros sanctae Ecclesiae populos unitas fidei
contegit, quos intus diversitas meritorum tenet. Ne
igitur rector incautus ad loquendum proruat, hoc
<pb n="0031D"/>
quod jam praemisimus, per semetipsam Veritas discipulis
clamat: <hi>Habete sal in vobis, et pacem habete
inter vos <note>(Marc. IX, 49)</note>
            </hi>. Ac si figurate per habitum
sacerdotis dicat: Mala punica tintinnabulis jungite,
ut per omne quod dicitis, unitatem fidei cauta observatione
teneatis. Providendum quoque est sollicita
intentione rectoribus ut ab eis non solum prava
nullo modo, sed ne recta quidem nimie et inordinate
proferantur; quia saepe dictorum virtus perditur,
<pb n="0032A"/>
cum apud corda audientium loquacitatis incauta
importunitate levigatur; et auctorem suum haec eadem
loquacitas inquinat, quae servire auditoribus
ad usum profectus ignorat. Unde bene per Moysen
dicitur: <hi>Vir qui fluxum seminis patitur, immundus
erit <note>(Levit. XV, 2)</note>
            </hi>. In mente quippe audientium semen
secuturae cogitationis est auditae qualitas locutionis,
quia dum per aurem sermo coneipitur, cogitatio
in mente generatur. Unde et ab hujus mundi
sapientibus praedicator egregius seminiverbius est
vocatus <note>(Act. XVII, 18)</note>. Qui ergo fluxum seminis
sustinet, immundus asseritur, quia multiloquio subditus,
ex eo se inquinat, quod si ordinate promeret,
prolem rectae cogitationis edere in audientium
corda potuisset; dumque incautus per loquacitatem
<pb n="0032B"/>
diffluit, non ad usum generis, sed ad immunditiam
semen effundit. Unde Paulus quoque cum discipulum
de instantia praedicationis admoneret, dicens: <hi>Testificor
coram Deo et Christo Jesu, qui judicaturus est
vivos et mortuos, per adventum ipsius et regnum ejus,
praedica verbum, insta opportune, importune <note>(II Tim.
IV, 1)</note>
            </hi>; <hi>dicturus importune,</hi> praemisit <hi>opportune,</hi> quia
scilicet apud auditoris mentem ipsa sua vilitate
se destruit, si habere importunitas opportunitatem
nescit.</p>
</div2>

<div2>
          <head>CAPUT V [ <hi>Al. XVI]. Ut sit rector singulis compassione proximus, prae cunctis contemplatione supsensus.</hi> </head>
<p>Sit rector singulis compassione proximus, prae
cunctis contemplatione suspensus, ut et per pietatis
<pb n="0032C"/>
viscera in se infirmitatem caeterorum transferat, et
per speculationis altitudinem semetipsum quoque
invisibilia appetendo transcendat, ne aut alta petens,
proximorum infirma despiciat, aut infirmis proximorum
congruens, appetere alta derelinquat <note>(II Cor.
XII, 3)</note>. Hinc est namque quod Paulus in paradisum
ducitur, coelique tertii secreta rimatur, et tamen illa
invisibilium contemplatione suspensus, ad cubile
carnalium aciem mentis revocat, atque in occultis
suis qualiter debeant conversari dispensat, dicens: <hi>Propter fornicationem autem unusquisque suam uxorem
habeat, et unaquaeque suum virum habeat. Uxori
vir debitum reddat; similiter autem et uxor viro <note>(I Cor. VII, 2)</note>
            </hi>.
Et paulo post <note>(Ibid., 5)</note>: <hi>Nolite
fraudare invicem, nisi forte ex consensu ad tempus, ut
<pb n="0032D"/>
vacetis orationi; et iterum revertimini in</hi> <emph>19</emph> <hi>idipsum,
ne tentet vos Satanas.</hi> Ecce jam coelestibus secretis
inseritur, et tamen per condescensionis viscera carnalium
cubile perscrutatur; et quem sublevatus ad
invisibilia erigit, hunc miseratus ad secreta infirmantium
oculum cordis flectit. Coelum contemplatione
transcendit, nec tamen stratum carnalium
sollicitudine deserit, quia compage charitatis summis
simul, et infimis junctus, et in semetipso virtute
<pb n="0033A"/>
spiritus ad alta valenter rapitur, et pietate in aliis
aequanimiter infirmatur. Hinc etenim dicit: <hi>Quis infirmatur,
et ego non infirmor? quis scandalizatur,
et ego non uror <note>(II Cor., XI, 29)</note>
            </hi>? Hinc rursus ait: <hi>Factus sum Judaeis tanquam Judaeus 
 <note>(I Cor. IX, 20)</note>
            </hi>.
Quod videlicet exhibebat non amittendo fidem,
 sed extendendo pietatem, ut in se personam infidelium 
 transfigurans, ex semetipso disceret qualiter aliis
misereri debuisset, quatenus hoc illis impenderet,
quod sibi ipse, si ita esset, impendi recte voluisset.
Hinc iterum dicit: <hi>Sive mente excedimus, Deo; sive
sobrii sumus, vobis <note>(II Cor. V, 13)</note>
            </hi>; quia et semetipsum
noverat contemplando transcendere, et eumdem
se auditoribus condescendendo temperare.
Hinc Jacob Domino desuper innitente, et uncto deorsum
<pb n="0033B"/>
lapide, ascendentes ac descendentes angelos
vidit <note>(Gen. XXVIII, 12)</note>; quia scilicet praedicatores
recti non solum sursum sanctum caput Ecclesiae, videlicet
Dominum, contemplando appetunt, sed deorsum
quoque ad membra illius miserando descendunt.
Hinc Moyses crebro tabernaculum intrat et exit; et
qui intus in contemplationem rapitur, foris infirmantium
negotiis urgetur. Intus Dei arcana considerat,
foris onera carnalium portat. Qui de rebus quoque
dubiis semper ad tabernaculum recurrit, coram
testamenti arca Dominum consulit: exemplum proculdubio
rectoribus praebens, ut cum foris ambigunt
quid disponant, ad mentem semper quasi ad tabernaculum
redeant; et velut coram testamenti arca
Dominum consulant, si de his in quibus dubitant
<pb n="0033C"/>
apud semetipsos intus sacri eloquii paginas requirant.
Hinc ipsa Veritas per susceptionem nostrae humanitatis
nobis ostensa, in monte orationi inhaeret,
miracula in urbibus exercet <note>(Luc. VI, 12)</note>; imitationis
videlicet viam bonis rectoribus sternens; ut etsi
jam summa contemplando appetunt, necessitatibus
tamen infirmantium compatiendo misceantur, quia
tunc ad alta charitas mirabiliter surgit, cum ad ima
proximorum se misericorditer attrahit; et quo benigne
descendit ad infirma, valenter recurrit ad
summa. Tales autem sese qui praesunt exhibeant,
quibus subjecti occulta quoque sua prodere non
erubescant; ut cum tentationum fluctus parvuli tolerant,
ad Pastoris mentem quasi ad matris sinum
recurrant; et hoc quod se inquinari pulsantis culpae
<pb n="0033D"/>
sordibus praevident, exhortationis ejus solatio, ac
lacrymis orationis lavent. Unde et ante fores templi
ad abluendas ingredientium manus mare aeneum, id
est luterem, duodecim boves portant <note>(III Reg. VII,
23, seq.)</note>: qui quidem facie exterius eminent, sed ex
posterioribus latent. Quid namque duodecim bobus,
nisi universus pastorum ordo designatur? De quibus
Paulo disserente lex dicit: <hi>Non obturabis os bovi
trituranti <note>(I Cor. IX, 9; ex Deuteron. XXV, 4)</note>
            </hi>. <emph>20</emph> 
<pb n="0034A"/>
Quorum quidem nos aperta opera cernimus, sed apud
districtum judicem quae illos posterius maneant in
occulta retributione nescimus. Qui tamen cum condescensionis
suae patientiam diluendis proximorum
confessionibus praeparant, velut ante fores templi
luterem portant; ut quisquis intrare aeternitatis
januam nititur, tentationes suas menti pastoris indicet,
et quasi in boum lutere cogitationis vel operis
manus lavet. Et fit plerumque ut dum rectoris animus
aliena tentamenta condescendendo cognoscit,
auditis tentationibus etiam ipse pulsetur, quia et haec
eadem per quam populi multitudo diluitur, aqua proculdubio
luteris inquinatur. Nam dum sordes diluentium
suscipit, quasi suae munditiae serenitatem
perdit. Sed haec nequaquam pastori timenda sunt, quia
<pb n="0034B"/>
Deo subtiliter cuncta pensante, tanto facilius a sua
eripitur, quanto misericordius ex aliena tentatione
fatigatur.</p>
</div2>

<div2>
          <head>CAPUT VI [ <hi>Al. XVII]. Ut sit rector bene agentibus per humilitatem socius, contra delinquentium vitia per zelum justitiae erectus.</hi> </head>
<p>Sit rector bene agentibus per humilitatem socius,
contra delinquentium vitia per zelum justitiae erectus;
ut et bonis in nullo se praeferat, et cum pravorum
culpa exigit, potestatem protinus sui prioratus
agnoscat, quatenus et honore suppresso aequalem se
subditis bene viventibus deputet, et erga perversos
jura rectitudinis exercere non formidet. Nam sicut in
libris Moralibus dixi se me memini <note>(Lib. XXI, Moral.,
cap. 10, nunc n. 22)</note>, liquet quod omnes homines
<pb n="0034C"/>
natura aequales genuit, sed variante meritorum ordine
alios aliis culpa postponit. Ipsa autem diversitas
quae accessit ex vitio, divino judicio dispensatur;
ut quia omnis homo aeque stare non valet,
alter regatur ab altero. Unde cuncti qui praesunt,
non in se potestatem debent ordinis, sed aequalitatem
pensare conditionis; nec praeesse se hominibus
gaudeant, sed prodesse. Antiqui etenim patres
nostri non reges hominum, sed pastores pecorum
fuisse memorantur. Et cum Noe Dominus filiisque
ejus diceret: <hi>Crescite et multiplicamini, et replete
terram <note>(Gen. IX, 21)</note>
            </hi>, protinus adjunxit: <hi>Et terror
vester ac tremor sit super cuncta animalia terrae.</hi> Quorum
videlicet terror ac tremor, quia esse super
animalia terrae praecipitur, profecto esse super homines
<pb n="0034D"/>
prohibetur. Homo quippe brutis animalibus,
non autem hominibus caeteris natura praelatus est;
et idcirco ei dicitur ut ab animalibus et non ab
hominibus timeatur, quia contra naturam superbire
est ab aequali velle timeri. Et tamen necesse est
ut rectores a subditis timeantur, quando ab eis
Deum minime timeri deprehendunt; ut humana
saltem formidine peccare metuant, qui divina judicia
non formidant. Nequaquam namque praepositi ex hoc
<pb n="0035A"/>
quaesito timore superbiunt, in quo non suam gloriam,
sed subditorum justitiam quaerunt. In eo enim quod
metum sibi a perverse viventibus exigunt, quasi non
hominibus, sed animalibus dominantur, quia videlicet <emph>21</emph> 
 ex qua parte bestiales sunt subditi, ex ea debent
etiam formidini jacere substrati.</p>
<p>Sed plerumque rector eo ipso quo caeteris praeeminet,
elatione cogitationis intumescit, et dum ad usum
cuncta subjacent, dum ad votum velociter jussa complentur,
dum omnes subditi, si qua bene gesta sunt,
laudibus efferunt, male gestis autem nulla auctoritate
contradicunt, dum plerumque laudant etiam quod
reprobare debuerant, seductus ab his quae infra suppetunt,
super se animus extollitur; et dum foris immenso
favore circumdatur, intus veritate vacuatur,
<pb n="0035B"/>
atque oblitus sui in voces se spargit alienas, talemque
se credit, qualem se foris audit, non qualem
intus descernere debuit. Subjectos despicit, eosque
aequales sibi naturae ordine non agnoscit; et quos
sorte potestatis excesserit, transcendisse se etiam
vitae meritis credit. Cunctis se aestimat amplius sapere,
qubius se videt amplius posse. In quodam
quippe se constituit culmine apud semetipsum, et
qui aequa caeteris naturae conditione constringitur, ex
aequo respicere caeteros dedignatur; sicque usque ad
ejus similitudinem ducitur, de quo scriptum est: <hi>Omne sublime videt, et ipse est rex super universos filios
superbiae 
 <note>(Job XLI, 25)</note>
            </hi>. Qui singulare culmen appetens,
et socialem angelorum vitam despiciens, ait: <hi>Ponam sedem meam ad Aquilonem, et ero similis Altissimo</hi> 
<pb n="0035C"/> <note>(Isai. XIV, 13)</note>.
Miro ergo judicio intus foveam
dejectionis invenit, dum foris se in culmine potestatis
extollit. Apostatae quippe angelo similis efficitur,
dum homo hominibus esse similis dedignatur. Sic
Saul post humilitatis meritum in tumorem superbiae
culmine potestatis excrevit: per humilitatem quippe
praelatus est, per superbiam reprobatus, Domino attestante,
qui ait: <hi>Nonne cum esses parvulus in oculis
tuis, caput te constitui in tribubus Israel? <note>(I Reg. XV,
17.)</note>
            </hi> Parvulum se in suis prius oculis viderat, sed
fultus temporali potentia, jam se parvulum non videbat.
Caeterorum namque comparationi se praeferens,
quia plus cunctis poterat, magnum se prae
omnibus aestimabat. Miro autem modo cum apud se
parvulus, apud Deum magnus; cum vero apud se
<pb n="0035D"/>
magnus apparuit, apud Deum parvulus fuit. Plerumque
ergo dum ex subjectorum affluentia animus inflatur,
 in fluxum superbiae ipso potentiae fastigio
lenocinante corrumpitur. Quam videlicet potentiam
bene regit, qui et tenere illam noverit et impugnare.
Bene hanc regit, qui scit per illam super culpas erigi,
et scit cum illa caeteris aequalitate componi. Humana
etenim mens plerumque extollitur, etiam cum nulla
potestate fulcitur; quanto magis in altum se erigit,
cum se ei etiam potestas adjungit? Quam tamen potestatem
<pb n="0036A"/>
recte dispensat qui sollicite noverit et sumere
ex illa quod adjuvat, et expugnare quod tentat,
et aequalem se cum illa caeteris cernere, et tamen se
peccantibus zelo ultionis anteferre.</p>
<p>Sed hanc discretionem plenius agnoscimus, si Pastoris
primi exempla cernamus. Petrus namque auctore
Deo sanctae Ecclesiae principatum tenens, a
bene agente Cornelio, et sese ei humiliter prosternente,
immoderatius venerari recusavit, seque illi
similem recognovit, dicens: <hi>Surge, ne feceris, et ego
ipse homo sum <note>(Act. X, 26)</note>
            </hi>. Sed cum Ananiae et Sapphirae <emph>22</emph> 
 culpam reperit <note>(Act. V, 5)</note>, mox quanta
potentia super caeteros excrevisset ostendit. Verbo
namque eorum vitam perculit, quam spiritu perscrutante,
deprehendit: et summum se intra Ecclesiam
<pb n="0036B"/>
contra peccata recoluit, quod honore sibi vehementer
impenso coram bene agentibus fratribus non
agnovit. Illic communionem aequalitatis meruit sanctitas
actionis, hic zelus ultionis jus aperuit potestatis.
Paulus bene agentibus fratribus praelatum se esse
nesciebat, cum diceret: <hi>Non quia dominamur fidei
vestrae, sed adjutores sumus gaudii vestri <note>(II Cor. I,
23)</note>
            </hi>. Atque illico adjunxit: <hi>Fide enim statis.</hi> Ac si id
quod protulerat aperiret, dicens: Ideo non dominamur
fidei vestrae, quia fide statis; aequales enim vobis
sumus in quo vos stare cognoscimus. Quasi praelatum
se fratribus esse nesciebat, cum diceret: <hi>Facti sumus 
 parvuli in medio vestrum <note>(I Thess. II,
7)</note>
            </hi>. Et rursum: <hi>Nos autem servos vestros per Christum <note>(II Cor. IV, 5)</note>
            </hi>.
Sed cum culpam quae corrigi debuisset
<pb n="0036C"/>
invenit, illico magistrum se esse recoluit, dicens, <hi>Quid vultis? In virga veniam ad vos 
 <note>(I Cor. IV, 21)</note>
            </hi>.</p>
<p>Summus itaque locus bene regitur, cum is qui
praeest, vitiis potius quam fratribus dominatur. Sed
cum delinquentes subditos praepositi corrigunt, restat
necesse est ut sollicite attendant, quatenus per disciplinae
 debitum culpas quidem jure potestatis feriant,
sed per humilitatis custodiam aequales se ipsis
fratribus qui corriguntur, agnoscant: quamvis plerumque
etiam dignum est ut eosdem quos corrigimus,
tacita nobis cogitatione praeferamus. Illorum namque
per nos vitia disciplinae vigore feriuntur, in his vero
quae ipsi committimus, ne verbi quidem ab aliquo
invectione laceramur. Tanto ergo apud Dominum
obligatiores sumus, quanto apud homines inulte peccamus.
<pb n="0036D"/>
Disciplina autem nostra subditos divino judicio
tanto liberiores reddit, quanto hic eorum culpas
sine vindicta non deserit. Servanda itaque est et in
corde humilitas, et in opere disciplina. Atque inter
haec solerter intuendum est, ne dum immoderatius
custoditur virtus humilitatis, solvantur jura regiminis;
et dum praelatus quisque plus se quam decet
dejicit, subditorum vitam stringere sub disciplinae
vinculo non possit. Teneant ergo rectores exterius
quod pro aliorum utilitate suscipiunt; servent interius
<pb n="0037A"/>
quod de sua aestimatione pertimescunt. Sed tamen
quibusdam signis decenter erumpentibus, eos
apud se esse humiles etiam subjecti deprehendant,
quatenus et in auctoritate eorum quod formident
videant, et de humilitate quod imitentur agnoscant.
Studeant igitur sine intermissione qui praesunt, ut
eorum potentia quanto magna exterius cernitur,
tanto apud eos interius deprimatur, ne cogitationem
vincat, ne in delectationem sui animum rapiat,
ne jam sub se mens eam regere non possit, cui se
libidine dominandi supponit. Ne enim praesidentis
animus ad elationem potestatis suae delectatione rapiatur,
recte per quemdam sapientem dicitur: <hi>Ducem
te constituerunt, noli extolli, sed esto in illis quasi
unus ex illis <note>(Eccli. XXXII, 1)</note>
            </hi>. Hinc etiam Petrus ait:
<pb n="0037B"/> <hi>Non dominantes in clero, sed forma facti 
 gregis <note>(I Petr. V, 3)</note>
            </hi>.
Hinc per semetipsam Veritas ad altiora
nos virtutum merita provocans, dicit: <hi>Scitis quia
principes gentium dominantur eorum, et qui majores</hi> <emph>23</emph> 
 <hi>sunt, potestatem exercent in eos. Non ita erit inter
vos, sed quicunque voluerit inter vos major fieri, sit vester
minister; et qui voluerit inter vos primus esse, erit
vester servus: sicut Filius hominis non venit ministrati,
sed ministrare <note>(Matth. XX, 25, seq.)</note>
            </hi>. Hinc est quod
servum ex suscepto regimine elatum, quae post supplicia
maneant, indicat, dicens: <hi>Quod si dixerit mallus
ille servus in corde suo: Moram facit Dominus
meus venire, et coeperit percutere conservos suos, manducet
autem et bibat cum ebriis; veniet dominus servi
illius, in die qua non sperat, et hora qua ignorat, et
<pb n="0037C"/>
dividet eum, partemque ejus ponet cum hypocritis <note>(Matth. XXIV, 48 seq.)</note>
            </hi>.
Inter hypocritas enim jure
deputatur, qui ex simulatione disciplinae ministerium
regiminis vertit in usum dominationis; et tamen nonnunquam
gravius delinquitur si inter perversos plus
aequalitas quam disciplina custoditur. Quia enim falsa
pietate superatus ferire Heli delinquentes filios noluit,
apud districtum judicem semetipsum cum filiis
crudeli damnatione percussit <note>(I Reg. IV, 17, 18)</note>.
Hinc namque divina ei voce dicitur: <hi>Honorasti filios
tuos magis quam me <note>(Ibid., II, 29)</note>
            </hi>. Hinc pastores increpat
per prophetam, dicens: <hi>Quod fractum est non
alligastis, et quod abjectum est non reduxistis <note>(Ezech.
XXXIV, 4)</note>
            </hi>. Abjectus enim reducitur cum quisque in
culpa lapsus, ad statum justitiae ex pastoralis sollicitudinis
<pb n="0037D"/>
vigore revocatur. Fracturam vero ligamen
astringit, cum culpam disciplina deprimit, ne plaga
usque ad interitum defluat, si hanc districtionis severitas
non coarctat.</p>
<p>Sed saepe deterius frangitur, cum fractura incaute
colligatur, ita ut gravius scissuram sentiat, si hanc
immoderatius ligamenta constringant. Unde necesse
est ut cum peccati vulnus in subditis corrigendo restringitur,
<pb n="0038A"/>
magna se sollicitudine etiam districtio
ipsa moderetur, quatenus sic jura disciplinae contra
delinquentes exerceat, ut pietatis viscera non amittat.
Curandam quippe est ut rectorem subditis et
matrem pietas, et patrem exhibeat disciplina. Atque
inter haec sollicita circumspectione providendum, ne
aut districtio rigida, aut pietas sit remissa. Nam sicut
in libris Moralibus jam diximus <note>(Lib. XX Moral., n. 14,
c. 8, et epist. 25, lib. I)</note>, disciplina vel misericordia
multum destituitur, si una sine altera teneatur. Sed
erga subditos suos inesse rectoribus debet et juste
 consulens misericordia, et pie saeviens disciplina.
Hinc namque est quod docente Veritate <note>(Luc. X, 34)</note>,
per Samaritani studium semivivus in stabulum ducitur,
et vinum atque oleum vulneribus ejus adhibetur,
<pb n="0038B"/>
ut per vinum scilicet mordeantur vulnera, per oleum
foveantur. Necesse quippe est ut quisquis sanandis
vulneribus praeest, in vino morsum doloris adhibeat,
in oleo mollitiem pietatis, quatenus per vinum mundentur
putrida, per oleum foveantur sananda. Miscenda
ergo est lenitas cum severitate; faciedum
quoddam ex utroque temperamentum, ut neque
 multa asperitate exulcerentur subditi, neque nimia
benignitate solvantur. Quod juxta Pauli vocem <note>(Hebr.
IX, 4)</note> bene illa tabernaculi arca significat, in qua
cum tabulis virga simul et manna est; quia cum Scripturae
sacrae scientia in boni rectoris pectore, si est
virga <emph>24</emph> districtionis, sit et manna dulcedinis. Hinc
David ait: <hi>Virga tua et baculus tuus, ipsa me consolata
sunt <note>(Psal. XXII, 4)</note>
            </hi>. Virga enim percutimur, baculo
<pb n="0038C"/>
sustentamur. Si ergo est districtio virgae quae
feriat, sit et consolatio baculi quae sustentet. Sit itaque
amor, sed non emolliens; sit vigor, sed non
exasperans; sit zelus, sed non immoderate saeviens;
sit pietas, sed non plus quam expediat parcens; ut
dum se in arce regiminis justitia clementiaque permiscet,
is qui praeest corda subditorum et terrendo
demulceat, et tamen ad terroris reverentiam demulcendo
constringat.</p>
</div2>

<div2>
          <head>CAPUT VII [ <hi>Al. XVIII]. Ut sit rector internorum curam in exteriorum occupatione non minuens, exteriorum providentiam in internorum sollicitudine non relinquens.</hi> </head>
<p>Sit rector internorum curam in exteriorum occupatione
non minuens, exteriorum providentiam in
<pb n="0038D"/>
internorum sollicitudine non relinquens; ne aut
exterioribus deditus ab intimis corruat, aut solis
interioribus occupatus, quae foris debet proximis non
impendat. Saepe namque nonnulli velut obliti quod
fratribus animarum causa praelati sunt, toto cordis
adnisu saecularibus curis inserviunt: has, cum adsunt,
se agere exsultant; ad has etiam cum desunt, diebus
ac noctibus cogitationis turbidae aestibus anhelant.
<pb n="0039A"/>
Cumque ab his, cessante forsitan opportunitate,
quieti sunt, ipsa deterius sua quiete fatigantur. Voluptatem
namque censent si actionibus deprimuntur,
laborem deputant si in terrenis negotiis non laborant.
Sicque fit, ut dum se urgeri mundanis tumultibus
gaudent, interna quae alios docere debuerant
ignorent. Unde subjectorum quoque proculdubio
 vita torpescit, quia cum proficere spiritaliter appetit,
in exemplo ejus qui sibi praelatus est, quasi in
obstaculo itineris offendit. Languente enim capite
membra incassum vigent, et in exploratione hostium
frustra exercitus velociter sequitur, si ab ipso duce
itineris erratur. Nulla subditorum mentes exhortatio
sublevat, eorumque culpas increpatio nulla castigat;
quia dum per animarum praesulem terreni
<pb n="0039B"/>
exercetur officium judicis, a gregis custodia vacat
cura pastoris; et subjecti veritatis lumen apprehendere
nequeunt, quia dum pastoris sensus terrena
studia occupant, vento tentationis impulsus Ecclesiae
oculos pulvis caecat. Quo contra recte humani generis
Redemptor, cum nos a ventris voracitate compesceret,
dicens: <hi>Attendite autem vobis, ut non graventur
corda vestra in crapula et ebrietate <note>(Luc. XXI,
34)</note>
            </hi>, illico adjunxit: <hi>Aut in curis hujus vitae.</hi> Ubi pavorem
quoque protinus intente adjiciens: <hi>Ne forte,</hi> 
inquit, <hi>superveniat in vos repentina dies illa <note>(Ibid.)</note>
            </hi>.
Cujus adventus etiam qualitatem denuntiat, dicens: <hi>Tanquam laqueus enim veniet super omnes qui sedent
super faciem omnis terrae 
 <note>(Ibid., 35)</note>
            </hi>. Hinc iterum dicit: <hi>Nemo potest duobus dominis servire 
 <note>(Luc. XVI, 13)</note>
            </hi>.
<pb n="0039C"/>
Hinc Paulus religiosorum mentes a mundi consortio
contestando, ac potius conveniendo suspendit, dicens: <hi>Nemo militans Deo implicat se</hi> 
 <emph>25</emph> <hi>negotiis
saecularibus, ut ei placeat cui se probavit <note>(II Tim. II,
4)</note>
            </hi>. Hinc Ecclesiae rectoribus et vacandi studia praecipit,
et consulendi remedia ostendit, dicens: <hi>Saecularia
igitur judicia si habueritis, contemptibiles qui
sunt in Ecclesia, illos constituite ad judicandum <note>(I Cor.
VI, 14)</note>
            </hi>; ut ipsi videlicet dispensationibus terrenis
inserviant, quos dona spiritalia non exornant. Ac si
apertius dicat: Quia penetrare intima nequeunt, saltem
necessaria foris operentur. Hinc Moyses, qui cum
Deo loquitur <note>(Exod. XVIII, 17, 18)</note>, Jethro alienigenae
reprehensione judicatur, quod terrenis populorum
negotiis stulto labore deserviat: cui et consilium
<pb n="0039D"/>
mox praebetur, ut pro se alios ad jurgia dirimenda
constituat, et ipse liberius ad erudiendos populos
spiritalium arcana cognoscat.</p>
<p>A subditis ergo inferiora gerenda sunt, a rectoribus
summa cogitanda; ut scilicet oculum, qui praevidendis
gressibus praeeminet, cura pulveris non obscuret.
Caput namque subjectorum sunt cuncti qui
<pb n="0040A"/>
praesunt; et ut recta pedes valeant itinera carpere,
haec proculdubio caput debet ex alto providere, ne
a provectus sui itinere pedes torpeant, cum curvata
rectitudine corporis caput sese ad terram declinat.
Qua autem mente animarum praesul honore pastorali
inter caeteros utitur, si in terrenis negotiis quae reprehendere
in aliis debuit, et ipse versatur? Quod
videlicet ex ira justae retributionis per prophetam
Dominus minatur, dicens: <hi>Et erit sicut populus, sic
sacerdos (Oseae IV, 9)</hi>. Sacerdos quippe est ut populus,
quando ea agit is qui spiritali officio fungitur, quae
illi nimirum faciunt qui adhuc de studiis carnalibus
judicantur. Quod cum magno scilicet dolore charitatis
Jeremias propheta conspiciens, quasi sub destructione
templi deplorat, dicens: <hi>Quomodo obscuratum
<pb n="0040B"/>
est aurum, mutatus est color optimus, dispersi sunt lapides
sanctuarii in capite omnium platearum <note>(Thren.
IV, 1)</note>
            </hi>? Quid namque auro, quod metallis caeteris
praeeminet, nisi excellentia sanctitatis? Quid colore
optimo, nisi cunctis amabilis reverentia religionis
exprimitur? Quid sanctuarii lapidibus, nisi sacrorum
ordinum personae signantur? Quid platearum
nomine, nisi praesentis vitae latitudo figuratur? Quia
enim Graeco eloquio <foreign xml:lang="greek"></foreign> latitudo dicitur, profecto
a latitudine plateae sunt vocatae. Per semetipsam
vero Veritas dicit: <hi>Lata et spatiosa via est quae ducit
ad perditionem <note>(Matth. VII, 13)</note>
            </hi>. Aurum igitur obscuratur,
cum terrenis actibus sanctitatis vita polluitur.
Color optimus commutatur, cum quorumdam qui
degere religiose credebantur, aestimatio anteacta
<pb n="0040C"/>
minuitur. Nam cum quilibet post sanctitatis habitum
terrenis se actibus inserit, quasi colore permutato
ante humanos oculos ejus reverentia despecta pallescit.
Sanctuarii quoque lapides in plateas disperguntur,
cum causarum secularium foras lata itinera expetunt
hi qui ad ornamentum Ecclesiae internis mysteriis
quasi in secretis tabernaculi vacare debuerunt.
Ad hoc quippe sanctuarii lapides fiebant, ut
intra sancta sanctorum in vestimento summi sacerdotis
apparerent. Cum vero ministri religionis a subditis
honorem Redemptoris sui ex merito vitae non
exigunt, sanctuarii <emph>26</emph> lapides in ornamento pontificis
non sunt. Qui nimirum sanctuarii lapides dispersi
per plateas jacent, cum personae sacrorum
ordinum voluptatum suarum latitudini deditae, terrenis
negotiis inhaerent. Et notandum quod non hos
<pb n="0040D"/>
dispersos in plateis, sed in capite platearum dicit;
quia et cum terrena agunt, summi videri appetunt,
ut et lata itinera teneant ex voluptate delectationis,
et tamen in platearum sint capite ex honore
sanctitatis.</p>
<p>Nil quoque obstat si sanctuarii lapides eosdem
<pb n="0041A"/>
ipsos quibus constructum sanctuarium existebat accipimus:
qui dispersi in platearum capite jacent.
quando sacrorum ordinum viri terrenis actibus ex
desiderio inserviunt, ex quorum prius officio sanctitatis
gloria stare videbatur. Saecularia itaque negotia
aliquando ex compassione toleranda sunt, nunquam
vero ex amore requirenda; ne cum mentem diligentis
aggravant, hanc suo victam pondere ad ima de
coelestibus mergant. At contra, nonnulli gregis quidem
curam suscipiunt, sed sic sibimet vacare ad
spiritalia appetunt, ut rebus exterioribus nullatenus
occupentur. Qui cum curare corporalia funditus negligunt,
subditorum necessitatibus minime concurrunt.
Quorum nimirum praedicatio plerumque despicitur;
quia dum delinquentium facta corripiunt, sed
<pb n="0041B"/>
tamen eis necessaria praesentis vitae non tribuunt,
nequaquam libenter audiuntur. Egentis etenim
mentem doctrinae sermo non penetrat, si hunc apud
ejus animum manus misericordiae non commendat.
Tunc autem verbi semen facile germinat, quando
hoc in audientis pectore pietas praedicantis rigat.
Unde rectorem necesse est ut interiora possit infundere,
cogitatione innoxia etiam exteriora providere.
Sic itaque Pastores erga interiora studia subditorum
suorum ferveant, quatenus in eis exterioris quoque
vitae providentiam non relinquant. Nam quasi jure,
ut diximus, a percipienda praedicatione gregis animus
frangitur, si cura exterioris subsidii a pastore
negligatur. Unde et primus pastor sollicite admonet,
dicens: <hi>Seniores qui in vobis sunt, obsecro consenior
<pb n="0041C"/>
et testis Christi passionum, qui et ejus quae in futuro
revelanda est, gloriae communicatur, pascite qui in vobis
est gregem Dei <note>(I Pet. V, 1)</note>
            </hi>. Qui hoc in loco pastionem
cordis an corporis suaderet aperuit, cum protinus
adjunxit: <hi>Providentes non coacte, sed spontanee
secundum Deum, neque turpis lucri gratia, sed voluntarie.</hi> 
Quibus profecto verbis pastoribus pie praecavetur,
ne dum subjectorum inopiam satiant, se mucrone
ambitionis occidant, ne cum per eos carnis
subsidiis reficiuntur proximi, ipsi remaneant a justitiae
pane jejuni. Hanc Pastorum sollicitudinem
Paulus excitat, dicens: <hi>Qui suorum, et maxime domesticorum
curam non habet, fidem negavit, et est infideli
deterior <note>(I Tim. V, 8)</note>
            </hi>. Inter haec itaque metuendum
semper est, et vigilanter intuendum, ne
<pb n="0041D"/>
dum cura ab eis exterior agitur, ab interna intentione
mergantur. Plerumque enim, ut praediximus,
corda rectorum dum temporali sollicitudini incaute
deserviunt, ab intimo amore frigescunt; et foras
fusa oblivisci <emph>27</emph> non metuunt, quia animarum regimina
susceperunt. Sollicitudo ergo quae subditis exterius
impenditur, sub certa necesse est mensura
<pb n="0042A"/>
teneatur. Unde bene ad Ezechielem dicitur: <hi>Sacerdotes
caput suum non radent, neque comam nutrient,
sed tondentes attondeant capita sua <note>(Ezech. XLIV, 20)</note>
            </hi>.
Sacerdotes namque jure vocati sunt, qui ut sacrum
ducatum praebeant, fidelibus praesunt. Capilli vero
in capite, exteriores sunt cogitationes in mente: qui
dum super cerebrum insensibiliter oriuntur, curas
vitae praesentis designant; quae ex sensu negligenti,
quia importune aliquando prodeunt, quasi nobis non
sentientibus procedunt. Quia igitur cuncti qui praesunt,
habere quidem sollicitudines exteriores debent,
nec tamen eis vehementer incumbere, sacerdotes
recte et caput prohibentur radere, et comam nutrire;
ut cogitationes carnis de vita subditorum nec
a se funditus amputent, nec rursum ad crescendum
nimis relaxent. Ubi et bene dicitur: <hi>Tondentes tondeant
<pb n="0042B"/>
capita sua <note>(Ibid.)</note>
            </hi>; ut videlicet curae temporalis
sollicitudinis et quantum necesse est prodeant,
et tamen recidantur citius, ne immoderatius excrescant.
Dum igitur et per administratam exteriorem
providentiam corporum vita protegitur, et rursus
 per moderatam cordis intentionem non impeditur,
capilli in capite sacerdotis et servantur ut cutem
cooperiant, et resecantur ne oculos claudant.</p>
</div2>

<div2>
          <head>CAPUT VIII. [ <hi>Al. XIX.] Ne placere rector suo studio hominibus appetat, sed tamen ad quod placere debeat, intendat.</hi> </head>
<p>Inter haec quoque necesse est ut rector solerter
invigilet, ne hunc cupido placendi hominibus pulset;
ne cum studiose interiora penetrat, cum provide
<pb n="0042C"/>
exteriora subministrat, se magis a subditis diligi
quam veritatem quaerat; ne cum, bonis actibus fultus,
a mundo videtur alienus, hunc auctori reddat
extraneum amor suus. Hostis namque Redemptoris
est, qui per recta opera quae facit, ejus vice ab Ecclesia
amari concupiscit, quia adulterinae cogitationis
reus est, si placere puer sponsae oculis appetit,
per quem sponsus dona transmisit. Qui nimirum
amor proprius cum rectoris mentem ceperit, aliquando
hanc inordinate ad mollitiem, aliquando vero
ad asperitatem rapit. Ex amore etenim suo mens
rectoris in mollitiem vertitur; quia cum peccantes
subditos respicit, ne erga hunc eorum dilectio torpeat,
corripere non praesumit; nonnunquam vero
errata subditorum quae increpare debuerat, adulationibus
<pb n="0042D"/>
demulcet. Unde bene per prophetam dicitur: <hi>Vae his qui consuunt pulvillos sub omni 
 cubito manus,
et faciunt cervicalia sub capite universae aetatis ad capiendas
animas <note>(Ezech. XIII, 18)</note>
            </hi>. Pulvillos quippe sub
omni cubito manus ponere, est cadentes a sua rectitudine
animas, atque in hujus mundi se delectatione
reclinantes, blanda adulatione refovere. Quasi
<pb n="0043A"/>
enim pulvillo cubitus, vel cervicalibus caput jacentis
excipitur, cum correptionis duritia peccanti subtrahitur,
eique mollities favoris adhibetur, ut in errore
molliter jaceat, quem nulla asperitas contradictionis
pulsat. Sed haec rectores, <emph>28</emph> qui semetipsos diligunt,
his procul dubio exhibent, a quibus se noceri
posse in studio gloriae temporalis timent. Nam quos
nil contra se valere conspiciunt, hos nimirum asperitate
rigidae semper invectionis premunt, nunquam
clementer admonent, sed pastoralis mansuetudinis
obliti, jure dominationis terrent. Quos recte per
prophetam divina vox increpat, dicens: <hi>Vos autem
cum austeritate imperabatis eis et cum potentia <note>(Ezech.
XXXIV, 4)</note>
            </hi>. Plus enim se suo auctore diligentes, jactanter
erga subditos se erigunt, nec quid agere debeant,
<pb n="0043B"/>
sed quid valeant attendunt; nil de subsequenti
judicio metuunt, improbe de temporali potestate
gloriantur; libet ut licenter et illicita faciant, et subditorum
nemo contradicat. Qui ergo et prava studet
agere, et tamen ad haec vult caeteros tacere, ipse
sibimet testis est, quia plus veritate se appetit diligi,
quam contra se non vult defendi. Nemo quippe est
qui ita vivat, ut aliquatenus non delinquat. Ille ergo
se ipso amplius veritatem desiderat amari, qui sibi
a nullo vult contra veritatem parci. Hinc etenim Petrus
increpationem Pauli libenter accepit <note>(Galat. II,
11)</note>; hinc David correptionem subditi humiliter audivit <note>(II Reg. XII, 7)</note>;
quia rectores boni dum privato
diligere amore se nesciunt, liberae puritatis verbum
a subditis obsequium humilitatis credunt. Sed
<pb n="0043C"/>
inter haec necesse est ut cura regiminis tanta moderaminis
arte temperetur, quatenus subditorum mens
cum quaedam recte sentire potuerit, sic in vocis libertatem
prodeat, ut tamen libertas in superbiam
non erumpat; ne dum fortasse immoderatius linguae
eis libertas conceditur, vitae ab his humilitas amittatur.
Sciendum quoque est quod oporteat ut rectores
boni placere hominibus appetant, sed ut suae
aestimationis dulcedine proximos in affectum veritatis
trahant, non ut se amari desiderent, sed ut dilectionem
suam quasi quamdam viam faciant, per
quam corda audientium ad amorem Conditoris introducant.
Difficile quippe est, ut quamlibet recta denuntians
praedicator qui non diligitur, libenter audiatur.
Debet ergo qui praeest, et studere se diligi,
<pb n="0043D"/>
quatenus possit audiri, et tamen amorem suum pro
semetipso non quaerere, ne inveniatur ei cui servire
per officium cernitur, occulta cogitationis tyrannide
resultare. Quod bene Paulus insinuat, cum sui nobis
studii occulta manifestat, dicens: <hi>Sicut et ego per
omnia omnibus placeo <note>(I Cor. X, 33)</note>
            </hi>. Qui tamen rursus
dicit: <hi>Si adhuc hominibus placerem, Christi servus
non essem <note>(Galat. I, 10)</note>
            </hi>. Placet ergo Paulus, et non
placet, quia in eo quod placere appetit, non se, sed
per se hominibus placere veritatem quaerit.</p>
</div2>

<div2>
          <head>CAPUT IX [ <hi>Al. XX]. Quod scire sollicite rector debet, quia plerumque vitia virtutes se esse mentiuntur.</hi> </head>

<pb n="0044A"/>
<p>Scire etiam rector debet quod plerumque vitia virtutes
se esse mentiuntur. Nam saepe sub parcimoniae
nomine se tenacia palliat, contraque se effusio sub
appellatione largitatis occultat. Saepe inordinata remissio
pietas creditur, et effrenata ira spiritalis zeli
virtus aestimatur. Saepe praecipitata actio velocitatis
efficacia, atque agendi tarditas <emph>29</emph> gravitatis consilium
putatur. Unde necesse est ut rector animarum
virtutes ac vitia vigilanti cura discernat, ne aut cor
tenacia occupet, et parcum se videri in dispensationibus
exsultet; aut cum effuse quid perditur, largum
se quasi miserando glorietur; aut remittendo
quod ferire debuit, ad aeterna supplicia subditos
<pb n="0044B"/>
pertrahat; aut immaniter feriendo quod delinquitur,
ipse gravius delinquat; aut hoc quod agi recte ac
graviter potuit, immature praeveniens leviget; aut
bonae actionis meritum differendo, ad deteriora
 permutet.</p>
</div2>

<div2>
          <head>CAPUT X [ <hi>Al. XXI]. Quae esse debet rectoris discretio correptionis et dissimulationis, fervoris et mansuetudinis.</hi> </head>
<p>Sciendum quoque est quod aliquando subjectorum
vitia prudenter dissimulanda sunt, sed quia dissimulantur,
indicanda; aliquando et aperte cognita,
mature toleranda, aliquando vero subtiliter et occulta
perscrutanda; aliquando leniter arguenda, aliquando
autem vehementer increpanda. Nonnulla
quippe, ut diximus, prudenter dissimulanda sunt,
<pb n="0044C"/>
sed quia dissimulantur, indicanda; ut cum delinquens
et deprehendi se cognoscit et perpeti, has
quas in se tacite tolerari considerat, augere culpas
erubescat, seque se judice puniat, quem sibi apud
se rectoris patientia clementer excusat. Qua scilicet
dissimulatione bene Judaeam Dominus corripit, cum
per prophetam dicit: <hi>Mentita es, et mei non es recordata,
neque cogitasti in corde tuo, quia ego tacens et
quasi non videns (Isaiae LVII, 11)</hi>. Et dissimulavit
ergo culpas, et innotuit, quia et contra peccantem
tacuit, et hoc ipsum tamen quia tacuerit dixit. Nonnulla
autem vel aperte cognita, mature toleranda
sunt, cum videlicet rerum minime opportunitas congruit,
ut aperte corrigantur. Nam secta immature
vulnera deterius infervescunt, et nisi cum tempore
<pb n="0044D"/>
medicamenta conveniant, constat procul dubio quod
medendi officium amittant. Sed cum tempus subditis
ad correptionem quaeritur, sub ipso culparum pendere
patientia praesulis exercetur. Unde bene per
Psalmistam dicitur: <hi>Supra dorsum meum fabricaverunt
peccatores <note>(Psal. CXXVIII, 3)</note>
            </hi>. In dorso quippe
onera sustinemus. Supra dorsum igitur suum fabricasse
peccatores queritur, ac si aperte dicat: Quos
corrigere nequeo, quasi superimpositum onus porto.</p>
<p>Nonnulla autem occulta subtiliter sunt perscrutanda,
<pb n="0045A"/>
ut quibusdam signis erumpentibus, rector in
subditorum mente omne quod clausum latet, inveniat,
et interveniente correptionis articulo, ex minimis
majora cognoscat. Unde recte ad Ezechielem
dicitur: <hi>Fili hominis, fode parietem <note>(Ezech. VIII, 8)</note>
            </hi>.
Ubi mox idem propheta subjungit: <hi>Et cum fodissem
parietem, apparuit ostium unum. Et dixit ad me: Ingredere,
et vide abominationes pessimas, quas isti faciunt
hic. Et ingressus vidi; et ecce omnis similitudo
reptilium, et animalium abominatio, et universa idola
domus Israel depicta erant in pariete <note>(Ibid. 9, 10)</note>
            </hi>. Per
Ezechielem quippe praepositorum persona signatur,
per parietem duritia subditorum. Et quid est parietem
fodere, nisi acutis inquisitionibus <emph>30</emph> duritiam
cordis aperire? Quem cum fodisset, apparuit ostium;
<pb n="0045B"/>
quia cum cordis duritia vel studiosis percunctationibus,
vel maturis correptionibus scinditur, quasi
quaedam janua ostenditur, ex qua omnia in eo qui
corripitur cogitationum interiora videantur. Unde
et bene illic sequitur: <hi>Ingredere et vide abominationes
pessimas, quas isti faciunt hic <note>(Ibid.)</note>
            </hi>. Quasi ingreditur
ut abominationes aspiciat, qui, discussis quibusdam
signis exterius apparentibus, ita corda subditorum
penetrat, ut cuncta ei quae illicite cogitantur innotescant.
Unde et subdidit: <hi>Et ingressus vidi; et ecce
omnis similitudo reptilium, et animalium abominatio <note>(Ibid.)</note>
            </hi>.
In reptilibus cogitationes omnino terrenae signantur,
in animalibus vero jam quidem aliquantulum
a terra suspensae, sed adhuc terrenae mercedis
praemia requirentes. Nam reptilia toto ex corpore
<pb n="0045C"/>
terrae inhaerent, animalia autem magna parte corporis
a terra suspensa sunt, appetitu tamen gulae ad
terram semper inclinantur. Reptilia itaque sunt intra
parietem, quando cogitationes volvuntur in mente,
quae a terrenis desideriis nunquam levantur. Animalia
quoque sunt intra parietem, quando et si qua
jam justa, si qua honesta cogitantur, appetendis tamen
lucris temporalibus honoribusque deserviunt;
et per semetipsa quidem jam quasi a terra suspensa
sunt, sed adhuc per ambitum quasi per gulae desiderium
sese ad ima submittunt. Unde et bene
subditur: <hi>Et universa idola domus Israel depicta erant
in pariete <note>(Ezech. VIII, 10)</note>
            </hi>. Scriptum quippe est: <hi>Et avaritia, quae est idolorum servitus 
 <note>(Coloss. III, 5)</note>
            </hi>.
Recte ergo post animalia, idola deseribuntur, quia
<pb n="0045D"/>
etsi honesta actione nonnulli jam quasi a terra se
erigunt, ambitione tamen inhonesta semetipsos ad
terram deponunt. Bene autem dicitur, <hi>Depicta erant;</hi> 
quia dum exteriorum rerum intrinsecus species attrahuntur,
quasi in corde depingitur quidquid fictis
imaginibus deliberando, cogitatur. Notandum itaque
est quia prius foramen in pariete, ac deinde ostium
cernitur, et tunc demum occulta abominatio demonstratur;
quia nimirum uniuscujusque peccati prius
<pb n="0046A"/>
signa forinsecus, deinde janua apertae iniquitatis
ostenditur, et tunc demum omne malum quod intus
latet aperitur</p>
<p>Nonnulla autem sunt leniter arguenda: nam cum
non malitia, sed sola ignorantia vel infirmitate delinquitur,
profecto necesse est ut magno moderamine
ipsa delicti correptio temperetur. Cuncti quippe
quousque in hac mortali carne subsistimus, corruptionis
nostrae infirmitatibus subjacemus. Ex se ergo
debet quisque colligere qualiter alienae hunc oporteat
 imbecillitati misereri, ne contra infirmitatem
proximi si ad increpationis vocem ferventius rapitur,
oblitus sui esse videatur. Unde bene Paulus admonet,
dicens: <hi>Si praeoccupatus fuerit homo in aliquo
delicto, vos qui spiritales estis, instruite hujusmodi in
<pb n="0046B"/>
spiritu mansuetudinis, considerans teipsum, ne et tu
tenteris <note>(Galat. VI, 1)</note>
            </hi>. Ac si aperte dicat: Cum displicet
ex aliena infirmitate quod conspicis, pensa
quod es; ut in increpationis zelo se spiritus temperet,
dum sibi quoque quod increpat timet.</p>
<p>Nonnulla autem sunt vehementer increpanda, <emph>31</emph> 
 ut cum culpa ab auctore non cognoscitur,
quanti sit ponderis, ab increpantis ore sentiatur.
Et cum sibi quis malum quod perpetravit levigat, hoc
contra se graviter ex corripientis asperitate pertimescat.
Debitum quippe rectoris est supernae patriae
gloriam per vocem praedicationis ostendere, quanta
in hujus vitae itinere tentamenta antiqui hostis lateant
aperire, et subditorum mala quae tolerari leniter non
debent, cum magna zeli asperitate corrigere; ne si
<pb n="0046C"/>
minus contra culpas accenditur, culparum omnium
reus ipse teneatur. Unde bene ad Ezechielem dicitur: <hi>Sume tibi laterem, et pones eum 
 coram te, et describes
in eo civitatem Jerusalem <note>(Ezech. IV, 1)</note>
            </hi>. Statimque
subjungitur: <hi>Et ordinabis adversus eam obsidionem,
et aedificabis munitiones, et comportabis aggerem, et dabis
contra eam castra, et pones arietes in gyro.</hi> Eique
 ad munitionem suam protinus subinfertur: <hi>Et tu sume
tibi sartaginem ferream, et pones eanimurum ferreum
inter te et inter civitatem.</hi> Cujus enim Ezechiel propheta
nisi magistrorum speciem tenet? Cui dicitur: <hi>Sume tibi laterem, et pones eum coram te, et describes
in eo civitatem Jerusalem.</hi> </p>
<p>Sancti quippe doctores sibi laterem sumunt,
quando terrenum auditorum cor, ut doceant, apprehendunt.
<pb n="0046D"/>
Quem scilicet laterem coram se ponunt,
quia tota illud mentis intentione custodiunt. In quo
et civitatem Jerusalem jubentur describere; quia
praedicando terrenis cordibus curant summopere quae
sit supernae pacis visio demonstrare. Sed quia incassum
gloria patriae coelestis agnoscitur, nisi et quanta
hic irruant hostis callidi tentamenta niscantur, apte
subjungitur: <hi>Et ordinabis adversus eam obsidionem,
et aedificabis munitiones.</hi> Sancti quippe praedicatores
<pb n="0047A"/>
obsidionem circa laterem, in quo Jerusalem civitas
descripta est, ordinant, quando terrenae menti, sed
jam supernam patriam requirenti, quanta eam in
hujus vitae tempore vitiorum impugnet adversitas
demonstrant. Nam cum unumquodque peccatum quomodo
proficientibus insidietur ostenditur, quasi obsidio
circa civitatem Jerusalem voce praedicatoris
ordinatur. Sed quia non solum debent innotescere
qualiter vitia impugnent, verum etiam quomodo
custoditae nos virtutes roborent, recte subjungitur: <hi>Et aedificabis munitiones.</hi> 
 Munitiones quippe sanctus
praedicator aedificat, quando quae virtutes quibus resistant
vitiis demonstrat. Et quia, crescente virtute,
plerumque bella tentationis augentur, recte adhuc
additur: <hi>Et comportabis aggerem, et dabis contra eam
<pb n="0047B"/>
castra, et pones arietes in gyro.</hi> Aggerem namque
comportat, quando praedicator quisque molem crescentis
tentationis enuntiat. Et contra Jerusalem castra
erigit, quando rectae intentioni audientium hostis
callidi circumspectas et quasi incomprehensibiles insidias
praedicit. Atque arietes in gyro ponit, cum
tentationum aculeos in hac vita nos undique circumdantes,
et virtutum murum perforantes innotescit.</p>
<p>Sed cuncta haec licet subtiliter rector insinuet,
nisi contra delicta singulorum aemulationis spiritu
ferveat, nullam sibi in perpetuum absolutionem parat.
Unde illic adhuc recte subjungitur: <emph>32</emph> <hi>Et tu sume
tibi sartaginem ferream, et pones eam murum ferreum
inter te et inter civitatem.</hi> Per sartaginem quippe frixura
mentis, per ferrum vero increpationis fortitudo
<pb n="0047C"/>
signatur. Quid vero acrius doctoris mentem, quam
zelus Dei frigit et excruciat? Unde Paulus hujus sartaginis
urebatur frixura, cum diceret: <hi>Quis infirmatur,
et ego non infirmor? quis scandalizatur, et ego non
uror? <note>(II Cor. XI, 29.)</note>
            </hi> Et quia quisquis zelo Dei accenditur,
ne damnari ex negligentia debeat, forti in
perpetuum custodia munitur, recte dicitur: <hi>Pones
eam murum ferreum inter te et civitatem.</hi> Sartago enim
ferrea murus ferreus inter prophetam et civitatem
ponitur; quia cum nunc fortem zelum rectores exhibent,
eumdem zelum postmodum inter se et auditores
suos fortem munitionem tenent; ne tunc ad vindictam
destituti sint, si nunc fuerint in correptione
dissoluti.</p>
<p>Sed inter haec sciendum est quia dum ad increpationem
<pb n="0047D"/>
se mens doctoris exasperat, difficile valde
est ut non aliquando et ad aliquid quod dicere non
debet erumpat. Et plerumque contingit ut dum culpa
subditorum cum magna invectione corripitur, magistri
lingua usque ad excessus verba pertrahatur.
Cumque increpatio immoderate accenditur, corda
delinquentium in desperatione deprimuntur. Unde
necesse est ut exasperatus rector, cum subditorum
mentem plus quam debuit percussisse considerat,
<pb n="0048A"/>
apud se semper ad poenitentiam recurrat; ut per
lamenta veniam in conspectu veritatis obtineat, ex
eo etiam quod per zeli ejus studium peccat. Quod
figurate Dominus per Moysen praecipit, dicens: <hi>Si
quis abierit cum amico suo simpliciter in silvam ad ligna
caedenda, et lignum securis fugerit manu, ferrumque
lapsum de manubrio amicum ejus percusserit
et occiderit, hic ad unam supradictarum urbium fugiet,
et vivet; ne forte proximus ejus, cujus effusus est
sanguis, doloris stimulo persequatur et apprehendat eum,
et percutiat animam ejus <note>(Deut. XIX, 4, 5)</note>
            </hi>. Ad silvam
quippe cum amico imus, quoties ad intuenda subditorum
delicta convertimur. Et simpliciter ligna succidimus,
cum delinquentium vitia pia intentione resecamus.
Sed securis manu fugit, cum sese increpatio
<pb n="0048B"/>
plus quam necesse est in asperitatem pertrahit.
Ferrumque de manubrio prosilit, cum de correptione
sermo durior excedit. Et amicum percutit
et occidit, quia auditorem suum prolata contumelia
a spiritu dilectionis interficit. Correpti namque mens
repente ad odium proruit, si hanc immoderata increpatio
plus quam debuit addicit. Sed is qui incaute
ligna percutit et proximum exstinguit, ad tres necesse
est urbes fugiat, ut in una earum defensus vivat;
quia si ad poenitentiae lamenta conversus, in unitate
sacramenti sub spe et charitate absconditur, reus
perpetrati homicidii non tenetur. Eumque exstincti
proximus et cum invenerit non occidit; quia cum
districtus judex venerit, qui sese nobis per naturae
nostrae consortium junxit, ab eo proculdubio culpae
reatum non expetit, quem sub ejus venia fides, spes,
<pb n="0048C"/>
et charitas abscondit.
<emph>33</emph> </p>
        </div2>

<div2>
          <head>CAPUT XI [ <hi>Al. XXII]. Quantum rector sacrae legis meditationibus esse debeat intentus.</hi> </head>
<p>Sed omne hoc rite a rectore agitur, si supernae
formidinis et dilectionis spiritu afflatus, studiose
quotidie sacri eloquii praecepta meditetur; ut in eo
vim sollicitudinis, et erga coelestem vitam providae
circumspectionis, quam humanae conversationis usus
indesinenter destruit, divinae admonitionis verba
restaurent; et qui ad vetustatem vitae per societatem
saecularium ducitur, ad amorem semper spiritalis
patriae compunctionis aspiratione renovetur. Valde
namque inter humana verba cor defluit; cumque
<pb n="0048D"/>
indubitanter constet quod externis occupationum
tumultibus impulsum a semetipso corruat, studere
incessabiliter debet, ut per eruditionis studium resurgat.
Hinc est enim quod praelatum gregi discipulum
Paulus admonet, dicens: <hi>Dum venio attende
lectioni <note>(I Tim. IV, 13)</note>
            </hi>. Hinc David ait: <hi>Quomodo
dilexi legem tuam, Domine, tota die meditatio mea
est <note>(Ps. CXVIII, 97)</note>
            </hi>. Hinc Moysi Dominus de portanda
arca praecepit, dicens: <hi>Facies quatuor circulos aureos,
<pb n="0049A"/>
quos pones per quatuor arcae angulos, faciesque
vectes de lignis sethim, et operies auro, inducesque per
circulos qui sunt in arcae lateribus, ut portetur in eis
qui semper erunt in circulis, nec unquam extrahentur
ab eis <note>(Exod. XXV, 12, seq.)</note>
            </hi>. Quid per arcam, nisi sancta
Ecclesia figuratur? Cui quatuor circuli aurei per
quatuor angulos jubentur adjungi, quia in eo quod
per quatuor mundi partes dilatata tenditur, <emph>34</emph> procul
dubio quatuor sancti Evangelii libris accincta
praedicatur. Vectesque de lignis sethim fiunt, qui
eisdem ad portandum circulis inseruntur; quia fortes
perseverantesque doctores velut imputribilia ligna
quaerendi sunt, qui instructioni sacrorum voluminum
semper inhaerentes, sanctae Ecclesiae unitatem denuntient,
et quasi intromissi circulis arcam portent.
<pb n="0049B"/>
Vectibus quippe arcam portare, est bonis doctoribus
sanctam Ecclesiam ad rudes infidelium mentes
praedicando deducere. Qui auro quoque jubentur
operiri, ut dum sermone aliis insonant, ipsi etiam
vitae splendore fulgescant. De quibus apte subditur:
<pb n="0050A"/> <hi>Qui semper erunt in circulis, nec unquam extrahentur
ab eis.</hi> 
 Quia nimirum necesse est ut qui ad officium
praedicationis excubant, a sacrae lectionis studio non
recedant. Ad hoc namque vectes esse in circulis
semper jubentur, ut cum portari arcam opportunitas
exigit, de intromittendis vectibus portandi tarditas
nulla generetur; quia videlicet cum spiritale
aliquid a subditis Pastor inquiritur, ignominiosum
valde est si tunc quaerat discere, cum quaestionem
debet enodare. Sed circulis vectes inhaereant, ut
doctores semper in suis cordibus eloquia sacra meditantes,
testamenti arcam sine mora elevent, si
quidquid necesse est, protinus docent. Unde bene
primus pastor Ecclesiae pastores caeteros admonet,
dicens: <hi>Parati semper ad satisfactionem omni poscenti
<pb n="0050B"/>
vos rationem de ea quae in vobis est spe <note>(I Petr. III, 15)</note>
            </hi>.
Ac si aperte dicat: Ut ad portandam
arcam nulla mora praepediat, vectes a circulis
nunquam recedant.</p>
</div2>
      </div1>



<div1>
        <head> <hi>TERTIA PARS.</hi> QUALITER RECTOR BENE VIVENS DEBEAT DOCERE ET ADMONERE SUBDITOS.</head>
        <head>PROLOGUS <hi>[Al., cap. XXIII]</hi>.</head>

<pb n="0049C"/>
<p>Quia igitur qualis esse debeat pastor ostendimus,
nunc qualiter doceat demonstremus. Ut enim longe
ante nos reverendae memoriae Gregorius Nazianzenus
edocuit <note>(Orat. 1)</note>, non una eademque cunctis
exhortatio congruit, quia nec cunctos par morum
qualitas astringit. Saepe namque aliis officiunt, quae
aliis prosunt. Quia et plerumque herbae quae haec
animalia nutriunt, alia occidunt; et lenis sibilus
equos mitigat, catulos instigat. Et medicamentum
quod hunc morbum imminuit, alteri vires jungit;
et panis qui vitam fortium roborat, parvulorum necat.
Pro qualitate igitur audientium formari debet sermo
doctorum, ut et ad sua singulis congruat, et tamen a
communis aedificationis arte nunquam recedat. Quid
<pb n="0049D"/>
enim sunt intentae mentes auditorum, nisi ut ita
dixerim, quaedam in cithara tensiones stratae chordarum?
quas tangendi artifex, ut non sibimetipsi
dissimile canticum faciat, dissimiliter pulsat. Et idcirco
chordae consonam modulationem reddunt, quia
uno quidem plectro, sed non uno impulsu feriuntur.
Unde et doctor quisque, ut in una cunctos virtute
charitatis aedificet, ex una doctrina, non una eademque
exhortatione tangere corda audientium
debet.</p>


<div2>
          <head>CAPUT PRIMUM [ <hi>Al. XXIV</hi> ]. <hi>Quanta debet esse diversitas in arte praedicationis.</hi> </head>
          <p>

<pb n="0050C"/>
<list>
<item>Aliter namque admonendi sunt viri, atque aliter
feminae.</item>
<item>Aliter juvenes, aliter senes.</item>
<item>Aliter inopes, aliter locupletes.</item>
<item>Aliter laeti, aliter tristes.</item>
<item>Aliter subditi, aliter praelati.</item>
<item>Aliter servi, aliter domini.</item>
<item>Aliter hujus mundi sapientes, aliter hebetes.</item>
<item>Aliter impudentes, aliter verecundi.</item>
<item>Aliter protervi, aliter pusillanimes.</item>
<item>Aliter impatientes, aliter patientes.</item>
<item>Aliter benevoli, aliter invidi.</item>
<item>Aliter simplices, aliter impuri.
</item>
          </list>

<pb n="0050D"/>
<list>
<item>Aliter incolumes, aliter aegri.</item>
<item>Aliter qui flagella metuunt, et propterea innocenter <emph>35</emph> 
 vivunt; aliter qui sic in iniquitate duruerunt,
ut neque per flagella corrigantur.</item>
<item>Aliter nimis taciti, aliter multiloquio vacantes.</item>
<item>Aliter pigri, aliter praecipites.</item>
<item>Aliter mansueti, aliter iracundi.</item>
<item>Aliter humiles, aliter elati.</item>
<item>Aliter pertinaces, aliter inconstantes.</item>
<item>Aliter gulae dediti, aliter abstinentes.
</item>
          </list>

<pb n="0051A"/>Aliter qui in hoc quod temporaliter appetunt, prosperantur;
<list>
<item>Aliter qui sua misericorditer tribuunt, aliter qui
aliena rapere contendunt.
</item>
          </list>

<pb n="0051D"/> qui nec aliena rapiunt, nec sua largiuntur:
aliter qui et ea quae habent tribuunt, et tamen aliena
rapere non desistunt.
<item>Aliter discordes, aliter pacati.</item>
<item>Aliter seminantes jurgia, aliter pacifici.</item>
<item>Aliter qui sacrae legis verba non intelligunt recte;
aliter qui recte quidem intelligunt, sed haec humiliter
non loquuntur.</item>
<item>Aliter qui cum digne praedicare valeant, prae nimia
humilitate formidant; aliter quos a praedicatiore
imperfectio vel aetas prohibet, et tamen praecipitatio
impellit.
</item>

<pb n="0051B"/>Aliter qui licet minima, crebro tamen illicita faciunt;
<list>
<item>
aliter qui ea quidem quae mundi sunt concupiscunt,
sed tamen adversitatis labore fatigantur.</item>
<item>Aliter conjugiis obligati, aliter a conjugii nexibus
liberi.
</item>
          </list>

<pb n="0051D"/> Aliter admistionem carnis experti, aliter ignorantes.
<item>Aliter qui peccata deplorant operum, aliter qui
cogitationum.</item>
<item>Aliter qui commissa plangunt, nec tamen deserunt;
aliter qui deserunt, nec tamen plangunt.</item>
<item>Aliter qui illicita quae faciunt, etiam laudant; aliter
qui accusant prava, nec tamen devitant.</item>
<item>Aliter qui repentina concupiscentia superantur,
atque aliter qui in culpa ex consilio ligantur.
</item>

<pb n="0051C"/>
<list>
<item> <hi>[Al., c. XXIV]</hi> <note>( <hi>Admonitio</hi> 1.)</note>.
aliter qui se a parvis custodiunt, sed aliquando
 in gravioribus demerguntur.</item>
<item>Aliter qui bona nec inchoant, aliter qui inchoata
minime consummant.</item>
<item>Aliter qui mala occulte agunt, et bona publice;
aliter qui bona quae faciunt abscondunt, et tamen
quibusdam factis publice mala de se opinari permittunt.
</item>
          </list>

<pb n="0051D"/> Sed quid utilitatis est, quod cuncta haec collecta
numeratione transcurrimus, si non etiam admonitionis
modos per singula, quanta possumus brevitate,
pandamus.


<pb n="0052D"/> Aliter igitur admonendi
sunt viri, atque aliter feminae, quia illis
graviora, istis vero injungenda sunt leviora, ut illos
<pb n="0051D"/>
magna exerceant, istas autem levia demulcendo
convertant.


<pb n="0052A"/>
<list>
<item> <hi>[Al., c. XXV.]</hi> <note>( <hi>Admonitio</hi> 2.)</note> Aliter admonendi
sunt juvenes, atque aliter senes, quia illos plerumque
severitas admonitionis ad profectum dirigit; istos
vero ad meliora opera <emph>36</emph> deprecatio blanda componit.
Scriptum quippe est: <hi>Seniorem ne increpaveris,
sed obsecra ut patrem <note>(I Tim. V, 1)</note>
              </hi>.
</item>
          </list>

</p>
        </div2>

<div2>
          <head>CAPUT II [ <hi>Al. XXVI]. Quomodo admonendi sint inopes et divites.</hi> </head>
<p>
            <note>( <hi>Admonitio</hi> 3.)</note> Aliter admonendi sunt inopes, atque
aliter locupletes; illis namque offerre consolationis
solatium contra tribulationem, istis vero
inferre metum contra elationem debemus. Inopi
quippe a Domino per prophetam dicitur: <hi>Noli timere,
quia non confunderis <note>(Isai. LIV, 4)</note>
            </hi>. Cui non longe
<pb n="0052B"/>
post blandiens, dicit: <hi>Paupercula tempestate convulsa <note>(Ibid., 11)</note>
            </hi>.
Rursumque banc consolatur, dicens: <hi>Elegi te in camino paupertatis 
 <note>(Ibid., XLVIII, 10)</note>
            </hi>. At
contra Paulus discipulo de divitibus dicit: <hi>Divitibus
hujus saeculi praecipe non superbe sapere, neque sperare
in incerto divitiarum suarum <note>(I Tim. VI, 17)</note>
            </hi>. Ubi notandum
valde est, quod humilitatis doctor memoriam
divitum faciens non ait, Roga, sed <hi>Praecipe,</hi> 
quia etsi impendenda est pietas infirmitati, honor
tamen non debetur elationi. Talibus ergo rectum
quod dicitur, tanto rectius jubetur, quanto et in rebus
transitoriis altitudine cogitationis intumescunt.
De his in Evangelio Dominus dicit: <hi>Vae vobis divitibus,
qui habetis consolationem vestram <note>(Luc. VI, 24)</note>
            </hi>.
Quia enim quae sunt aeterna gaudia nesciunt, ex praesentis
<pb n="0052C"/>
vitae abundantia consolantur. Offerenda est
ergo eis consolatio, quos caminus paupertatis excoquit;
atque illis inferendus est timor, quos consolatio
gloriae temporalis extollit; ut et illi discant
quia divitias quas non conspiciunt possident, et
isti cognoscant quia eas quas conspiciunt nequaquam
tenere possunt. Plerumque tamen personarum ordinem
permutat qualitas morum, ut sit dives humilis,
sit pauper elatus. Unde mox praedicantis lingua cum
audientis debet vita componi, ut tanto districtius
in paupere elationem feriat, quanto eam nec illata
paupertas inclinat; et tanto lenius humilitatem divitum
mulceat, quanto eos nec abundantia quae
sublevat, exaltat.</p>
<p>Nonnunquam tamen etiam superbus dives exhortationis
<pb n="0052D"/>
blandimento placandus est, quia et plerumque
dura vulnera per lenia fomenta mollescunt, et
<pb n="0053A"/>
furor insanorum saepe ad salutem medico blandiente
reducitur; cumque eis in dulcedine condescenditur,
languor insaniae mitigatur. Neque enim negligenter
intuendum est, quod cum Saulem spiritus adversus
invaderet, apprehensa David cithara, ejus vesaniam
sedabat <note>(I Reg. XVIII, 10)</note>. Quid enim per Saulem,
nisi elatio potentum; et quid per David innuitur,
nisi humilis vita sanctorum? Cum ergo Saul ab immundo
spiritu arripitur, David canente, ejus vesania
temperatur; quia cum sensus potentum per
elationem in furorem vertitur, dignum est ut ad
salutem mentis quasi dulcedine citharae, locutionis
nostrae tranquillitate revocetur. Aliquando autem
cum hujus saeculi potentes arguuntur, prius per
quasdam similitudines velut <emph>37</emph> de alieno negotio
<pb n="0053B"/>
requirendi sunt; et cum rectam sententiam quasi
in alterum protulerint, tunc modis congruentibus de
proprio reatu feriendi sunt; ut mens temporali potentia
tumida contra corripientem nequaquam se
erigat, quae suo sibi judicio superbiae cervicem calcat;
et in nulla sui defensione se exerceat, quam
sententia proprii oris ligat. Hinc est enim quod Nathan
propheta arguere regem venerat, et quasi de
causa pauperis contra divitem judicium quaerebat <note>(II Reg. XII, 4, 5, seq.)</note>;
ut prius rex sententiam diceret,
et reatum suum postmodum audiret, quatenus
nequaquam justitiae contradiceret, quam ipse
in se protulisset. Vir itaque sanctus et peccatorem
considerans et regem, miro ordine audacem reum
prius per confessionem ligare studuit, et postmodum
<pb n="0053C"/>
per invectionem secare. Celavit paululum quem
quaesivit, sed percussit repente quem tenuit. Pigrius
enim fortasse incideret, si ab ipso sermonis exordio
aperte culpam ferire voluisset; sed praemissa similitudine,
eam quam occultabat exacuit increpationem.
Ad aegrum medicus venerat, secandum vulnus videbat,
sed de patientia aegri dubitabat. Abscondit igitur
ferrum medicinale sub veste, quod eductum subito
fixit in vulnere, ut secantem gladium sentiret
aeger antequam cerneret, ne si ante cerneret, sentire
recusaret.
</p>
        </div2>

<div2>
          <head>CAPUT III [ <hi>Al. XXVII]. Quomodo admonendi laeti et tristes.</hi> </head>
<p>
            <note>( <hi>Admonitio</hi> 4.)</note> Aliter admonendi sunt laeti, atque
aliter tristes. Laetis videlicet inferenda sunt tristia
<pb n="0053D"/>
quae sequuntur ex supplicio; tristibus vero inferenda
sunt laeta quae promittuntur ex regno. Discant laeti
ex minarum asperitate quod timeant; audiant tristes
praemiorum gaudia de quibus praesumant. Illis
quippe dicitur: <hi>Vae vobis qui ridetis nunc, quoniam
flebitis <note>(Luc. VI, 25)</note>
            </hi>; isti vero eodem magistro docente
audiunt: <hi>Iterum videbo vos, et gaudebit cor vestrum,
et gaudium vestrum nemo tollet a vobis <note>(Joan.
XVI, 22)</note>
            </hi>. Nonnulli autem laeti vel tristes non rebus
<pb n="0054A"/>
fiunt, sed conspersionibus existunt. Quibus profecto
intimandum est quod quaedam vitia quibusdam
conspersionibus juxta sunt. Habent enim laeti ex propinquo
luxuriam, tristes iram. Unde necesse est ut
non solum quisque consideret quod ex conspersione
sustinet, sed etiam quod ex vicino deterius perurget;
ne dum nequaquam pugnat contra hoc quod tolerat,
ei quoque a quo se liberum aestimat, vitio succumbat.</p>
</div2>

<div2>
          <head>CAPUT IV [ <hi>Al. XXVIII]. Quomodo admonendi subdili et praelati.</hi> </head>
<p>
            <note>( <hi>Admonitio</hi> 5.)</note> Aliter admonendi sunt subditi, atque
aliter praelati. Illos ne subjectio conterat, istos
ne locus superior extollat. Illi ne minus quae jubentur
impleant, isti ne plus justo jubeant quae compleantur.
Illi ut humiliter subjaceant, isti ut temperanter
<pb n="0054B"/>
praesint. Nam quod intelligi et figuraliter
potest, illis dicitur: <hi>Filii, obedite parentibus vestris
in Domino;</hi> istis vero praecipitur: <hi>Et patres, nolite
ad iracundiam provocare filios vestros <note>(Coloss. III, 20,
21)</note>
            </hi>. Illi <emph>38</emph> discant quomodo ante occulti arbitri
oculos sua interiora componant, isti quomodo etiam
commissis sibi exempla bene vivendi exterius praebeant.</p>
<p>Scire etenim praelati debent <note>(II, q. 3, c. Praecipue,
p. scire praelati)</note>, quia si perversa unquam perpetrant,
 tot mortibus digni sunt, quot ad subditos
suos perditionis exempla transmittunt. Unde necesse
est ut tanto se cautius a culpa custodiant, quanto
per prava quae faciunt, non soli moriuntur [ sed
aliorum animarum, quas pravis exemplis destruxerunt,
<pb n="0054C"/>
rei sunt]. Unde admonendi sunt illi; ne districtius
puniantur si absoluti reperiri nequiverint saltem
de se; isti ne de subditorum erratibus judicentur,
etiamsi se jam de se securos inveniunt. Illi ut tanto
circa se sollicitius vivant, quanto eos aliena cura non
implicat; isti vero ut sic aliorum curas expleant, quatenus
et suas agere non desistant, et sic in propria
sollicitudine ferveant, ut a commissorum custodia
minime torpescant. Illi enim sibimet vacanti dicitur: <hi>Vade ad formicam, o piger, et considera vias ejus, et
disce sapientiam 
 <note>(Proverb. VI, 6)</note>
            </hi>. Iste autem terribiliter
admonetur, cum dicitur: <hi>Fili mi, si spoponderis
pro amico tuo, defixisti apud extraneum manum tuam,
et illaqueatus es verbis oris tui, et captus propriis sermonibus <note>(Ibid., 1)</note>
            </hi>.
Spondere namque pro amico, est
<pb n="0054D"/>
alienam animam in periculo suae conversationis accipere.
Unde et apud extraneum manus defigitur, quia
apud curam sollicitudinis quae ante deerat, mens ligatur.
Verbis vero oris sui illaqueatus est, ac propriis
sermonibus captus; quia dum commissis sibi cogitur
bona dicere, ipsum prius necesse est quae dixerit custodire.
Illaqueatur igitur verbis oris sui, dum ratione
exigente constringitur, ne ejus vita ad aliud quam
admonet relaxetur. Unde apud districtum judicem
<pb n="0055A"/>
cogitur tanta in opere exsolvere, quanta eum constat
aliis voce praecepisse. Ubi et bene mox exhortatio
subditur, ut dicatur: <hi>Fac ergo quod dico, fili mi, et
temetipsum libera, quia incidisti in manus proximi tui:
discurre, festina, suscita amicum tuum; ne dederis
somnum oculis tuis, nec dormitent palpebrae tuae <note>(Prov.
VI, 3)</note>
            </hi>. Quisquis enim ad vivendum aliis in exemplo
praeponitur, non solum ut ipse vigilet, sed etiam ut
amicum suscitet admonetur. Ei namque vigilare bene
vivendo non sufficit, si non et illum cui praeest, a
peccati torpore disjungit. Bene autem dicitur: <hi>Ne
dederis somnum oculis tuis, nec dormitent palpebrae
tuae <note>(Ibid., 4)</note>
            </hi>. Somnum quippe oculis dare, est intentione
cessante, subditorum curam omnino negligere.
Palpebrae vero dormitant, cum cogitationes nostrae ea
<pb n="0055B"/>
quae in subditis arguenda cognoscunt, pigredine deprimente
dissimulant. Plene enim dormire est commissorum
acta nec scire, nec corrigere. Non autem
dormire, sed dormitare est, quae quidem reprehendenda
sunt cognoscere, sed tamen propter mentis taedium
dignis ea increpationibus non emendare. Dormitando
vero oculus ad plenissimum somnum ducitur,
quia dum plerumque qui praeest malum quod cognoscit
non resecat, ad hoc quandoque negligentiae suae merito
pervenit, ut quod a subjectis delinquitur, nec agnoscat.</p>
<p>Admonendi sunt itaque qui praesunt, ut per <emph>39</emph> 
circumspectionis studium oculos pervigiles intus et
in circuitu habeant, et coeli animalia fieri contendant. <note>(Ezech. I, 18)</note>.
Ostensa quippe coeli animalia
in circuitu et intus oculis plena describuntur
<pb n="0055C"/> <note>(Apoc. IV, 6)</note>.
Dignum quippe est ut cuncti
qui praesunt intus atque in circuitu oculos habeant,
quatenus et interno judici in semetipsis placere studeant,
et exempla vitae exterius praebentes, ea etiam
quae in aliis sunt corrigenda deprehendant.</p>
<p>Admonendi sunt subditi, ne praepositorum suorum
vitam temere judicent, si quid eos fortasse agere reprehensibiliter
vident; ne unde mala recte redarguunt,
inde per elationis impulsum in profundiora mergantur.
Admonendi sunt, ne cum culpas praepositorum
considerant, contra eos audaciores fiant, sed sic si
qua valde sunt eorum prava, apud semetipsos dijudicent,
ut tamen divino timore constricti ferre sub eis
jugum reverentiae non recusent. Quod melius ostendimus,
si David factum ad medium deducamus <hi>(I Reg.
<pb n="0055D"/>
XXIV, 4, seq.)</hi>. Saul quippe persecutor, cum ad purgandum
ventrem speluncam fuisset ingressus, illic
cum viris suis David inerat, qui jam tam longo tempore
persecutionis ejus mala tolerabat. Cumque eum
viri sui ad feriendum Saul accenderent, fregit eos
responsionibus, quia manum mittere in christum
Domini non deberet. Qui tamen occulte surrexit, et
oram chlamydis ejus abscidit. Quid enim per Saul,
nisi mali rectores; quid per David, nisi boni subditi
designantur? Saul igitur ventrem purgare, est pravos
praepositos conceptam in corde malitiam usque ad
<pb n="0056A"/>
opera miseri odoris extendere, et cogitata apud se
noxia factis exterioribus exsequendo monstrare.
Quem tamen David ferire metuit, quia piae subditorum
mentes ab omni se peste obtrectationis abstinentes,
praepositorum vitam nullo linguae gladio percutiunt,
etiam cum de imperfectione reprehendunt.
Qui etsi quando pro infirmitate sese abstinere vix
possunt, ut extrema quaedam atque exteriora praepositorum
mala, sed tamen humiliter loquantur,
quasi oram chlamidis silenter incidunt; quia videlicet
dum praelatae dignitati saltem innoxie et latenter derogant,
quasi regis superpositi vestem foedant,
sed tamen ad semetipsos redeunt seque vehementissime
vel de tenuissima verbi laceratione reprehendunt.
Unde bene et illic scriptum est: <hi>Post haec David
<pb n="0056B"/>
percussit cor suum, eo quod abscidisset oram
chlamidis Saul <note>(Ibid., 6)</note>
            </hi>. Facta quippe praepositorum
oris gladio ferienda non sunt, etiam cum recte reprehendenda
judicantur. Si quando vero contra eos
vel in minimis lingua labitur, necesse est ut per afflictionem
poenitentiae cor prematur; quatenus ad
semetipsum redeat, et cum praepositae potestati deliquerit,
ejus contra se judicium a quo sibi praelata
est perhorrescat. Nam cum praepositis delinquimus,
ejus ordinationi qui eos nobis praetulit obviamus.
Unde Moyses quoque cum contra se et Aaron conqueri
populum cognovisset, ait: <hi>Nos enim quid sumus?
Nec contra nos est murmur vestrum, sed contra
Dominum <note>(Exod. XVI, 8)</note>
            </hi>.
<emph>40</emph> </p>
        </div2>

<div2>
          <head>CAPUT V [ <hi>Al. XXIX]. Quomodo admonendi servi et domini.</hi> </head>

<pb n="0056C"/>
<p>
            <note>( <hi>Admonitio</hi> 6.)</note> Aliter admonendi sunt servi, atque
aliter domini. Servi scilicet, ut in se semper humilitatem
conditionis aspiciant; domini vero, ut naturae
suae qua aequaliter sunt cum servis conditi, memoriam
non amittant. Servi admonendi sunt ne dominos
despiciant, ne Deum offendant si ordinationi illius
superbiendo contradicunt; domini quoque admonendi
sunt, quia contra Deum de munere ejus superbiunt,
si eos quos per conditionem tenent subditos,
aequales sibi per naturae consortium non agnoscunt.
Isti admonendi sunt ut sciant se servos esse dominorum:
illi admonendi sunt ut cognoscant se conservos
esse servorum. Istis namque dicitur: <hi>Servi, obedite
dominis carnalibus <note>(Coloss. III, 22)</note>
            </hi>. Et rursum: <hi>Quicunque
<pb n="0056D"/>
sunt sub jugo servi, dominos suos omni honore
dignos arbitrentur <note>(I Tim. VI, 1)</note>
            </hi>; illis autem dicitur: <hi>Et vos domini eadem facite illis, remittentes minas,
scientes quod et illorum et vester Dominus est in coelis <note>(Ephes. VI, 2)</note>
            </hi>.</p>
</div2>

<div2>
          <head>CAPUT VI [ <hi>Al. XXX]. Quomodo admonendi sapientes et hebetes.</hi> </head>
<p>
            <note>( <hi>Admonitio</hi> 7.)</note> Aliter admonendi sunt sapientes
hujus saeculi, atque aliter hebetes. Sapientes quippe
admonendi sunt, ut amittant scire quae sciunt; hebetes
<pb n="0057A"/>
quoque admonendi sunt, ut appetant scire quae
nesciunt. In illis hoc primum destruendum est, quod
se sapientes arbitrantur; in istis jam aedificandum est
quidquid de superna sapientia cognoscitur, quia dum
minime superbiunt, quasi ad suscipiendum aedificium
corda paraverunt. Cum illis laborandum est, ut sapientius
stulti fiant, stultam sapientiam deserant, et
sapientem Dei stultitiam discant; istis vero praedicandum
est, ut ab ea quae putatur stultitia, ad veram
sapientiam vicinius transeant. Illis namque dicitur: <hi>Si quis videtur inter vos sapiens esse in hoc soeculo,
stultus fiat, ut sit sapiens 
 <note>(I Cor. III, 18)</note>
            </hi>; istis vero
dicitur: <hi>Non multi sapientes secundum carnem <note>(Ibid.,
I, 22)</note>
            </hi>. Et rursum: <hi>Quae stulta sunt mundi elegit Deus,
ut confundat sapientes <note>(Ibid., 27)</note>
            </hi>. Illos plerumque
<pb n="0057B"/>
ratiocinationis argumenta, istos nonnunquam melius
exempla convertunt. Illis nimirum prodest, ut in
suis allegationibus victi jaceant; istis vero aliquando
sufficit ut laudabilia aliorum facta cognoscant. Unde
et magister egregius, sapientibus et insipientibus
debitor <note>(Rom. I, 14)</note>, cum Hebraeorum quosdam sapientes,
quosdam vero etiam tardiores admoneret,
illis de completione Testamenti Veteris loquens, eorum
sapientiam argumento superavit, dicens: <hi>Quod
enim antiquatur et senescit, prope interitum est <note>(Hebr.
VIII, 13)</note>
            </hi>. Cum vero solis exemplis quosdam trahendos
cerneret, in eadem Epistola adjunxit: <hi>Sancti ludibria
et verbera experti, insuper et vincula et carceres, lapidati
sunt, secti sunt, tentati sunt, in occisione gladii mortui
sunt <note>(Ibid., XI, 36, 37)</note>
            </hi>. Et rursum: <hi>Mementote praepositorum
<pb n="0057C"/>
vestrorum, qui vobis locuti sunt verbum Dei,
quorum intuentes exitum conversationis, imitamini fidem <note>(Ibid., XIII, 7)</note>
            </hi>;
quatenus et illos victrix ratio
frangeret, et istos ad majora conscendere imitatio
blanda suaderet.
<emph>41</emph> </p>
        </div2>

<div2>
          <head>CAPUT VII [ <hi>Al. XXXI]. Quomodo admonendi impudentes et verecundi.</hi> </head>
<p>
            <note>( <hi>Admonitio</hi> 8.)</note> Aliter admonendi sunt impudentes,
atque aliter verecundi. Illos namque ab impudentiae
vitio non nisi increpatio dura compescit; istos autem
plerumque ad melius exhortatio modesta componit.
Illi se delinquere nesciunt, nisi etiam a
pluribus increpentur; istis plerumque ad conversionem
sufficit quod eis doctor mala sua saltem leniter
ad memoriam reducit. Illos melius corrigit qui invebendo
<pb n="0057D"/>
reprehendit; istis autem major profectus adducitur,
si hoc quod in eis reprehenditur quasi ex
latere tangatur. Impudentem quippe Judaeorum plebem
Dominus aperte increpans, ait: <hi>Frons mulieris
meretricis facta est tibi, noluisti erubescere <note>(Jerem. III,
3)</note>
            </hi>. Et rursum verecundantem refovet, dicens: <hi>Confusionis
adolescentiae tuae oblivisceris, et opprobrii viduitatis
tuae non recordaberis, quia dominabitur tui
qui fecit te <note>(Isai. LIV, 4)</note>
            </hi>. Impudenter quoque delinquentes
<pb n="0058A"/>
Galatas aperte Paulus increpat, dicens: <hi>O insensati Galatae, quis vos fascinavit 
 <note>(Galat. III, 1)</note>
            </hi>?
Et rursum: <hi>Sic stulti estis, ut cum spiritu coeperitis,
nunc carne consummamini <note>(Ibid. 3)</note>
            </hi>? Culpas vero verecundantium
quasi compatiens reprehendit, dicens: <hi>Gavisus sum in Domino vehementer, quoniam tandem
aliquando refloruistis pro me sentire sicut et sentiebatis;
occupati enim eratis 
 <note>(Philipp. IV, 10)</note>
            </hi>; ut et illorum
culpas increpatio dura detegeret, et horum
negligentiam mollior sermo velaret.</p>
</div2>

<div2>
          <head>CAPUT VIII [ <hi>Al. XXXII]. Quomodo admonendi protervi et pusillanimes.</hi> </head>
<p>
            <note>( <hi>Admonitio</hi> 9.)</note> Aliter admonendi sunt protervi,
atque aliter pusillanimes. Illi enim dum valde de se
praesumunt, exprobrando caeteros dedignantur; isti autem
<pb n="0058B"/>
dum nimis infirmitatis suae sunt conscii. plerumque
in desperationem cadunt. Illi singulariter summa
aestimant cuncta quae agunt, isti vehementer despecta
putant esse quae faciunt, et idcirco in desperatione
franguntur. Subtiliter itaque ab arguente discutienda
sunt opera protervorum, ut in quo sibi placent,
ostendantur quia Deo displicent.</p>
<p>Tunc enim protervos melius corrigimus, cum ea
quae bene egisse se credunt, male acta monstramus;
ut unde adepta gloria creditur, inde utilis subsequatur
confusio. Nonnunquam vero cum se vitium proterviae
minime perpetrare cognoscunt, compendiosius
ad correctionem veniunt, si alterius culpae manifestioris
ex latere requisitae improperio confunduntur;
ut ex eo quod defendere nequeunt, cognoscant se
<pb n="0058C"/>
tenere improbe quod defendunt. Unde cum proterve
Paulus Corinthios adversum se invicem videret inflatos,
ut alius Pauli, alius Apollo, alius Cephae, alius
Christi esse se diceret <note>(I Cor. I, 12; III, 4)</note>, incestus
culpam in medium deduxit, quae apud eos et perpetrata
fuerat, et incorrecta remanebat, dicens: <hi>Auditur
inter vos fornicatio, et talis fornicatio, qualis
nec inter gentes, ita ut uxorem patris quis habeat.
Et vos inflati estis, et non magis luctum habuistis,
ut tolleretur de medio</hi> <emph>42</emph> <hi>vestrum qui hoc opus fecit <note>(I Cor. V, 1, 2)</note>
            </hi>.
Ac si aperte dicat: Quid vos
per proterviam, hujus vel illius dicitis, qui per dissolutionem
negligentiae, nullius vos esse monstratis?</p>
<p>At contra, pusillanimes aptius ad iter bene agendi
reducimus, si quaedam illorum bona ex latere requiramus,
<pb n="0058D"/>
ut dum in eis alia reprehendendo corripimus,
alia amplectendo laudemus, quatenus eorum teneritudinem
laus audita nutriat, quam culpa increpata
castigat. Plerumque autem utilius apud illos proficimus,
si et eorum bene gesta memoramus. Et si qua
ab eis inordinate gesta sunt, non jam tanquam perpetrata
corripimus, sed quasi adhuc ne perpetrari
debeant prohibemus, ut et illa quae approbamus,
illatus favor augeat, et contra ea quae reprehendimus
<pb n="0059A"/>
magis apud pusillanimes exhortatio verecunda convalescat.
Unde idem Paulus cum Thessalonicenses
in accepta praedicatione perdurantes, quasi de vicino
mundi termino quadam cognosceret pusillanimitate
turbatos, prius in eis quae fortia prospicit laudat, et
caute monendo postmodum quae infirma sunt roborat.
Ait enim: <hi>Gratias agere debemus Deo semper pro
vobis, fratres, ita ut dignum est, quoniam supercrescit
fides vestra, et abundat charitas uniuscujusque vestrum
in invicem; ita ut et nos ipsi in vobis gloriemur in
ecclesiis Dei, pro patientia vestra et fide <note>(II Thes.
I, 3, 4)</note>
            </hi>.</p>
<p>Qui cum blanda haec vitae eorum praeconia praemisisset,
paulo post subdidit, dicens: <hi>Rogamus autem
vos, fratres, per adventum Domini nostri Jesu
<pb n="0059B"/>
Christi, et nostrae congregationis in ipsum, ut non cito
moveamini a vestro sensu, neque terreamini, neque per
spiritum, neque per sermonem, neque per epistolam
tanquam per nos missam, quasi instet dies Domini <note>(Ibid. II, 1)</note>
            </hi>.
Egit enim verus doctor, ut prius audirent
laudati quod recognoscerent, et postmodum
quod exhortati sequerentur; quatenus eorum mentem
ne admonitio subjuncta concuteret, laus praemissa
solidaret; et qui commotos eos vicini finis
suspicione cognoverat, non jam redarguebat motos,
sed quasi transacta nesciens, adhuc commoveri
prohibebat; ut dum de ipsa levitate motionis
praedicatori suo se incognitos crederent, tanto reprehensibiles
fieri, quanto et cognosci ab illo formidarent.
</p>
        </div2>

<div2>
          <head>CAPUT IX [ <hi>Al. XXXIII]. Quomodo admonendi sint impatientes et patientes.</hi> </head>

<pb n="0059C"/>
<p>
            <note>( <hi>Admonitio</hi> 10.)</note> Aliter admonendi sunt impatientes,
atque aliter patientes. Dicendum namque est
impatientibus quia dum refrenare spiritum negligunt,
per multa etiam quae non appetunt iniquitatum
abrupta rapiuntur, quia videlicet mentem impellit
furor quo non trahit desiderium; et agit commota
velut nesciens, unde post doleat sciens. Dicendum
quoque impatientibus, quia dum motionis impulsu
praecipites, quaedam velut alienati peragunt, vix mala
sua postquam fuerint perpetrata cognoscunt. Qui dum
perturbationi suae minime obsistunt, etiamsi qua a se
tranquilla mente fuerant bene gesta confundunt,
et improviso <emph>43</emph> impulsu destruunt, quidquid forsitan
<pb n="0059D"/>
diu labore provido construxerunt. Ipsa namque
quae mater est omnium custosque virtutum, per impatientiae
vitium virtus amittitur charitatis. Scriptum
quippe est: <hi>Charitas patiens est <note>(I Cor. XIII, 4)</note>
            </hi>. Igitur
cum minime est patiens, charitas non est. Per
hoc quoque impatientiae vitium ipsa virtutum nutrix
doctrina dissipatur. Scriptum namque est: <hi>Doctrina
viri per patientiam noscitur <note>(Prov. XIX, 14)</note>
            </hi>. Tanto
ergo quisque minus ostenditur doctus, quanto minus
convincitur patiens. Neque enim potest veraciter
bona docendo impendere, si vivendo nescit
aequanimiter aliena mala tolerare.</p>
<p>
            <pb n="0060A"/>Per hoc quoque impatientiae vitium plerumque
mentem arrogantiae culpa transfigit; quia dum despici
in mundo hoc quisque non patitur, bona si qua sibi
occulta sunt, ostentare conatur, atque sic per impatientiam
usque ad arrogantiam ducitur; dumque
ferre despectionem non potest, detegendo semetipsum
in ostentatione gloriatur. Unde scriptum est: <hi>Melior est patiens arrogante 
 <note>(Eccle. VII, 9)</note>
            </hi>. Quia videlicet
eligit patiens quaelibet mala perpeti quam per
ostentationis vitium bona sua occulta cognosci. At contra
eligit arrogans bona de se vel falsa jactari, ne mala
possit vel minima perpeti. Quia igitur cum patientia
relinquitur, etiam bona reliqua quae jam gesta sunt
destruuntur, recte ad Ezechielem in altari Dei fieri
fossa praecipitur, ut in ea videlicet superposita holocausta
<pb n="0060B"/>
serventur <note>(Ezech. XLIII, 13)</note>. Si enim in altari
fossa non esset, omne quod in eo sacrificium reperiret,
superveniens aura dispergeret. Quid vero accipimus
altare Dei, nisi animam justi, quae quot bona
egerit, tot super se ante ejus oculos sacrificia imponit?
Quid autem est altaris fossa, nisi bonorum patientia,
quae dum mentem ad adversa toleranda humiliat,
quasi more foveae hanc in imo positam demonstrat?
Fossa ergo in altari fiat, ne superpositum
sacrificium aura dispergat: id est, electorum mens
patientiam custodiat, ne commota vento impatientiae,
et hoc quod bene operata est amittat. Bene autem
haec eadem fossa unius cubiti esse monstratur <note>(Ibid.)</note>;
quia nimirum si patientia non deseritur, unitatis
mensura servatur. Unde et Paulus ait: <hi>Invicem onera
<pb n="0060C"/>
vestra portate, et sic adimplebitis legem Christi <note>(Galat.
VI, 2)</note>
            </hi>. Lex quippe Christi est charitas unitatis,
quam soli perficiunt, qui nec cum gravantur excedunt.
Audiant impatientes quod scriptum est: <hi>Melior
est patiens viro forti, et qui dominatur animo suo,
expugnatore urbium <note>(Prov. XVI, 32)</note>
            </hi>. Minor enim est
victoria urbium, quia extra sunt quae subiguntur;
valde autem majus est quod per patientiam vincitur,
quia ipse a se animus superatur, et semetipsum
sibimetipsi subjicit, quando eum patientia intra se
 frenare compellit. Audiant impatientes quod electis
suis Veritas dicit: <hi>In patientia vestra possidebitis
animas vestras <note>(Luc. XXI, 19)</note>
            </hi>. Sic enim conditi mirabiliter
sumus, ut ratio animam, et anima possideat
corpus. Jus vero animae a corporis possessione
repellitur, si non prius anima a ratione possidetur.
<pb n="0060D"/>
Custodem igitur conditionis nostrae patientiam Dominus
esse monstravit, qui in ipsa nos possidere
nosmetipsos docuit. Quanta ergo sit impatientiae culpa
cognoscimus, per quam et hoc ipsum amittimus possidere
quod sumus. Audiant impatientes quod per
Salomonem rursum dicitur: <hi>Totum</hi> <emph>44</emph> <hi>spiritum
suum profert stultus, sapiens autem differt et reservat
in posterum <note>(Prov. XXIX, 11)</note>
            </hi>. Impatientia quippe impellente
agitur ut totus foras spiritus proferatur;
quem idcirco perturbatio citius ejicit, quia nulla interius
disciplina sapientiae circumcludit. Sapiens autem
<pb n="0061A"/>
differt et reservat in posterum. Laesus enim, in
praesens se ulcisci non desiderat, quia etiam tolerans
parci optat, sed tamen juste vindicari omnia extremo
judicio non ignorat.</p>
<p>At contra admonendi sunt patientes, ne in eo quod
exterius portant, interius doleant, ne tantae virtutis
sacrificium quod integrum foras immolant, intus
malitiae peste corrumpant; et cum ab hominibus
non agnoscitur, sed tamen sub divina examinatione
peccatur, tanto deterior culpa doloris fiat,
quanto sibi ante homines virtutis speciem vindicat.</p>
<p>Dicendum itaque est patientibus, ut studeant diligere
quos sibi necesse est tolerare; ne si patientiam
dilectio non sequatur, in deteriorem culpam odii virtus
<pb n="0061B"/>
ostensa vertatur. Unde Paulus cum diceret: <hi>Charitas
patiens est,</hi> illico adjunxit: <hi>Benigna est <note>(I Cor.
XIII, 4)</note>
            </hi>; videlicet ostendens quia quos ex patientia
tolerat, amare etiam ex benignitate non cessat.
Unde idem doctor egregius cum patientiam discipulis
suaderet, dicens: <hi>Omnis amaritudo, et ira, et
indignatio, et clamor, et blasphemia tollatur a vobis <note>(Ephes. IV, 31)</note>
            </hi>,
quasi cunctis exterius jam bene compositis
ad interiora convertitur, dum subjungit: <hi>Cum
omni malitia <note>(Ibid.)</note>
            </hi>; quia nimirum frustra indignatio,
clamor et blasphemia ab exterioribus tollitur, si
in interioribus vitiorum mater malitia dominatur; et
incassum foras nequitia ex ramis inciditur, si surrectura
multiplicius intus in radice servatur. Unde
et per semetipsam Veritas dicit: <hi>Diligite inimicos
<pb n="0061C"/>
vestros, benefacite his qui oderunt vos, et orate pro
persequentibus et calumniantibus vos <note>(Luc. VI, 27)</note>
            </hi>.
Virtus itaque est coram hominibus, adversarios tolerare;
sed virtus coram Deo, diligere; quia hoc solum
Deus sacrificium accipit, quod ante ejus oculos
in altari boni operis flamma charitatis incendit. Hinc
est quod rursum quibusdam patientibus, nec tamen
diligentibus dicit: <hi>Quid autem vides festucam in oculo
fratris tui, et trabem in oculo tuo non vides <note>(Matth. VII,
3; Luc. VI, 41)</note>
            </hi>? Pertubatio quippe impatientiae
festuca est; malitia vero in corde, trabes in oculo.
Illam namque aura tentationis agitat, hanc autem
consummata nequitia pene immobiliter portat. Recte
vero illic subjungitur: <hi>Hypocrita, ejice primum trabem
de oculo tuo, et tunc videbis ejicere festucam de
<pb n="0061D"/>
oculo fratris tui <note>(Ibid.)</note>
            </hi>. Ac si dicatur menti iniquae
interius dolenti, et sanctam se exterius per patientiam
demonstranti: Prius a te molem malitiae excute,
et tunc alios de impatientiae levitate reprehende, ne
dum non studes simulationem vincere, pejus tibi sit
aliena prava tolerare.</p>
<p>Evenire etiam plerumque patientibus solet ut eo
quidem tempore quo vel adversa patiuntur, vel contumelias
<pb n="0062A"/>
audiunt, nullo dolore pulsentur, et sic patientiam
exhibeant, ut custodire etiam cordis innocentiam
non omittant; sed cum post paululum
haec ipsa quae pertulerint, ad memoriam revocant,
igne se doloris inflammant, argumenta ultionis inquirunt,
et mansuetudinem quam tolerantes habuerunt,
retractantes in malitiam vertunt. Quibus citius a praedicante
succurritur, si quae sit <emph>45</emph> hujus permutationis
causa pandatur. Callidus namque adversarius
bellum contra duos movet, unum videlicet inflammans
ut contumelias prior inferat, alterum provocans
ut contumelias laesus reddat. Sed plerumque
dum hujus jam victor est qui injuriam persuasus
irrogat, ab illo vincitur qui illatam sibi aequanimiter
portat. Unius ergo victor quem commovendo subjugavit,
<pb n="0062B"/>
tota contra alterum virtute se erigit, eumque
obsistentem fortiter et vincentem dolet; quem quia
commovere in ipsa contumeliarum jaculatione non
potuit, ab aperto certamine interim quiescens, et secreta
suggestione cogitationem lacescens, aptum deceptionis
tempus inquirit. Quia enim publico bello
 perdidit, ad exercendas occulte insidias exardescit.
Quietis namque tempore jam ad victoris animum redit,
et vel rerum damna, aut injuriarum jacula ad
memoriam reducit, cunctaque quae sibi illata sunt,
vehementer exaggerans, intolerabilia ostendit; tantoque
mentem moerore conturbat, ut plerumque vir
patiens illa se aequanimiter tolerasse post victoriam
captivus erubescat, seque non reddidisse contumelias
doleat, et deteriora rependere, si occasio praebeatur,
<pb n="0062C"/>
quaerat. Quibus ergo isti sunt similes, nisi his qui per
fortitudinem in campo victores sunt, sed per negligentiam
postmodum intra urbis claustra capiuntur?
Quibus sunt similes, nisi iis quos irruens gravis
languor a vita non subtrahit, sed leniter veniens
 recidiva febris occidit? Admonendi sunt igitur patientes,
ut cor post victoriam muniant, ut hostem
publico bello superatum insidiari moeniis mentis
intendant; ut languorem plus reserpentem timeant,
ne hostis callidus eo in deceptione postmodum majori
exsultatione gaudeat, quo illa dudum contra se
rigida colla victorum calcat.</p>
</div2>

<div2>
          <head>CAPUT X [ <hi>Al. XXXIV]. Quomodo admonendi benevoli et invidi.</hi> </head>
<p>
            <note>( <hi>Admonitio</hi> 11.)</note> Aliter admonendi sunt benevoli,
<pb n="0062D"/>
atque aliter invidi. Admonendi namque sunt benevoli,
ut sic alienis bonis congaudeant, quatenos habere
propria concupiscant. Sic proximorum facta diligendo
laudent, ut ea etiam imitando multiplicent,
ne si in hoc praesentis vitae stadio ad certamen alienum
devoti fautores, sed pigri spectatores assistant,
eo post certamen sine bravio remaneant, quo nunc in
certamine non laborant; et tunc eorum palmas afflicti
<pb n="0063A"/>
respiciant, in quorum nunc laboribus otiosi per
durant. Valde quippe peccamus, si aliena bene gesta
non diligimus. Sed nil mercedis agimus, si ea quae
diligimus, in quantum possumus non imitamur. Dicendum
itaque est benevolis, quia si imitari bona minime
festinant quae laudantes approbant, sic eis virtutum
sanctitas sicut stultis spectatoribus ludicrarum artium
vanitas placet. Illi namque aurigarum et histrionum
gesta favoribus efferunt, nec tamen tales esse desiderant,
quales illos conspiciunt esse quos laudant.
Mirantur eos placita egisse, sed tamen devitant similiter
placere. Dicendum est <emph>46</emph> benevolis ut cum
proximorum facta conspiciunt, ad suum cor redeant,
et de alienis actibus non praesumant; ne bona laudent,
et agere recusent. Gravius quippe extrema ultione
<pb n="0063B"/>
feriendi sunt, quibus placuit quod imitari noluerunt.</p>
<p>Admonendi sunt invidi, ut perpendant quantae caecitatis
sunt, qui alieno provectu deficiunt, aliena
 exsultatione contabescunt. Quantae infelicitatis sunt,
qui melioratione proximi deteriores fiunt; dumque
augmenta alienae prosperitatis aspiciunt, apud semetipsos
anxie afflicti, cordis sui peste moriuntur.
Quid istis infelicius, quos dum conspecta felicitas afficit,
poena nequiores reddit? Aliorum vero bona quae
habere non possunt, si diligerent, sua facerent. Sic
quippe sunt universi consistentes in fide, sicut multa
membra uno in corpore: quae per officium quidem
diversa sunt, sed eo quo sibi vicissim congruunt,
unum fiunt. Unde fit ut pes per oculum videat, et per
<pb n="0063C"/>
pedes oculi gradiantur; ori auditus aurium serviat,
et ad usum suum auribus oris lingua concurrat; suffragetur
venter manibus, ventri operentur manus.
In ipsa igitur corporis positione accipimus, quod in
actione servemus. Nimis itaque turpe est non imitari
quod sumus. Nostra sunt nimirum, quae etsi imitari
non possumus, amamus in aliis; et amantium fiunt
quaeque amantur in nobis. Hinc ergo pensent invidi,
charitas quantae virtutis est, quae alieni laboris
opera, nostra sine labore facit. Dicendum itaque est
invidis, quia dum se a livore minime custodiunt, in
antiquam versuti hostis nequitiam demerguntur.
De illo namque scriptum est: <hi>Invidia autem diaboli
mors intrarit in orbem terrarum <note>(Sap. II, 24)</note>
            </hi>. Quia
enim ipse caelum perdidit, condito hoc homini invidit,
<pb n="0063D"/>
et damnationem suam perditus adhuc alios perdendo
cumulavit. Admonendi sunt invidi ut cognoscant
quantis lapsibus succrescentis ruinae subjaceant,
quia dum livorem a corde non projiciunt, ad apertas
operum nequitias devolvuntur. Nisi enim Cain invidisset
acceptam fratris hostiam, minime pervenisset
ad exstinguendam vitam. Unde scriptum est: <hi>Et respexit
Dominus ad Abel et ad munera ejus; ad Cain
vero et ad munera ejus non respexit. Iratusque est Cain
<pb n="0064A"/>
vehementer, et concidit vultus ejus <note>(Genes. IV, 4)</note>
            </hi>. Livor
itaque sacrificii, fratricidii seminarium fuit. Nam
quem meliorem se esse doluit, ne utcunque esset
 amputavit. Dicendum est invidis quia dum se ista
intrinsecus peste consumunt, etiam quidquid in se
aliud boni habere videntur interimunt. Unde scriptum
est: <hi>Vita carnium sanitas cordis, putredo ossium
invidia <note>(Prov. XIV, 30)</note>
            </hi>. Quid enim per carnes nisi infirma
quaedam ac tenera, et quid per ossa nisi fortia
acta signantur? Et plerumque contingit ut quidam
cum cordis innocentia in nonnullis suis actibus infirmi
videantur, quidam vero jam quaedam ante humanos
oculos robusta exerceant, sed tamen erga
aliorum bona intus invidiae pestilentia tabescant. Bene
ergo dicitur: <hi>Vita carnium sanitas cordis;</hi> quia si mentis
<pb n="0064B"/>
innocentia custoditur, etiam si qua foris infirma
sunt quandoque roborantur. <emph>47</emph> Et recte illic subditur: <hi>Putredo ossium invidia,</hi> 
 quia per livoris vitium
ante Dei oculos pereunt etiam quae humanis oculis
fortia videntur. Ossa quippe per invidiam putrescere,
est quaedam etiam robusta deperire.
</p>
        </div2>

<div2>
          <head>CAPUT XI [ <hi>Al. XXXV]. Quomodo admonendi simplices et versipelles.</hi> </head>
<p>
            <note>( <hi>Admonitio</hi> 12.)</note> Aliter admonendi sunt simplices,
atque aliter impuri. Laudandi sunt simplices quod
studeant nunquam falsa dicere, sed admonendi sunt
ut noverint nonnunquam vera reticere. Sicut enim
semper dicentem falsitas laesit, ita nonnunquam
quibusdam audita vera nocuerunt. Unde coram discipulis
Dominus locutionem suam silentio temperans,
<pb n="0064C"/>
ait: <hi>Multa habeo vobis dicere, sed nunc non potestis
illa portare <note>(Joan. XVI, 12)</note>
            </hi>. Admonendi sunt igitur
simplices, ut sicut fallaciam semper utiliter vitant,
ita veritatem semper utiliter proferant. Admonendi
sunt ut simplicitatis bono prudentiam adjungant, quatenus
sic securitatem de simplicitate possideant, ut
circumspectionem prudentiae non amittant. Hinc
namque per doctorem gentium dicitur: <hi>Volo vos sapientes
esse in bono, simplices autem in malo <note>(Rom.
XVI, 19)</note>
            </hi>. Hinc electos suos per semetipsam Veritas
admonet, dicens: <hi>Estote prudentes sicut serpentes, et
simplices sicut columbae <note>(Matth. X, 16)</note>
            </hi>. Quia videlicet
in electorum cordibus debet et simplicitatem columbae
astutia serpentis acuere, et serpentis astutiam columbae
simplicitas temperare, quatenus nec seducti
<pb n="0064D"/>
 per prudentiam calleant, nec ab intellectus studio
ex simplicitate torpescant.</p>
<p>At contra admonendi sunt impuri, ut quam gravis
sit, quem cum culpa sustinent, duplicitatis labor
agnoscant. Dum enim deprehendi metuunt, semper
improbas defensiones quaerunt, semper pavidis suspicionibus
agitantur. Nil autem est ad defendendum
puritate tutius, nil ad dicendum veritate facilius. Nam
dum fallaciam suam tueri cogitur, duro cor labore
<pb n="0065A"/>
fatigatur. Hinc namque scriptum est: <hi>Labor labiorum
ipsorum operiet eos <note>(Psal. CXXXIX, 10)</note>
            </hi>. Qui enim
 nunc implet, tunc operit, quia cujus nunc animum
per blandam inquietudinem exerit, tunc per asperam
retributionem premit. Hinc per Jeremiam dicitur: <hi>Docuerunt linguam suam loqui mendacium, ut inique
agerent laboraverunt 
 <note>(Jerem. IX, 5)</note>
            </hi>. Ac si aperte diceretur:
Qui amici esse veritatis sine labore poterant,
ut peccent laborant; cumque vivere simpliciter renuunt,
laboribus exigunt ut moriantur. Nam plerumque
in culpa deprehensi, dum quales sint cognosci
refugiunt, sese sub fallaciae velamine abscondunt,
et hoc quod peccant, quodque jam aperte cernitur,
excusare moliuntur; ita ut saepe is qui eorum
culpas corripere studet, aspersae falsitatis nebulis seductus,
<pb n="0065B"/>
pene amisisse se videat quod de eis jam certum
tenebat. Unde recte sub Judaeae specie per prophetam
contra peccantem animam excusantemque se,
dicitur: <hi>Ibi habuit foveam ericius <note>(Isai. XXXIV, 15)</note>
            </hi>.
Ericii quippe nomine impurae mentis seseque callide
defendentis duplicitas designatur; quia videlicet ericius
cum apprehenditur, ejus et <emph>48</emph> caput cernitur, et
pedes videntur, et corpus omne conspicitur; sed mox
ut apprehensus fuerit, semetipsum in sphaeram colligit,
pedes introrsus subtrahit, caput abscondit, et
intra tenentis manus totum simul amittitur, quod totum
simul ante videbatur. Sic nimirum, sic impurae
mentes sunt, cum in suis excessibus comprehenduntur.
Caput enim ericii cernitur, quia quo initio ad
culpam peccator accesserit videtur. Pedes ericii conspiciuntur,
<pb n="0065C"/>
quia quibus vestigiis nequitia sit perpetrata
cognoscitur, et tamen adductis repente excusationibus
impura mens introrsus pedes colligit, quia cuncta
iniquitatis suae vestigia abscondit. Caput subtrahit,
quia miris defensionibus nec inchoasse se malum
aliquod ostendit. Et quasi sphaera in manu tenentis
remanet, quia is qui corripit, cuncta quae jam cognoverat
subito amittens, involutum intra conscientiam
peccatorem tenet; et qui totum jam deprehendendo
viderat, tergiversatione pravae defensionis illusus
totum pariter ignorat. Foveam ergo habet ericius
in reprobis, quia malitiosae mentis duplicitas
sese intra se colligens abscondit in tenebris defensionis.</p>
<p>Audiant impuri quod scriptum est: <hi>Qui ambulat
<pb n="0065D"/>
simpliciter, ambulat confidenter <note>(Prov. X, 9)</note>
            </hi>. Fiducia
quippe magnae securitatis est simplicitas actionis. Audiant
quod sapientis ore dicitur: <hi>Spiritus sanctus disciplinae
effugiet fictum <note>(Sap. I, 5)</note>
            </hi>. Audiant quod
Scriptura rursum teste perhibetur: <hi>Cum simplicibus
sermocinatio ejus <note>(Prov. III, 32)</note>
            </hi>. Deo enim sermocinari,
est per illustrationem suae praesentiae humanis
mentibus arcana revelare. Cum simplicibus igitur
<pb n="0066A"/>
sermocinari dicitur; quia de supernis mysteriis
illorum mentes radio suae visitationis illuminat,
quos nulla umbra duplicitatis obscurat. Est autem
speciale duplicium malum, quia dum perversa et
duplici actione caeteros fallunt, quasi praestantius
caeteris prudentes se esse gloriantur; et quia
districtionem retributionis non considerant, de damnis
suis miseri exsultant. Audiant autem quomodo super
illos propheta Sophonias vim divinae animadversionis
intendat, dicens: <hi>Ecce dies Domini venit magnus
et horribilis, dies irae dies illa, dies tenebrarum
et caliginis, dies nebulae et turbinis, dies tubae et clangoris
super omnes civitates munitas, et super omnes angulos
excelsos <note>(Soph. I, 14, 15)</note>
            </hi>. Quid enim per civitates
munitas exprimitur, nisi suspectae mentes et fallaci
<pb n="0066B"/>
semper defensione circumdatae, quae quoties earum
culpa corripitur, veritatis ad se jacula non admittunt?
Et quid per excelsos angulos (duplex
quippe semper est in angulis paries) nisi impura
corda signantur? quae dum veritatis simplicitatem
fugiunt, ad semetipsa quodammodo duplicitatis perversitate
replicantur, et, quod est deterius, apud cogitationes
suas in fastu prudentiae ex ipsa se culpa
impuritatis extollunt. Dies igitur Domini vindictae atque
animadversionis plena super civitates munitas et
super excelsos angulos venit, quia ira extremi judicii
humana corda et defensionibus contra veritatem
clausa destruit, et duplicitatibus involuta dissolvit.
Tunc enim munitae civitates cadunt, quia mentes
Deo impenetratae damnabuntur. <emph>49</emph> Tunc excelsi
<pb n="0066C"/>
anguli corruunt, quia corda quae se per impuritatis
prudentiam erigunt, per justitiae sententiam prosternuntur.</p>
</div2>

<div2>
          <head>CAPUT XII [ <hi>Al. XXXVI]. Quomodo admonendi sunt incolumes et aegri.</hi> </head>
<p>
            <note>( <hi>Admonitio</hi> 13.)</note> Aliter admonendi sunt incolumes,
atque aliter aegri. Admonendi sunt incolumes, ut salutem
corporis exerceant ad salutem mentis; ne si
acceptae incolumitatis gratiam ad usum nequitiae inclinent,
dono deteriores fiant; et eo postmodum
supplicia graviora mereantur, quo nunc largioribus
bonis Dei male uti non metuunt. Admonendi sunt
incolumes, ne opportunitatem salutis in perpetuum
promerendae despiciant. Scriptum namque est: <hi>Ecce
nunc tempus acceptabile, ecce nunc dies salutis (II
<pb n="0066D"/>
Cor. VI, 2)</hi>. Admonendi sunt ne placere Deo si cum
possunt noluerint, cum voluerint sero non possint.
Hinc est enim quod eos post sapientia deserit, quos
prius diutius renuentes vocavit, dicens: <hi>Vocavi, et
renuistis; extendi manum meam, et non fuit qui aspiceret;
despexistis omne consilium meum, et increpationes
meas neglexistis; ego quoque in interitu vestro ridebo,
et subsannabo, cum vobis quod timebatis advenerit</hi> 
<pb n="0067A"/> <note>(Prov. I, 24, seq.)</note>.
Et rursum: <hi>Tunc invocabunt
me, et non exaudiam; mane consurgent, et non invenient
me <note>(Ibid., 28)</note>
            </hi>. Salus itaque corporis quando ad
bene operandum accepta despicitur, quanti sit muneris
amissa sentitur. Et infructuose ad ultimum quaeritur,
quae congruo concessa tempore utiliter non habetur.
Unde bene per Salomonem rursum dicitur: <hi>Ne des alienis honorem tuum, et annos tuos crudeli;
ne forte impleantur extranei viribus tuis, et labores tui
sint in domo aliena, et gemas in novissimis, quando
consumpseris carnes et corpus tuum 
 <note>(Ibid. V, 9, seq.)</note>
            </hi>.
Qui namque alieni a nobis sunt, nisi maligni spiritus,
qui a coelestis sunt patriae sorte separati? Quis vero
honor noster est, nisi quia in luteis corporibus conditi,
ad Conditoris tamen nostri sumus imaginem et
<pb n="0067B"/>
similitudinem creati? Vel quis alius crudelis est, nisi
ille angelus apostata, qui et semetipsum poena mortis
superbiendo perculit, et inferre mortem humano
generi etiam perditus non pepercit? Honorem itaque
suum alienis dat, qui ad Dei imaginem et similitudinem
conditus, vitae suae tempora malignorum spirituum
voluptatibus administrat. Annos etiam suos
crudeli tradit, qui ad voluntatem male dominantis
adversarii accepta vivendi spatia expendit. Ubi bene
subditur: <hi>Ne forte impleantur extranei viribus tuis, et
labores tui sint in domo aliena.</hi> Quisquis enim per acceptam
valetudinem corporis, per tributam sibi sapientiam
mentis, non exercendis virtutibus, sed perpetrandis
vitiis elaborat, nequaquam suis viribus
suam domum, sed extraneorum habitacula, id est
<pb n="0067C"/>
immundorum spirituum facta multiplicat, nimirum
vel luxuriando, vel superbiendo agens, ut etiam se
addito, perditorum numerus crescat. Bene autem
subditur: <hi>Et gemas in novissimis, quando consumpseris
carnes et corpus tuum.</hi> Plerumque enim accepta <emph>50</emph> 
 salus carnis per vitia expenditur; sed cum repente
subtrahitur, cum molestiis caro atteritur, cum
jam egredi anima urgetur, diu male habita quasi ad
bene vivendum salus amissa requiritur. Et tunc gemunt
homines quod Deo servire noluerunt, quando
damna negligentiae suae recuperare serviendo nequaquam
possunt. Unde alias dicitur: <hi>Cum occideret eos,
tunc requirebant eum <note>(Psal. LXXVII, 34)</note>
            </hi>.</p>
<p>At contra admonendi sunt aegri, ut eo se filios Dei
sentiant, quo illos disciplinae flagella castigant. Nisi
<pb n="0067D"/>
enim correctis haereditatem dare disponeret, erudire
eos per molestias non curaret. Hinc namque ad Joannem
Dominus per angelum dicit: <hi>Ego quos amo
arguo et castigo <note>(Apoc. III, 19; Prov. III, 11)</note>
            </hi>. Hinc
<pb n="0068A"/>
rursum scriptum est: <hi>Fili mi, noli negligere disciplinam
Domini, neque fatigeris cum ab eo argueris. Quem
enim diligit Dominus castigat, flagellat autem omnem
filium quem recipit <note>(Hebr. XII, 5, 6)</note>
            </hi>. Hinc Psalmista
ait: <hi>Multae tribulationes justorum, et de omnibus his
liberavit eos Dominus <note>(Psal. XXXIII, 20)</note>
            </hi>. Hinc quoque
beatus Job in dolore exclamans, ait: <hi>Si justus
fuero, non levabo caput, saturatus afflictione et miseria <note>(Job. X, 15)</note>
            </hi>.
Dicendum est aegris, ut si coelestem patriam,
suam credunt, necessario in hac labores velut
in aliena patiantur. Hinc est enim quod lapides
extra tunsi sunt, ut in constructione templi Domini
absque mallei sonitu ponerentur; quia videlicet nunc
foris per flagella tundimur, ut intus in templum
Dei postmodum sine disciplinae percussione disponamur,
<pb n="0068B"/>
quatenus quidquid in nobis est superfluum,
modo percussio resecet, et tunc sola nos in aedificio
concordia charitatis liget. Admonendi sunt aegri, ut
considerent pro percipiendis terrenis haereditatibus
quam dura carnales filios disciplinae flagella castigent.
 Quae ergo nobis divinae correptionis poena
gravis est, per quam et nunquam amittenda haereditas
percipitur, et semper mansura supplicia vitantur?
Hinc etenim Paulus ait: <hi>Patres quidem carnis nostrae
habuimus eruditores, et reverebamur eos; non multo
magis obtemperabimus patri spirituum, et vivemus?
Et illi quidem in tempore paucorum dierum secundum
voluntatem suam erudiebant nos; hic autem ad id
quod utile est in recipiendo sanctificationem ejus <note>(Hebr.
XII, 9, 10)</note>
            </hi>.</p>
<p>
            <pb n="0068C"/>Admonendi sunt aegri, ut considerent quanta salus
cordis sit molestia corporalis, quae ad cognitionem
sui mentem revocat, et quam plerumque salus
abjicit, infirmitatis memoriam reformat, ut animus
qui extra se in elationem ducitur, cui sit conditioni
subditus, ex percussa quam sustinet carne memoretur.
Quod recte per Balaam (si tamen vocem Dei
subsequi obediendo voluisset) in ipsa ejus itineris retardatione
signatur <note>(Num. XXII, 23, seq.)</note>. Balaam
namque pervenire ad propositum tendit, sed ejus
votum animal cui praesidet praepedit. Prohibitione
quippe immorata asina angelum videt, quem humana
mens non videt; quia plerumque caro per molestias
tarda flagello suo menti Deum indicat, quem mens
ipsa carni praesidens non videbat, ita ut anxietatem
<pb n="0068D"/>
spiritus proficere in hoc mundo cupientis, velut iter
tendentis impediat, donec ei invisibilem qui sibi obviat
innotescat. Unde et <emph>51</emph> bene per Petrum dicitur: <hi>Correptionem habuit suae vesaniae subjugale mutum,
<pb n="0069A"/>
quod in hominis voce loquens prohibuit prophetae
insipientiam 
 <note>(II Petr. II, 15)</note>
            </hi>. Insanus quippe homo a
subjugali muto corripitur, quando elata mens humilitatis
bonum quod tenere debeat ab afflicta carne
memoratur. Sed hujus correptionis donum idcirco
Balaam non obtinuit, quia ad maledicendum pergens,
vocem, non mentem mutavit. Admonendi sunt
aegri ut considerent quanti sit muneris molestia corporalis,
quae et admissa peccata diluit, et ea quae admitti
poterant compescit; quae sumpta ab exterioribus
plagis, concussae menti poenitentiae vulnera infligit.
Unde scriptum est: <hi>Livor vulneris abstergit mala, et plagae in secretioribus ventris 
 <note>(Prov. XX, 30)</note>
            </hi>. Mala
enim livor vulneris abstergit, quia flagellorum dolor
vel cogitatas, vel perpetratas nequitias diluit. Solet
<pb n="0069B"/>
vero ventris appellatione mens accipi; quia sicut
venter consumit escas, ita mens petractando excoquit
curas. Quia enim venter mens dicitur, ea sententia
docetur qua scriptum est: <hi>Lucerna Domini
spiraculum hominis, quae investigat omnia secreta
ventris <note>(Ibid.)</note>
            </hi> Ac si diceret: Divini afflatus illuminatio,
cum in mentem hominis venerit, eam sibimetipsi
illuminans ostendit, quae ante Spiritus sancti
adventum cogitationes pravas et portare poterat, et
pensare nesciebat. Livor ergo vulneris abstergit
mala, et plagae in secretioribus ventris; quia cum
exterius percutimur, ad peccatorum nostrorum
memoriam taciti afflictique revocamur, atque ante
oculos nostros cuncta quae a nobis sunt male gesta
reducimus, et per hoc quod foris patimur, magis
<pb n="0069C"/>
intus quod fecimus dolemus. Unde fit ut inter aperta
vulnera corporis amplius nos abluat plaga secreta
ventris, quia sanat nequitias pravi operis occultum
vulnus doloris.</p>
<p>Admonendi sunt aegri quatenus patientiae virtutem
servent, ut incessanter quanta Redemptor noster ab
his quos creaverat, pertulit mala, considerent; quod
tot abjecta conviciorum probra sustinuit; quod de
manu antiqui hostis captivorum animas quotidie rapiens,
insultantium alapas accepit; quod aqua salutis
nos diluens, a perfidorum sputis faciem non abscondit;
 quod advocatione sua nos ab aeternis suppliciis
liberans, tacitus flagella toleravit; quod inter
angelorum choros perennes nobis honores tribuens,
<pb n="0069D"/>
colaphos pertulit; quod a peccatorum nos punctionibus
salvans, spinis caput supponere non recusavit,
quod aeterna nos dulcedine inebrians in siti sua fellis
amaritudinem accepit; quod qui pro nobis Patrem,
quamvis divinitate esset aequalis, adoravit, sub irrisione
adoratus tacuit; quod vitam mortuis praeparans,
usque ad mortem ipse vita pervenit. Cur itaque
asperum creditur, ut a Deo homo toleret flagella pro
malis, si tanta Deus ab hominibus pertulit mala pro
bonis? Aut quis sana intelligentia de percussione
sua ingratus existat, si ipse hinc sine flagello non
exiit, qui hic sine peccato vixit?
</p>
        </div2>

<div2>
          <head>CAPUT XIII [ <hi>Al. XXXVII] Quomodo admonendi qui flagella metuunt, et qui contemnunt.</hi> </head>

<pb n="0070A"/>
<p>
            <note>( <hi>Admonitio</hi> 14.)</note> Aliter admonendi sunt qui flagella
metuunt, <emph>52</emph> et propterea innocenter vivunt; atque
aliter admonendi sunt, qui sic in iniquitate durnerunt,
ut neque per flagella corrigantur. Dicendum
namque est flagella timentibus, ut et bona temporalia
nequaquam pro magno desiderent, quae adesse
etiam pravis vident; et mala praesentia nequaquam
velut intolerabilia fugiant, quibus hic plerumque
etiam bonos affici non ignorant. Admonendi sunt ut
si malis veraciter carere desiderant, aeterna supplicia
perhorrescant, neque in hoc suppliciorum timore
remaneant, sed ad amoris gratiam nutrimento charitatis
<pb n="0070B"/>
excrescant. Scriptum quippe est: <hi>Perfecta
charitas foras mittit timorem <note>(I Joan. IV, 18)</note>
            </hi>. Et rursum
scriptum est: <hi>Non accepistis spiritum servitutis
iterum in timore, sed spiritum adoptionis filiorum, in
quo clamamus: Abba pater <note>(Rom. VIII, 15)</note>
            </hi>. Unde
idem doctor iterum dicit: <hi>Ubi spiritus Domini, ibi
libertas <note>(II Cor. III, 17)</note>
            </hi>. Si ergo adhuc a prava
actione formidata poena prohibet, profecto formidantis
animum nulla spiritus libertas tenet. Nam si poenam
non metueret, culpam proculdubio perpetraret.
Ignorat itaque mens gratiam libertatis, quam ligat
servitus timoris. Bona enim pro semetipsis amanda
sunt, et non poenis compellentibus exsequenda. Nam
qui propterea bona facit, quia tormentorum mala
<pb n="0070C"/>
metuit, vult non esse quod metuat, ut audenter illicita
committat. Unde luce clarius constat quod coram
Deo innocentia amittitur, ante cujus oculos desiderio
peccatur.</p>
<p>At contra hi, quos ab iniquitatibus nec flagella
compescunt, tanto acriori invectione feriendi sunt,
quanto majori insensibilitate duruerunt. Plerumque
enim sine dedignatione dedignandi sunt, sine desperatione
desperandi; ita duntaxat, ut et ostensa desperatio
formidinem incutiat, et subjuncta admonitio
ad spem reducat. Districte itaque contra illos divinae
sententiae proferendae sunt, ut ad cognitionem sui
considerata aeterna animadversione revocentur. Audiant
enim in se impletum esse quod scriptum est: <hi>Si confuderis stultum in pila, quasi ptisanas ferienti
desuper pilo, non auferetur ab eo stultitia ejus 
 (Prov.
<pb n="0070D"/>
XXVII, 22)</hi>. Contra hos propheta Domino conqueritur,
dicens: <hi>Attrivisti eos, et renuerunt accipere disciplinam <note>(Jer. V, 3)</note>
            </hi>.
Hinc est quod Dominus dicit: <hi>Interfeci et perdidi populum istum, et tamen a viis suis
non sunt reversi 
 <note>(Isai. IX, 13)</note>
            </hi>. Hinc rursum ait: <hi>Populus
non est reversus ad percutientem se <note>(Jer. XV, 6)</note>
            </hi>.
Hinc voce flagellantium propheta conqueritur, dicens: <hi>Curavimus Babylonem et non est sanata 
 <note>(Jer.
LI, 9)</note>
            </hi>. Babylon quippe curatur, nec tamen ad sanitatem
reducitur, quando mens in prava actione confusa,
verba correptionis audit, flagella correptionis
percipit, et tamen ad recta salutis itinera redire contemnit.
<pb n="0071A"/>
Hinc captivo Israelitico populo, nec tamen
ab iniquitate converso Dominus exprobrat, dicens: <hi>Versa est mihi domus Israel in scoriam; omnes isti
aes, et 
 stannum, et ferrum, et plumbum in medio
fornacis <note>(Ezech. XXII, 18)</note>
            </hi>. Ac si aperte dicat: Purgare
eos per ignem tribulationis volui, et argentum
illos vel aurum fieri quaesivi, sed in fornace mihi in
aes, stannum, et ferrum, et plumbum versi sunt,
quia non ad virtutem, sed ad vitia etiam in tribulatione
proruperunt. Aes quippe dum percutitur, amplius
metallis caeteris sonitum reddit. Qui igitur in
percussione positus erumpit ad sonitum murmurationis,
in aes versus est <emph>53</emph> in medio fornacis. Stannum
vero cum ex arte componitur, argenti speciem
mentitur. Qui ergo simulationis vitio non caret in
<pb n="0071B"/>
tribulatione, stannum factus est in fornace. Ferro
autem utitur, qui vitae proximi insidiatur. Ferrum
itaque in fornace est qui nocendi malitiam non amittit
in tribulatione. Plumbum quoque caeteris metallis
est gravius. In fornace ergo plumbum invenitur,
qui sic peccati sui pondere premitur, ut etiam in
tribulatione positus a terrenis desideriis non levetur.
Hinc rursum scriptum est: <hi>Multo labore sudatum
est, et non exivit de ea nimia rubigo ejus neque
per ignem <note>(Ezech. XXIV, 12)</note>
            </hi>. Ignem quippe nobis tribulationis
admovet, ut in nobis vitiorum
purget; sed nec per ignem rubiginem amittimus,
quando et inter flagella vitio non caremus.
Hinc Propheta iterum dicit: <hi>Frustra conflavit conflator;
malitiae eorum non sunt consumptae <note>(Jer. VI, 29)</note>
            </hi>.</p>
<p>
            <pb n="0071C"/>Sciendum vero est, quod nonnunquam cum inter
flagellorum duritiam remanent incorrecti, dulci sunt
admonitione mulcendi. Quos enim cruciamenta non
corrigunt, nonnunquam ab iniquis actionibus lenia
blandimenta compescunt; quia et plerumque aegros,
quos fortis pigmentorum potio curare non valuit,
ad salutem pristinam tepens aqua revocavit; et nonnulla
vulnera quae curari incisione nequeunt, fomentis
olei sanantur. Et durus adamas incisionem ferri
minime recipit, sed leni hircorum sanguine mollescit.</p>
</div2>

<div2>
          <head>CAPUT XIV [ <hi>Al. XXXVIII]. Quomodo admonendi taciturni et verbosi.</hi> </head>
<p>( <hi>Admonitio</hi> 15) Aliter admonendi sunt nimis taciti,
atque aliter multiloquio vacantes. Insinuari namque
<pb n="0071D"/>
nimis tacitis debet, quia dum quaedam vitia incaute
fugiunt, occulte deterioribus implicantur. Nam saepe
linguam quia immoderatius frenant, in corde gravius
multiloquium tolerant; ut eo plus cogitationes in
mente ferveant, quo illas violenta custodia indiscreti
silentii augustat. Quae plerumque tanto latius diffluunt,
quanto se esse securius aestimant, quia foris a
<pb n="0072A"/>
reprehensoribus non videntur. Unde nonnunquam
mens in superbiam extollitur, et quos loquentes audit,
quasi infirmos despicit. Cumque os corporis
claudit, quantum se vitiis superbiendo aperiat non
agnoscit. Linguam etenim premit, mentem elevat; et
cum suam nequitiam minime considerat, tanto apud
se cunctos liberius, quanto et secretius accusat. Admonendi
sunt igitur nimis taciti, ut scire sollicite
studeant, non solum quales foris ostendere, sed
etiam quales se debeant intus exhibere, ut plus
ex cogitationibus occultum judicium quam ex sermonibus
reprehensionem metuant proximorum.
Scriptum namque est: <hi>Fili mi, attende sapientiam
meam, et prudentiae meae inclina aurem tuam, ut custodias
cogitationes <note>(Prov. V, 1)</note>
            </hi>. Nil quippe in nobis
<pb n="0072B"/>
est corde fugacius, quod a nobis toties recedit, quoties
per pravas cogitationes defluit. Hinc etenim Psalmista
ait: <hi>Cor meum dereliquit me <note>(Ps. XXXIX, 13)</note>
            </hi>.
Hinc ad semetipsum rediens, ait: <hi>Invenit servus tuus
cor suum ut oraret te <note>(II Reg. VII, 27)</note>
            </hi>. Cum ergo cogitatio
per custodiam <emph>54</emph> restringitur, cor quod fugere
consuevit invenitur.</p>
<p>Plerumque autem nimis taciti cum nonnulla injusta
patiuntur, eo in acriorem dolorem prodeunt,
quo ea quae sustinent non loquuntur. Nam si illatas
molestias tranquille lingua diceret, a conscientia
dolor emanaret. Vulnera enim clausa plus cruciant.
Nam cum putredo quae interius fervet ejicitur, ad
salutem dolor aperitur. Scire igitur debent, qui plus
quam expedit tacent, ne inter molesta quae tolerant,
<pb n="0072C"/>
dum linguam tenent, vim doloris exaggerent. Admonendi
sunt enim ut si proximos sicut se diligunt, minime
illis taceant unde eos juste reprehendunt. Vocis
enim medicamine utrorumque saluti concurritur,
dum et ab illo qui infert actio prava compescitur,
et ab hoc qui sustinet doloris fervor vulnere aperto
temperatur. Qui enim proximorum mala respiciunt,
et tamen in silentio linguam premunt, quasi conspectis
vulneribus usum medicaminis subtrahunt, et
eo mortis auctores fiunt, quo virus quod poterant
curare noluerunt. Lingua itaque discrete frenanda
est, non insolubiliter obliganda. Scriptum namque
est: <hi>Sapiens tacebit usque ad tempus <note>(Eccli. XX, 7)</note>
            </hi>,
ut nimirum cum opportunum considerat, postposita
censura silentii, loquendo quae congruunt, in usum
<pb n="0072D"/>
se utilitatis impendat. Et rursum scriptum est: <hi>Tempus
tacendi, et tempus loquendi <note>(Eccle. III, 7)</note>
            </hi>. Discrete
quippe vicissitudinum pensanda sunt tempora,
ne aut cum restringi lingua debet, per verba inutiliter
defluat; aut cum loqui utiliter potest, semetipsam
pigre restringat. Quod bene Psalmista considerans,
dicit: <hi>Pone, Domine, custodiam ori meo, et
<pb n="0073A"/>
ostium circumstantiae labiis meis <note>(Ps. CXL, 3)</note>
            </hi>. Non
enim poni ori suo parietem, sed ostium petit, quod
videlicet aperitur et clauditur. Unde et nobis caute
discendum est, quatenus os discretum et congruo
tempore vox aperiat, et rursum congruo taciturnitas
claudat.</p>
<p>At contra abmonendi sunt multiloquio vacantes,
ut vigilanter aspiciant a quanto rectitudinis statu depereunt,
dum per multiplicia verba dilabuntur. Humana
etenim mens aquae more circumclusa ad superiora
colligitur, quia illud repetit unde descendit;
et relaxata deperit, quia se per infima inutiliter spargit.
Quot enim supervacuis verbis a silentii sui censura
dissipatur, quasi tot rivis extra se ducitur. Unde
et redire interius ad sui cognitionem non sufficit,
<pb n="0073B"/>
quia per multiloquium sparsa, a secreto se intimae
considerationis excludit. Totam vero se insidiantis
hostis vulneribus detegit, quia nulla munitione custodiae
circumcludit. Unde scriptum est: <hi>Sicut urbs
patens et absque murorum ambitu, ita vir qui non potest
in loquendo cohibere spiritum suum <note>(Prov. XXV,
28)</note>
            </hi>. Quia enim murum silentii non habet, patet inimici
jaculis civitas mentis; et cum se per verba extra
semetipsam ejicit, apertam se adversario ostendit.
Quam tanto ille sine labore superat, quanto et
ipsa quae vincitur, contra semetipsam per multiloquium
pugnat.</p>
<p>Plerumque autem quia per quosdam gradus desidiosa
mens in lapsum casus impellitur, dum <emph>55</emph> 
otiosa cavere verba negligimus, ad noxia pervenimus;
<pb n="0073C"/>
ut prius loqui aliena libeat, postmodum detractionibus
eorum vitam de quibus loquitur mordeat,
ad extremum vero usque ad apertas lingua contumelias
erumpat. Hine seminantur stimuli, oriuntur rixae,
accenduntur faces odiorum, pax exstinguitur cordium.
Unde bene per Salomonem dicitur: <hi>Qui dimittit
aquam, caput est jurgiorum <note>(Prov. XVII, 14)</note>
            </hi>.
Aquam quippe dimittere est linguam in fluxum eloquii
relaxare. Quo contra in bona etiam parte iterum
dicitur: <hi>Aqua profunda, verba ex ore viri <note>(Ibid.,
XVIII, 4)</note>
            </hi>. Qui ergo dimittit aquam, caput est jurgiorum,
quia qui linguam non refrenat, concordiam
dissipat. Unde e diverso scriptum est: <hi>Qui imponit
stulto silentium, iras mitigat <note>(Ibid., XXVI. 10)</note>
            </hi>. Quod
autem multiloquio quisque serviens, rectitudinem
<pb n="0073D"/>
justitiae tenere nequaquam possit, testatur Propheta
qui ait: <hi>Vir linguosus non dirigetur super terram <note>(Ps. CXXXIX, 12)</note>
            </hi>.
Hinc quoque Salomon iterum dicit: <hi>In multiloquio non deerit peccatum 
 <note>(Prov. X, 19)</note>
            </hi>.
Hinc Isaias ait: <hi>Cultus justitiae silentium <note>(Is. XXXII,
17)</note>
            </hi>, videlicet indicans quia mentis justitia desolatur
quando ab immoderata locutione non parcitur. Hinc
<pb n="0074A"/>
Jacobus ait: <hi>Si quis putat se religiosum esse non refrenans
linguam suam, sed seducens cor suum, hujus
vana est religio <note>(Jac. I, 26)</note>
            </hi>. Hinc rursum ait: <hi>Sit omnis
homo velox ad audiendum, tardus autem ad loquendum <note>(Ibid., 19)</note>
            </hi>.
Hinc iterum, linguae vim definiens,
adjungit: <hi>Inquietum malum, plena veneno
mortifero <note>(Jac. II, 8)</note>
            </hi>. Hinc per semetipsam nos Veritas
admonet, dicens: <hi>Omne verbum otiosum quod
locuti fuerint homines, reddent de eo rationem in die
judicii <note>(Matth. XII, 36)</note>
            </hi>. Otiosum quippe verbum est,
quod aut ratione justae necessitatis, aut intentione
piae utilitatis caret. Si ergo de otioso sermone ratio
exigitur, pensemus quae poena multiloquium maneat,
in quo etiam per noxia verba peccatur.
</p>
        </div2>

<div2>
          <head>CAPUT XV [ <hi>Al. XXXIX]. Quomodo admonendi pigri et praecipites.</hi> </head>

<pb n="0074B"/>
<p>
            <note>( <hi>Admonitio</hi> 16.)</note> Aliter admonendi sunt pigri, atque
aliter praecipites. Illi namque suadendi sunt, ne
agenda bona, dum differunt, amittant; isti vero admonendi
sunt, ne dum bonorum tempus incaute festinando
praeveniunt, eorum merita immutent. Pigris
itaque intimandum est quod saepe dum opportune
agere quae possumus nolumus, paulo post cum volumus
non valemus. Ipsa quippe mentis desidia dum
congruo fervore non accenditur, a bonorum desiderio
funditus, convalescente furtim torpore mactatur.
Unde aperte per Salomonem dicitur: <hi>Pigredo immittit
soporem <note>(Prov. XIX, 15)</note>
            </hi>. Piger enim recte sentiendo
quasi vigilat, quamvis nil operando torpescat;
sed pigredo soporem immittere dicitur, quia paulisper
<pb n="0074C"/>
etiam recte sentiendi vigilantia amittitur, dum a
bene operandi studio cessatur. Ubi recte subjungitur: <hi>Et anima dissoluta esuriet 
 <note>(Ibid.)</note>
            </hi>. Nam quia se
ad superiora stringendo non dirigit, neglectam se
inferius per desideria expandit; et dum studiorum
sublimium vigore non constringitur, cupiditatis infimae
 fame sauciatur; ut quo se per disciplinam <emph>56</emph> 
ligare dissimulat, eo se esuriens per voluptatum desideria
spargat. Hinc ab eodem rursus Salomone
scribitur: <hi>In desideriis est omnis otiosus <note>(Prov. XXI,
26)</note>
            </hi>. Hinc ipsa Veritate praedicante <note>(Matth. XII, 44,
45)</note>, uno quidem exeunte spiritu munda domus dicitur,
sed multiplicius redeunte dum vacat occupatur.
Plerumque piger dum necessaria agere negligit,
quaedam sibi difficilia opponit, quaedam vero
<pb n="0074D"/>
incaute formidat; et dum quasi invenit quod velut
juste metuat, ostendit quod in otio quasi non injuste
torpescat. Cui recte per Salomonem dicitur: <hi>Propter
frigus piger arare noluit; mendicabit ergo aestate,
et non dabitur ei <note>(Prov. XX, 4)</note>
            </hi>. Propter frigus quippe
piger non arat, dum desidiae torpore constrictus,
agere quae debet bona dissimulat. Propter frigus piger
<pb n="0075A"/>
non arat, dum parva ex adverso mala metuit,
et operari maxima praetermittit. Bene autem dicitur: <hi>Mendicabit aestate, et non dabitur ei.</hi> 
 Qui enim nunc
in bonis operibus non exsudat, cum sol judicii ferventior
apparuerit, quia frustra regni aditum postulat,
nil accipiens aestate mendicat. Bene huic per
eumdem Salomonem rursum dicitur: <hi>Qui observat
ventum, non seminat; et qui considerat nubes, nunquam
metit <note>(Eccle. XI, 4)</note>
            </hi>. Quid enim per ventum,
nisi malignorum spirituum tentatio exprimitur? Et
quid per nubes quae moventur a vento, nisi adversitates
pravorum hominum designantur? A ventis
videlicet impelluntur nubes, quia immundorum spirituum
afflatu pravi excitantur homines. Qui ergo
observat ventum, non seminat; et qui considerat
<pb n="0075B"/>
nubes, nunquam metit; quia quisquis tentationem
malignorum spirituum, quisquis persecutionem pravorum
hominum metuit, neque nunc grana boni operis
seminat, neque tunc manipulos sanctae retributionis
secat.</p>
<p>At contra, praecipites dum bonorum actuum praeveniunt
tempus, meritum pervertunt, et saepe in malis
corruunt, dum bona minime discernunt. Qui nequaquam
quae quando agant inspiciunt, sed plerumque
acta quia ita non debuerunt agere cognoscunt. Quibus
sub auditoris specie recte apud Salomonem
dicitur: <hi>Fili, sine consilio nihil facias, et post factum
non poenitebis <note>(Eccli. XXXII, 24)</note>
            </hi>. Et rursum: <hi>Palbebrae
tuae precedant gressus tuos <note>(Prov. IV, 25)</note>
            </hi>. Palpebrae
quippe gressus praecedunt, cum operationem
<pb n="0075C"/>
nostram consilia recta praeveniunt. Qui enim negligit
considerando praevidere quod facit, gressus tendit,
oculos claudit, pergendo iter conficit, sed praevidendo
sibimetipsi non antecedit, atque idcirco citius
corruit, quia quo pedem operis ponere debeat, per
palpebram consilii non attendit.
</p>
        </div2>

<div2>
          <head>CAPUT XVI [ <hi>Al. XL]. Quomodo admonendi mansueti et iracundi.</hi> </head>
<p>
            <note>( <hi>Admonitio</hi> 17.)</note> Aliter admonendi sunt mansueti,
atque aliter iracundi. Nunnunquam enim mansueti
cum praesunt, vicinum et quasi juxta positum torporem
desidiae patiuntur. Et plerumque nimia resolutione
lenitatis, ultra quam necesse est vigorem districtionis
emolliunt. At contra iracundi cum regiminum
<pb n="0075D"/>
loca percipiunt, quo impellente ira in mentis
vaesaniam <emph>57</emph> devolvuntur, eo etiam subditorum
vitam dissipata quietis tranquillitate confundunt.
Quos cum furor agit in praeceps, ignorant quidquid
irati faciunt, ignorant quidquid a semetipsis
<pb n="0076A"/>
patiuntur irati. Nunnunquam vero, quod est
gravius, irae suae stimulum justitiae zelum putant.
Et cum vitium virtus creditur, sine metu culpa cumulatur.
Saepe ergo mansueti dissolutionis torpescunt
taedio; saepe iracundi rectitudinis falluntur zelo.
Illorum itaque virtuti vitium latenter adjungitur;
his autem suum vitium quasi virtus fervens videtur.
Admonendi sunt igitur illi ut fugiant quod juxta ipsos
est, isti quod in ipsis est attendant; illi quod
non habent discernant, isti quod habent. Amplectantur
mansueti sollicitudinem, damnent iracundi
perturbationem. Admonendi sunt mansueti, ut habere
etiam aemulationem justitiae studeant; admonendi
sunt iracundi, ut aemulationi quam se habere
existimant, mansuetudinem subjungant. Idcirco
<pb n="0076B"/>
namque Spiritus sanctus in columba nobis est et in
igne monstratus, quia videlicet omnes quos implet,
et columbae simplicitate mansuetos, et igne zeli ardentes
exhibet.</p>
<p>Nequaquam ergo sancto Spiritu plenus est, qui
aut in tranquillitate mansuetudinis fervorem aemulationis
deserit, aut rursum in aemulationis ardore
virtutem mansuetudinis amittit. Quod fortasse melius
ostendimus, si in medium Pauli magisterium
proferamus, qui duobus discipulis et non diversa charitate
praeditis, diversa tamen adjutoria praedicationis
impendit. Timotheum namque admonens, ait: <hi>Argue,
obsecra, increpa in omni patientia et doctrina <note>(II Tim.
IV, 2)</note>
            </hi>. Titum quoque admonet dicens: <hi>Haec loquere,
et exhortare, et argue cum omni imperio <note>(Tit. II, 15)</note>
            </hi>.
Quid est quod doctrinam suam tanta arte dispensat,
<pb n="0076C"/>
 ut in exhibenda hac, alteri imperium, atque alteri
patientiam proponat, nisi quod mansuetioris spiritus
Titum, et paulo ferventioris vidit esse Timotheum?
Illum per aemulationis studium inflammat, hunc per
lenitatem patientiae temperat. Illi quod deest jungit,
huic quod super est subtrahit. Illum stimulo impellere
nititur, hunc freno moderatur. Magnus quippe
susceptae Ecclesiae colonus, alios palmites ut crescere
debeant rigat; alios cum plus justo crescere conspicit
resecat, ne aut non crescendo non ferant fructus,
aut, immoderate crescendo, quos protulerint amittant.
Sed longe alia est ira quae sub aemulationis
specie subripit, alia quae turbatum cor et sine justitiae
praetextu confundit. Illa enim in hoc quod debet
inordinate extenditur, haec autem semper in his quae
<pb n="0076D"/>
non debet inflammatur. Sciendum quippe est quia in
hoc ab impatientibus iracundi differunt, quod illi ab
aliis illata non tolerant, isti autem etiam quae tolerentur
important. Nam iracundi saepe etiam se declinantes
<pb n="0077A"/>
insequuntur, rixae occasionem commovent,
labore contentionis gaudent; quos tamen melius corrigimus,
si in ipsa irae suae commotione declinamus.
Perturbati quippe quid audiant ignorant, sed ad se
reducti tanto liberius exhortationis verba recipiunt,
quanto se tranquillius toleratos erubescunt. Menti
autem furore ebriae, omne rectum quod dicitur, perversum
videtur. Unde et Nabal ebrio culpam <emph>58</emph> 
suam Abigail laudabiliter tacuit, quam digesto vino
laudabiliter dixit <note>(I Reg. XXV, 37)</note>. Idcirco enim malum
quod fecerat, cognoscere potuit, quia hoc ebrius
non audivit.</p>
<p>Cum vero ita iracundi alios impetunt, ut declinari
omnino non possint, non aperta exprobratione, sed
sub quadam sunt cautela reverentiae parcendo feriendi.
<pb n="0077B"/>
Quod melius ostendimus, si Abner factum
ad medium deducamus. Hunc quippe cum Asael vi
incautae praecipitationis impeteret, scriptum est: <hi>Locutus est Abner ad Asael, dicens: Recede, noli me
persequi, ne compellar confodere te in terram. Qui
audire contempsit, et noluit declinare. Percussit ergo
eum Abner aversa hasta in inguine, et transfodit eum,
et mortuus est 
 <note>(II Reg. II, 22, 23)</note>
            </hi>. Cujus enim Asael
typum tenuit, nisi eorum, quos vehementer arripiens
furor in praeceps ducit? Qui in eodem furoris
impetu tanto caute declinandi sunt, quanto et insane
rapiuntur. Unde et Abner, qui nostro sermone patris
lucerna dicitur, fugit, quia doctorum lingua quae
supernum Dei lumen indicat, cum per abrupta furoris
mentem cujuspiam ferri conspicit, cumque contra
<pb n="0077C"/>
irascentem dissimulat verborum jacula reddere,
quasi persequentem non vult ferire. Sed cum iracundi
nulla consideratione se mitigant, et quasi Asael persequi
et insanire non cessant, necesse est ut hi qui
furentes conantur reprimere, nequaquam se in furore
erigant, sed quidquid est tranquillitatis ostendant;
quaedam vero subtiliter proferant, in quibus ex obliquo
furentis animum pungant. Unde et Abner cum
contra persequentem substitit, non eum recta, sed
aversa asta transforavit. Ex mucrone quippe percutere,
est impetu apertae increpationis obviare. Aversa
vero hasta persequentem ferire, est furentem tranquille
ex quibusdam tangere, et quasi parcendo superare.
Asael autem protinus occumbit, quia commotae
mentes dum et parci sibi sentiunt, et tamen
<pb n="0077D"/>
responsorum ratione in intimis sub tranquillitate
tanguntur, ab eo quod et erexerant statim cadunt.
Qui ergo a fervoris sui impetu sub lenitatis percussione
resiliunt, quasi sine ferro moriuntur.</p>
</div2>

<div2>
          <head>CAPUT XVII [ <hi>Al. XLI]. Quomodo admonendi humiles et elati.</hi> </head>
<p>
            <note>( <hi>Admonitio</hi> 18.)</note> Aliter admonendi sunt humiles,
atque aliter elati. Illis insinuandum est quam sit vera
excellentia quam sperando tenent; istis vero intimandum
est quam sit nulla temporalis gloria, quam
et amplectentes non tenent. Audiant humiles quam
<pb n="0078A"/>
sint aeterna quae appetunt, quam transitoria quae
contemnunt; audiant elati quam sint transitoria quae
ambiunt, quam aeterna quae perdunt. Audiant humiles
ex magistra voce Veritatis: <hi>Omnis qui se humiliat,
exaltabitur <note>(Luc. XVIII, 14)</note>
            </hi>; audiant elati: <hi>Omnis
qui se exaltat, humiliabitur <note>(Ibid.)</note>
            </hi>. Audiant humiles: <hi>Gloriam praecedit humilitas;</hi> 
 audiant elati: <hi>Ante ruinam
exaltatur spiritus <note>(Prov. XV, 33; XVI, 18)</note>
            </hi>. Audiant
humiles: <hi>Ad quem respiciam, nisi ad humilem
et quietum, et trementem sermones meos <note>(Isai. LXVI, 2)</note>
            </hi>?
audiant elati: <hi>Quid superbit terra et cinis <note>(Eccli. X,
9)</note>
            </hi>? Audiant humiles: <hi>Deus humilia respicit;</hi> audiant
elati: <hi>Et alta a longe cognoscit <note>(Psal. CXXXVII, 6)</note>
            </hi>.
Audiant <emph>59</emph> humiles, <hi>quia Filius hominis non venit
ministrari, sed ministrare <note>(Matth. XX, 28)</note>
            </hi>; audiant
<pb n="0078B"/>
elati, <hi>quia initium omnis peccati superbia est <note>(Eccli. X,
15)</note>
            </hi>. Audiant humiles, <hi>quia Redemptor noster humiliavit
semetipsum, factus obediens usque ad mortem <note>(Philip. II, 8)</note>
            </hi>;
audiant elati quod de eorum capite
scriptum est: <hi>Ipse est rex super universos filios superbiae <note>(Job. XLI, 25)</note>
            </hi>.
Occasio igitur perditionis nostrae
facta est superbia diaboli, et argumentum redemptionis
nostrae inventa est humilitas Dei. Hostis
enim noster inter omnia conditus, voluit videri supra
omnia elatus: Redemptor autem noster magnus manens
super omnia, fieri inter omnia dignatus est
parvus.</p>
<p>Dicatur ergo humilibus, quia dum se dejiciunt, ad
Dei similitudinem ascendunt: dicatur elatis, quia
dum se erigunt, in apostatae angeli imitationem cadunt.
<pb n="0078C"/>
Quid itaque elatione dejectius, quae dum supra
se tenditur, ab altitudine verae celsitudinis elongatur?
Et quid humilitate sublimius, quae dum se in ima
deprimit, auctori suo manenti super summa conjungit?
Est tamen aliud quod in eis debeat caute pensari,
quia saepe quidam humilitatis decipiuntur specie,
quidam vero elationis suae ignoratione falluntur.
Nam plerumque nonnullis qui sibi humiles videntur,
is qui hominibus deferri non debet, conjunctus est
timor; plerumque vero elatos comitari solet liberae
vocis assertio. Et cum quaedam increpanda sunt vitia,
illi reticent ex timore, et tamen tacere se aestimant
ex humilitate, isti loquuntur per impatientiam
elationis, et tamen se credunt loqui per libertatem
rectitudinis. Illos ut perversa non increpent, sub
specie humilitatis premit culpa formidinis; istos ad
<pb n="0078D"/>
increpanda quae non debent, aut magis increpanda
quam debent, sub imagine libertatis effrenatio impellit
tumoris. Unde et elati admonendi sunt <note>(II, q.
7, c. Admonendi)</note>, ne plus quam decet sint liberi; et
humiles admonendi sunt, ne plus quam expedit sint
subjecti, ne aut illi defensionem justitiae vertant in
exercitationem superbiae, aut isti cum student plus
quam necesse est hominibus subjici, compellantur
eorum etiam vitia venerari.</p>
<p>Considerandum vero est quod plerumque elatos
<pb n="0079A"/>
utilius corripimus, si eorum correptionibus quaedam
laudum fomenta misceamus. Inferenda namque illis
sunt aut alia bona quae in ipsis sunt, aut dicendum
certe quae poterant esse si non sunt; et tunc demum
resecanda sunt mala quae nobis displicent, cum prius
ad audiendum eorum placabilem mentem fecerint
praemissa bona quae placent. Nam et equos indomitos
blanda prius manu tangimus, ut eos nobis plenius
postmodum etiam per flagella subigamus. Et amaro
pigmentorum poculo mellis dulcedo adjungitur, ne
ea quae saluti profutura est, in ipso gustu aspera
amaritudo sentiatur; dum vero gustus per dulcedinem
fallitur, humor mortiferus per amaritudinem
vacuatur. Ipsa ergo in elatis invectionis exordia,
permixta sunt laude temperanda, ut dum admittunt
<pb n="0079B"/>
favores quos diligunt, etiam correptiones recipiant
quas oderunt.</p>
<p>Plerumque autem persuadere elatis utilia melius
possumus, si profectum eorum nobis potius <emph>60</emph> quam
illis profuturum dicamus, si eorum meliorationem
nobis magis quam sibi impendi postulemus. Facile
enim ad bonum elatio flectitur, si et aliis ejus inflexio
prodesse credatur. Unde Moyses, qui regente se
Deo, deserti iter aerea columna duce pergebat cum
Hobab cognatum suum a gentilitatis conversatione
vellet educere, et omnipotentis Dei dominio subjugare: <hi>Proficiscimur ad locum quem Dominus daturus
est nobis; veni nobiscum, ut bene faciamus tibi, quia
Dominus bona promisit Israeli. Cui cum respondisset
ille: Non vadam tecum, sed revertar in terram meam
in qua natus sum; illico adjunxit: Noli nos relinquere;
<pb n="0079C"/>
tu enim nosti in quibus locis per desertum castra ponere
debeamus, et eris ductor noster 
 <note>(Num. X, 29,
seq.)</note>
            </hi>. Neque enim Moysi mentem ignorantia itineris
angustabat, quem et ad prophetiae scientiam cognitio
Divinitatis expanderat, quem columna exterius
praeibat, quem de cunctis interius per conversationem
cum Deo sedulam locutio familiaris instruebat.
Sed videlicet vir providus elato auditori colloquens,
solatium petivit ut daret; ducem requirebat in via,
ut dux ei fieri potuisset ad vitam. Egit itaque ut superbus
auditor voci ad meliora suadenti eo magis
fieret devotus, quo putaretur necessarius; et unde se
exhortatorem suum praecedere crederet, inde se sub
verbis exhortantis inclinaret.
</p>
        </div2>

<div2>
          <head>CAPUT XXIII [ <hi>Al. XLII]. Quomodo admonendi pertinaces et inconstantes.</hi> </head>

<pb n="0079D"/>
<p>
            <note>( <hi>Admonitio</hi> 19.)</note> Aliter admonendi sunt pertinaces,
atque aliter inconstantes. Illis dicendum est quod
plus de se quam sunt sentiunt, et idcirco alienis
consiliis non acquiescunt; istis vero intimandum est
<pb n="0080A"/>
quod valde se despicientes negligunt, et ideo levitate
cogitationum a suo judicio per temporum momenta
flectuntur. Illis dicendum est quia nisi meliores
se caeteris aestimarent, nequaquam cunctorum
consilia suae deliberationi postponerent; istis dicendum
est quia si hoc quod sunt, utcunque attenderent,
nequaquam eos per tot varietatis latera mutabilitatis
aura versaret. Illis per Paulum dicitur: <hi>Nolite
prudentes esse apud vosmetipsos <note>(Rom. XII, 16)</note>
            </hi>; at
contra isti audiunt: <hi>Non circumferamur omni vento
doctrinae <note>(Ephes. IV, 14)</note>
            </hi>. De illis per Salomonen dicitur: <hi>Comedent fructus viae suae, suisque consiliis saturabuntur <note>(Prov. I, 31)</note>
            </hi>;
de istis autem ab eo rursus
scribitur: <hi>Cor stultorum dissimile erit <note>(Ibid., XV, 7)</note>
            </hi>.
Cor quippe sapientum sibimetipsi semper est simile;
<pb n="0080B"/>
quia dum rectis persuasionibus acquiescit, constanter
se in bono opere dirigit. Cor vero stultorum dissimile
est, quia dum mutabilitate se varium exhibet,
nunquam id quod fuerat manet. Et quia quaedam
vitia sicut ex semetipsis gignunt alia, ita ex aliis
oriuntur, sciendum summopere est quod tunc ea
corripiendo melius tergimus, cum ab ipso amaritudinis
suae fonte siccamus. Pertinacia quippe ex superbia,
inconstantia vero ex levitate generatur.</p>
<p>Admonendi igitur sunt pertinaces, ut elationem
suae cogitationis agnoscant, et semetipsos vincere
studeant; ne dum rectis aliorum suasionibus foris
superari despiciunt, intus a superbia <emph>61</emph> captivi teneantur.
Admonendi sunt, ut solerter aspiciant quia
Filius hominis, cui una semper cum Patre voluntas
est, ut exemplum nobis frangendae nostrae voluntatis
<pb n="0080C"/>
praebeat, dicit: <hi>Non quaero voluntatem meam, sed
voluntatem ejus qui misit me Patris <note>(Joan. V, 30)</note>
            </hi>. Qui
ut hujus adhuc virtutis gratiam commendaret, servaturum
se hoc in extremo judicio praemisit, dicens: <hi>Ego a me ipso non possum facere quidquam, sed sicut
audio, judico 
 <note>(Ibid.)</note>
            </hi>. Qua itaque conscientia dedignatur
homo alienae voluntati acquiescere, quando
Dei et hominis Filius, cum virtutis suae gloriam venit
ostendere, testatur se non a semetipso judicare?</p>
<p>At contra admonendi sunt inconstantes, ut mentem
gravitate roborent. Tunc enim genimina in se mutabilitatis
 arefaciunt, cum a corde prius radicem levitatis
abscidunt, quia et tunc fabrica robusta construitur,
cum prius locus solidus, in quo fundamentum
poni debeat, providetur. Nisi ergo ante mentis levitas
<pb n="0080D"/>
caveatur, cogitationum inconstantia minime vincitur.
A quibus se alienum Paulus fuisse perhibuit,
cum dicit: <hi>Nunquid levitate usus sum? aut quae cogito,
secundum carnem cogito, ut sit apud me, est et
non <note>(I Cor. I, 17)</note>
            </hi>? Ac si aperte dicat: Idcirco mutabilitatis
<pb n="0081A"/>
aura non moveor, quia levitatis vitio non
succumbo.</p>
</div2>

<div2>
          <head>CAPUT XIX [ <hi>Al. XLIII]. Quomodo admonendi qui intemperantius, et qui parcius cibo utuntur.</hi> </head>
<p>
            <note>( <hi>Admonitio</hi> 20.)</note> Aliter admonendi sunt gulae dediti,
atque aliter abstinentes. Illos enim superfluitas locutionis,
levitas operis, atque luxuria; istos vero saepe
impatientiae, saepe vero superbiae culpa comitatur.
Nisi enim gulae deditos immoderata loquacitas raperet,
dives ille qui epulatus quotidie dicitur splendide
in lingua gravius non arderet, dicens: <hi>Pater
Abraham, miserere mei, et mitte Lazarum, ut intingat
extremum digiti sui in aquam, ut refrigeret linguam
meam, quia crucior in hac flamma <note>(Luc. XVI, 24)</note>
            </hi>.
<pb n="0081B"/>
Quibus profecto verbis ostenditur quia epulando
quotidie crebrius in lingua peccaverat, qui totus ardens
refrigerari se praecipue in lingua requirebat. Rursum
quia gulae deditos levitas protinus operis sequitur,
auctoritas sacra testatur, dicens: <hi>Sedit populus manducare
et bibere,</hi> et <hi>surrexerunt ludere <note>(Exod. XXXII, 6)</note>
            </hi>.
Quos plerumque edacitas usque ad luxuriam pertrahit,
quia dum satietate venter extenditur, aculei
libidinis excitantur. Unde et hosti callido, qui primi
hominis sensum in concupiscentia pomi aperuit, sed
in peccati laqueo strinxit, divina voce dicitur: <hi>Pectore
et venire repes <note>(Gen. III, 14)</note>
            </hi>, ac si ei aperte diceretur:
Cogitatione et ingluvie super humana corda
dominaberis. Quia gulae deditos luxuria sequitur,
propheta testatur, qui dum aperta narrat, occulta
<pb n="0081C"/>
denuntiat, dicens: <hi>Princeps cocorum destruxit muros
Jerusalem <note>(Jer. XXXIX, 9; IV Reg. XXV, 10, sec.
LXX)</note>
            </hi>. Princeps namque cocorum venter est <note>(Dist.
44, initio)</note>, cui magna cura obsequium a cocis impenditur,
ut ipse delectabiliter cibis impleatur. Muri
autem Jerusalem virtutes sunt animae, ad desiderium
supernae pacis elevatae. Cocorum igitur princeps muros
Jerusalem dejicit; quia dum venter ingluvie extenditur,
virtutes animae per luxuriam destruuntur.</p>
<p> <emph>62</emph> Quo contra nisi mentes abstinentium plerumque
impatientia a sinu tranquillitatis excuteret, nequaquam
Petrus cum diceret: <hi>Ministrate in fide vestra
virtutem, in virtute autem scientiam, in scientia
autem abstinentiam <note>(II Petr. I, 5)</note>
            </hi>; protinus vigilanter
adjungeret, dicens: <hi>In abstinentia autem patientiam.</hi> 
<pb n="0081D"/>
Deesse quippe abstinentibus patientiam praevidit,
quae eis ut adesset admonuit. Rursum nisi cogitationes
abstinentium nonnunquam superbiae culpa
transfigeret, Paulus minime dixisset: <hi>Qui non
manducat, manducantem non judicet <note>(Rom. XIV. 3)</note>
            </hi>.
Qui rursum ad alios loquens, dum de abstinentiae
virtute gloriantium praecepta perstringeret, adjunxit: <hi>Quae sunt rationem quidem habentia sapientiae in superstitione
et humilitate, et non ad parcendum corpori, non
<pb n="0082A"/>
in honore aliquo ad saturitatem carnis 
 <note>(Coloss. II, 23)</note>
            </hi>.
Qua in re notandum est quod in disputatione sua
praedicator egregius superstitioni humilitatis speciem
jungit, quia dum plus quam necesse est per abstinentiam
caro atteritur, humilitas foris ostenditur,
sed de hac ipsa humilitate graviter interius superbitur.
Et nisi aliquando mens ex abstinentiae virtute
tumesceret, nequaquam hanc velut inter magna merita
Pharisaeus arrogans studiose numeraret, dicens: <hi>Jejuno bis in Sabbato 
 <note>(Luc. XVIII, 12)</note>
            </hi>. Admonendi
ergo sunt gulae dediti, ne in eo quod escarum delectationi
incubant, luxuriae se mucrone transfigant; et
quanta sibi per esum loquacitas, quanta mentis levitas
insidietur, aspiciant, ne dum ventri molliter
serviunt, vitiorum laqueis crudeliter astringantur.
<pb n="0082B"/>
Tanto enim longius a secundo parente receditur,
quanto per immoderatum usum dum manus ad cibum
tenditur, parentis primi lapsus iteratur. At
contra admonendi sunt abstinentes, ut sollicite semper
aspiciant, ne cum gulae vitium fugiunt, acriora
his vitia quasi ex virtute generentur; ne dum carnem
macerant, ad impatientiam spiritus erumpant:
et nulla jam virtus sit quod caro vincitur, si spiritus
ab ira superatur. Aliquando autem dum mens abstinentium
ab ira se deprimit, hanc quasi peregrina
veniens laetitia corrumpit, et eo abstinentiae bonum
deperit, quo sese a spiritalibus vitiis minime custodit.
Unde recte per prophetam dicitur: <hi>In diebus
jejuniorum vestrorum inveniuntur voluntates vestrae <note>(Isai. LVIII, 3, sec. LXX)</note>
            </hi>.
Et paulo post: <hi>In judicia et
<pb n="0082C"/>
rixas jejunatis, et percutitis pugnis <note>(Ibid.)</note>
            </hi> Voluntas
quippe ad laetitiam pertinet, pugnus ad iram. Incassum
ergo per abstinentiam corpus atteritur, si inordinatis
dimissa motibus mens vitiis dissipatur. Rursumque
admonendi sunt, ut abstinentiam suam et
semper sine imminutione custodiant et nunquam
hanc apud occultum judicem eximiae virtutis credant,
ne si fortasse magni esse meriti creditur, cor in elationem
sublevetur. Hinc namque per prophetam dicitur: <hi>Nunquid tale est jejunium quod elegi? Sed
frange esurienti panem tuum, et egenos vagosque induc
in domum tuam 
 <note>(Ibid., 5)</note>
            </hi>.</p>
<p>Qua in re pensandum est virtus abstinentiae
quam parva respicitur, quae nonnisi ex aliis virtutibus
commendatur. Hinc Joel ait: <hi>Sanctificate jejunium.</hi> 
<pb n="0082D"/>
Jejunium quippe sanctificare, est adjunctis
aliis bonis diguam Deo abstinentiam earnis ostendere.
Admonendi sunt abstinentes, ut noverint quia tunc
placentem Deo abstinentiam offerunt, <emph>63</emph> cum ea
quae sibi de alimentis subtrahunt, indigentibus largiuntur.
Solerter namque audiendum est, quod per
prophetam Dominus redarguit, dicens: <hi>Cum jejunaretis
et plangeretis in quinto et in septimo mense per
hos septuaginta annos, nunquid jejunium jejunastis
<pb n="0083A"/>
mihi? Et cum comedistis et bibistis, nunquid non
vobismetipsis comedistis, et vobismetipsis bibistis <note>(Zach. VII, 5 seq.)</note>
            </hi>?
Non enimDeo, sed sibi quisque
jejunat, si ea quae ventri ad tempus subtrahit,
non egenis tribuit, sed ventri postmodum offerenda
custodit.</p>
<p>Itaque ne aut illos appetitus gulae a mentis statu
dejiciat, aut istos afflicta caro ex elatione supplantet,
audiant illi ex ore Veritatis: <hi>Attendite autem vobis,
ne forte graventur corda vestra in crapula et ebrictate,
et curis hujus mundi <note>(Luc. XXI, 34)</note>
            </hi>. Ubi utilis
quoque pavor adjungitur: <hi>Et superveniat in vos repentina
dies illa. Tanquam laqueus enim superveniet
in omnes, qui sedent super faciem omnis terrae (Ibidem,
35)</hi>. Audiant isti: <hi>Non quod intrat in os, coinquinat
<pb n="0083B"/>
hominem, sed quod procedit ex ore, coinquinat hominem <note>(Matth. XV, 11)</note>
            </hi>.
Audiant illi: <hi>Esca ventri, et venter
escis; Deus autem et hunc et has destruet <note>(I Cor.
VI, 13)</note>
            </hi>. Et rursum: <hi>Non in commessationibus et ebrietatibus <note>(Rom. XIII, 13)</note>
            </hi>.
Et rursum: <hi>Esca nos non
commendat Deo <note>(I Cor. VIII, 8)</note>
            </hi>. Audiant isti, <hi>quia omnia
munda mundis; coinquinatis autem et infidelibus
nihil est mundum [Tit. I, 15)</hi>. Audiant illi: <hi>Quorum
deus venter est, et gloria in confusione ipsorum <note>(Philip.
III, 19)</note>
            </hi>. Audiant isti: <hi>Discedent quidam a fide <note>(I Tim. IV, 1, 3)</note>
            </hi>.
Et paulo post: <hi>Prohibentium nubere,
abstinere a cibis, quos Deus creavit ad percipiendum
cum gratiarum actione fidelibus et his qui cognoverunt
veritatem.</hi> Audiant illi: <hi>Bonum est non manducare
carnem, neque bibere vinum: neque in quo frater
<pb n="0083C"/>
tuus scandalizatur <note>(Rom. XIV, 21)</note>
            </hi>. Audiant isti: <hi>Modico
vino utere propter stomachum et frequentes tuas
infimitates <note>(I. Tim. V, 23)</note>
            </hi>. Quatenus et illi discant
cibos carnis inordinate non appetere, et isti creaturam
Dei quam non appetunt, non audeant condemnare.
</p>
        </div2>

<div2>
          <head>CAPUT XX [ <hi>Al. XLIV]. Quomodo admonendi qui sua distribuunt, et qui rapiunt aliena.</hi> </head>
<p>
            <note>( <hi>Admonitio</hi> 21.)</note> Aliter admonendi sunt qui jam
sua misericorditer tribuunt, atque aliter qui adhuc
et aliena rapere contendunt. Admonendi namque sunt
qui jam sua misericorditer tribuunt, ne cogitatione tumida
super eos se quibus terrena largiuntur, extollant;
ne idcirco se meliores aestiment, quia contineri per
<pb n="0083D"/>
se caeteros vident. Nam terrenae domus dominus
famulorum ordines ministeriaque dispertiens, hos ut
regant, illos vero statuit ut ab aliis regantur. Istos
jubet ut necessaria caeteris praebeant, illos ut accepta
ab aliis sumant. Et tamen plerumque offendunt
qui regunt, et in patrisfamilias gratia permanent qui
reguntur. Iram merentur qui dispensatores sunt,
sine offensione perdurant qui ex aliena dispensatione
<pb n="0084A"/>
subsistunt. Admonendi sunt igitur qui jam quae possident
misericorditer tribuunt, ut a coelesti Domino
dispensatores se positos subsidiorum temporalium
agnoscant; et tanto humiliter praebeant, quanto et
aliena esse intelligunt quae dispensant. Cumque in
illorum ministerio quibus accepta largiuntur <emph>64</emph> 
constitutos se esse considerant, nequaquam eorum
mentes tumor sublevet, sed timor premat. Unde et
necesse est ut sollicite perpendant ne commissa
indigne distribuant; ne quaedam quibus nulla, ne
nulla quibus quaedam; ne multa quibus pauca, ne
pauca praebeant quibus impendere multa debuerunt;
ne praecipitatione hoc quod tribuunt inutiliter spargant;
ne tarditate petentes noxie crucient; ne recipiendae
hic gratiae intentio subrepat; ne dationis
<pb n="0084B"/>
lumen laudis transitoriae appetitio exstinguat; ne
oblatum munus conjuncta tristitia obsideat; ne in
bene oblato munere animus plus quam decet hilarescat,
ne sibi quidquam, cum totum recte impleverint,
tribuant, et simul omnia postquam peregerint
perdant. Ne enim sibi virtutem suae liberalitatis deputent,
audiant quod scriptum est: <hi>Si quis administrat,
tanquam ex virtute quam administrat Deus <note>(I Petr.
IV. 11)</note>
            </hi>. Ne in benefactis immoderatius gaudeant,
audiant quod scriptum est: <hi>Cum feceritis omnia quae
praecepta sunt vobis, dicite: Servi inutiles sumus,
quod debuimus facere, fecimus <note>(Luc. XVII, 10)</note>
            </hi>. Ne
largitatem tristitia corrumpat, audiant quod scriptum
est: <hi>Hilarem enim datorem diligit Deus <note>(II Cor. IX,
7)</note>
            </hi>. Ne ex impenso munere transitoriam laudem quaerant,
<pb n="0084C"/>
audiant quod scriptum est: <hi>Nesciat sinistra tua
quid faciat dextera tua <note>(Matth. VI, 3)</note>
            </hi>; Id est, piae dispensationi
nequaquam se gloria vitae praesentis admisceat,
sed opus rectitudinis appetitio ignoret
favoris. Ne impensae gratiae vicissitudinem requirant,
audiant quod scriptum est: <hi>Cum facis prandium aut
coenam, noli vocare amicos tuos, neque fratres tuos,
neque cognatos, neque vicinos divites, ne forte et ipsi
te reinvitent, et fiat tibi retributio: sed cum facis convivium,
voca pauperes, debiles, claudos coecos; et beatus
eris, quia non habent unde retribuere tibi <note>(Luc. XIV, 12
seq. etc.)</note>
            </hi>. Ne quae praebenda sunt citius, sero praebeantur,
audiant quod scriptum est: <hi>Ne dicas amico tuo: Vade
et revertere, et cras dabo tibi, cum statim possis
dare <note>(Prov. III, 28)</note>
            </hi>. Ne sub obtentu largitatis ea
<pb n="0084D"/>
quae possident inutiliter spargant, audiant quod scriptum
est: <hi>Sudet eleemosyna in manu tua.</hi> Ne cum
multa necesse sint, pauca largiantur, audiant quod
scriptum est: <hi>Qui parce seminat, parce et metet <note>(II
Cor. IX, 6)</note>
            </hi>. Ne cum pauca oportet, plurima praebeant
et ipsi postmodum minime inopiam tolerantes ad impatientiam
erumpant, audiant quod scriptum est: <hi>Non ut aliis sit remissio, vobis autem tribulatio, sed ex
<pb n="0085A"/>
aequalitate, vestra abundantia illorum inopiam suppleat,
et ut illorum abundatia vestrae inopiae sit supplementum <note>(Ibid. VIII, 13, 14)</note>
            </hi>.
Cum enim dantis mens ferre inopiam
nescit, si multa sibi subtrahit, occasionem
contra se impatientiae exquirit. Prius namque praeparandus
est patientiae animus, et tunc aut multa
sunt aut cuncta largienda, ne dum minus aequanimiter
inopia irruens fertur, et praemissae largitatis
merces pereat, et adhuc mentem deterius murmuratio
subsequens perdat. Ne omnino nihil eis praebeant,
quibus conferre aliquid parvum debent, audiant quod
scriptum est: <hi>Omni petenti te tribue <note>(Luc. VI, 30)</note>
            </hi>.
Ne saltem aliquid praebeant, quibus omnino conferre
nil debent, audiant quod scriptum est: <hi>Da bono, et
non receperis peccatorem; benefac humili, et non dederis
<pb n="0085B"/>
impio <note>(Eccli. XII, 4)</note>
            </hi>. Et rursum; <hi>Panem tuum
et vinum super sepulturam justi constitue, et noli ex eo
manducare et bibere cum peccatoribus <note>(Tob. IV, 17)</note>
            </hi>.</p>
<p> <emph>65</emph> Panem enim suum et vinum peccatoribus praebet,
qui iniquis subsidia pro eo quod iniqui sunt impendit.
Unde et nonnulli hujus mundi divites, cum
fame crucientur Christi pauperes, effusis largitatibus
nutriunt histriones. Qui vero indigenti etiam peccatori
panem suum, non quia peccator, sed quia homo
est, tribuit; nimirum non peccatorem, sed justum
pauperem nutrit, quia in illo non culpam, sed naturam
diligit.</p>
<p>Admonendi sunt etiam qui jam sua misericorditer
largiuntur, ut sollicite custodire studeant, ne cum
commissa peccata eleemosynis redimunt, adhuc redimenda
<pb n="0085C"/>
committant; ne venalem Dei justitiam aestiment,
si cum curant pro peccatis nummos tribuere,
arbitrentur se posse inulte peccare. <hi>Plus est</hi> namque <hi>anima quam esca, et corpus quam vestimentum 
 <note>(Matth.
VI, 25; Luc. XII, 23)</note>
            </hi>. Qui ergo escam aut vestimentum
pauperibus largitur, sed tamen animae vel corporis
iniquitate polluitur, quod minus est justitiae
obtulit, et quod majus est, culpae; sua enim Deo
dedit, et se diabolo.</p>
<p>At contra admonendi sunt qui adhuc et aliena rapere
contendunt, ut sollicite audiant quid veniens in
judicium Dominus dicat. Ait namque: <hi>Esurivi, et
non dedistis mihi manducare; sitivi, et non dedistis
mihi bibere; hospes eram, et non collegistis me; nudus,
et non operuistis me; infirmus et in carcere, et
<pb n="0085D"/>
non visitastis me <note>(Matth. XXV, 35, 36)</note>
            </hi>. Quibus etiam
praemittit, dicens: <hi>Discedite a me, maledicti, in ignem
aeternum, qui paratus est diabolo et angelis ejus <note>(Matth. XXV, 41)</note>
            </hi>.
Ecce nequaquam audiunt, quia
rapinas vel quaelibet alia violenta commiserunt, et
tamen aeternis gehennae ignibus mancipantur. Hinc
ergo colligendum est quanta damnatione plectendi
sunt qui rapiunt aliena, si tanta animadversione feriuntur
qui sua indiscrete tenuerunt. Perpendant
<pb n="0086A"/>
quo eos obliget reatu res rapta, si tali subjicit poenae
non tradita. Perpendant quid mereatur injustitia illata,
si tanta percussione digna est pietas non impensa.</p>
<p>Cum aliena rapere intendunt, audiant quod scriptum
est: <hi>Vae ei qui multiplicat non sua; usquequo
aggravat contra se densum lutum <note>(Habac. II, 6)</note>
            </hi>?
Avaro quippe contra se densum lutum aggravare,
est terrena lucra cum pondere peccati cumulare.
Cum multiplicare large habitationis spatia cupiunt,
audiant quod scriptum est: <hi>Vae qui conjungitis domum
ad domum, et agrum agro copulatis, usque ad
terminum loci. Nunquid habitabitis soli vos in medio
terrae <note>(Isai. V, 8)</note>
            </hi>? Ac si aperte diceret: Quousque vos
extenditis, qui habere in communi mundo consortes
<pb n="0086B"/>
minime potestis? Conjunctos quidem premitis,
sed contra quos valeatis vos extendere, semper invenitis.
Cum augendis pecuniis inhiant, audiant quod
scriptum est: <hi>Avarus non impletur pecunia; et qui
amat divitias, non capiet fructus ex eis <note>(Eccle. V, 9)</note>
            </hi>.
Fructus quippe ex illis caperet, si eas bene spargere
non amando voluisset. Qui vero eas diligendo retinet,
hic utique sine fructu derelinquet. Cum repleri
cunctis simul opibus inardescunt, audiant quod
scriptum est: <hi>Qui festinat ditari, non erit innocens <note>(Prov. XXVIII, 20)</note>
            </hi>;
profecto enim qui augere opes ambit,
vitare peccatum negligit; et more avium captus,
cum escam terrenarum rerum avidus conspicit, quo
stranguletur peccati laqueo non agnoscit. <emph>66</emph> Cum
quaelibet praesentis mundi lucra desiderant, et ea
<pb n="0086C"/>
quae de futuro damna patientur, ignorant, audiant
quod scriptum est: <hi>Haereditas ad quam festinatur in
principio, in novissimo benedictione carebit <note>(Prov.
XX, 21)</note>
            </hi>. Ex hac quippe vita initium ducimus, ut ad
benedictionis sortem in novissimo veniamus: qui
itaque in principio haereditari festinant, sortem sibi
in novissimo benedictionis amputant; quia dum
per avaritiae nequitiam hic multiplicari appetunt, illic
ab aeterno patrimonio exhaeredes fiunt. Cum vel
plurima ambiunt, vel obtinere cuncta quae ambierint
possunt, audiant quod scriptum est: <hi>Quid prodest
homini si totum mundum lucretur, animae vero
suae detrimentum faciat <note>(Matth. XVI, 26)</note>
            </hi>? Ac si aperte
Veritas dicat: Quid prodest homini si totum quod
extra se est congregat, si hoc ipsum solum quod ipse
<pb n="0086D"/>
est, damnat? Plerumque autem citius raptorum avaritia
corrigitur, si in verbis admonentis quam fugitiva
sit praesens vita, monstretur: si eorum ad medium
memoria deducatur, qui et ditari in hoc mundo
diu conati sunt, et tamen in adeptis divitiis diu manere
nequiverunt, quibus festina mors repente et
simul abstulit quidquid eorum nequitia nec simul
nec repente congregavit; qui non solum hic rapta
reliquerunt, sed secum ad judicium causas rapinae
<pb n="0087A"/>
detulerunt. Horum itaque exempla audiant, quos in
verbis suis procul dubio et ipsi condemnant; ut cum
post verba ad cor redeunt, imitari saltem quos judicant,
erubescant.</p>
</div2>

<div2>
          <head>CAPUT XXI [ <hi>Al. XLV]. Quomodo admonendi qui aliena non appetunt, sed sua retinent; et qui sua tribuentes, aliena tamen rapiunt.</hi> </head>
<p>
            <note>( <hi>Admonitio</hi> 22.)</note> Aliter admonendi sunt qui nec
aliena appetunt, nec sua largiuntur; atque aliter qui
et ea quae habent tribuunt, et tamen aliena rapere
non desistunt. Admonendi sunt qui nec aliena appetunt,
nec sua largiuntur, ut sciant sollicite quod ea
de qua sumpti sunt, cunctis hominibus terra communis
est, et idcirco alimenta quoque omnibus communiter
profert. Incassum ergo se innocentes putant,
<pb n="0087B"/>
qui commune Dei munus sibi privatum vindicant;
qui cum accepta non tribuunt, in proximorum nece
grassantur, quia tot pene quotidie perimunt, quot
morientium pauperum apud se subsidia abscondunt.
Nam cum quaelibet necessaria indigentibus ministramus,
sua illis reddimus, non nostra largimur; justitiae
debitum potius solvimus, quam misericordiae
opera implemus. Unde et ipsa Veritas cum de misericordia
caute exhibenda loqueretur, ait: <hi>Attendite
ne justitiam vestram faciatis coram hominibus <note>(Matth.
VI, 1)</note>
            </hi>. Cui quoque sententiae etiam Psalmista concinens
dicit: <hi>Dispersit dedit pauperibus, justitia ejus
manet in aeternum <note>(Psal. CI, 9)</note>
            </hi>. Cum enim largitatem
impensam pauperibus praemisisset, non hanc
vocare misericordiam, sed justitiam maluit; quia
<pb n="0087C"/>
quod a communi Domino tribuitur, justum profecto
est, ut quicunque accipiunt, eo communiter utantur.
Hinc etiam Salomon ait: <hi>Qui justus est, tribuet et
non cessabit <note>(Prov. XXI, 26)</note>
            </hi>. Admonendi sunt quoque
ut sollicite attendant quod ficulnea quae fructum
non habuit, contra hanc districtus agricola queritur,
quod etiam terram occupavit. <emph>67</emph> Terram quippe
ficulnea sine fructu occupat, quando mens tenacium
hoc quod prodesse multis poterat, inutiliter servat.
Terram ficulnea sine fructu occupat, quando locum
quem exercere alius per solem boni operis valuit,
stultus per desidiae umbram premit.</p>
<p>Hi autem nonnunquam dicere solent: Concessis
utimur, aliena non quaerimus, et si digna misericordiae
retributione non agimus, nulla tamen perversa
<pb n="0087D"/>
perpetramus. Quod idcirco sentiunt, quia videlicet
aurem cordis a verbis coelestibus claudunt. Neque
enim dives in Evangelio, qui induebatur purpura et
bysso, qui epulabatur quotidie splendide <note>(Luc. XVI,
19, seq.)</note>, aliena rapuisse, sed infructuose propriis
usus fuisse perhibetur, eumque post hanc vitam ultrix
gehenna suscepit, non quia aliquid illicitum gessit,
<pb n="0088A"/>
sed quia immoderato usu totum se licitis tradidit.</p>
<p>Admonendi sunt tenaces, ut noverint quod hanc
primam injuriam faciunt Deo, quia danti sibi omnia,
nullam misericordiae hostiam reddunt. Hinc enim
Psalmista ait: <hi>Non dabit Deo propitiationem suam,
nec pretium redemptionis animae suae <note>(Psal. XLVIII, 8)</note>
            </hi>.
Pretium namque redemptionis dare, est opus bonum
praevenienti nos gratiae reddere. Hinc Joannes exclamat
dicens: <hi>Jam securis ad radicem arboris posita
est. Omnis arbor quae non facit fructum bonum, excidetur,
et in ignem mittetur <note>(Luc. III, 9)</note>
            </hi>. Qui ergo se
innoxios, quia aliena non rapiunt aestimant, ictum
securis vicinae praevideant, et torporem improvidae
securitatis amittant, ne cum ferre fructum boni operis
negligunt, a praesenti vita funditus quasi a viriditate
<pb n="0088B"/>
radicis exsecentur.</p>
<p>At contra admonendi sunt, qui et ea quae habent
tribuunt, et aliena rapere non desistunt, ne valde
munifici videri appetant, et de boni specie deteriores
fiant. Hi etenim propria indiscrete tribuentes,
non solum ut supra jam diximus, ad impatientiae
murmurationem proruunt; sed cogente se inopia,
usque ad avaritiam devolvuntur. Quid ergo eorum
mente infelicius, quibus de largitate nascitur avaritia,
et peccatorum seges quasi ex virtute seminatur?
Prius itaque admonendi sunt ut tenere sua rationabiliter
sciant, et tunc demum ut aliena non ambiant.
Si enim radix culpae in ipsa effusione non exuritur,
nunquam per ramos exuberans avaritiae spina siccatur.
Occasio ergo rapiendi subtrahitur, si bene
<pb n="0088C"/>
prius jus possidendi disponatur. Tunc vero admoniti
audiant, quomodo quae habent misericorditer
tribuant, quando nimirum didicerunt ut bona misericordiae
per interjectam rapinae nequitiam non confundant.
Violenter enim exquirunt quae misericorditer
largiuntur. Sed aliud est pro peccatis misericordiam
facere, aliud pro misericordia facienda peccare:
quae jam nequaquam misericordia nuncupari
potest, quia ad dulcem fructum non proficit quae per
virus pestilerae radicis amarescit. Hinc est enim
quod ipsa etiam sacrificia per prophetam Dominus
reprobat, dicens: <hi>Ego Dominus diligens judicium, et
odio habens rapinam in holocausto <note>(Isai. LXI, 8)</note>
            </hi>.
Hinc iterum dixit: <hi>Hostiae impiorum abominabiles,
quae</hi> <emph>68</emph> <hi>offeruntur ex scelere <note>(Prov. XXI, 27)</note>
            </hi>. Qui
<pb n="0088D"/>
saepe quoque et indigentibus subtrahunt quae Deo
largiuntur. Sed quanta eos animadversione renuat
 per quemdam sapientem Dominus demonstrat, dicens: <hi>Qui offert sacrificium de substantia pauperis,
quasi qui victimat filium in conspectu patris sui 
 <note>(Eccli.
XXXIV. 24)</note>
            </hi>. Quid namque esse intolerabilius potest,
quam mors filii ante oculos patris? Hoc itaque
<pb n="0089A"/>
sacrificium quanta ira aspiciatur ostenditur, quod
orbati patris dolori comparatur. Et tamen plerumque
quanta tribuunt, pensant; quanta autem rapiunt,
considerare dissimulant. Quasi mercedem numerant,
et perpendere culpas recusant. Audiant itaque quod
scriptum est: <hi>Qui mercedes congregavit, misit eas in
sacculum pertusum <note>(Aggaei. VI)</note>
            </hi>. In sacculo quippe
pertuso videtur, quando pecunia mittitur; sed
quando amittitur, non videtur. Qui ergo quanta
largiuntur aspiciunt, sed quantum rapiunt non perpendunt,
in pertuso sacculo mercedes mittunt, quia
profecto has in spem suae fiduciae intuentes congerunt,
sed non intuentes perdunt.
</p>
        </div2>

<div2>
          <head>CAPUT XXIII. [ <hi>Al. XLVI]. Quomodo admonendi sunt discordes et pacati.</hi> </head>
<p>
            <pb n="0089B"/>
            <note>( <hi>Admonitio</hi> 23.)</note> Aliter admonendi sunt discordes,
atque aliter pacati. Discordes namque admonendi
sunt ut certissime sciant quia quantislibet virtutibus
polleant, spiritales fieri nullatenus possunt, si uniri
per concordiam proximis negligunt. Scriptum quippe
est: <hi>Fructus autem spiritus est charitas, gaudium,
pax <note>(Gal. V, 22)</note>
            </hi>. Qui ergo servare pacem non curat,
ferre fructum spiritus recusat. Hinc Paulus ait: <hi>Cum sit inter vos zelus et contentio, nonne carnales
estis 
 <note>(I Cor. III, 3)</note>
            </hi>? Hinc iterum quoque dicit: <hi>Pacem
sequimini cum omnibus, et sanctimoniam, sine
qua nemo videbit Deum <note>(Hebr. XII, 14)</note>
            </hi>. Hinc rursum
admonens ait: <hi>Solliciti servare unitatem spiritus in
vinculo pacis: unum corpus et unus spiritus, sicut
vocati estis in una spe vocationis vestrae (Ephes. IV, 3,
<pb n="0089C"/>
4)</hi>. Ad unam ergo vocationis spem nequaquam pertingitur,
si non ad eam unita cum proximis mente
curratur. At saepe nonnulli quo quaedam specialiter
dona percipiunt, eo superbiendo donum concordiae
quod majus est, amittunt; ut si fortasse carnem prae
caeteris gulae refrenatione quis edomat, concordare
eis quos superat abstinendo contemnat. Sed qui abstinentiam
a concordia separat, quid admoneat Psalmista
perpendat; ait enim: <hi>Laudate eum in tympano
et choro <note>(Psal. CL, 4)</note>
            </hi>. In tympano namque sicca et
percussa pellis resonat, in choro autem voces societate
concordant. Quisquis itaque corpus affligit,
sed concordiam deserit, Deum quidem laudat in tympano,
sed non laudat in choro. Saepe vero dum
quosdam major scientia erigit, a caeterorum societate
<pb n="0089D"/>
disjungit, et quasi quo plus sapiunt, eo a concordiae
virtute desipiscunt. Hi itaque audiant quid
per semetipsam Veritas dicat: <hi>Habete sal in vobis,
et pacem habete inter vos <note>(Marc. IX, 49)</note>
            </hi>. Sal quippe
sine pace non virtutis est donum, sed damnationis
argumentum. Quo enim quisque melius sapit, eo
deterius delinquit; et idcirco inexcusabiliter merebitur
supplicium, quia prudenter <emph>69</emph> si voluisset,
potuit vitare peccatum. Quibus recte quoque per Jacobum
dicitur: <hi>Quod si zelum amarum habetis, et
<pb n="0090A"/>
contentiones sunt in corde vestro, nolite gloriari, et
mendaces esse adversum veritatem. Non est ista sapientia
desursum descendens, sed terrena, animalis, diabolica.
Quae autem desursum est sapientia primum
quidem pudica est, deinde pacifica <note>(Jac. III, 14, 15,
17)</note>
            </hi>. Pudica videlicet, quia caste intelligit; pacifica
autem, quia per elationem se minime a proximorum
societate disjungit. Admonendi sunt dissidentes,
ut noverint quod tandiu nullum boni operis Deo sacrificium
immolant, quandiu a proximorum charitate
discordant. Scriptum namque est: <hi>Si offers munus
tuum ad altare, et ibi recordatus fueris quia frater
tuus habet aliquid adversum te, relinque ibi munus
tuum ante altare, et vade prius reconciliari fratri tuo,
et tunc veniens offeres munus tuum (Matth. V, 28,
<pb n="0090B"/>
24)</hi>. Ex qua scilicet praeceptione pensandum est
quorum hostia repellitur, quam intolerabilis culpa
monstratur. Nam cum mala cuncta bonis sequentibus
diluantur, pensemus quanta sint mala discordiae,
quae nisi exstincta funditus fuerint, bonum
subsequi non permittunt. Admonendi sunt discordes,
ut si aures a mandatis coelestibus declinant,
mentis oculos ad consideranda ea quae in infimis
versantur aperiant; quod saepe aves unius ejusdemque
generis sese socialiter volando non deserunt, et
quod gregatim animalia bruta pascuntur. Quia si
solerter aspicimus, concordando sibi irrationalis
natura indicat, quantum malum per discordiam rationalis
natura committat, quando haec a rationis
intentione perdidit, quod illa motu naturali custodit.</p>
<p>
            <pb n="0090C"/>At contra admonendi sunt pacati, ne dum plus
quam necesse est, pacem quam possident amant, ad
perpetuam pervenire non appetant. Plerumque enim
gravius intentionem mentium rerum tranquillitas
tentat; ut quo non sunt molesta quae tenent, eo minus
amabilia fiant quae vocant; et quo delectant
praesentia, eo non inquirantur aeterna. Unde et per
semetipsam Veritas loquens, cum terrenam pacem a
superna distingueret, atque ad venturam discipulos
ex praesenti provocaret, ait: <hi>Pacem relinquo vobis,
pacem meam do vobis <note>(Joan. XIV, 27)</note>
            </hi>. Relinquo scilicet
transitoriam, do mansuram. Si ergo in ea cor
quae relicta est figitur, nunquam ad illam quae danda
est, pervenitur. Pax igitur praesens ita tenenda est,
et ut diligi debeat et contemni; ne si immoderate
<pb n="0090D"/>
diligitur, diligentis animus in culpa capiatur. Unde
et admonendi sunt pacati, ne dum nimis humanam
pacem desiderant, pravos hominum mores nequaquam
redarguant; et consentiendo perversis, ab
auctoris sui se pace disjungant; ne dum humana foras
jurgia metuunt, interni foederis discissione
feriantur. Quid est enim pax transitoria, nisi quoddam
vestigium pacis aeternae? Quid ergo esse dementius
potest, quam vestigia in pulvere impressa diligere,
sed ipsum a quo impressa sunt, non amare?
<pb n="0091A"/>
Hinc David dum totum se ad foedera pacis internae
constringeret, testatur quod cum malis concordiam
non teneret, dicens: <hi>Nonne qui te oderunt, Deus,
oderam illos, et super inimicos tuos tabescebam? Perfecto
odio oderam illos, inimici facti sunt mihi <note>(Psal.
CXXXVIII, 21, 22)</note>
            </hi>. Inimicos etenim Dei perfecto odio
odisse, est et quod facti sunt diligere, <emph>70</emph> et quod
faciunt increpare; mores parvorum premere, vitae
prodesse.</p>
<p>Pensandum ergo est, quando ab increpatione
quiescitur, quanta culpa cum pessimis pax tenetur,
si propheta tantus hoc velut in hostiam Deo obtulit,
quod contra se pro Domino pravorum inimicitias excitavit.
Hinc est quod tribus Levi assumptis gladiis per
castrorum media transiens, quia feriendis noluit
<pb n="0091B"/>
peccatoribus parcere, Deo manus dicta est consecrasse <note>(Exod., XXXII, 27, seq.)</note>.
Hinc Phinees peccantium
civium gratiam spernens, coeuntes cum Madianitis
perculit, et iram Domini iratus placavit <note>(Num. XXV, 9)</note>.
Hinc per semetipsam Veritas dicit: <hi>Nolite arbitrari, quia venerim pacem mittere in terram.
Non veni pacem mittere, sed gladium 
 <note>(Matth. X, 34)</note>
            </hi>.
Malorum namque cum incaute amicitiis jungimur,
culpis ligamur. Unde Josaphat, qui tot de anteacta
vita praeconiis attollitur, de Achab regis amicitiis
pene periturus increpatur. Cui a Domino per prophetam
dicitur: <hi>Impio praebes auxilium, et his qui oderunt
Dominum, amicitia jungeris; et idcirco iram quidem
Domini merebaris, sed bona opera inventa sunt
in te, eo quod abstuleris lucos de terra Juda (II Par.
<pb n="0091C"/>
XIX, 24)</hi>. Ab illo enim qui summe rectus est, eo ipso
jam discrepat, quo perversorum amicitiis vita nostra
concordat. Admonendi sunt pacati, ne si ad correptionis
verba prosiliant, temporalem pacem sibi perturbare
formident. Rursumque admonendi sunt, ut
eamdem pacem dilectione integra intrinsecus teneant,
quam per invectionem vocis sibi extrinsecus turbant.
Quod utrumque provide se David servasse perhibet,
cum dicit: <hi>Cum his qui oderunt pacem, eram pacificus,
cum loquebar illis, impugnabant me gratis <note>(Psal.
CXIX, 7)</note>
            </hi>. Ecce et loquens impugnabatur; et tamen
impugnatus, erat pacificus, quia nec insanientes cessabat
reprehendere, nec reprehensos negligebat
amare. Hinc etiam Paulus ait: <hi>Si fieri potest, quod ex
vobis est, cum omnibus hominibus pacem habentes</hi> 
<pb n="0091D"/> <note>(Rom. XII, 18)</note>.
Hortaturus enim discipulos ut pacem
cum omnibus haberent, praemisit, dicens: <hi>Si fieri
potest,</hi> atque subjunxit: <hi>Quod ex vobis est.</hi> Difficile
quippe erat ut si male acta corriperent, habere pacem
cum omnibus possent. Sed cum temporalis pax
in pravorum cordibus ex nostra increpatione confunditur,
inviolata necesse est ut in nostro corde servetur.
Recte itaque ait: <hi>Quod ex vobis est.</hi> Ac si nimirum
dicat: Quia pax ex duarum partium consensu
subsistit, si ab eis qui corripiuntur expellitur, integra
<pb n="0092A"/>
tamen in vestra qui corripitis mente teneatur. Unde
idem rursum discipulos admonet, dicens: <hi>Si quis non
obedit verbo nostro, per epistolam hunc notate: et non
commisceamini cum illo, ut confundatur <note>(II Thess. III,
14)</note>
            </hi>. Atque illico adjunxit: <hi>Et nolite ut inimicum existimare
illum, sed corripite ut fratrem <note>(Ibid., 15)</note>
            </hi>. Ac
si diceret: Pacem cum eo exteriorem solvite, sed
interiorem circa illum medullitus custodite; ut peccantis
mentem sic vestra discordia feriat, quatenus
pax a cordibus vestris nec abnegata discedat.</p>
</div2>

<div2>
          <head>CAPUT XXIII [ <hi>Al. XLVII]. Quomodo admonendi qui jurgia serunt, et pacifici.</hi> </head>
<p>
            <note>( <hi>Admonitio</hi> 24.)</note> Aliter admonendi sunt seminantes
jurgia, atque aliter pacifici. Admonendi namque sunt
<pb n="0092B"/>
qui <emph>71</emph> jurgia seminant, ut cujus sint sequaces agnoscant.
De apostata quippe angelo scriptum est, cum
bonae messi inserta fuisset zizania: <hi>Inimicus homo
hoc fecit <note>(Matth. XIII, 28)</note>
            </hi>. De cujus etiam membro
per Salomonem dicitur: <hi>Homo apostata, vir inutilis,
graditur ore perverso, annuit oculis, terit pede; digito
loquitur, pravo corde machinatur malum, et omni tempore
jurgia seminat <note>(Prov. VI, 12)</note>
            </hi>. Ecce quem seminantem
jurgia dicere voluit, prius apostatam nominavit:
quia nisi more superbientis angeli a conspectu
Conditoris prius intus aversione mentis caderet,
foras postmodum usque ad seminanda jurgia non
veniret. Qui recte describitur quod annuit oculis,
digito loquitur, terit pede. Interior namque est custodia,
 quae ordinata servat exterius membra. Qui
<pb n="0092C"/>
ergo statum mentis perdidit, subsequenter foras in
inconstantiam motionis fluit, atque exteriori mobilitate
indicat, quod nulla interius radice subsistat.
Audiant jurgiorum seminatores quod scriptum est: <hi>Beati pacifici, quoniam filii Dei vocabuntur 
 <note>(Matth. V,
9)</note>
            </hi>. Atque e diverso colligant, quia si filii Dei vocantur
qui pacem faciunt, proculdubio Satanae sunt filii
qui confundunt. Omnes autem qui per discordiam
separantur a viriditate dilectionis, arefiunt. Qui etsi
boni operis fructus in suis actionibus proferunt,
profecto nulli sunt, quia non ex unitate charitatis
oriuntur. Hinc ergo perpendant seminantes jurgia,
quam multipliciter peccant: qui dum unam nequitiam
perpetrant, ab humanis cordibus cunctas simul
virtutes eradicant. In uno enim malo innumera peragunt,
<pb n="0092D"/>
quia seminando discordiam, charitatem quae
nimirum virtutum omnium mater est, exstinguunt.
Quia autem nihil pretiosius est Deo virtute dilectionis,
nil est desiderabilius diabolo exstinctione charitatis.
Quisquis ergo seminando jurgia dilectionem
proximorum perimit, hosti Dei familiarius servit,
quia qua ille amissa cecidit, hanc iste vulneratis
cordibus subtrahens, eis iter ascensionis abscidit.</p>
<p>At contra admonendi sunt pacifici, ne tantae actionis
pondus levigent, si inter quos fundare pacem
<pb n="0093A"/>
debeant, ignorent. Nam sicut multum nocet si unitas
desit bonis, ita valde est noxium si non desit malis.
Si ergo perversorum nequitia in pace jungitur, profecto
eorum malis actibus robur augetur; quia quo
sibi in malitia congruunt, eo se robustius bonorum
afflictionibus illidunt. Hinc namque est quod contra
damnati illius vasis, videlicet Antichristi praedicatores,
divina ' voce beato Job dicitur: <hi>Membra carnium
ejus cohaerentia sibi <note>(Job. XLI, 14)</note>
            </hi>. Hinc sub
squamarum specie de ejus satellitibus perhibetur: <hi>Una uni conjungitur, et ne spiraculum quidem incedit
per eas 
 <note>(Ibid., 7)</note>
            </hi>. Sequaces quippe illius quo nulla
inter se discordiae adversitate divisi sunt, eo in benorum
gravius nece glomerantur. Qui ergo iniquos
<pb n="0093B"/>
pace sociat, iniquitati vires administrat, quia bonos
deterius deprimunt, quos et unanimiter persequuntur.
Unde praedicator egregins gravi Pharisaeorum
Sadducaeorumque persecutione deprehensus, inter
semetipsos dividere studuit, quos contra se graviter
unitos vidit, cum clamavit, dicens: <hi>Viri fratres, ego
Pharisaeus sum, filius Pharisaeorum, de spe et resurrectione
mortuorum ego judicor <note>(Act. XXIII, 6)</note>
            </hi>. Dumque
Sadducaei spem resurrectionemque <emph>72</emph> mortuorum
esse denegarent, quam Pharisaei juxta sacri
eloquii praecepta crederent, facta in persecutorum
unanimitate dissensio est, et divisa turba illaesus
Paulus exivit, quae hunc unita prius immaniter pressit.
Admonendi itaque sunt qui faciendae pacis studiis
occupantur, ut pravorum mentibus prius amorem
<pb n="0093C"/>
debeant internae pacis infundere, quatenus eis postmodum
valeat exterior pax prodesse; ut dum eorum
cor in illius cognitione suspenditur, nequaquam ad
nequitiam ex hujus perceptione rapiatur; dumque
 supernam provident, terrenam nullo modo ad usum
suae deteriorationis inclinent. Cum vero perversi
quique tales sunt, ut nocere bonis nequeant, etiamsi
concupiscant, inter hos nimirum debet terrena pax
construi et priusquam ab eis valeat superna cognosci;
ut hi scilicet quos contra dilectionem Dei malitia
suae impietatis exasperat, saltem ex proximi
amore mansuescant; et quasi e vicino ad melius
transeant, ut ad illam quae a se longe est, pacem
Conditoris ascendant.
</p>
        </div2>

<div2>
          <head>CAPUT XXIV [ <hi>Al. XLVIII]. Quomodo admonendi rudes in doctrina sacra, et docti, sed non humiles.</hi> </head>

<pb n="0093D"/>
<p>
            <note>( <hi>Admonitio</hi> 25.)</note> Aliter admonendi sunt qui sacrae
legis verba non recte intelligunt; atque aliter qui
recte quidem intelligunt, sed haec humiliter non loquuntur.
Admonendi enim sunt qui sacrae legis
verba non recte intelligunt, ut perpendant, quia
saluberrimum vini potum in veneni sibi poculum
vertunt, ac per medicinale ferrum vulnere mortali se
feriunt, dum per hoc in se sana perimunt, per quod
<pb n="0094A"/>
salubriter abscindere sauciata debuerunt. Admonendi
sunt, ut perpendant quo Scriptura sacra in nocte
vitae praesentis quasi quaedam nobis lucerna sit posita,
cujus nimirum verba dum non recte intelligunt,
de lumine tenebrescunt. Quos videlicet ad intellectum
pravum intentio perversa non raperet, nisi prius
superbia inflaret. Dum enim se prae caeteris sapientes
arbitrantur, sequi alios ad melius intellecta despiciunt;
atque ut apud imperium vulgus scientiaesibi
nomen extorqueant, student summopere et ab
aliis recte intellecta destruere, et sua perversa roborare.
Unde bene per prophetam dicitur: <hi>Secuerunt
praegnantes Galaad ad dilatandum terminum suum <note>(Amos I, 13)</note>
            </hi>.
Galaad namque acervus testimonii interpretatur.
<pb n="0094B"/>
Et quia cuncta simul congregatio Ecclesiae
per confessionem servit testimonio veritatis, non
incongrue per Galaad Ecclesia exprimitur, quae ore
cunctorum fidelium, de Deo quaeque vera sunt testatur.
Praegnantes autem vocantur animae, quae intellectum
verbi ex divino amore concipiunt, si ad
perfectum tempus veniant, conceptam intelligentiam
operis ostensione pariturae. Terminum vero suum
dilatare, est opinionis suae nomen extendere. Secuerunt
ergo praegnantes Galaad ad dilatandum terminum
suum; quia nimirum haeretici mentes fidelium
quae jam aliquid de veritatis intellectu conceperant
perversa praedicatione perimunt, et scientiae sibi
nomen extendunt. Parvulorum corda jam de verbi
conceptione gravida, <emph>73</emph> erroris gladio scindunt, et
<pb n="0094C"/>
quasi doctrinae sibi opinionem faciunt. Hos ergo cum
conamur instruere ne perversa sentiant, admoneamus
prius necesse est, ne inanem gloriam quaerant. Si
enim radix elationis absciditur, consequenter rami
pravae assertionis arefiunt. Admonendi sunt etiam,
ne errores discordiasque generando, legem Dei quae
idcirco data est ut sacrificia Satanae prohibeat, eamdem
ipsam in Satanae sacrificium vertant. Unde per
prophetam Dominus queritur, dicens: <hi>Dedi eis frumentum,
vinum et oleum, et argentum multiplicavi eis
et aurum, quae fecerunt Baal (Oseae II, 8)</hi>. Frumentum
quippe a Domino accipimus, quando in dictis obscurioribus
subducto tegmine litterae per medullam spiritus
legis interna sentimus. Vinum suum Dominus
nobis praestat, cum Scripturae suae alta praedicatione
nos debriat. Oleum quoque suum nobis tribuit, cum
<pb n="0094D"/>
praeceptis apertioribus vitam nostram blanda lenitate
disponit. Argentum multiplicat cum nobis luce veritatis
plena eloquia subministrat. Auro quoque nos
ditat, quando cor nostrum intellectu summi fulgoris
irradiat. Quae cuncta haeretici Baal offerunt, quia
apud auditorum suorum corda corrupte omnia intelligendo
pervertunt. Et de frumento Dei, vino atque
oleo, argento pariter et auro, Satanae sacrificium
immolant, quia ad errorem discordiae verba pacis inclinant.
Unde admonendi sunt ut perpendant, quia
<pb n="0095A"/>
dum perversa mente de praeceptis pacis discordiam faciunt,
justo Dei examine ipsi de verbis vitae moriuntur.</p>
<p>At contra admonendi sunt qui recte quidem verba
legis intelligunt, sed haec humiliter non loquuntur;
ut in divinis sermonibus prius quam aliis eos proferant,
semetipsos requirant, ne insequentes aliorum
facta, se deserant; et cum recte cuncta de sacra
Scriptura sentiunt, hoc solum quod per illam contra
elatos dicitur, non attendant. Improbus quippe et
imperitus est medicus, qui alienum mederi appetit,
et ipse volnus quod patitur nescit. Qui igitur verba
Dei humiliter non loquuntur, profecto admonendi
sunt, ut cum medicamina aegris apponunt, prius virus
suae pestis inspiciant, ne alios medendo ipsi moriantur.
Admoneri debent, ut considerent ne a virtute
<pb n="0095B"/>
dicti, dicendi qualitate discordent, ne loquendo
aliud, et ostendendo aliud praedicent. Audiant itaque
quod scriptum est: <hi>Si quis loquitur, quasi sermones
Dei <note>(I Petr. IV, 11)</note>
            </hi>. Qui ergo verba quae proferunt,
ex propriis non habent, cur quasi de propriis tument?
Audiant quod scriptum est: <hi>Sicut ex Deo coram
Deo in Christo loquimur <note>(II Cor. II, 17)</note>
            </hi>. Ex Deo
enim coram Deo loquitur, qui praedicationis verbum
et quia a Deo accepit intelligit, et placere per illud
Deo non hominibus quaerit. Audiant quod scriptum
est: <hi>Abominatio Domini est omnis arrogans <note>(Prov. XVI,
15)</note>
            </hi>.--Quia videlicet dum in verbo Dei gloriam propriam
quaerit, jus dantis invadit; eumque laudi suae
postponere nequaquam metuit, a quo hoc ipsum quod
laudatur accepit. Audiant quod praedicatori per Salomonem
<pb n="0095C"/>
dicitur: <hi>Bibe aquam de cisterna tua, et
fluenta putei tui. Deriventur fontes tui foras, et in plateis
aquas divide. Habeto eas solus, nec sint alieni participes
tui <note>(Prov. V, 15)</note>
            </hi>. Aquam quippe praedicator
de cisterna sua bibit, cum ad cor suum rediens,
prius <emph>74</emph> audit ipse quod dicit. Bibit sui fluenta putei,
si sui irrigatione verbi infunditur. Ubi bene subjungitur: <hi>Diriventur fontes tui foras, et in plateis
aquas divide 
 <note>(Ibid., 18)</note>
            </hi>. Rectum quippe est ut ipse
prius bibat, et tunc praedicando aliis influat. Fontes
namque foras derivare, est exterius aliis vim praedicationis
infundere. In plateis autem aquas dividere,
est in magna auditorum amplitudine juxta uniuscujusque
qualitatem divina eloquia dispensare. Et quia
plerumque inanis gloriae appetitus subrepit dum sermo
<pb n="0095D"/>
Dei ad multorum notitiam currit, postquam
dictum est: <hi>In plateis aquas divide,</hi> recte subjungitur: <hi>Habeto eas solus, nec sint alieni participes tui <note>(Ibid.)</note>
            </hi>.
Alienos quippe malignos spiritus vocat, de
quibus per Prophetam tentati hominis voce dicitur: <hi>Alieni insurrexerunt in me, et fortes quaesierunt animam
meam 
 <note>(Ps. LIII, 5)</note>
            </hi>. Ait ergo: Aquas et in plateis divide,
et tamen solus habe. Ac si apertius dicat: Sic
necesse est ut praedicationi exterius servias, quatenus
per elationem te immundis spiritibus non conjungas,
<pb n="0096A"/>
ne in divini verbi ministerio hostes tuos ad te
participes admittas. Aquas ergo et in plateis dividimus,
et tamen soli possidemus, quando et exterius
late praedicationem fundimus, et tamen per eam humanas
laudes assequi minime ambimus.
</p>
        </div2>

<div2>
          <head>CAPUT XXV [ <hi>Al. XLIX]. Quomodo admonendi qui officium praedicationis nimia humilitate detrectant, et qui praecipiti festinatione occupant.</hi> </head>
<p>
            <note>( <hi>Admonitio</hi> 26.)</note> Aliter admonendi sunt qui cum
praedicare digne valeant, prae nimia humilitate formidant;
atque aliter admonendi sunt quos a praedicatione
imperfectio vel aetas prohibet, et tamen praecipitatio
impellit. Admonendi namque sunt qui cum
praedicare utiliter possunt, immoderata tamen humilitate
<pb n="0096B"/>
refugiunt; ut ex minori consideratione colligant
quantum in majoribus rebus derelinquant. Si
enim indigentibus proximis ipsi quas haberent pecunias
absconderent, adjutores proculdubio calamitatis
exstitissent. Quo ergo reatu constringantur aspiciant,
qui dum peccantibus fratribus verbum praedicationis
subtrabunt, morientibus mentibus vitae remedia
abscondunt. Unde et bene quidam sapiens
dicit: <hi>Sapientia abscondita et thesaurus invisus, quae
utilitas in utrisque <note>(Eccli. XX, 32)</note>
            </hi>? Si populos fames
attereret, et occulta frumenta ipsi servarent, auctores
proculdubio mortis existerent. Qua itaque plectendi
sunt poena considerent, qui cum fame verbi
animae pereant, ipsi panem perceptae gratiae non ministrant.
Unde et bene per Salomonem dicitur: <hi>Qui
<pb n="0096C"/>
abscondit frumenta, maledicetur in populis <note>(Prov. XI,
26)</note>
            </hi>. Frumenta quippe abscondere, est praedicationis
sanctae apud se verba retinere. In populis autem talis
quisque maledicitur, quia in solius culpa silentii
pro multorum quos corrigere potuit poena damnatur.
Si medicinalis artis minime ignari secandum vulnus
cernerent, et tamen secare recusarent, profecto peccatum
fraternae mortis ex solo torpore committerent.
Quanta ergo culpa involvantur aspiciant, qui dum
cognoscunt vulnera mentium, curare ea negligunt
sectione verborum. Unde et bene per prophetam <emph>75</emph> 
 dicitur: <hi>Maledictus qui prohibet gladium suum a
sanguine <note>(Jer. XLVIII, 10)</note>
            </hi>. Gladium quippe a sanguine
prohibere, est praedicationis verbum a carnalis vitae
<pb n="0096D"/>
interfectione retinere. De quo rursum gladio dicitur: <hi>Et gladius meus 
 manducabit carnes <note>(Deut.
XXXII, 42)</note>
            </hi>.</p>
<p>Hi itaque cum apud se sermonem praedicationis
occultant, divinas contra se sententias terribiliter
audiant, quatenus ab eorum cordibus timorem timor
expellat. Audiant quod talentum qui erogare noluit,
cum sententia damnationis amisit <note>(Matth. XXV, 24,
seq.)</note>. Audiant quod Paulus eo se a proximorum sanguine
mundum credidit, quo feriendis eorum vitiis
non pepercit, dicens: <hi>Contestor vos hodierna die,
<pb n="0097A"/>
quia mundus sum a sanguine omnium: non enim subterfugi
quominus annuntiarem omne consilium Dei
vobis <note>(Act. XX, 26, 27)</note>
            </hi>. Audiant quod voce angelica
Joannes admonetur, cum dicitur: <hi>Qui audit, dicat:
Veni <note>(Apoc. XXII, 17)</note>
            </hi>. Ut nimirum cui se vox interna
insinuat, illuc etiam clamando alios quo ipse rapitur
trahat; ne clausas fores etiam vocatus inveniat,
si vocanti vacuus appropinquat. Audiant quod Isaias
quia a verbi ministerio tacuit, illustratus superno
lumine, magna voce poenitentiae se ipse reprehendit,
dicens: <hi>Vae mihi quia tacui <note>(Isai. VI, 5)</note>
            </hi>. Audiant
quod per Salomonem in illum praedicationis scientia
multiplicari promittitur, qui in hoc quod jam obtinuit,
torporis vitio non tenetur. Ait namque: <hi>Anima
quae benedicit, impinguabitur; et qui inebriat, ipse quoque
<pb n="0097B"/>
inebriabitur <note>(Prov. XI, 25)</note>
            </hi>. Qui enim exterius praedicando
benedicit, interioris augmenti pinguedinem
recipit; et dum vino eloquii auditorum mentem
debriare non desinit, potu multiplicati muneris debriatus
excrescit. Audiant quod David hoc Deo in
munere obtulit, quod praedicationis gratiam quam
acceperat non abscondit, dicens: <hi>Ecce labia mea
non prohibebo. Domine, tu cognovisti; justitiam tuam
non abscondi in corde meo, veritatem tuam et salutare
tuum dixi <note>(Ps. XXXIX, 10, 11)</note>
            </hi>. Audiant quod sponsi
colloquio ad sponsam dicitur: <hi>Quae habitas in hortis,
amici auscultant; fac me audire vocem tuam <note>(Cant.
VIII, 13)</note>
            </hi>. Ecclesia quippe in hortis habitat, quae ad
viriditatem intimam exculta plantaria virtutum servat.
Cujus vocem amicos auscultare, est electos
<pb n="0097C"/>
quosque verbum praedicationis illius desiderare:
quam videlicet vocem sponsus audire desiderat, quia
ad praedicationem ejus per electorum suorum animas
anhelat. Audiant quod Moyses cum irascentem Deum
populo cerneret, et assumi ad ulciscendum gladio
juberet; illos a parte Dei denuntiavit existere, qui
delinquentium scelera incunctanter ferirent, dicens: <hi>Si quis Domini est, jungatur mihi; ponat vir gladium
super femur suum: ite et redite de porta usque ad portam
per medium castrorum, et occidat unusquisque fratrem,
et amicum, et proximum suum 
 <note>(Exod. XXXII,
27)</note>
            </hi>. Gladium quippe super femur ponere, est praedicationis
studium voluptatibus carnis anteferre; ut
cum sancta quis studet dicere, curet necesse est illicitas
suggestiones edomare. De porta vero usque ad
<pb n="0097D"/>
portam ire, est a vitio usque ad vitium, per quod ad
mentem mors ingreditur, increpando discurrere. Per
medium vero castrorum transire, est tanta aequalitate
intra Ecclesiam vivere, ut qui delinquentium
culpas redarguit, in nullius se debeat favorem declinare.
Unde et recte subjungitur: <hi>Occidat vir fratrem,
et amicum, et proximum suum.</hi> Fratrem scilicet
et amicum et proximum interficit, qui cum punienda
invenit, ab increpationis <emph>76</emph> gladio nec eis quos per
cognationem diligit parcit. Si ergo ille Dei dicitur
qui ad ferienda vitia zelo divini amoris excitatur,
<pb n="0098A"/>
profecto esse se Dei denegat, qui inquantum sufficit,
increpare vitam carnalium recusat.</p>
<p>At contra admonendi sunt quos a praedicationis
officio vel imperfectio, vel aetas prohibet, et tamen
praecipitatio impellit, ne dum tanti sibi onus officii
praecipitatione arrogant, viam sibi subsequentis meliorationis
abscidant; et cum arripiunt intempestive
quod non valent, perdant etiam quod implere quandoque
tempestive potuissent; atque scientiam, quia
incongrue conantur ostendere, juste ostendantur
amisisse. Admonendi sunt ut considerent quod pulli
avium si ante pennarum perfectionem volare appetant,
unde ire in alta cupiunt, inde in ima merguntur.
Admonendi sunt ut considerent quod, structuris
recentibus necdum solidatis, si tignorum pondus
<pb n="0098B"/>
superponitur, non babitaculum, sed ruina fabricatur.
Admonendi sunt ut considerent quod conceptas soboles
feminae si priusquam plene formentur proferunt,
nequaquam domos, sed tumulos replent. Hinc
est enim quod ipsa Veritas, quae repente quos vellet
roborare potuisset, ut exemplum sequentibus daret,
ne imperfecti praedicare praesumerent, postquam
plene discipulos de virtute praedicationis instruxit,
illico adjunxit: <hi>Vos autem sedete in civitate quoadusque
induamini virtute ex alto <note>(Luc. XXIV, 49)</note>
            </hi>. In civitate
quippe considemus, si intra mentium nostrarum nos
claustra constringimus, ne loquendo exterius evagemur;
ut cum virtute divina perfecte induimur, tunc
quasi a nobismetipsis foras etiam alios instruentes
exeamus. Hinc per quemdam sapientem dicitur:
<pb n="0098C"/> <hi>Adolescens loquere in causa tua vix; et si bis interrogatus
fueris, habeat initium responsio tua 
 <note>(Eccli. XXXII,
10)</note>
            </hi>. Hinc est quod idem Redempter noster, cum in
coelis sit conditor, et ostensione suae potentiae semper
doctor angelorum, ante tricennale tempus in terra
magister noluit fieri hominum; ut videlicet praecipitatis
vim saluberrimi timoris infunderet, cum ipse
etiam, qui labi non posset, perfectae vitae gratiam non
nisi perfecta aetate praedicaret. Scriptum quippe est: <hi>Cum factus esset annorum duodecim, remansit puer
Jesus in Jerusalem 
 <note>(Luc. II, 42)</note>
            </hi>. De quo a parentibus
requisito, paulo post subditur: <hi>Invenerunt illum in
templo sedentem in medio doctorum, audientem illos
et interrogantem <note>(Ibid., 46)</note>
            </hi>. Vigilanti itaque consideratione
pensandum est, quod cum Jesus annorum
<pb n="0098D"/>
duodecim dicitur in medio doctorum sedens, non
docens, sed interrogans invenitur. Quo exemplo scilicet
ostenditur ne infirmus docere quis audeat, si
ille puer doceri interrogando voluit, qui per divinitatis
potentiam verbum scientiae ipsis suis doctoribus
ministravit. Cum vero per Paulum discipulo dicitur: <hi>Praecipe haec et doce: nemo adolescentiam tuam contemnat <note>(I Tim. IV, 12)</note>
            </hi>;
sciendum nobis est quia in
sacro eloquio aliquando adolescentia juventus vocatur.
Quod citius ostenditur, si Salomonis ad medium
verba proferantur, qui ait: <hi>Laetare juvenis in adolescentia
tua <note>(Eccle. XI, 9)</note>
            </hi>. Si enim utraque unum
<pb n="0099A"/>
esse non decerneret, quem monebat in adolescentia,
juvenem non vocaret.
<emph>77</emph> </p>
        </div2>

<div2>
          <head>CAPUT XXVI [ <hi>Al. L]. Quomodo admonendi quibus omnia ex sententia succedunt, et quibus nulla.</hi> </head>
<p>
            <note>( <hi>Admonitio</hi> 27.)</note> Aliter admonendi sunt qui in hoc
quod temporaliter appetunt prosperantur; atque aliter
qui ea quidem quae mundi sunt concupiscunt,
sed tamen adversitatis labore fatigantur. Admonendi
namque sunt qui in hoc quod temporaliter appetunt
prosperantur, ne cum cuncta ad votum suppetunt,
dantem quaerere negligant; sed in his quae dantur
animum figant; ne peregrinationem pro patria diligant,
ne subsidia itineris in obstacula perventionis vertant,
ne nocturno lunae lumine delectati, claritatem
<pb n="0099B"/>
solis videre refugiant. Admonendi itaque sunt ut
quaeque in hoc mundo consequuntur, calamitatis solatia,
non autem praemia retributionis credant; sed
contra favores mundi mentem erigant, ne in eis ex
tota cordis delectatione succumbant. Quisquis enim
prosperitatem qua utitur, apud judicium cordis,
melioris vitae amore non reprimit, favorem vitae
transeuntis in mortis perpetuae occasionem vertit.
Hinc est enim quod sub Idumaeorum specie, qui vincendos
 se prosperitati suae reliquerunt, in hujus
mundi successibus laetantes increpantur cum dicitur: <hi>Dederunt terram meam sibi in haereditatem cum gaudio,
et toto corde, et ex animo 
 <note>(Ezech. XXXVI, 5)</note>
            </hi>. Quibus
verbis perpenditur, quod non solum quia gaudeant,
sed quod toto corde et ex animo gaudeant,
<pb n="0099C"/>
districta reprehensione feriantur. Hinc Salomon ait: <hi>Aversio parvulorum interficiet eos, et prosperitas stultorum
perdet illos 
 <note>(Prov. I, 32)</note>
            </hi>. Hinc Paulus admonet
dicens: <hi>Qui emunt, tanquam non possidentes, et
qui utuntur hoc mundo, tanquam non utantur <note>(I Cor.
VII, 30)</note>
            </hi>. Ut videlicet sic nobis quae suppetunt, exterius
serviant, quatenus a supernae delectationis studio
animum non inflectant, ne luctum nobis internae
peregrinationis temperent eaque in exsilio positis
subsidium praebent; et quasi felices in transitoriis nos
gaudeamus, qui ab aeternis nos interim miseros
cernimus. Hinc namque est quod electorum voce
dicit Ecclesia: <hi>Laeva ejus sub capite meo, et dextera
illius amplexabitur me <note>(Cant. II, 6)</note>
            </hi>. Sinistram Dei,
prosperitatem videlicet vitae praesentis, quasi sub capite
<pb n="0099D"/>
posuit, quam intentione summi amoris premit. Dextera
vero Dei eam amplectitur; quia sub aeterna
ejus beatitudine tota devotione continetur. Hinc
rursum per Salomonem dicitur: <hi>Longitudo dierum in
dextera ejus, in sinistra vero illius divitiae et gloria. <note>(Prov. III, 16)</note>
            </hi>.
Divitiae itaque et gloria qualiter sint
habenda docuit, quae posita in sinistra memoravit.
Hinc Psalmista ait: <hi>Salvum me fac dextera tua (Ps.
<pb n="0100A"/>
CVII, 7)</hi>. Neque enim ait manu, sed dextera; ut videlicet
cum dexteram diceret, quia aeternam salutem
quaereret, indicaret. Hinc rursum scriptum est: <hi>Dextera manus tua, Domine, confregit inimicos 
 <note>(Exod.
XV, 6, sec. LXX)</note>
            </hi>. Hostes enim Dei etsi in sinistra
ejus proficiunt, dextera franguntur quia plerumque
pravos vita praesens elevat, sed adventus aeternae
beatitudinis damnat.</p>
<p>Admonendi sunt qui in hoc mundo prosperantur,
ut solerter considerent quia praesentis vitae prosperitas
aliquando idcirco datur ut ad meliorem <emph>78</emph> 
vitam provocet, aliquando vero ut in aeternum plenius
damnet. Hinc est enim quod plebi Israeliticae
Chanaan terra promittitur, ut quandoque ad aeterna
speranda provocetur. Neque enim rudis ille populus
<pb n="0100B"/>
promissionibus Dei in longinquum crederet, si a
promissore suo non etiam e vicino aliquid percepisset.
Ut ergo ad aeternorum fidem certius roboretur,
nequaquam solummodo spe ad res, sed rebus quoque
ad spem trahitur. Quod liquido Psalmista testatur,
dicens: <hi>Dedit eis regiones gentium, et labores
populorum possederunt: ut custodiant justificationes
ejus, et legem ejus requirant <note>(Ps. CIV, 44)</note>
            </hi>. Sed cum largientem
Deum humana mens boni operis responsione
non sequitur, unde nutrita pie creditur,
inde justius damnatur. Hinc enim per Psalmistam
rursum dicitur: <hi>Dejecisti eos, dum allevarentur <note>(Ps.
LXXII, 18)</note>
            </hi>. Quia videlicet reprobi cum recta opera
divinis muneribus non rependunt, cum totos se hic
deserunt, et affluentibus prosperitatibus dimittunt,
<pb n="0100C"/>
unde exterius proficiunt, inde ab intimis cadunt.
Hinc est quod in inferno cruciato diviti dicitur: <hi>Recepisti bona in vita tua 
 <note>(Luc. XVI, 25)</note>
            </hi>. Idcirco enim
bona hic recepit et malus, ut illic plenius mala reciperet,
quia hic fuerat nec per bona conversus.</p>
<p>At contra admonendi sunt, qui ea quidem quae
mundi sunt concupiscunt, sed tamen adversitatis
labore fatigantur, ut sollicita consideratione perpendant,
Creator dispositorque cunctorum quanta
super eos gratia vigilat, quos in sua desideria non
relaxat. Aegro quippe quem medicus desperat, concedit
ut cuncta quae concupiscit accipiat. Nam qui
sanari posse creditur, a multis quae appetit prohibetur:
et pueris nummos subtrahimus, quibus tota
simul patrimonia haeredibus reservamus. Hinc ergo
<pb n="0100D"/>
de spe aeternae haereditatis gaudium sumant, quos
adversitas vitae temporalis humiliat; quia nisi salvandos
in perpetuum cerneret, erudiendos sub
disciplinae regimine divina dispensatio non frenaret.
Admonendi itaque sunt qui in his quae temporaliter
concupiscunt, adversitatis labore fatigantur, ut sollicite
considerent quod plerumque etiam justos cum
temporalis potentia sustollit, velut in laqueo culpa
<pb n="0101A"/>
comprehendit. Nam sicut in priori hujus voluminis
parte jam diximus <note>(I parte, c. 3)</note>, David Deo amabilis
rectior fuit in servitio, quam cum pervenit ad
regnum <note>(I Reg. XXIV, 18)</note>. Servus namque amore
justitiae, deprehensum adversarium ferire timuit;
rex autem persuasione luxuriae devotum militem
etiam sub studio fraudis exstinxit <note>(II Reg. XI, 17)</note>.
Quis ergo opes, quis potestatem, quis gloriam quaerat
innoxie, si et illi exstiterunt noxia, qui haec habuit
non quaesita? Quis inter haec sine magni discriminis
labore salvabitur, si ille in his culpa interveniente
turbatus est, qui ad haec fuerat Deo eligente
praeparatus? Admonendi sunt ut considerent
quia Salomon qui post tantam sapientiam usque ad
idololatriam cecidisse describitur, nihil in hoc
mundo priusquam caderet, adversitatis habuisse memoratur;
<pb n="0101B"/>
sed concessa sapientia funditus cor deseruit,
quod nulla vel minima tribulationis disciplina
custodivit <note>(III Reg. XI, 4)</note>.
<emph>79</emph> </p>
        </div2>

<div2>
          <head>CAPUT XXVII. [ <hi>Al. LI] Quomodo admonendi conjugati et caelibes.</hi> </head>
<p>
            <note>( <hi>Admonitio</hi> 28.)</note> Aliter admonendi sunt conjugiis
obligati, atque aliter a conjugii nexibus liberi. Admonendi
namque sunt conjugiis obligati, ut cum
vicissim quae sunt alterius cogitant, sic eorum quisque
placere studeat conjugi, ut non displiceat Conditori;
sic ea quae hujus mundi sunt agant, ut tamen
appetere quae Dei sunt non omittant; sic de bonis
praesentibus gaudeant, ut tamen sollicita intentione
mala aeterna pertimescant; sic de malis temporalibus
<pb n="0101C"/>
lugeant, ut tamen consolatione integra spem in
bonis perennibus figant; quatenus dum in transitu
cognoscunt esse quod agunt, in mansione quod
appetunt; nec mala mundi cor frangant, cum spes
bonorum coelestium roborat; nec bona praesentis
vitae decipiant, cum suspecta subsequentis judicii
mala contristant. Itaque animus Christianorum conjugum
et infirmus et fidelis, qui et plene cuncta
temporalia despicere non valet, et tamen aeternis se
conjungere per desiderium valet; quamvis in delectatione
carnis interim jaceat, supernae spei refectione
convalescat. Et si habet quae mundi sunt in
usu itineris, sperat quae Dei sunt in fructu perventionis;
nec totum se ad hoc quod agit conferat, ne
ab eo quod robuste sperare debuit funditus cadat.
<pb n="0101D"/>
Quod bene ac breviter Paulus exprimit, dicens: <hi>Qui habent uxores, tanquam non habentes sint; et qui
flent, tanquam non flentes; et qui gaudent, tanquam
non gaudentes <note>(I Cor. VII, 29, 30)</note>
            </hi>. Uxorem quippe
quasi non habendo habet, qui sic per illam carnali
consolatione utitur, ut tamen nunquam ad prava
opera a melioris intentionis rectitudine ejus amore
flectatur. Uxorem quasi non habendo habet, qui
transitoria esse cuncta conspiciens, curam carnis ex
necessitate tolerat, sed aeterna gaudia spiritus ex
<pb n="0102A"/>
desiderio exspectat. Non flendo autem flere, est sic
exteriora adversa plangere, ut tamen noverit aeternae
spei consolatione gaudere. Et rursum, non gaudendo
gaudere, est sic de infimis animum attollere, ut
tamen nunquam desinat summa formidare. Ubi apte
quoque paulo post subdit: <hi>Praeterit enim figura hujus
mundi <note>(Ibid., 1)</note>
            </hi>. Ac si aperte diceret: Nolite constanter
mundum diligere, quando et ipse non potest,
quem diligitis, stare. Incassum cor quasi manentes
figitis, dum fugit ipse quem amatis.</p>
<p>Admonendi sunt conjuges, ut ea in quibus sibi
aliquando displicent, et patientes invicem tolerent,
et exhortantes invicem salvent. Scriptum namque
est: <hi>Invicem onera vestra portate, et sic adimplebitis
legem Christi <note>(Galat. IV, 2)</note>
            </hi>. Lex quippe Christi charitas
est; quia ex illo nobis et largiter sua bona
<pb n="0102B"/>
contulit, et aequanimiter mala nostra portavit. Tunc
ergo legem Christi imitando complemus, quando et
nostra bona benigne conferimus, et nostrorum mala
pie sustinemus. Admonendi quoque sunt, ut eorum
quisque non tam quae ab altero tolerat, quam quae
ab ipso tolerantur attendat. <emph>80</emph> Si enim sua quae
portantur considerat, ea quae ab altero sustinet, levius
portat.</p>
<p>Admonendi sunt conjuges, ut suscipiendae prolis
se meminerint causa conjunctos, et cum immoderatae
admistioni servientes, propagationis articulum in
usum transferunt voluptatis, perpendant quod licet
extra non exeant, in ipso tamen conjugio conjugii
jura transcendunt. Unde necesse est ut crebris exorationibus
<pb n="0102C"/>
deleant quod pulchram copulae speciem
admistis voluptatibus foedant. Hinc est enim quod
peritus medicinae coelestis Apostolus non tam sanos
instituit, quam infirmis medicamenta monstravit,
dicens: <hi>De quibus scripsistis mihi: Bonum est homini
mulierem non tangere; propter fornicationem autem
unusquisque suam habeat uxorem, et unaquaeque suum
virum habeat <note>(I Cor. VII, 1, seq. etc.)</note>
            </hi>. Qui enim fornicationis
metum praemisit, profecto non stantibus
praeceptum contulit; sed ne fortasse in terram ruerent,
lectum cadentibus ostendit. Unde adhuc infirmantibus
subdidit: <hi>Uxori vir debitum reddat, similiter
et uxor viro <note>(Ibid.)</note>
            </hi>. Quibus dum in magna honestate
conjugii aliquid de voluptate largiretur, adjunxit: <hi>Hoc autem dico secundum indulgentiam, non secundum
<pb n="0102D"/>
imperium 
 <note>(Ibid.)</note>
            </hi>. Culpa quippe esse innuitur,
quod indulgeri perhibetur; sed quae tanto citius relaxetur,
quanto non per hanc illicitum quid agitur,
sed hoc quod est licitum, sub moderamine non tenetur.
Quod bene Loth in semetipso exprimit, qui ardentem
Sodomam fugit; sed tamen Segor inveniens,
nequaquam mox montana conscendit <note>(Gen.
XIX, 30)</note>. Ardentem quippe Sodomam fugere, est
illicita carnis incendia declinare. Altitudo vero montium,
est munditia continentium. Vel certe quasi in
<pb n="0103A"/>
monte sunt qui etiam carnali copulae inhaerent, sed
tamen extra suscipiendae prolis admistionem debitam,
nulla carnis voluptate solvuntur. In monte
quippe stare est, nisi fructum propaginis in carne
non quaerere. In monte stare, est carni carnaliter
non adhaerere. Sed quia multi sunt qui scelera quidem
carnis deserunt, nec tamen in conjugio positi
usus solummedo debiti jura conservant, exiit quidem
Loth Sodomam, sed tamen mox ad montana
non pervenit, quia jam damnabilis vita relinquitur,
sed adhuc celsitudo conjugalis continentiae subtiliter
non tenetur. Est vero in medio Segor civitas, quae
fugientem salvet infirmum, quia videlicet cum sibi
per incontinentiam miscentur conjuges, et lapsus
scelerum fugiunt, et tamen venia salvantur. Quasi
parvam quippe civitatem inveniunt in qua ab ignibus
<pb n="0103B"/>
defendantur, quia conjugalis haec vita non quidem
in virtutibus mira est, sed tamen a suppliciis secura.
Unde idem Loth ad angelum dicit: <hi>Est civitas hic
juxta, ad quam possum fugere, parva; et salvabor in
ea. Nunquid non modica est, et vivet anima mea in
ea <note>(Genes. XIX, 20)</note>
            </hi>? Juxta ergo dicitur, et tamen ad
salutem tuta perhibetur, quia conjugalis vita nec a
mundo longe divisa est, nec tamen a gaudio salutis
aliena. Sed tunc in hac actione vitam suam conjuges
quasi in parva civitate custodiunt, quando pro
se assiduis deprecationibus intercedunt. Unde et
recte per angelum <emph>81</emph> ad eumdem Loth dicitur: <hi>Ecce etiam in hoc suscepi preces tuas, ut non subvertam
urbem pro qua locutus es 
 <note>(Ibid. 21)</note>
            </hi>. Qui videlicet
<pb n="0103C"/>
cum deprecatio funditur Deo nequaquam talis conjugii
vita damnatur. De qua deprecatione Paulus
quoque admonet, dicens: <hi>Nolite fraudare invicem,
nisi forte ex consensu ad tempus, ut vacetis orationi <note>(I Cor. VII, 5)</note>
            </hi>.</p>
<p>At contra admonendi sunt qui ligati conjugiis non
sunt, ut praeceptis coelestibus eo rectius serviant, quo
eos ad curas mundi nequaquam jugum copulae carnalis
inclinat; ut quos onus licitum conjugii non gravat,
nequaquam pondus illicitum terrenae sollicitudinis
premat; sed tanto eos paratiores dies ultimus,
quanto et expeditiores inveniat; ne quo meliora
agere vacantes possunt, sed tamen negligunt, eo
supplicia deteriora mereantur. Audiant quod Apostolus
cum quosdam ad caelibatus gratiam instrueret,
<pb n="0103D"/>
non conjugium sprevit, sed curas mundi nascentes
ex conjugio repulit, dicens: <hi>Hoc ad utilitatem vestram
dico, non ut laqueum vobis injiciam; sed ad id
quod honestum est, et quod facultatem praebeat sine
impedimento Domino observiendi <note>(Ibid., 35)</note>
            </hi>. Ex
conjugiis quippe terrenae sollicitudines prodeunt; et
idcirco magister gentium auditores suos ad meliora
<pb n="0104A"/>
persuasit, ne sollicitudine terrena ligarentur. Quem
igitur caelibem curarum saecularium impedimentum
praepedit, et conjugio se nequaquam subdidit, et tamen
conjugii onera non evasit. Admonendi sunt caelibes,
ne sine damnationis judicio misceri se feminis
vacantibus putent. Cum enim Paulus fornicationis
vitium tot criminibus exsecrandis inseruit, cujus sit
reatus indicavit, dicens: <hi>Neque fornicatores, neque
idolis servientes, neque adulteri, neque molles, neque
masculorum concubitores, neque fures, neque avari, neque
ebriosi, neque maledici, neque rapaces regnum Dei
possidebunt <note>(I Cor. VI, 9, 10)</note>
            </hi>. Et rursum: <hi>Fornicatores
autem et adulteros judicabit Deus <note>(Hebr. XIII, 4)</note>
            </hi>.
Admonendi itaque sunt, ut si tentationum procellas
cum difficultate salutis tolerant, conjugii portum petant.
<pb n="0104B"/>
Scriptum namque est: <hi>Melius est nubere, quam
uri <note>(I Cor. VII, 9)</note>
            </hi>. Sine culpa scilicet ad conjugium
veniunt, si tamen necdum meliora voverunt. Nam
quisquis bonum majus subire proposuit, bonum minus
quod licuit, illicitum fecit. Scriptum quippe est: <hi>Nemo mittens manum suam 
 ad aratrum, et respiciens
retro, aptus est regno caelorum <note>(Luc. IX, 62)</note>
            </hi>. Qui
igitur fortiori studio intenderat, retro convincitur
respicere, si relictis amplioribus bonis ad minima
retorquetur.
</p>
        </div2>

<div2>
          <head>CAPUT XXVIII [ <hi>Al. LII]. Quomodo admonendi peccata carnis experti, et eorum expertes.</hi> </head>
<p>
            <note>( <hi>Admonitio</hi> 29.)</note> Aliter admonendi sunt peccatorum
carnis conscii, atque aliter ignari. Admonendi
<pb n="0104C"/>
namque sunt peccata carnis experti, ut mare saltem
post naufragium metuant, et perditionis suae discrimina
vel cognita perhorrescant; ne qui pie post perpetrata
mala servati sunt, haec improbe repetendo
moriantur. Unde peccanti animae et nunquam a peccato
desinenti dicitur: <hi>Frons mulieris meretricis facta
est tibi, noluisti erubescere <note>(Jerem. III, 3)</note>
            </hi>. Admonendi
itaque sunt ut studeant quatenus si accepta naturae
bona integra servare noluerunt, saltem scissa resarciant.
Quibus nimirum necesse est ut perpendant <emph>82</emph> 
 in tam magno fidelium numero quam multi et
se illibatos custodiant, et alios ab errore convertant.
Quid ergo isti dicturi sunt, si aliis in integritare stantibus,
ipsi nec post damna resipiscunt. Quid dicturi
sunt, si cum multi et alios secum deferunt ad regnum,
<pb n="0104D"/>
hi exspectanti Domino nec semetipsos reducunt?
Amonendi sunt, ut praeterita commissa considerent,
et imminentia devitent. Unde sub Judaeae
specie per prophetam Dominus corruptis in hoc
mundo mentibus transactas ad memoriam culpas revocat,
quatenus pollui in futuris erubescant, dicens: <hi>Fornicatae sunt in Aegypto, in adolescentia sua fornicatae
<pb n="0105A"/>
sunt; ibi subacta sunt ubera earum, et fractae
sunt mammae pubertatis earum 
 <note>(Ezech. XXIII, 3)</note>
            </hi>. In
Aegypto quippe ubera subiguntur, cum turpi hujus
mundi desiderio humanae mentis voluntas substernitur.
In Aegypto pubertatis mammae franguntur,
quando naturales sensus adhuc in semetipsis integri,
pulsantis concupiscentiae corruptione vitiantur.</p>
<p>Admonendi sunt peccata carnis experti, ut vigilanti
cura conspiciant post delicta nobis ad se redeuntibus
Deus quanta benevolentia sinum suae pietatis
expandat, cum per prophetam dicat: <hi>Si dimiserit
vir uxorem suam, et illa recedens duxerit virum alium,
nunquid revertetur ad eam ultra? Nunquid non polluta
et contaminata erit mulier illa? Tu autem fornicata es
cum amatoribus multis, tamen revertere ad me, dicit
<pb n="0105B"/>
Dominus <note>(Jerem. III, 1)</note>
            </hi>. Ecce de fornicante et relicta
muliere argumentum justitiae proponitur, et tamen
nobis post lapsum redeuntibus non justitia, sed pietas
exhibetur. Ut hinc utique colligamus, si nobis delinquentibus
tanta pietate parcitur, a nobis nec post
delictum redeuntibus quanta improbitate peccatur;
aut quae ab illo erit super improbos venia, qui non
cessat vocare post culpam. Quae nimirum bene per
prophetam post delictum misericordia vocationis
exprimitur, cum averso homini dicitur: <hi>Et erunt
oculi tui videntes praeceptorem tuum, et aures tuae audient
verbum post tergum monentis <note>(Isai. XXX, 20)</note>
            </hi>.
Humanum quippe genus Dominus in faciem monuit,
quando in paradiso condito homini atque in libero
arbitrio stanti, quid facere, quidve non facere deberet,
<pb n="0105C"/>
indixit. Sed homo in Dei faciem terga dedit, cum
superbiens ejus jussa contempsit. Nec tamen superbientem
Deus deseruit, qui ad revocandum hominem
legem dedit, exhortantes angelos misit, in carne
nostrae mortalitatis ipse apparuit. Ergo post tergum
stans nos admonuit, qui ad recuperationem nos gratiae
etiam contemptus vocavit. Quod igitur generaliter
simul potuit dici de cunctis, hoc necesse est specialiter
sentiri de singulis. Quasi enim coram Deo positus
quisque verba monitionis ejus percipit, cum
priusquam peccata perpetret, voluntatis ejus praecepta
cognoscit. Adhuc enim ante faciem ejus stare,
est necdum eum peccando contemnere. Cum vero
derelicto bono innocentiae, iniquitatem eligens appetit,
jam terga in ejus faciem mittit. Sed ecce adhuc
<pb n="0105D"/>
et post tergum Deus subsequens monet, qui etiam
post culpam ad se redire persuadet. Aversum revocat,
commissa non respicit, revertenti sinum pietatis
expandit. Vocem ergo post tergum monentis audimus,
si ad invitantem nos Dominum saltem post
peccata revertimur. Debemus igitur pietatem <emph>83</emph> vocantis
erubescere, si justitiam nolumus formidare;
quia tanto graviori improbitate contemnitur, quanto
et contemptus adhuc vocare non dedignatur.</p>
<p>At contra admonendi sunt peccata carnis ignorantes,
ut tanto sollicitius praecipitem ruinam metuant,
quanto altius stant. Admonendi sunt, ut noverint,
<pb n="0106A"/>
quia quo magis loco prominenti consistunt, eo crebrioribus
sagittis insidiatoris impetuntur. Qui tanto
ardentius solet erigi, quanto robustius se conspicit
vinci; tantoque intolerabilius dedignatur vinci, quanto
contra se videt per integra infirmae carnis castra
pugnari. Admonendi sunt ut incessanter praemia
suscipiant, et libenter proculdubio tentationum quas
tolerant labores calcabunt. Si enim attendatur felicitas
quae sine transitu attingitur, leve fit quod transeundo
laboratur. Audiant quod per prophetam dicitur: <hi>Haec dicit Dominus eunuchis: Qui custodierint sabbata
mea, et elegerint quae volui, et foedus meum tenuerint:
dabo eis in domo mea et in muris meis locum et nomen
melius a filiis et filiabus 
 <note>(Isa. LVI, 4, 5)</note>
            </hi>. Eunuchi
quippe sunt, qui compressis motibus carnis, affectum
<pb n="0106B"/>
in se pravi operis abscidunt. Quo autem apud Patrem
loco habeantur, ostenditur; quia in domo Patris
videlicet aeterna mansione etiam filiis praeferuntur.
Audiant quod per Joannem dicitur: <hi>Hi sunt qui cum
mulieribus non sunt coinquinati: virgines enim sunt, et
sequuntur Agnum quocunque ierit <note>(Apoc. XIV, 4)</note>
            </hi>. Et
quod canticum cantant, quod nemo potest dicere,
nisi illa centum quadraginta quatuor millia. Singulariter
quippe canticum Agno cantare, est cum eo in
perpetuum prae cunctis fidelibus etiam de incorruptione
carnis gaudere. Quod tamen electi caeteri canticum
audire possunt, licet dicere nequeant, quia
per charitatem quidem in illorum celsitudine laeti
sunt, quamvis ad eorum praemia non assurgant. Audiant
peccatorum carnis ignari quod per semetipsam
<pb n="0106C"/>
de hac integritate Veritas dicit: <hi>Non omnes capiunt
verbum hoc <note>(Matth. XIX, 11)</note>
            </hi>. Quod eo innotuit summum,
quo denegavit omnium; et dum preadicit quia
difficile capitur, audientibus innuit captum cum
qua cautela teneatur.</p>
<p>Admonendi sunt itaque peccata carnis ignorantes,
ut et praeeminere virginitatem conjugio sciant, et
tamen se super conjuges non extollant, quatenus
dum et virginitatem praeferunt, et se postponunt; et
illud non deserant quod melius esse aestimant, et se
custodiant quo se inaniter non exaltant. Admonendi
sunt ut considerent quod plerumque actione saecularium
vita continentium confunditur, cum et illi ultra
habitum assumunt opera, et isti juxta ordinem proprium
non excitant corda. Unde bene per prophetam
<pb n="0106D"/>
dicitur: <hi>Erubesce, Sidon, ait mare <note>(Isai. XXIII, 4)</note>
            </hi>.
Quasi enim per vocem maris ad verecundiam Sidon
adducitur, quando per comparationem vitae saecularium
atque in hoc mundo fluctuantium, ejus qui munitus
et quasi stabilis cernitur, vita reprobatur. Saepe
enim nonnulli ad Dominum post carnis peccata redeuntes,
tanto se ardentius in bonis operibus exhibent,
quanto damnabiliores se de malis vident. Et
saepe quidam in carnis integritate perdurantes, cum
minus se respiciunt habere quod defleant, plene sibi
sufficere vitae suae <emph>84</emph> innocentiam putant, atque ad
fervorem spiritus nullis se ardoris stimulis inflammant.
<pb n="0107A"/>
Et fit plerumque Deo gratior amore ardens
vita post culpam, quam securitate torpens innocentia.
Unde et voce judicis dicitur: <hi>Remittuntur ei peccata
multa, quia dilexit multum <note>(Luc. VII, 47)</note>
            </hi>. Et: <hi>Gaudium erit in coelo super uno peccatore poenitente,
magis quam super nonaginta novem justis, quibus non
opus est poenitentia 
 <note>(Luc. XV, 10)</note>
            </hi>. Quod citius ex ipso
usu colligimus, si nostrae mentis judicia pensemus.
Plus namque terram diligimus quae post spinas exarata
fructus uberes producit, quam quae nullas spinas
habuit, sed tamen exculta sterilem segetem gignit.
Admonendi sunt peccata carnis ignorantes, ne superioris
ordinis celsitudine se caeteris praeferant, cum
ab inferioribus quanta se melius agantur ignorant.
In examine namque recti judicis mutat merita ordinum,
<pb n="0107B"/>
qualitas actionum. Quis enim consideratis
ipsis rerum imaginibus, nesciat quod in natura gemmarum
carbunculus praeferatur hyacintho? Sed tamen
caerulei coloris hyacinthus praefertur pallenti
carbunculo; quia et illi quod naturae ordo subtrahit,
species decoris adjungit; et hunc quem naturalis
ordo praetulerat, coloris qualitas foedat. Sic ergo in
humano genere et quidam in meliori ordine deteriores
sunt, et quidam in deteriori meliores, quia et
isti sortem extremi habitus bene vivendo transcendunt,
et illi superioris loci meritum moribus non
exsequendo diminuunt.
</p>
        </div2>

<div2>
          <head>CAPUT XXIX [ <hi>Al. LIII]. Quomodo admonendi qui peccata operum lugent, et qui solum cogitationum.</hi> </head>
<p>
            <pb n="0107C"/>
            <note>( <hi>Admonitio</hi> 30.)</note> Aliter admonendi sunt qui peccata
deplorant operum, atque aliter qui cogitationum. Admonendi
quippe sunt qui peccata deplorant operum,
ut consummata mala perfecta diluant lamenta, ne
plus astringantur in debito perpetrati operis, et
minus solvant fletibus satisfactionis. Scriptum quippe
est: <hi>Potum dedit nobis in lacrymis in mensura <note>(Psal.
LXXIX, 6)</note>
            </hi>; ut videlicet uniuscujusque mens tantum
poenitendo compunctionis suae bibat lacrymas, quantum
se a Deo meminit aruisse per culpas. Admonendi
sunt ut incessanter admissa ante oculos reducant,
atque vivendo agant, ut a districto judice videri non
debeant. Unde David cum peteret, dicens: <hi>Averte
oculos tuos a peccatis meis <note>(Psal. L, 11)</note>
            </hi>, paulo superius
intulit: <hi>Delictum meum coram me est semper</hi> 
<pb n="0107D"/> <note>(Ibid., 5)</note>.
Ac si diceret: Peccatum meum ne respicias
postulo, quia hoc respicere ipse non cesso. Unde
et per prophetam Dominus dicit: <hi>Et peccatorum tuorum
memor non ero, tu autem memor esto <note>(Isai. XLIII,
25, 26, sec. LXX)</note>
            </hi>. Admonendi sunt ut singula quaeque
admissa considerent, et dum per unumquodque
erroris sui inquinationem deflent, simul se ac totos
lacrymis mundent. Unde bene per Jeremiam dicitur,
<pb n="0108A"/>
cum Judaeae singula delicta pensarentur: <hi>Divisiones
aquarum deduxit oculus meus <note>(Thren. III, 48)</note>
            </hi>. Divisas
quippe ex oculis aquas deducimus, quando peccatis
singulis dispertitas lacrymas damus. Neque enim uno
eodemque tempore aeque mens de omnibus dolet; sed
dum nunc hujus, nunc illius culpae memoria acrius tangitur,
simul de omnibus in singulis commota purgatur.</p>
<p> <emph>85</emph> Admonendi sunt, ut de misericordia quam
postulant, praesumant, ne vi immoderatae afflictionis
intereant. Neque enim pie Dominus ante delinquentium
oculos flenda peccata opponeret, si per semetipsum
ea districte ferire voluisset. Constat enim quod
a suo judicio abscondere voluit, quos miserando
praeveniens sibimetipsis judices fecit. Hinc enim
scriptum est: <hi>Praeveniamus faciem Domini in confessione</hi> 
<pb n="0108B"/> <note>(Psal. XCIV, 2)</note>.
Hinc per Paulum dicitur: <hi>Si
nosmetipsos dijudicaremus, non utique judicaremur <note>(I Cor. XI, 31)</note>
            </hi>.
Rursumque admonendi sunt, ut sic
de spe fiduciam, habeant, ne tamen incauta securitate
torpescant. Plerumque enim hostis callidus mentem
quam peccato supplantat, cum de ruina sua afflictam
 respicit, securitatis pestiferae blanditiis seducit.
Quod figurate exprimitur, cum factum Dinae
memoratur. Scriptum quippe est: <hi>Egressa est Dina
ut videret mulieres regionis illius; quam cum vidisset
Sichem filius Hemor Hevaei, princeps terrae illius, adamavit
eam, et rapuit, et dormivit cum illa, vi opprimens
virginem; et conglutinata est anima ejus cum ea,
tristemque blanditiis delinivit <note>(Genes. XXXIV, 1-3)</note>
            </hi>.
Dina quippe ut mulieres videat extraneae regionis,
<pb n="0108C"/>
egreditur, quando unaquaeque mens sua studia negligens,
actiones alienas curans, extra habitum atque
extra ordinem proprium vagatur. Quam Sichem princeps
terrae opprimit, quia videlicet inventiam in curis
exterioribus diabolus corrumpit. <hi>Et conglutinata
est anima ejus cum ea <note>(Ibid.)</note>
            </hi>; quia unitam sibi per
iniquitatem respicit. Et quia cum mens a culpa resipiscit,
 addicitur, atque admissum flere conatur:
corruptor autem spes ac securitates vacuas ante oculos
revocat, quatenus utilitatem tristitiae subtrahat,
recte illic adjungitur: <hi>Tristemque blanditiis delinivit <note>(Ibid.)</note>
            </hi>.
Modo enim aliorum facta graviora, modo nil
esse quod perpetratum est, modo misericordem
Deum loquitur, modo adhuc tempus subsequens ad
poenitentiam pollicetur; ut dum per haec decepta
<pb n="0108D"/>
mens ducitur, ab intentione poenitentiae suspendatur;
quatenus tunc bona nulla percipiat, quam nunc mala
nulla contristant: et tunc plenius obruatur suppliciis,
quae nunc etiam gaudet in delictis.</p>
<p>At contra admonendi sunt qui peccata cogitationum
deflent, ut sollicite considerent intra mentis arcana
utrum delectatione tantummodo, an etiam consensu
deliquerint. Plerumque enim tentatur cor,
<pb n="0109A"/>
et ex carnis nequitia delectatur, et tamen eidem
nequitiae ex ratione renititur, ut in secreto cogitationis
et contristet quod libet, et libeat quod contristat.
Nonnunquam vero ita mens baratro tentationis absorbetur,
ut nullatenus renitatur, sed ex deliberatione
sequitur hoc, unde ex delectatione pulsatur;
et si facultas exterior suppetat, rerum mox effectibus
interiora vota consummat. Quod videlicet si justa
animadversio districti judicis respicit, non est jam
cogitationis culpa, sed operis; quia etsi rerum tarditas
foras peccatum distulit, intus hoc consensionis
opere voluntas implevit.</p>
<p>In primo autem parente didicimus quia tribus modis
omnis culpae nequitiam perpetramus, suggestione
scilicet, delectatione et consensu. <emph>86</emph> Primum itaque
<pb n="0109B"/>
per hostem, secundum vero per carnem, tertium
per spiritum perpetratur. Insidiator enim prava
suggerit, caro se delectationi subjicit, atque ad extremum
spiritus victus delectatione consentit. Unde
 et ille serpens prava suggessit, Eva autem quasi
caro se delectationi subdidit, Adam vero velut spiritus
suggestione ac delectatione superatus assensit.
Suggestione itaque peccatum agnoscimus, delectatione
vincimur, consensu etiam ligamur. Admonendi
sunt igitur qui nequitias cogitationis deflent, ut sollicite
considerent in qua peccati mensura ceciderunt,
quatenus juxta ruinae modum quam in semetipsis introrsus
sentiunt, etiam mensura lamentationis erigantur,
ne si cogitata mala minus cruciant, usque ad
perpetranda opera perducant. Sed inter haec ita terrendi
<pb n="0109C"/>
sunt, ut tamen minime frangantur. Saepe enim
misericors Deus eo citius peccata cordis abluit, quo
haec exire ad opera non permittit; et cogitata nequitia
quando citius solvitur, quia effectu operis
districtius non ligatur. Unde recte per Psalmistam
dicitur: <hi>Dixi, pronuntiabo adversum me injustitias
meas Domino, et tu remisisti impietatem cordis mei <note>(Ps. XXXI, 3)</note>
            </hi>.
Qui enim impietatem cordis subdidit,
quia cogitationum injustitias pronuntiare vellet indicavit.
Dumque ait: <hi>Dixi, pronuntiabo,</hi> atque illico
adjunxit, <hi>Et tu remisisti;</hi> quam sit super haec facilis
venia ostendit. Qui dum se adhuc petere promittit,
hoc quod petere se promittebat, obtinuit; quatenus
quia usque ad opus non venerat culpa, usque ad cruciatum
non perveniret poenitentia, sed cogitata afflictio
<pb n="0109D"/>
mentem tergeret, quam nimirum tantummodo
 cogitata iniquitas inquinasset.
</p>
        </div2>

<div2>
          <head>CAPUT XXX [ <hi>Al. LIV]. Quomodo admonendi qui a peccatis quae deflent, non abstinent; et qui cum abstineant, non deflent.</hi> </head>
<p>
            <note>( <hi>Admonitio</hi> 31.)</note> Aliter admonendi sunt qui admissa
plangunt <note>(De poen., dist. 3, c. Qui admissa
plangunt)</note>, nec tamen deserunt; atque aliter qui deserunt,
<pb n="0110A"/>
nec tamen plangunt. Admonendi sunt enim qui
admissa plangunt, nec tamen deserunt, ut considerare
sollicite sciant quia flendo inaniter se mundant,
qui vivendo se nequiter inquinant, cum idcirco se lacrymis
lavant, ut mundi ad sordes redeant. Hinc
enim scriptum est: <hi>Canis reversus ad suum vomitum,
et sus lota in volutabro luti <note>(Prov. XXVI, 11; II Petr.
II, 22)</note>
            </hi>. Canis quippe cum vomit, profecto cibum qui
pectus deprimebat, projicit; sed cum ad vomitum
revertitur, unde levigatus fuerat, rursus oneratur.
Et qui admissa plangunt, profecto nequitiam, de qua
male satiati fuerant, et quae mentis intima deprimebat,
confitendo projiciunt, quam post confessionem
dum repetunt, resumunt. Sus vero in volutabro luti
cum lavatur, sordidior redditur. Et qui admissa plangit,
<pb n="0110B"/>
nec tamen deserit, poenae gravioris culpae se subjicit <note>(Eadem dist., c. 14, Qui admissa plangit)</note>;
quia
et ipsam quam flendo potuit impetrare veniam contemnit,
et quasi in lutosa aqua semetipsum volvit,
quia dum fletibus suis vitae munditiam subtrahit,
ante Dei oculos sordidas ipsas etiam lacrymas facit.
Hinc rursum scriptum est: <hi>Ne iteres verbum in oratione
tua <note>(Eccli. VII, 15)</note>
            </hi>. <emph>87</emph> Verbum namque in
oratione iterare, est post fletum committere quod
rursum necesse sit flere. Hinc per Isaiam dicitur: <hi>Lavamini 
 <note>(Isai. I, 16)</note>
            </hi>, <hi>mundi estote <note>(Eadem dist., c.
15, Lavamini)</note>
            </hi>. Post lavacrum enim mundus esse negligit,
quisquis post lacrymas vitae innocentiam non
custodit. Et lavantur ergo et nequaquam mundi sunt,
qui commissa flere non desinunt, sed rursus flenda
<pb n="0110C"/>
committunt. Hinc per quemdam sapientem dicitur:
 <hi>Qui baptizatur a mortuo, et iterum tangit illum, quid
proficit lavatio ejus <note>(Eccli. XXXIV, 30)</note>
            </hi>? Baptizatur
quippe a mortuo <note>(Eadem dist., c. 16, Baptizatur)</note>,
qui mundatur fletibus a peccato; sed post baptisma
mortuum tangit, qui culpam post lacrymas repetit.</p>
<p>Admonendi sunt qui admissa plangunt, nec tamen
deserunt, ut ante districti judicis oculos eis se
esse similes agnoscant, qui venientes ad faciem quorumdam
hominum, magna eis submissione blandiuntur;
recedentes autem, inimicitias ac damna
quae valent atrociter inferunt. Quid est enim culpam
flere, nisi humilitatem Deo suae devotionis ostendere?
Et quid est post fletum prava agere, nisi superbas in
eum quem rogaverat, inimicitias exercere? Jacobo
<pb n="0110D"/>
attestante qui ait: <hi>Quicunque voluerit amicus esse
saeculi hujus, inimicus Dei constituitur <note>(Jac. IV, 4)</note>
            </hi>.
Admonendi sunt qui admissa plangunt, nec tamen
deserunt, ut sollicite considerent quia ita plerumque
mali inutiliter compunguntur ad justitiam, sicut
plerumque boni innoxie tentantur ad culpam. Fit
quippe mira exigentibus meritis dispositionis internae
mensura, ut et illi dum de bono aliquid agunt, quod
<pb n="0111A"/>
tamen non perficiunt, superbe inter ipsa quae etiam
plenissime perpetrant mala confidant; et isti dum de
malo tentantur, cui nequaquam consentiunt, quo
per infirmitatem titubant, eo gressus cordis ad justitiam
per humilitatem verius figant. Balaam quippe,
justorum tabernacula respiciens, ait: <hi>Moriatur anima
mea morte justorum, et fiant novissima mea horum
similia <note>(Num. XXIII, 10)</note>
            </hi>. Sed cum compunctionis
tempus abscessit, contra eorum vitam, quibus se similem
fieri etiam moriendo poposcerat, consilium
praebuit; et cum occasionem de avaritia reperit, illico
oblitus est quidquid sibi de innocentia optavit <note>(Ibid., XXIV, 14)</note>.
Hinc vero doctor et praedicator
gentium Paulus, ait: <hi>Video aliam legem in membris
meis, repugnantem legi mentis meae, et captivum me
<pb n="0111B"/>
ducentem in lege peccati, quae est in membris meis <note>(Rom. VII, 23)</note>
            </hi>.
Qui profecto idcirco tentatur, ut in
bono robustius ex ipsa infirmitatis suae cognitione
solidetur. Quid est ergo quod ille compungitur, et
tamen justitiae non appropinquat; iste tentatur, et
tamen eum culpa non inquinat, nisi hoc quod aperte
ostenditur, quod nec malos bona imperfecta adjuvant,
nec bonos mala inconsummata condemnant?</p>
<p>At contra admonendi sunt qui admissa deserunt,
nec tamen plangunt; ne jam relaxatas aestiment culpas,
quas etsi agendo non multiplicant, nullis tamen
fletibus mundant. Neque enim scriptor, si a scriptione
cessaverit, quia alia non addidit, etiam illa
quae scripserat delevit; nec qui contumelias irrogat,
si solummodo tacuerit, satisfecit, cum profecto necesse
<pb n="0111C"/>
sit ut verba praemissae superbiae verbis subjectae
humilitatis impugnet; nec debitor absolutus est
quia alia non multiplicat, nisi et illa quae ligaverat
solvat. Ita et cum Deo delinquimus, nequaquam satisfacimus
si ab iniquitate <emph>88</emph> cessamus, nisi voluptates
quoque quas dileximus, e contrario appositis
lamentis insequamur. Si enim nulla nos in hac vita
operum culpa maculasset, nequaquam nobis hic adhuc
degentibus ipsa ad securitatem innocentia nostra
sufficeret, quia illicita animum multa pulsarent. Qua
ergo mente securus est, qui perpetratis iniquitatibus
ipse sibi testis est quia innocens non est?</p>
<p>Neque enim Deus nostris cruciatibus pascitur, sed
delictorum morbos medicamentis contrariis medetur,
ut qui voluptatibus delectati discessimus, fletibus
<pb n="0111D"/>
amaricati redeamus; et qui per illicita defluendo
cecidimus, etiam a licitis nosmetipsos restringendo
surgamus; et cor quod insana laetitia infuderat, salubris
tristitia exurat; et quod vulneraverat elatio superbiae,
curet abjectio humilis vitae. Hinc enim scriptum
est: <hi>Dixi iniquis, Nolite inique agere; et delinquentibus,
Nolite exaltare cornu <note>(Ps. LXXIV, 5)</note>
            </hi>. Cornu
quippe delinquentes exaltant, si nequaquam se ad
poenitentiam ex cognitione suae iniquitatis humiliant.
Hinc rursum dicitur: <hi>Cor contritum et humiliatum
Deus non spernit <note>(Ps. L, 19)</note>
            </hi>. Quisquis enim peccata
plangit, nec tamen deserit, cor quidem conterit, sed
<pb n="0112A"/>
humiliare contemnit. Qui vero peccata jam deserit,
nec tamen plangit, jam quidem humiliat, sed tamen
cor conterere recusat. Hinc Paulus ait: <hi>Et haec quidem
fuistis; sed abluti estis, sed sanctificati estis <note>(I Cor. VI, 11)</note>
            </hi>.
Quia nimirum illos emendatior vita
sanctificat, quos per poenitentiam abluens afflictio
fletuum mundat. Hinc Petrus cum quosdam territos
malorum suorum consideratione conspiceret, admonuit,
dicens: <hi>Poenitentiam agite, et baptizetur unus
quisque vestrum <note>(Act. II, 38)</note>
            </hi>. Dicturus enim baptisma,
praemisit poenitentiae lamenta, ut prius se aqua suae
afflictionis infunderent, et postmodum sacramento
baptismatis lavarent. Qua igitur mente qui transactas
culpas flere negligunt, vivunt securi de venia, quando
ipse summus Pastor Ecclesiae huic etiam Sacramento
addendam poenitentiam credidit, quod peccata
<pb n="0112B"/>
principaliter exstinguit?
</p>
        </div2>

<div2>
          <head>CAPUT XXXI [ <hi>Al. LV]. Quomodo admonendi qui illicita quorum sunt conscii laudant; et qui condemnantes, minime tamen cavent.</hi> </head>
<p>( <hi>Admonitio</hi> 32). Aliter admonendi sunt qui illicita
quae faciunt etiam laudant; atque aliter qui accusant
prava, nec tamen devitant. Admonendi sunt enim
qui illicita quae faciunt etiam laudant, ut considerent
quod plerumque plus ore quam opere delinquant.
Opere namque per semetipsos solos prava perpetrant;
ore autem per tot personas iniquitatem exhibent,
quot audientium mentes iniqua laudantes docent.
Admonendi ergo sunt, ut si eradicare mala
<pb n="0112C"/>
dissimulant, saltem seminare pertimescant. Admonendi
sunt, ut eis perditio privata sufficiat. Rursumque
admonendi sunt, ut si mali esse non metuunt,
erubescant saltem videri quod sunt. Plerumque enim
culpa dum absconditur, effugatur, quia dum mens
erubescit videri quod tamen esse non metuit, erubescit
quandoque esse quod fugit videri. Cum vero
pravus quisque impudenter innotescit, quo liberius
omne facinus perpetrat, eo etiam licitum putat; <emph>89</emph> 
 et quod licitum suspicatur, in hoc proculdubio
multiplicius mergitur. Unde scriptum est: <hi>Peccatum
suum sicut Sodoma praedicaverunt, nec absconderunt <note>(Isai. III, 9)</note>
            </hi>.
Peccatum enim suum si Sodoma absconderet,
adhuc sub timore peccaret. Sed funditus
frena timoris amiserat, quae ad culpam nec tenebras
<pb n="0112D"/>
inquirebat. Unde et rursum scriptum est: <hi>Clamor
Sodomorum et Gomorrhae multiplicatus est <note>(Gen. XVIII
20)</note>
            </hi>. Peccatum quippe cum voce, est culpa in actione;
peccatum vero etiam cum clamore, est culpa
cum libertate.</p>
<p>At contra admonendi sunt qui accusant prava, nec
tamen devitant, ut provide perpendant quid in districto
Dei judicio pro sua excusatione dicturi sunt, qui
de reatu suorum criminum etiam semetipsis judicibus
non excusantur. Hi itaque quid aliud quam praecones
sunt sui? Voces contra culpas proferunt, et semetipsos
operibus reos trahunt. Admonendi sunt ut videant
<pb n="0113A"/>
quia de occulta jam retributione judicii est, quod eorum
mens malum quod perpetrat illuminatur ut videat,
sed non conatur ut vincat; ut quo melius videt,
eo deterius pereat, quia et intelligentiae lumen percipit,
et actionis pravae tenebras non relinquit. Nam
cum acceptam ad adjutorium scientiam negligunt,
hanc contra se in testimonium vertunt; et de lumine
intelligentiae augent supplicia, quod profecto acceperant
ut possent delere peccata. Quorum nimirum nequitia
cum malum agit quod dijudicat, venturum jam
judicium hic degustat; ut cum aeternis suppliciis servatur
 obnoxia, suo hic interim examine non sit absoluta;
tantoque illic graviora tormenta percipiat,
quanto hic malum non deserit, etiam quod ipsa condemnat.
Hinc enim Veritas dicit: <hi>Servus qui cognovit
<pb n="0113B"/>
voluntatem Domini sui, et non praeparavit, et
non fecit secundum voluntatem ejus, vapulabit
multis <note>(Luc. XII, 47)</note>
            </hi>. Hinc Psalmista, ait: <hi>Descendant in infernum viventes 
 <note>(Psal. LIV, 16)</note>
            </hi>. Vivi
quippe quae circa illos aguntur sciunt et sentiunt,
mortui autem sentire nil possunt. Mortui enim in infernum
descenderent, si mala nesciendo perpetrarent.
Cum vero sciunt mala, et tamen faciunt, ad
iniquitatis infernum viventes miseri sentientesque
descendant.
</p>
        </div2>

<div2>
          <head>CAPUT XXXII [ <hi>Al. LVI]. Quomodo admonendi qui subito motu, et qui consulto peccant.</hi> </head>
<p>
            <note>( <hi>Admonitio</hi> 33.)</note> Aliter admonendi sunt qui repentina
concupiscentia superantur, atque aliter qui in
<pb n="0113C"/>
culpa ex consilio ligantur. Admonendi quippe sunt
quos repentina concupiscentia superat, ut in bello
praesentis vitae se quotidie positos attendant, et cor
quod praevidere vulnera non potest, scuto solliciti
timoris tegant; ut occulta insidiantis hostis jacula
perhorrescant, et in tam caliginoso certamine intentione
continua intra mentis castra se muniant. Nam
si a circumspectionis sollicitudine cor destituitur,
vulneribus aperitur, quia hostis callidus tanto liberius
pectus percutit, quanto nudum a providentiae <emph>90</emph> 
lorica deprehendit. Admonendi sunt qui repentina
concupiscentia superantur, ut curare nimis terrena
desuescant; quia intentionem suam dum rebus transitoriis
immoderatius implicant, quibus culparum
<pb n="0113D"/>
jaculis transfigantur ignorant. Unde et per Salomonem
vox percussi et dormientis exprimitur, qui
ait: <hi>Verberaverunt me, sed non dolui; traxerunt me,
et ego non sensi. Quando evigilabo, et rursum vina reperiam <note>(Prov. XXVIII, 35)</note>
            </hi>?
Mens quippe a cura suae sollicitudinis
<pb n="0114A"/>
dormiens verberatur et non dolet, quia sicut
imminentia mala non prospicit, sic nec quae perpetraverit
agnoscit. Trahitur et nequaquam sentit, quia
per illecebras vitiorum ducitur, nec tamen ad sui
custodiam suscitatur. Quae quidem evigilare optat, ut
rursum vina reperiat, quia quamvis somno torporis
a sui custodia prematur, vigilare tamen ad saeculi
curas nititur, ut semper voluptatibus debrietur; et
cum ad illud dormiat in quo solerter vigilare debuerat,
ad aliud vigilare appetit, ad quod laudabiliter
dormire potuisset. Hinc superius scriptum est: <hi>Et
eris quasi dormiens in medio mari, et quasi sopitus gubernator
amisso clavo <note>(Ibid., 34)</note>
            </hi>. In medio enim mari
dormit, qui in hujus mundi tentationibus positus,
providere motus irruentium vitiorum quasi imminentes
<pb n="0114B"/>
undarum cumulos negligit. Et quasi clavum gubernator
amittit, quando mens, ad regendam navem
corporis, studium sollicitudinis perdit. Clavum
quippe in mari amittere, est intentionem providam
inter procellas hujus saeculi non tenere. Si enim gubernator
clavum sollicite stringit, modo in fluctibus
ex adverso navem dirigit, modo ventorum impetus
per obliquum findit. Ita cum mens vigilanter animam
regit, modo alia superans calcat, modo alia providens
declinat; ut et praesentia laborando subjiciat,
et contra futura certamina prospiciendo convalescat.
Hinc rursum de fortibus supernae patriae bellatoribus
dicitur: <hi>Uniuscujusque ensis super femur suum, propter
timores nocturnos <note>(Cant. III, 8)</note>
            </hi>. Ensis enim super
femur ponitur, quando acumine sanctae praedicationis
<pb n="0114C"/>
prava suggestio carnis edomatur. Per noctem vero
caecitas nostrae infirmitatis exprimitur, quia quidquid
adversitatis in nocte imminet non videtur. Uniuscujusque
ergo ensis super femur suum ponitur propter
timores nocturnos, quia videlicet sancti viri dum
ea quae non vident metuunt, ad intentionem certaminis
parati semper assistunt. Hinc rursum sponsae
dicitur: <hi>Nasus tuus sicut turris quae est in Libano <note>(Cant. VII, 4)</note>
            </hi>.
Rem namque quam oculis non cernimus,
plerumque odore praevidemus. Per nasum quoque
odores fetoresque discernimus. Quid ergo per nasum
Ecclesiae, nisi sanctorum provida discretio designatur?
Qui etiam turri similis quae est in Libano dicitur,
quia discreta eorum providentia ita in alto sita
est, ut tentationum certamina et priusquam veniant
<pb n="0114D"/>
videat, et contra ea dum venerint munita subsistat.
Quae enim futura praevidentur, cum praesentia fuerint,
 minoris virtutis fiunt; quia dum contra ictum
quisque paratior redditur, hostis qui se inopinatum
<pb n="0115A"/> <emph>91</emph> 
 credidit, eo ipso quo praevisus est, enervatur.</p>
<p>At contra admonendi sunt qui in culpa ex consilio
ligantur, quatenus provida consideratione perpendant,
quia dum mala ex judicio faciunt, districtius
contra se judicium accendunt; ut tanto eos durior
sententia feriat, quanto illos in culpa arctius vincula
deliberationis ligant. Citius fortasse delicta poenitendo
abluerent, si in his sola praecipitatione cecidissent.
Nam tardius peccatum solvitur quod et per consilium
solidatur. Nisi enim mens omni modo aeterna
despiceret, in culpa ex judicio non periret. Hoc
ergo praecipitatione lapsis per consilium pereuntes
differunt, quod cum hi a statu justitiae peccando concidunt,
plerumque simul et in laqueum desperationis
cadunt. Hinc est quod per prophetam Dominus non
<pb n="0115B"/>
tam praecipitationum prava, quam delictorum studia
reprehendit, dicens: <hi>Ne forte egrediatur ut ignis indignatio
mea, et succendatur, et non sit qui exstinguat,
propter malitiam studiorum vestrorum <note>(Jer. IV, 4)</note>
            </hi>.
Hinc iterum iratus dicit: <hi>Visitabo super vos juxta
fructum studiorum vestrorum <note>(Ibid. XXIII, 2)</note>
            </hi>. Quia
ergo peccatis aliis differunt peccata quae per consilium perpetrantur, non tam prave facta Dominus
quam studia pravitatis insequitur. In factis enim saepe
infirmitate, saepe negligentia, in studiis vero malitiosa
semper intentione peccatur. Quo contra recte
beati viri expressione per Prophetam dicitur: <hi>Et in
cathedra pestilentiae non sedit <note>(Ps. I, 1)</note>
            </hi>. Cathedra
quippe judicis esse vel praesidentis solet. In cathedra
autem pestilentiae sedere, est ex judicio prava committere:
<pb n="0115C"/>
in cathedra pestilentiae sedere, est et ex
ratione mala discernere, et tamen ex deliberatione
perpetrare. Quasi in perversi consilii cathedra sedet,
qui tanta iniquitatis elatione attollitur, ut adimplere
malum etiam per consilia conetur. Et sicut assistentibus
turbis praelati sunt qui cathedrae honore fulciuntur,
ita delicta eorum qui praecipitatione corruunt,
exquisita per studium peccata transcendunt.
Admonendi ergo sunt, ut hinc colligant qui in culpa
etiam se per consilium ligant, qua quandoque ultione
feriendi sunt, qui nunc pravorum non socii, sed
 principes fiunt.
</p>
        </div2>

<div2>
          <head>CAPUT XXXIII [ <hi>Al. LVII]. Quomodo admonendi qui minimis, sed crebris noxis, et qui minimas caventes gravibus aliquando immerguntur.</hi> </head>
<p>
            <pb n="0115D"/>
            <note>( <hi>Admonitio</hi> 34.)</note> Aliter admonendi sunt qui, licet
minima, crebro tamen illicita faciunt; atque aliter
qui se a parvis custodiunt, sed aliquando in gravibus
demerguntur. Admonendi sunt qui quamvis in minimis,
sed tamen frequenter excedunt, ut nequaquam
considerent qualia, sed quanta committunt. Facta
<pb n="0116A"/>
enim sua si despiciunt timere cum pensant, debent
formidare cum numerant. Altos quippe gurgites fluminum,
parvae sed innumerae replent guttae pluviarum.
Et hoc agit sentina latenter excrescens, quod
patenter procella saeviens. Et minuta sunt quae erumpunt
membris per scabiem vulnera, sed cum multitudo
eorum innumerabiliter occupat, sic vitam corporis
sicut unum grave inflictum <emph>92</emph> pectori vulnus
necat. Hinc videlicet scriptum est:</p>
<p> <hi>Qui modica spernit, paulatim decidit <note>(Eccli. XIX,
1)</note>
            </hi>. Qui enim peccata minima flere ac devitare negligit,
a statu justitiae non quidem repente, sed partibus
totus cadit. Admonendi sunt qui in minimis frequenter
excedunt, ut sollicite considerent quia nonnunquam
in parva deterius, quam in majori culpa
<pb n="0116B"/>
peccatur. Major enim quo citius quia sit culpa agnoscitur,
eo etiam celerius emendatur; minor vero dum
quasi nulla creditur, eo pejus quo et securius in usu
retinetur. Unde fit plerumque ut mens assueta malis
levibus nec gravia perhorrescat, atque ad quamdam
auctoritatem nequitiae per culpas nutrita perveniat;
et tanto in majoribus contemnat pertimescere,
quanto in minimis didicit non timendo peccare.</p>
<p>At contra admonendi sunt qui se a parvis custodiunt,
sed aliquando in gravibus demerguntur, ut
sollicite seipsos deprehendant, quia dum cor eorum
de custoditis minimis extollitur, ad perpetranda graviora
ipso elationis suae barathro devorantur; et dum
foris sibi parva subjiciunt, sed per inanem gloriam
intus intumescunt, languore superbiae intrinsecus victam
<pb n="0116C"/>
mentem etiam foras per mala majora prosternunt.
Admonendi ergo sunt qui se a parvis custodiunt,
sed aliquando in gravibus demerguntur, ne ubi se
stare extrinsecus aestimant, ibi intrinsecus cadant, et
juxta districti judicis retributionem elatio minoris justitiae
via fiat ad foveam gravioris culpae. Qui enim
vane elati, boni minimi custodiam suis viribus tribuunt,
juste derelicti culpis majoribus obruuntur; et
cadendo discunt non fuisse proprium quod steterunt,
ut mala immensa cor reprimant, quod minima bona
exaltant. Admonendi sunt ut considerent quod et in
culpis gravioribus alto reatu se obligant, et tamen
plerumque in parvis quae custodiunt, deterius peccant,
quia et in illis iniqua faciunt, et per ista se hominibus
quod iniqui sunt tegunt. Unde fit ut cum majora
<pb n="0116D"/>
mala perpetrant coram Deo, apertae iniquitatis sit;
et cum parva bona custodiunt coram hominibus, simulatae
sanctitatis. Hinc est enim quod Pharisaeis dicitur: <hi>Liquantes culicem, camelum autem glutientes <note>(Math. XXIII, 24)</note>
            </hi>.
Ac si aperte diceretur: Minima
mala discernitis, majora devoratis. Hinc est quod
rursum ore Veritatis increpantur, cum audiunt: <hi>Decimatis
<pb n="0117A"/>
mentham, et anethum, et cyminum; et relinquitis
quae graviora sunt legis, judicium, et misericordiam,
et fidem.</hi> Neque enim negligenter audiendum est
quod cum decimari minima diceret, extrema quidem
de oleribus maluit, sed tamen bene olentia memorare;
ut profecto ostenderet quia simulatores cum parva
custodiunt, odorem de se extendere sanctae opinionis
quaerunt; et quamvis implere maxima praetermittant,
ea tamen minima observant, quae humano judicio
longe lateque redoleant.</p>
</div2>

<div2>
          <head>CAPUT XXXIV [ <hi>Al. LVIII]. Quomodo admonendi qui bona nec inchoant et qui inchoata non absolvunt.</hi> </head>
<p>
            <note>( <hi>Admonitio</hi> 35.)</note> Aliter admonendi sunt qui bona
nec inchoant, <emph>93</emph> atque aliter qui inchoata minime
<pb n="0117B"/>
consummant. Qui enim bona nec inchoant, non sunt
eis prius aedificanda quae salubriter diligant, sed destruenda
ea in quibus semetipsos nequiter versant.
Neque enim sequuntur quae inexperta audiunt, nisi
prius quam perniciosa sint ea quae sibi sunt experta,
deprehendant, quia nec levari appetit, qui et hoc ipsum
quia cecidit nescit; et qui dolorem vulneris non
sentit, salutis remedia non requirit. Prius ergo ostendenda
sunt, quam sint vana quae diligunt, et tunc
demum vigilanter intimanda quam sint utilia quae
praetermittunt. Prius videant fugienda quae amant, et
sine difficultate postmodum cognoscant amanda esse
quae fugiunt. Melius enim inexperta recipiunt, si de
expertis quidquid disputationis audiunt, veraciter cognoscunt.
Tunc igitur pleno voto discunt vera bona
<pb n="0117C"/>
quaerere, cum certo judicio deprehenderint falsa se
vacue tenuisse. Audiant ergo quod bona praesentia et
a delectatione citius transitura sunt, et tamen eorum
causa ad ultionem sine transitu permansura; quia et
nunc quod libet invitis subtrahitur, et tunc quod dolet
invitis in supplicium reservatur. Itaque eisdem rebus
terreantur salubriter, quibus noxie delectantur;
ut dum perculsa mens alta ruinae suae damna conspiciens,
sese in praecipitium pervenisse deprehendit,
gressum post terga revocet, et pertimescens quae
amaverat, discat diligere quae contemnebat.</p>
<p>Hinc est enim quod Jeremiae misso ad praedicationem
dicitur: <hi>Ecce constitui te hodie super gentes
et super regna, ut evellas et destruas, et disperdas et
dissipes, et aedifices et plantes <note>(Jer. I, 10)</note>
            </hi>. Quia nisi
<pb n="0117D"/>
prius perversa destrueret, aedificare utiliter recta non
posset; nisi ab auditorum suorum cordibus spinas
vani amoris evelleret, nimirum frustra in eis sanctae
praedicationis verba plantaret. Hinc est quod Petrus
prius evertit, ut postmodum construat, cum nequaquam
Judaeos monebat quid jam facerent, sed de his
quae fecerant, increpabat dicens: <hi>Jesum Nazarenum
virum approbatum a Deo in vobis, virtutibus et prodigiis
et signis quae per illum fecit Deus in medio vestri,
<pb n="0118A"/>
sicut vos scitis: hunc definito consilio et praescientia
Dei traditum, per manus iniquorum affigentes interemistis,
quem Deus suscitavit solutis doloribus inferni <note>(Act. II, 22-24)</note>
            </hi>;
ut videlicet crudelitatis suae cognitione
destructi, aedificationem sanctae praedicationis
quanto anxie quaererent, tanto utiliter audirent. Unde
et illico respondet: <hi>Quid ergo faciemus, viri fratres?</hi> 
Quibus mox dicitur: <hi>Agite poenitentiam, et baptizetur
unusquisque vestrum <note>(Ibid., 37, 38)</note>
            </hi>. Quae aedificationis
verba profecto contemnerent, nisi prius salubriter
ruinam suae destructionis invenissent. Hinc est quod
Saulus cum super eum coelitus lux emissa resplenduit,
non jam quid recte deberet facere, sed quid prave
fecisset, audivit. Nam cum prostratus requireret,
dicens: <hi>Quis es, Domine?</hi> Respondetur protinus:
<pb n="0118B"/> <hi>Ego sum Jesus Nazarenus, quem tu persequeris <note>(Act. IX, 4, seq., XXII, 8, seq.)</note>
            </hi>.
Et cum repente
subjungeret: <hi>Domine, quid me jubes facere <note>(Ibid.)</note>
            </hi>?
Illico adjungitur: <hi>Surgens ingredere civitatem, et ibi
dicetur tibi quid te oporteat facere <note>(Ibid.)</note>
            </hi>. Ecce de
coelo Dominus loquens persecutoris sui facta corripuit,
nec tamen illico quae essent facienda monstravit.
Ecce elationis ejus fabrica jam tota corruerat, et <emph>94</emph> 
 post ruinam suam humilis aedificari requirebat,
et cum superbia destruitur, aedificationis tamen
verba retinentur; ut videlicet persecutor immanis
diu destructus jaceret, et tanto post in bonis solidius
surgeret, quanto prius funditus eversus a pristino
errore cecidisset. Qui ergo nulla adhuc agere bona
coeperunt, a rigiditate antea suae pravitatis, correctionis
<pb n="0118C"/>
manu evertendi sunt, ut ad statum postmodum
rectae operationis erigantur, quia et idcirco altum
silvae lignum succidimus, ut hoc in aedificii tegmine
sublevemus; sed tamen non repente in fabrica ponitur,
ut nimirum prius vitiosa ejus viriditas exsiccetur,
cujus quo plus in infimis humor excoquitur, eo
ad summa solidius levatur</p>
<p>At contra admonendi sunt qui inchoata bona minime
consummant, ut cauta circumspectione considerent
quia dum proposita non perficiunt, etiam quae
fuerant coepta convellunt. Si enim quod videtur gerendum
sollicita intentione non crescit, etiam quod
fuerat bene gestum decrescit. In hoc quippe mundo
humana anima quasi more navis est contra ictum
fluminis conscendentis: uno in loco nequaquam
<pb n="0118D"/>
stare permittitur, quia ad ima relabitur, nisi ad summa
conetur. Si ergo inchoata bona fortis operantis manus
ad perfectionem non sublevat, ipsa operandi remissio
contra hoc quod operatum est, pugnat. Hinc est enim
quod per Salomonem dicitur: <hi>Qui mollis et dissolutus
est in opere suo, frater est sua opera dissipantis <note>(Prov. XVIII, 9)</note>
            </hi>.
Quia videlicet qui coepta bona
districte non exsequitur, dissolutione negligentiae
manum destruentis imitatur. Hinc Sardis Ecclesiae ab
<pb n="0119A"/>
angelo dicitur: <hi>Esto vigilans, et confirma caetera quae
moritura erant, non enim invenio opera tua plena
coram Deo meo <note>(Apoc. III, 2)</note>
            </hi>. Quia igitur plena coram
Deo ejus opera inventa non fuerant, moritura reliqua
etiam quae erant gesta praedicebat. Si enim quod
mortuum in nobis est ad vitam non accenditur, hoc
etiam exstinguitur, quod quasi adhuc vivum tenetur.
Admonendi sunt ut perpendant quod tolerabilius esse
potuisset recti viam non arripere, quam arrepta post
tergum redire. Nisi enim retro aspicerent, erga coeptum
studium nullo torpore languerent. Audiant ergo
quod scriptum est: <hi>Melius erat eis non cognoscere
viam justitiae, quam post agnitionem retrorsum converti <note>(II Petr. II, 21)</note>
            </hi>.
Audiant quod scriptum est: <hi>Utinam
frigidus esses, aut calidus; sed quia tepidus es, et nec
<pb n="0119B"/>
frigidus, nec calidus, incipiam te evomere ex ore meo <note>(Apoc. III, 15)</note>
            </hi>.
Calidus quippe est qui bona studia et arripit
et consummat; frigidus vero est qui consummanda
nec inchoat. Et sicut a frigore per teporem transitur
ad calorem, ita a calore per teporem reditur ad frigus.
Quisquis ergo amisso infidelitatis frigore vivit,
sed nequaquam tepore superato excrescit ut ferveat,
procul dubio calore desperato, dum noxio in tepore
demoratur, agit ut frigescat. Sed sicut ante teporem
frigus sub spe est, ita post frigus tepor in desperatione.
Qui enim adhuc in peccatis est, conversionis
fiduciam non amittit. Qui vero post conversionem
tepuit, et spem quae esse potuit de peccatore subtraxit.
Aut calidus ergo quisque esse, aut frigidus quaeritur,
ne tepidus evomatur; ut videlicet aut necdum
<pb n="0119C"/>
conversus, adhuc de se spem <emph>95</emph> conversionis praebeat,
aut jam conversus in virtutibus inardescat; ne evomatur
tepidus, qui a calore quem proposuit torpore ad
noxium frigus redit.</p>
</div2>

<div2>
          <head>CAPUT XXXV [ <hi>Al. LIX]. Quomodo admonendi qui mala clam et bona palam faciunt; ac qui versa vice.</hi> </head>
<p>
            <note>( <hi>Admonitio</hi> 36.)</note> Aliter admonendi sunt qui mala occulte
agunt, et bona publice; atque aliter qui bona
quae faciunt abscondunt, et tamen quibusdam factis
publice mala de se opinari permittunt. Admonendi
enim sunt qui mala occulte agunt, et bona publice,
ut pensent humana judicia quanta velocitate evolant,
divina autem quanta immobilitate perdurant. Admonendi
sunt ut in fine rerum mentis oculos figant,
<pb n="0119D"/>
quia et humanae laudis attestatio praeterit, et superna
sententia, quae et abscondita penetrat, ad retributionem
perpetuam convalescit. Dum igitur occulta mala
sua divinis judiciis, recta autem sua humanis oculis
anteponunt, et sine teste est bonum quod publice faciunt,
et non sine aeterno teste est quod latenter
delinquunt. Culpas itaque suas occultando hominibus,
virtutesque pandendo, et unde puniri debeant abscondentes
detegunt, et unde remunerari poterant, detegentes
abscondunt. Quos recte sepulcra dealbata speciosa
<pb n="0120A"/>
exterius, sed mortuorum ossibus plena Veritas
vocat <note>(Matth. XXIII, 27)</note>, quia vitiorum mala intus
contegunt, humanis vero oculis quorumdam demonstratione
operum, de solo foris justitiae colore blandiuntur.
Admonendi itaque sunt, ne quae agunt recta
despiciant, sed ea meriti melioris credant. Valde
namque bona sua dijudicant, qui ad eorum mercedem
sufficere humanos favores putant. Cum enim pro
recto opere laus transitoria quaeritur, aeterna retributione
res digna vili pretio venundatur. De quo videlicet
pretio percepto Veritas dicit: <hi>Amen dico
vobis, receperunt mercedem suam <note>(Matth. VI, 2, 5)</note>
            </hi>.
Admonendi sunt ut considerent quia dum pravos se
in occultis exhibent, sed tamen exempla de se publice
in bonis operibus praebent, ostendunt sequenda quae
<pb n="0120B"/>
fugiunt, clamant amanda quae oderunt, vivunt postremo
aliis, et sibi moriuntur.</p>
<p>At contra admonendi sunt qui bona occulte faciunt,
et tamen quibusdam factis publice de se mala opinari
permittunt, ne cum bona semetipsos actionis rectae
virtute vivificant, in se alios per exemplum pravae
aestimationis occidant; ne minus quam se proximos
diligant, et cum ipsi salubrem potum vini sorbeant,
intentis in sui consideratione mentibus pestiferum
veneni poculum fundant. Hi nimirum in uno proximorum
vitam minus adjuvant, in altero multum
gravant, dum student et recta occulte agere, et quibusdam
factis, ad exemplum de se prava seminare.
Quisquis enim laudis concupiscentiam calcare jam
sufficit, aedificationis fraudem perpetrat, si bona quae
<pb n="0120C"/>
agit, occultat; et quasi jactato semine germinandi
radices subtrahit, qui opus quod imitandum est, non
ostendit. Hinc namque in Evangelio Veritas dixit: <hi>Videant opera vestra bona, et glorificent Patrem vestrum
qui in coelis est 
 <note>(Matth. V, 16)</note>
            </hi>. Ubi illa quoque
sententia promitur, <emph>96</emph> quae longe aliud praecepisse
videtur, dicens: <hi>Attendite ne justitiam vestram faciatis
coram hominibus, ut videamini ab eis <note>(Matth. VI, 1)</note>
            </hi>.</p>
<p>Quid est ergo quod opus nostrum et ita faciendum est
ne videatur, et tamen ut debeat videri praecipitur, nisi
quod ea quae agimus, et occultanda sunt, ne ipsi laudemur,
et tamen ostendenda sunt, ut laudem coelestis
Patris augeamus? Nam cum nos justitiam nostram
coram hominibus facere Dominus prohiberet, illico
adjunxit: <hi>Ut videamini ab eis.</hi> Et cum rursus videnda
<pb n="0120D"/>
ab hominibus bona opera nostra praeciperet, protinus
subdidit: <hi>Ut glorificent Patrem vestrum qui in coelis
est <note>(Matth. V, 16)</note>
            </hi>. Qualiter igitur videnda essent, vel
qualiter non videnda, ex sententiarum fine monstravit,
quatenus operantis mens opus suum et propter
se videri non quaereret, et tamen hoc propter coelestis
Patris gloriam non celaret. Unde fit plerumque
ut bonum opus et in occulto sit, cum fit publice; et
rursus in publico, cum agitur occulte. Qui enim in
publico bono opere non suam, sed superni Patris
<pb n="0121A"/>
gloriam quaerit, quod fecit abscondit; quia solum
illum testem habuit, cui placere curavit. Et qui
in secreto suo bono opere deprehendi ac laudari
concupiscit; et nullus fortasse vidit quod
exhibuit, et tamen hoc coram hominibus fecit, quia
tot testes in bono opere secum duxit, quot humanas
laudes in corde requisivit. Cum vero prava
aestimatio, in quantum sine peccato valet, ab intuentium
mente non tergitur, cunctis mala credentibus
per exemplum culpa propinatur. Unde et plerumque
contingit, ut qui negligenter de se mala
opinari permittunt, per semetipsos quidem nulla
iniqua faciant; sed tamen per eos qui se imitati
fuerint, multiplicius delinquant. Hinc est quod Paulus
immunda quaedam sine pollutione comedentibus, sed
<pb n="0121B"/>
imperfectis tentationis scandalum sua hac comestione
moventibus dicit: <hi>Videte ne forte haec licentia vestra
offendiculum fiat infirmis <note>(I Cor. VIII, 9)</note>
            </hi>. Et rursus: <hi>Et peribit infirmus in tua conscientia frater, propter
quem Christus mortuus est. Sic autem peccantes in fratres,
et percutientes conscientiam eorum infirmam, in
Christum peccatis 
 <note>(Ibid., 11, 12)</note>
            </hi>. Hinc est quod Moyses
cum diceret: <hi>Non maledices surdo,</hi> protinus adjunxit: <hi>Nec coram caeco pones offendiculum 
 <note>(Levit. XIX, 14)</note>
            </hi>.
Surdo quippe maledicere, est absenti et non audienti
derogare: coram caeco vero offendiculum ponere,
est discretam quidem rem agere, sed tamen ei
qui lumen discretionis non habet, scandali occasionem
praebere.</p>
</div2>

<div2>
          <head>CAPUT XXXVI [ <hi>Al. LX]. De exhortatione multis exhibenda, ut sic singulorum virtutes adjuvet, quatenus per hanc contraria virtutibus vitia non excrescant.</hi> </head>

<pb n="0121C"/>
<p> Haec sunt quae praesul animarum in praedicationis
diversitate custodiat, ut sollicitus congrua singulorum
vulneribus medicamina opponat. Sed cum
magni sit studii ut exhortandis singulis serviatur ad
singula, cum valde laboriosum sit unumquemque de
propriis sub dispensatione debitae considerationis instruere,
longe tamen laboriosius est auditores innumeros
ac diversis passionibus laborantes, uno
eodemque tempore voce unius et <emph>97</emph> tanta arte vox
temperanda est, ut cum diversa sint auditorum vitia,
et singulis inveniatur congrua, et tamen sibimetipsi
non sit diversa; ut inter passiones medias uno quidem
ductu transeat, sed more bicipitis gladii tumores
<pb n="0121D"/>
cogitationum carnalium ex diverso latere incidat,
quatenus sic superbis praedicetur humilitas, ut tamen
timidis non augeatur metus, sic timidis infundatur
auctoritas, ut tamen superbis non crescat effrenatio.
Sic otiosis ac torpentibus praedicetur sollicitudo boni
operis, ut tamen inquietis immoderatae licentia non
<pb n="0122A"/>
augeatur actionis. Sic inquietis ponatur modus, ut
tamen otiosis non fiat torpor securus. Sic ab impatientibus
exstinguatur ira, ut tamen remissis ac
lenibus non crescat negligentia. Sic lenes accendantur
ad zelum, ut tamen iracundis non addatur incendium.
Sic tenacibus infundatur tribuendi largitas,
ut tamen prodigis effusionis frena minime laxentur.
Sic prodigis praedicetur parcitas, ut tamen tenacibus
periturarum rerum custodia non augeatur. Sic
incontinentibus laudetur conjugium, ut tamen jam
continentes non revocentur ad luxum. Sic continentibus
laudetur virginitas corporis, ut tamen in conjugibus
despecta non fiat fecunditas carnis. Sic
praedicanda sunt bona, ne ex latere juventur et
mala. Sic laudanda sunt bona summa, ne desperentur
<pb n="0122B"/>
ultima. Sic nutrienda sunt ultima, ne dum
sufficere creduntur, nequaquam tendatur ad summa.</p>
</div2>

<div2>
          <head>CAPUT XXXVII [ <hi>Al.</hi> LXI]. <hi>De exhortatione quae uni adhibenda est contrariis passionibus laboranti.</hi> </head>
<p>Et gravis quidem praedicatori labor est, in communis
praedicationis voce, ad occultos singulorum
motus causasque vigilare, et palaestrarum more in
diversi lateris arte se vertere; multo tamen acriori
labore fatigatur, quando uni e contrariis vitiis servienti
praedicare compellitur. Plerumque enim quis
laetae nimis conspersionis existit; sed tamen eum
repente tristitia oborta immaniter deprimit. Curandum
est itaque praedicatori quatenus sic tergatur
tristitia quae venit ex tempore, ut non augeatur laetitia
<pb n="0122C"/>
quae suppetit ex conspersione; et sic frenetur
laetitia quae ex conspersione est, ut tamen non crescat
tristitia quae venit ex tempore. Iste gravatur usu
immoderatae praecipitationis, et aliquando tamen ab
eo quod festine agendum est, eum vis praepedit subito
natae formidinis. Ille gravatur usu immoderatae
formidinis, et aliquando tamen in eo quod appetit,
temeritate impellitur praecipitationis. Sic itaque in
isto reprimatur subito oborta formido, ut tamen non
excrescat enutrita diu praecipitatio. Sic in illo reprimatur
repente oborta praecipitatio, ut tamen non
convalescat impressa ex conspersione formido. Quid
autem mirum si mentium medici ista custodiunt,
dum tanta discretionis arte se temperant, qui non
corda sed corpora medentur? Plerumque enim debile
<pb n="0122D"/>
corpus opprimit languor immanis, cui languori <emph>98</emph> 
 scilicet obviari adjutoriis fortibus debet, sed tamen
corpus debile, adjutorium forte non sustinet.
Studet igitur qui medetur, quatenus sic superexistentem
morbum subtrahat, ut nequaquam supposita
corporis debilitas crescat, ne fortasse languor cum
<pb n="0123A"/>
vita deficiat. Tanta ergo adjutorium discretione
componit, ut uno eodemque tempore et languori obviet
et debilitati. Si igitur medicina corporis indivise
adhibita servire divisibiliter potest (tunc enim vere
medicina est, quando sic per eam vitio superexistenti
 succurritur, ut etiam suppositae conspersioni
serviatur), cur medicina mentis una eademque praedicatione
 apposita, morum morbis diverso ordine
obviare non valeat, quae tanto subtilior agitur,
quanto de invisibilibus tractatur?</p>
</div2>

<div2>
          <head>CAPUT XXXVIII [ <hi>Al.</hi> LXII.] <hi>Quod aliquando leviora vitia relinquenda sunt, ut graviora subtrahantur.</hi> </head>
<p>Sed quia plerumque dum duorum vitiorum languor
irruit, hoc levius, illud fortasse gravius premit;
<pb n="0123B"/>
ei nimirum vitio rectius sub celeritate subvenitur,
per quod festine ad interitum tenditur. Et si hoc
a vicina morte restringi non potest, nisi illud etiam
quod existit contrarium crescat tolerandum praedicatori
est, ut per exhortationem suam artificioso
moderamine unum patiatur crescere, quatenus possit
aliud a vicina morte retinere. Quod cum agit,
non morbum exaggerat, sed vulnerati sui, cui medicamentum
adhibet, vitam servat, ut exquirendae salutis
congruum tempus inveniat. Saepe enim quis a
ciborum se ingluvie minime temperans, jamjamque
pene superantis luxuriae stimulis premitur, qui
hujus pugnae metu territus, dum se per abstinentiam
restringere nititur, inanis gloriae tentatione fatigatur:
in quo nimirum unum vitium nullatenus extinguitur,
<pb n="0123C"/>
nisi aliud nutriatur. Quae igitur pestis ardentius insequenda
est, nisi quae periculosius premit? Tolerandum
nunquam est ut per virtutem abstinentiae
interim arrogantia contra viventem crescat, ne eum
per ingluviem a vita funditus luxuria exstinguat.
Hinc est quod Paulus, cum infirmum auditorem
suum perpenderet, aut prava adhuc velle agere, aut
de actione recta humanae laudis retributione gaudere,
ait: <hi>Vis non timere potestatem? bonum fac, et habebis
laudem ex illa <note>(Rom. XIII, 3)</note>
            </hi>. Neque enim ideo bona
agenda sunt ut potestas hujus mundi nulla timeatur,
aut per haec gloria transitoriae laudis sumatur. Sed
cum infirmam mentem ad tantum robur ascendere
non posse pensaret, ut et pravitatem vitaret simul
et laudem; praedicator egregius ei, admonendo aliquid
<pb n="0123D"/>
obtulit, et aliquid tulit. Concedendo enim lenia,
subtraxit acriora; ut quia ad deserenda cuncta simul
non assurgeret, dum in quodam suo vitio animus
familiariter relinquitur, a quodam suo sine labore
 tolleretur.
<emph>99</emph> </p>
        </div2>

<div2>
          <head>CAPUT XXXIX [ <hi>Al.</hi> LXIII]. <hi>Quod infirmis mentibus omnino non debent alta praedicari.</hi> </head>

<pb n="0124A"/>
<p> Sciendum vero est praedicatori, ut auditoris sui
animum ultra vires non trahat, ne, ut ita dicam, dum
plus quam valet tenditur, mentis chorda rumpatur.
Alta enim quaeque debent multis audientibus contegi,
et vix paucis aperiri. Hinc namque per semetipsam
Veritas dicit: <hi>Quis putas est fidelis dispensator
et prudens, quem constituit dominus super familiam
suam, ut det illis in tempore tritici mensuram <note>(Matth.
XXIV, 45; Luc. XII, 42)</note>
            </hi>? Per mensuram quippe tritici
exprimitur modus verbi, ne cum angusto cordi
incapabile aliquid tribuitur, extra fundatur. Hinc
Paulus ait: <hi>Non potui vobis loqui quasi spiritalibus,
<pb n="0124B"/>
sed quasi carnalibus. Tanquam parvulis in Christo lac
vobis potum dedi, non escam <note>(I Cor. III, 1)</note>
            </hi>. Hinc Moyses
a secreto Dei exiens, coruscantem coram populo
faciem velat <note>(Exod. XXXIV, 33)</note>, quia nimirum turbis
claritatis intimae arcana non indicat. Hinc per eum
divina voce praecipitur <note>(Ibid. XXI, 33)</note>, ut is qui cisternam
foderit, si operire neglexerit, corruente in
ea bove vel asino, pretium reddat; quia ad alta
scientiae fluenta perveniens, cum haec apud bruta
audientium corda non contegit, poenae reus addicitur,
si per verba ejus in scandalum, sive munda sive
immunda mens capiatur. Hinc ad beatum Job dicitur? <hi>Quis dedit gallo intelligentiam 
 <note>(Job. XXXVIII,
36)</note>
            </hi>? Praedicator etenim sanctus dum caliginoso hoc
clamat in tempore, quasi gallus cantat in nocte, cum
<pb n="0124C"/>
dicit: <hi>Hora est jam nos de somno surgere <note>(Rom. XIII,
11)</note>
            </hi>. Et rursum: <hi>Evigilate justi, et nolite peccare <note>(I Cor. XV, 34)</note>
            </hi>.
Gallus autem <emph>100</emph> profundioribus
horis noctis altos edere cantus solet; cum vero
matutinum jam tempus in proximo est, minutas ac
tenues voces format, quia nimirum qui recte praedicat,
obscuris adhuc cordibus aperta clamat, nil de
occultis mysteriis indicat, ut tunc subtiliora quaeque
de coelestibus audiant, cum luci veritatis appropinquant.</p>
</div2>

<div2>
          <head>CAPUT XL. <hi>De opere praedicationis et voce.</hi> </head>
<p>Sed inter haec ad ea quae jam superius diximus,
charitatis studio retorquemur, ut praedicator quisque
plus actibus quam vocibus insonet, et bene vivendo
<pb n="0124D"/>
vestigia sequacibus imprimat potius, quam loquendo
quo gradiantur ostendat. Quia et gallus iste,
quem pro exprimenda boni praedicatoris specie in
locutione sua Dominus assumit, cum jam edere cantus
parat, prius alas excutit, et semetipsum feriens
<pb n="0125A"/>
vigilantiorem reddit, quia nimirum necesse est ut hi
qui verba sanctae praedicationis movent, prius studio
bonae actionis evigilent, ne in semetipsis torpentes
opere, alios excitent voce; prius se per sublimia
facta excutiant, et tunc ad bene vivendum alios sollicitos
reddant; prius cogitationum alis semetipsos
feriant; quidquid in se inutiliter torpet, sollicita investigatione
<pb n="0126A"/>
deprehendant, districta animadversione
corrigant; et tunc demum aliorum vitam loquendo
componant; prius punire propria fletibus curent, et
tunc quae aliorum punienda sunt denuntient; et antequam
verba exhortationis insonent, omne quod locuturi
sunt, operibus clament.</p>
</div2>
      </div1>

<div1>
        <head> <hi>QUARTA PARS.</hi> QUALITER PRAEDICATOR OMNIBUS RITE PERACTIS AD SEMETIPSUM REDEAT, NE HUNC VEL VITA VEL PRAEDICATIO EXTOLLAT.</head>

<pb n="0125"/>
<p>
          <pb n="0125B"/>Sed quia saepe dum praedicatio modis congruentibus
ubertim funditur, apud semetipsum de ostensione
sui occulta laetitia loquentis animus sublevatur,
magna cura necesse est ut timoris laceratione se
mordeat, ne qui aliorum vulnera medendo ad salutem
revocat, ipse per negligentiam suae salutis intumescat,
ne proximos juvando se deserat, ne alios
erigens cadat. Nam quibusdam saepe magnitudo virtutis
occasio perditionis fuit; ut cum de confidentia
virium inordinate securi sunt, per negligentiam inopinate
morerentur. Virtus namque cum vitiis renititur,
quadam delectatione ejus sibimetipsi animus
blanditur; fitque ut bene agentis mens metum
suae circumspectionis abjiciat, atque in sui confidentia
secura requiescat; cui jam torpenti seductor
<pb n="0125C"/>
callidus omne quod bene gessit enumerat, eamque
quasi prae caeteris praepollentem in tumore cogitationis
exaltat. Unde agitur, ut ante justi judicis oculos,
fovea mentis sit memoria virtutis; quia reminiscendo
quod gessit, dum se apud se erigit, apud
humilitatis auctorem cadit. Hinc namque superbienti
animae dicitur: <hi>Quo pulchrior es, descende, et dormi
cum incircumcisis <note>(Ezech. XXXII, 19)</note>
          </hi>. Ac si aperte diceretur:
Quia ex virtutum decore te elevas, ipsa tua
pulchritudine impelleris ut cadas. Hinc sub Jerusalem
specie, virtute superbiens anima reprobatur,
cum dicitur: <hi>Perfecta eras in decore meo, quem posueram
super te, dicit Dominus; et habens fiduciam in
pulchritudine tua, fornicata es in nomine tuo <note>(Ezech.
XVI, 14, 15)</note>
          </hi>. Fiducia quippe suae pulchritudinis animus
<pb n="0125D"/>
attollitur, cum de virtutum meritis laeta apud se
securitate gloriatur. Sed per hanc eamdem fiduciam
ad fornicationem ducitur; quia cum interceptam
mentem cogitationes suae decipiunt, hanc maligni
spiritus per innumera vitia seducendo corrumpunt.
Notandum vero quod dicitur: <hi>Fornicata es in nomine
tuo;</hi> quia cum respectum mens superni rectoris deserit,
laudem protinus privatam quaerit, et sibi arrogare
incipit omne bonum, quod ut largitoris praeconio
<pb n="0126B"/>
serviret accepit; opinionis suae gloriam dilatare
desiderat, satagit ut mirabilis cunctis innotescat. In
suo ergo <emph>101</emph> nomine fornicatur, quae legalis thori
connubium deserens, corruptori spiritui in laudis
appetitu substernitur. Hinc David ait: <hi>Tradidit in
captivitatem virtutem eorum, et pulchritudinem eorum
in manus inimici <note>(Psal. LXXVII, 61)</note>
          </hi>. In captivitatem
etenim virtus, et pulchritudo in manus inimici traditur,
cum deceptae menti antiquus hostis ex boni
operis elatione dominatur: quae tamen virtutis elatio,
quamvis plene non superat, utcunque tamen et electorum
animum saepe tentat; sed cum sublevatus destituitur,
destitutus ad formidinem revocatur. Hinc
etenim David iterum ait: <hi>Ego dixi in abundantia
mea, non movebor in aeternum <note>(Psal. XXIX, 7)</note>
          </hi>. Sed
<pb n="0126C"/>
quia de confidentia virtutis intumuit, paulo post quid
pertulit adjunxit: <hi>Avertisti faciem tuam a me, et factus
sum conturbatus <note>(Ibid., 8)</note>
          </hi>. Ac si aperte dicat:
Fortem me inter virtutes credidi, sed quantae infirmitatis
sim derelictus agnovi. Hinc rursum dicit: <hi>Juravi et statui custodire judicia justitiae tuae 
 <note>(Ps. CXVIII,
106)</note>
          </hi>. Sed quia ejus virium non erat manere in custodia
quam jurabat, debilitatem suam protinus turbatus invenit.
Unde et ad precis opem repente se contulit, dicens: <hi>Humiliatus sum usquequaque, Domine; vivifica
me secundum verbum tuum 
 <note>(Ibid., CVII)</note>
          </hi>. Nonnunquam
vero superna moderatio priusquam per munera provehat,
infirmitatis memoriam ad mentem revocat, ne
de acceptis virtutibus intumescat. Unde Ezechiel
propheta quoties ad contemplanda coelestia ducitur,
<pb n="0126D"/> <emph>102</emph> 
 prius filius hominis vocatur; ac si hunc aperte
Dominus admoneat, dicens: Ne de his quae vides, in
elatione cor subleves, cautus perpende quod es; ut
cum summa penetras, esse te hominem recognoscas,
quatenus dum ultra te raperis, ad temetipsum sollicitus
infirmitatis tuae freno revoceris. Unde necesse
est ut cum virtutum nobis copia blanditur, ad infirma
sua mentis oculus redeat, seseque salubriter
deorsum premat; nec recta quae egit, sed quae agere
<pb n="0127A"/>
neglexit aspiciat; ut dum cor ex memoria infirmitatis
atteritur, apud humilitatis auctorem robustius in
virtute solidetur. Quia et plerumque omnipotens
Deus idcirco Rectorum mentes quamvis ex magna
parte perficit, imperfectas tamen ex parva aliqua
parte derelinquit; ut cum miris virtutibus rutilant,
imperfectionis suae taedio tabescant, et nequaquam
se de magnis erigant, dum adhuc contra minima innitentes
laborant; sed quia extrema non valent vincere,
<pb n="0128A"/>
de praecipuis actibus non audeant superbire.</p>
<p>Ecce, bone vir, reprehensionis meae necessitate
compulsus, dum monstrare qualis esse debeat Pastor
invigilo, pulchrum depinxi hominem pictor foedus;
aliosque ad perfectionis littus dirigo, qui adhuc
in delictorum fluctibus versor. Sed in hujus quaeso
vitae naufragio orationis tuae me tabula sustine, ut
quia pondus proprium deprimit, tui meriti manus me
levet.

</p>
      </div1>
</body>
  </text>
</TEI>