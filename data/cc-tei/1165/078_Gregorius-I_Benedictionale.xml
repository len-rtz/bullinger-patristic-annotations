<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Benedictionale</title>
              <author ref="http://viaf.org/viaf/100184667">Gregorius I<date>540-604</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 78</title>
           <idno>GreI.Benedi2</idno>
          </seriesStmt>
          <notesStmt>
  			<note>XML improved by Jan Ctibor in 2023</note>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <head>Corpus Corporum</head> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
<pb n="0627B"/>
<head>Benedictio in vigilia Natalis Domini.</head>
<p>Omnipotens Deus, qui incarnatione Unigeniti sui
mundi tenebras effugavit, et ejus gloriosa Nativitate
hanc sacratissimam noctem irradiavit, effuget a vobis
tenebras vitiorum, et irradiet corda vestra luce virtutum.
Amen. Quique ejus sacratissimae Nativitatis
gaudium magnum pastoribus ab angelis voluit nuntiari,
ipse super vos Benedictionis suae gratissimum
imbrem infundat, atque ipso pastore vos ad aeternorum
gaudiorum pascua aeterna perducat. Amen. Et
qui per ejus Incarnationem terrena coelestibus sociavit,
internae pacis et bonae voluntatis vos nectare repleat,
et coelestis militiae consortes efficiat. Amen.
Quod ipse praestare dignetur, cujus regnum et imperium
sine fine permanet in saecula saeculorum. Amen.
Benedictio Dei Patris et Filii et Spiritus sancti, et pax
Domini sit semper vobiscum.</p>
</div1>
<div1>
<head> <hi>Benedictio in die Natalis Domini.</hi> </head>
<p>Benedicat vos omnipotens Deus, vestramque ad
<pb n="0627C"/>
superna excitet intentionem, qui hanc sacratissimam
diem Nativitate Filii sui fecit esse solemnem. Amen.
Et qui eum qui panis est angelorum in praesepi Ecclesiae
cibum fecit esse fidelium animalium, ipse vos
et in praesenti saeculo degustare faciat aeternorum
dulcedinem gaudiorum, et in futuro perducat ad satietatem
aeternorum praemiorum. Amen. Quique ejus
infantiam vilibus voluit indui pannis, ipsa vos coelestium
vestimentorum induat ornamentis. Amen.
Quod ipse praestare dignetur, etc.</p>
</div1>
<div1>
<head> <hi>Benedictio in nativitate sancti Stephani martyris.</hi> </head>
<p>Deus qui Beatum Stephanum protomartyrem coronavit,
et confessione fidei, et agone martyrii, mentes
vestras circumdet, et praesenti saeculo corona justitiae
et in futuro perducat vos ad coronam gloriae.
Amen. Illius obtentu tribuat vobis Dei et proximi charitate
semper exuberare, qui hanc studuit etiam inter
lapidantium impetus obtinere. Amen. Quo ejus et exemplo
roborati, et intercessione muniti; ab eo, quem ille
<pb n="0627D"/>
a dextris Dei vidit stantem, mereatur benedici. Amen.
Quod ipse praestare dignetur, qui cum, etc.</p>
</div1>
<div1>
<head> <hi>In nativitate sancti Joannis evangelistae.</hi> </head>
<p>Omnipotens Deus dignetur vobis per intercessionem
beati Joannis apostoli et evangelistae benedicere,
qui per eum arcana verbi sui voluit Ecclesiae revelare.
Amen. Concedat nobis ut quod ille Spiritus sancti
munere afflatus vestris auribus infudit, ejusdem Spiritus
dono capere mente valeatis. Amen. Quo ejus documento
de divinitate nostri Redemptoris edocti, et
amando quod tradidit et praedicando quod docuit, et
<pb n="0628B"/>
exsequendo quod jussit, ad dona pervenire mereamini
quae idem Jesus Christus Dominus noster repromisit.
Amen. Quod ipse praestare dignetur, etc.</p>
</div1>
<div1>
<head> <hi>Benedictio in nativitate sanctorum Innocentum.</hi> </head>
<p>Omnipotens Deus, pro cujus Unigeniti veneranda
infantia, infantum innocentum catervas Herodis funesti
peremit saevitia, suae vobis Benedictionis tribuat
dona gratissima. Amen. Et qui eis concessit ut unicum
Filium ejus Dominum nostrum non loquendo,
sed moriendo confiterentur, concedat vobis, ut fidem
veram, quam lingua vestra fatetur, etiam mores
probi et vita inculpabilis fateantur. Amen. Quique eos
primitivum fructum sanctae suae suscepit Ecclesiae, cum
fructu bonorum operum vos faciat pervenire ad gaudia
aeternae patriae. Amen. Quod ipse praestare, <hi>ut supra.</hi> </p>
</div1>
<div1>
<head> <hi>Benedictio in octava D. N. </hi> </head>
<p>Omnipotens Deus, cujus Unigenitus hodierna die,
ne legem solveret, quam adimplere venerat, corporalem
suscepit circumcisionem, spiritali circumcisione
<pb n="0628C"/>
mentes vestras ab omnibus vitiorum incentivis expurget,
et suam in vos infundat Benedictionem. Amen.
Et qui legem per Moysen dedit, ut per Mediatorem nostrum
Benedictionem daret, exuat vos mortificatione
vitiorum, et faciat perseverare in novitate virtutum.
Amen. Quo sic in senarii numeri perfectione in hoc
saeculo vivatis, et in septenario inter beatorum spirituum
agmina requiescatis, quatenus in octavo resurrectione
renovati, Jubilaei remissione ditati, ad gaudia
sine fine mansura perveniatis. Amen. Quod ipse
praestare dignetur, etc.</p>
</div1>
<div1>
<head> <hi>Benedictio in Theophania.</hi> </head>
<p>Deus lumen verum, qui Unigenitum suum hodierna
die stella duce gentibus voluit revelare, sua
vos dignetur benedictione ditare. Amen. Quo exemplo
magorum mystica Domino Jesu Christo munera offerentes
spreto antiquo hoste, spretisque contagiis
vitiorum, ad aeternam patriam redire valeatis per
viam virtutum. Amen. Detque vobis veram mentium
<pb n="0628D"/>
innocentiam, qui super Unigenitum suum spiritum
sanctum demonstrari voluit per columbam, eaque
virtute mentes vestrae exerceantur ad intelligenda
divinae legis Arcana, qua in Cana Galileae limpha est
in vinum conversa. Amen. Quod ipse praestare
dignetur, etc.</p>
</div1>
<div1>
<head> <hi>Benedictio in Purificatione sanctae Mariae.</hi> </head>
<p>Omnipotens Deus, qui Unigenitum suum hodierna
die in assumpta carne in templo voluit praesentari,
Benedictionis suae vos munere fultos, bonis operibus
faciat exornari. Amen. Et qui eum, ut legem adimpleret,
<pb n="0629A"/>
ministrum voluit effici legis, mentes vestras
instruat legis suae spiritalibus documentis. Amen.
Quo ei et pro turturibus castitatis seu charitatis munera
offerre valeatis, et pro pullis columbarum Spiritus
sancti donis exuberetis. Amen. Quod ipse
praestare dignetur, etc.</p>
</div1>
<div1>
<head> <hi>Benedictio in annuntiatione sanctae Mariae.</hi> </head>
<p>Dominus Jesus Christus, qui in saeculorum fine
processit ex Virgine, cor vestrum virginitatis incorruptae
corona clarificet. Et qui annuntiante angelo
Virginis ingressus est uterum, ejus vos ministerii et
instruat et muniat sacramento. Amen. Quique hodie
Virginis conceptionem devotissime celebratis, ad
Nativitatem nostri Redemptoris exultantibus animis
et mundo corde perveniatis. Amen. Quod ipse
praestare dignetur, qui cum, etc.</p>
</div1>
<div1>
<head> <hi>Benedictio in Septuagesima.</hi> </head>
<p>Deus omnipotens, qui unicuique nostrum ita currere
<pb n="0629B"/>
ut comprehendamus jussit per Apostolum
suum, infundat cordibus vestris Paracletum Spiritum,
quo et felicissimum valeatis consummare cursum,
et in ejus vinea, licet diversis vocationibus
laborantes, promissae tamen ab eo mercedis
mereamini recipere nummum. Amen. Ejusdem
sancti Spiritus illustrati gratia, vegetati clementia,
taliter flagitia relinquatis, atque plangatis praeterita,
devitetis praesentia, caveatis futura, qualiter digne a
vobis observanda hic inchoetur, et dignius etiam
consummetur sacratissimae quadragesimae abstinentia
ventura. Amen. Quatenus peragentes competenter
ipsum tempus quadragesimale, purificatis mentibus
ab omni vitiorum labe, mereamini mundi venire ad
celebrandum solemniter festum paschale. Amen.</p>
</div1>
<div1>
<head> <hi>Benedictio sacrosanctae Eucharistiae.</hi> </head>
<p>Omnipotens Deus, opifex totius fabricae mundi,
qui in principio condidit omnia opera sua perfectione
senarii numeri, dignetur vobis per ineffabilem gratiam
suam largiri ut omni vitae vestrae tempore continua
<pb n="0629C"/>
suae Benedictionis mereamini protectione muniri.
Amen. Concedatque vobis illa opera per sex
dierum curricula patrare, per quae in septimo tantam
et talem gratiam ejus valeatis impetrare, ut
et ipsius possitis laudibus delectabiliter vacare, et
sine crimine sincerissima devotione sacrosancto
corpori et sanguini dominico ad remedium communicare.
Amen. Quo spiritali alimonia recreati, ejus
optabili custodia tutati, perpetualiter placeatis ei,
ab omni opere servili penitus liberati et ab universo
facinore pariter mundati. Amen. Quod ipse praestare
dignetur, etc.</p>
</div1>
<div1>
<head> <hi>Benedictio in Quadragesima.</hi> </head>
<p>Benedicat vos divina pietas et ejus aeterna Majestas,
qui per legislatorem Moysen famulum suum
praecepit Judaicae plebi ut anno jubilaeo terrae foret
remissio, et servorum etiam libertas. Amen. Liberet
vos a jugo diabolicae servitutis, et superaddens vobis
<pb n="0629D"/>
vigorem pristinae salutis, effundat super vos
clementer spiritum servitutis. Amen. Quo tales
egredi mereamini de corpore ab omni scelerum
contagione purgati, quales per Christi roseum cruorem
redimendo fuistis misericorditer expiati. Amen.
Quod ipse praestare dignetur, etc.</p>
</div1>
<div1>
<head> <hi>Benedictio initio Quadragesimae.</hi> </head>
<p>Benedicat vobis omnipotens Deus, qui quadragenarium
numerum in Moysi et Heliae, necnon et Mediatoris
nostri jejunio consecravit, concedatque vobis
ita transigere praesentis vitae dispensationem,
ut, accepto a Patrefamilias remunerationis denario,
perveniatis ad peccatorum omnium remissionem, et
ad gloriosam cum sanctis omnibus resurrectionem.
Amen. Detque vobis spiritualium virtutum invictricia
arma, quibus exemplo Domini devincere valeatis
antiqui hostis sagacissima tentamenta. Amen. Quo
non in solo pane, sed in omni verbo, quod de ore
<pb n="0630A"/>
ejus procedit, spiritatem sumentes alimoniam, per
jejuniorum observationem et caeterorum bonorum
operum exhibitionem percipere mereamini immarcescibilem
gloriae coronam. Amen. Quod ipse praestare
dignetur, etc.</p>
</div1>
<div1>
<head> <hi>Hebdomadis secundae in Quadragesima Benedictio.</hi> </head>
<p>Omnipotens Deus, jejunii caeterarumque virtutum
dedicator atque amator, sua vos benedictione sanctificet.
Amen. Accendat in vobis piae devotionis affectum
et praebeat supplicantibus suum benignum auditum.
Amen. Quatenus mentes vestrae sinceris
purgatae jejuniis bonorum omnium exuberent incrementis.
Amen. Quod ipse praestare, etc.</p>
</div1>
<div1>
<head> <hi>Dominicae</hi> III <hi>in Quadragesima Benedictio.</hi> </head>
<p>Omnipotens Deus jejuniorum vestrorum victimas
clementer accipiat, et sua vos benedictione dignos
efficiat. Amen. Mentes vestras ita parcimoniae bono
contra vitia muniat, praeceptorum suorum doctrinis
erudiat, charitatis dono repleat, ut vos in omnibus
<pb n="0630B"/>
sibi placere concedat. Amen. Quatenus praesentis
quadragesimae diebus devotissime celebratis, ad paschalia
festa purificatis cordibus accedere valeatis.
Amen. Quod ipse praestare dignetur, etc.</p>
</div1>
<div1>
<head> <hi>Dominicae</hi> IV <hi>in Quadragesima Benedictio.</hi> </head>
<p>Deus, qui vos ad praesentiam quadragesimalium
dierum medietatem dignatus est perducere, ipse vos
sua miseratione dignetur benedicere. Amen. Abstinentiam
vestram praeteritam acceptet, futuram ita
sibi placitam reddet, ut sicut ab illicitis cibis, ita
vos etiam a vitiis omnibus abstinere concedat. Amen.
Quo de praeteritis et de futuris spiritalium charismatum
frugibus ei grates persolventes, ad sanctum pascha
pervenire possitis indemnes. Amen. Quod ipse
praestare dignetur, etc.</p>
</div1>
<div1>
<head> <hi>Benedictio in Dominica</hi> V <hi>in Quadragesima.</hi> </head>
<p>Accendat in vobis Dominus vim sui amoris, et per
jejuniorum observantiam infundat vobis donum suae
<pb n="0630C"/>
Benedictionis. Amen. Sic ei parcimoniae victimas
offeratis, ut contriti ei cordis et humiliati sacrificio
placeatis. Amen. Quatenus Oratio vestra jejunii et
eleemosynae alis subvecta ita ad aures vestri conditoris
ascendat, ut vos aeternae beatitudinis haeredes, et
supernorum civium consortes efficias. Amen. Quod
ipse praestare, etc.</p>
</div1>
<div1>
<head> <hi>Benedictio in Ramis Palmarum.</hi> </head>
<p>Benedicat vobis omnipotens Deus, cui et jejuniorum
maceratione, et praesentium dierum observatione
placere studeatis. Amen. Concedat vobis, ut
sicut ei cum ramis Palmarum caeterarumve frondium
praesentare studuistis, ita cum palma victoriae et
fructu bonorum operum ei post obitum apparere
valeatis. Amen. Quique Unigeniti Filii ejus passionem
puro corde creditis, mente devota venerari studetis,
ad Resurrectionis ejus festa et vestrae remunerationis
praemia, ipsius fulti munimine, veniatis.
<pb n="0630D"/>
Amen. Quod ipse praestare, dignetur, etc.</p>
</div1>
<div1>
<head> <hi>Item alia Benedictio de Passione.</hi> </head>
<p>Omnipotens Deus, qui Unigeniti sui passione tribuit
vobis humilitatis exemplum, concedat vobis per
eamdem humilitatem percipere suae Benedictionis
ineffabile donum. Amen. Quatenus ipsius resurrectionis
percipiatis consortia, cujus patientiae veneramini
documenta. Amen. Quo ab eo sempiternae
vitae munus percipiatis, per cujus temporalem mortem
aeternam vos evadere creditis. Amen.</p>
</div1>
<div1>
<head> <hi>Benedictio in Coena Domini.</hi> </head>
<p>Benedicat vos Deus, qui per unigeniti Filii sui passionem
vetus Pascha in novum voluit converti, concedatque
vobis ut, expurgato veteris fermenti contagio,
nova in vobis perseveret conspersio. Amen. Et
qui ad celebrandam Redemptoris nostri coenam
mente devota convenistis, aeternarum dapium vobiscum
epulas reportetis. Ipsius quoque opitulante
<pb n="0631A"/>
clementia mundemini a sordibus peccatorum, qui ad
insinuandum humilitatis exemplum pedes voluit lavare
discipulorum. Amen. Quod ipse praestare dignetur,
etc.</p>
</div1>
<div1>
<head> <hi>Benedictio in Sabbato sancto.</hi> </head>
<p>Deus qui de Ecclesiae suae intemerato utero novos
populos producens, ea in virginitate manente nova
semper prole foecundat, fidei, spei et charitatis vos
munere repleat, et suae in vos Benedictionis dona
infundat. Amen. Et qui hanc sacratissimam noctem
Redemptoris nostri Resurrectione voluit illustrare,
mentes vestras peccatorum tenebris mundatas virtutum
copiis faciat coruscare. Amen. Quo eorum, qui
modo renati sunt, innocentiam imitari certetis, et
vascula mentium vestrarum exemplo praesentium luminum
illustretis, ut cum bonorum operum lampadibus
ad hujus sponsi thalamum, cujus Resurrectionem
celebratis, eum prudentibus virginibus intrare
possitis. Amen. Quod ipse praestare dignetur, etc.</p>
</div1>
<div1>
<head>
              <pb n="0631B"/> <hi>Benedictio in die sancto Paschae.</hi> </head>
<p>Benedicat vos omnipotens Deus hodierna interveniente
paschali solemnitate, et ab omni miseratus
dignetur defendere pravitate. Amen. Et qui ad aeternam
vitam in Unigeniti sui Resurrectione vos reparat,
in ipsius adventu immortalitatis vos gaudiis
vestiat. Amen. Et qui, expletis jejuniorum, sive
passionis dominicae, diebus, paschalis festi gaudia
celebratis, ad ea festa, quae non sunt annua, sed
continua, ipso opitulante exsultantibus animis veniatis.
Amen. Quod ipse praestare dignetur, etc.</p>
</div1>
<div1>
<head> <hi>Benedictio in octava Paschae.</hi> </head>
<p>Deus, cujus Unigenitus hodierna die discipulis
suis januis clausis dignatus est apparere, suae vos
Benedictionis dono locupletare et coelestis vobis regni
januas dignetur aperire. Amen. Et, qui ab eorum
pectoribus attactu sui corporis vulnus amputavit
dubietatis, concedat ut per fidem qua eum resurrexisse
<pb n="0631C"/>
creditis omnium delictorum maculis careatis.
Amen. Et, qui eum cum Thoma Deum et Dominum
creditis, et cernitis, vocibus invocatis, ab eo et in
hoc saeculo a malis omnibus tueri et in futuro sanctorum
caetibus adscisci valeatis. Amen. Quod ipse
praestare dignetur, etc.</p>
</div1>
<div1>
<head> <hi>Benedictio de Resurrectione.</hi> </head>
<p>Benedicat vos omnipotens Deus, qui vos gratuita
miseratione creavit, et in resurrectione Unigeniti sui,
spem vobis resurgendi concessit. Amen. Resuscitet
vos de vitiorum sepulcris, qui eum resuscitavit a
mortuis. Amen. Ut cum eo sine fine feliciter vivatis,
quem resurrexisse a mortuis veraciter credatis.
Amen. Quod ipse praestare dignetur.</p>
</div1>
<div1><head>Alia.</head><p>Deus, qui per Resurrectionem Unigeniti
sui vobis contulit et bonum Redemptionis, et decus
adoptionis, suae vobis conferat praemia Benedictionis.
Amen. Et, quo redimente percepistis donum
perpetuae libertatis, eo largiente consortes efficiamini
<pb n="0631D"/>
aeternae haereditatis. Amen. Et cui consurrexistis in
baptismate credendo, adjungi mereamini in coelesti
regione bene vivendo. Amen. Quod ipse praestare
dignetur, etc.</p>
</div1>
<div1>
<head> <hi>Benedictio de Jejunio.</hi> </head>
<p>Omnipotens Deus devotionem vestram dignanter
intendat, et suae vobis Benedictionis dona concedat.
Amen. Indulgeat vobis mala omnia quae gessistis, et
tribuat vobis veniam, quam ab eo deposcitis. Amen.
Sicque jejunii vestri et precum vota suspiciat, ut a
vobis adversa omnia, quae peccatorum retributione
meremini, avertat, et donum in vos spiritus Paracleti
infundat. Amen. Quod ipse praestare dignetur, etc.</p>
</div1>
<div1>
<head> <hi>Benedictio in die Ascensionis Domini.</hi> </head>
<p>Benedicat vos omnipotens Deus, cujus Unigenitus
hodierna die coelorum alta penetravit, et vobis, ubi
ille est, ascendendi aditum patefecit. Amen. Concedat
<pb n="0632A"/>
propitius ut, sicut post resurrectionem suam
discipulis visus est manifestus, ita vobis in judicium
veniens videatur placatus. Amen. Et, qui eum consedere
Patri in sua majestate creditis, nobiscum
manere usque in finem saeculi secundum suam promissionem
sentiatis. Amen. Quod ipse praestare dignetur,
etc.</p>
</div1>
<div1>
<head> <hi>Benedictio in vigilia Pentecostes.</hi> </head>
<p>Benedicat vos omnipotens Deus, ob cujus Paracleti
Spiritus adventum mentes vestras jejunii observantia
praeparatis, et praesentem diem solemnibus laudibus
honoratis. Amen. Instar modo renatorum infantium
talem innocentiam habeatis, ut templum sancti Spiritus
ipso tribuente esse possitis. Amen. Atque idem
sanctus Spiritus ita vos hodie sua habitatione dignos
efficiat, ut cras se vestris mentibus vobiscum perpetim
habitaturus infundat, et peracto praesentis vitae
curriculo vos ad coelestia regna perducat. Amen.
Quod ipse praestare dignetur, etc.</p>
</div1>
<div1>
<head>
              <pb n="0632B"/> <hi>Benedictio in Pentecoste.</hi> </head>
<p>Deus, qui hodierna die discipulorum mentes Spiritus
Peracleti infusione dignatus est illustrare, faciat
vos sua Benedictione repleri et ejusdem spiritus
donis exuberare. Amen. Ille ignis, qui super discipulos
apparuit, peccatorum vestrorum sordes expurget,
et sui luminis infusione corda vestra perlustret.
Amen. Quique dignatus est diversitatem linguarum
in unius fidei confessione adunare, in eadem vos
faciat constantia fidei perseverare, et per hanc a spe
ad speciem pervenire. Amen. Quod ipse praestare
dignetur, etc.</p>
</div1>
<div1>
<head> <hi>Benedictio in nativitate sancti Joannis Baptistae.</hi> </head>
<p>Benedicat vos omnipotens Deus beati Joannis Baptistae
intercessione, cujus hodierna die natalitia
celebratis, concedatque, ut cujus solemnia colitis,
patrocinia sentiatis. Amen.</p>
<p>Illius obtentu ab omnibus adversis tueamini, et
<pb n="0632C"/>
bonis omnibus perfruamini, qui adventum Redemptoris
mundi nec dum natus cognovit, matris sterilitatem
nascendo abstulit, patris linguam natus absolvit.
Amen. Quatenus ipsius Agni, quem ille digito
ostendit, cujus immolatione estis redempti, ita virtutum
lanis vestiri, et innocentiam valeatis imitari,
ut ei in aeternae patriae felicitate possitis adjungi.
Amen. Quod ipse praestare dignetur, etc.</p>
</div1>
<div1><head>Alia.</head><p>Benedicat vos omnipotens Deus, qui unigeniti
Filii sui per beatum Joannem tandem nostri
misertus nuntiavit in terris adventum. Amen. Ipse
Spiritus sanctus, qui eum replevit clausum in utero
matris, et patris linguam solvit a vinculo, faciat vos sua
Benedictione repleri ut spiritalibus donis abundanter
exuberare. Amen. Ascendat vox deprecantis praecursoris
ad aures clementissimi Patris, qui mundi Redemptorem
ante novit confiteri, quam nasci, quique
auctorem lavacri sacris manibus suis tinxit in fonte,
maculas delictorum vestrorum clementer sua intercessione
expurget, atque copiis virtutum fecundet.
<pb n="0632D"/>
Amen. Quod ipse praestare dignetur, etc.</p>
</div1>
<div1>
<head> <hi>Benedictio in festivitate sanctae Crucis.</hi> </head>
<p>Benedicat vos omnipotens Deus, qui per unigeniti
sui Jesu Christi Domini nostri passionem, et
crucis patibulum, genus redemit humanum. Amen.
Concedatque vobis ut cum omnibus sanctis quae sit
ejusdem crucis longitudo, latitudo, sublimitas et profundum,
mente devota comprehendere possitis.
Amen. Quatenus vosmetipsos abnegando, crucemque
gestando, ita in praesentis vitae stadio Redemptorem
nostrum possitis sequi, ut ei inter choros angelorum
post obitum mereamini adscissi. Amen. Quod
ipse praestare dignetur, etc.</p>
</div1>
<div1>
<head> <hi>Benedictio in nativitate apostolorum Petri et Pauli.</hi> </head>
<p>Benedicat vos omnipotens Deus qui vos beati Petri
saluberrima confessione in ecclesiasticae fidei
fundavit soliditate. Amen. Et quos beati Pauli sanctissima
<pb n="0633A"/>
instruxit praedicatione, sua tueatur gratissima
defensione. Amen. Quatenus Petrus clave,
Paulus sermone, utrique intercessione ad illam vos
certent patriam introducere, ad quam illi, alter cruce,
alter gladio, hodierna die meruerunt pervenire.
Amen. Quod ipse praestare dignetur, etc.</p>
</div1>
<div1>
<head> <hi>Benedictio in Assumptione sanctae Mariae.</hi> </head>
<p>Deus, qui beatissimam virginem Mariam Domini
nostri Jesu Christi gloriosissimam Genitricem hodierna
die ad coelos voluit evocare, et super choros
angelorum sublimiter exaltare, suae vos Benedictionis
gratia per intercessionem ejus et merita dignetur
taliter ditare, qualiter a vitiis ad virtutes mereamini
transmigrare. Amen. Concedatque vobis in
hoc saeculo, sic fide vigere, spe gaudere, et charitate
pollere, castitatis jugiter eminentia fulgere et humilitatis
etiam excellentia splendere, quo ipsi per omnia
bonis operibus adornati valeatis placere. Amen. Faciatque
vos omnia praeterita flagitia et facinora ita
<pb n="0633B"/>
die noctuque gemitibus et fletibus expiare, praesentia
et futura tam salubriter evitare, quatenus cum
ipsa possitis aeternaliter in coelestibus emicare.
Amen. Quod ipse praestare dignetur, etc.</p>
</div1>
<div1>
<head> <hi>Benedictio in festo sancti Joannis de Martyrio.</hi> </head>
<p>Deus, qui vos beati Joannis Baptistae concessit
solemnia frequentare, tribuat vobis et eadem devotis
mentibus celebrare, et suae Benedictionis dona
percipere. Amen. Et qui pro legis ejus praeconio carceralibus
est retrusus in tenebris, intercessione sua
a tenebrosorum operum vos liberet incentivis.
Amen. Et qui pro veritate, quae Deus est, caput non
est cunctatus amittere, suo interventu ad caput
vestrum, quod est Christus vos faciat pervenire.
Amen. Quod ipse praestare dignetur, etc.</p>
</div1>
<div1>
<head> <hi>Benedictio in nativitate sanctae Mariae.</hi> </head>
<p>Deus, qui per beatae Mariae virginis partum genus
humanum dignatus est redimere, sua vos dignetur
<pb n="0633C"/>
Benedictione locupletare. Amen. Ejusque semper, et
ubique patrocinia sentiatis, ex cujus intemerato
utero auctorem vitae suscipere meruistis. Amen. Et
qui ad ejus celebrandam nativitatem hodierna die
devotis mentibus convenistis, spiritalium gaudiorum,
et aeternorum praemiorum vobiscum munera
reportetis. Amen. Quod ipse praestare dignetur, etc., <hi>ut supra.</hi> </p>
</div1>
<div1>
<head> <hi>Benedictio de adventu Domini.</hi> </head>
<p>Omnipotens Deus, cujus Unigeniti adventum et praeteritum
creditis, et futurum exspectatis, ejusdem adventus
vos illustratione sanctificet, et sua Benedictione
locupletet. Amen. In praesenti vitae stadio
vos ab omni adversitate defendat, et se vobis in judicio
placabilem ostendat. Amen. Quo, a cunctis
peccatorum contagiis liberati, illius tremendi examinis
diem exspectetis interriti, cujus sanguine estis
redempti. Amen. Quod ipse praestare dignetur, etc.</p>
</div1>
<div1><head>Item alia.</head><p>Omnipotens Deus vos placito vultu
<pb n="0633D"/>
respiciat, et in vos suae Benedictionis donum infundat.
Amen. Et qui hos dies Incarnatione Unigeniti
sui fecit solemnes, a cunctis praesentis et futurae vitae
adversitatibus vos reddet indemnes. Amen. Ut. qui
de Adventu Redemptoris nostri secundum carnem
devota mente laetamini, in secundo, cum in Majestate
sua venerit, praemiis aeternae vitae ditemini. Amen.
Quod ipse praestare dignetur, etc.</p>
</div1>
<div1><head>Item alia.</head><p>Benedicat vos ineffabilis gratia, et
pietas Dei vivi, et annuat vobis per admirabilem et
salutarem Adventum Filii sui ne sub dominatione
peccati remaneatis, quod absit, captivi. Amen. Ab
omni vos miseria tam potenter liberare et in sua misericordia
tam clementer dignetur perseveranterque
confirmare, ut sibi vos faciat in praesenti saeculo taliter
deservire, qualiter ad eum in futuro gaudentes
mereamini pervenire. Amen. Quique pro vobis eumdem
Unigenitum suum in Adventu primo voluit incarnari,
ipse vos in secundo faciat ab injustorum
<pb n="0634A"/>
consortio separari et justorum commercio secum
perenniter mansuros aggregari. Amen. Quod ipse
praestare dignetur, etc.</p>
</div1>
<div1><head>Item alia.</head><p>Benedicat vobis Deus omnipotens,
Pater Domini nostri Jesu Christi, Salvatoris atque
Redemptoris mundi, et ita vos benedicendo justificet
atque sanctificet illustratione primi Adventus ejusdem
Unigeniti sui, ne in secundo coram ipso appareatis
immundi. Amen. Fundet vos ejus gratia tam
firmiter in humilitate vera, et solidet tam stabiliter
in charitate sincera, quo taliter vobis displiceant ea
quae sunt mundi, et placeant jugiter ea quae sunt Dei,
ut in coelesti beatitudine pariter cum sanctis cohaereatis.
Amen. Quique pro salute servorum eumdem
Filium suum tantum voluit humiliari, ut intra maternum
uterum naturae nostrae in unitatem personae copulando
dignaretur uniri, intra vos in hoc primo
Adventu splendore suae visitationis atque inhabitationis
faciat illustrari, quatenus in secundo mereamini
cum ipso perpetim gloriari. Amen. Quod ipse
<pb n="0634B"/>
praestare dignetur, qui cum Patre, etc.</p>
</div1>
<div1>
<head> <hi>Benedictio in nativitate unius apostoli.</hi> </head>
<p>Deus, qui vos in apostolicis tribuit consistere fundamentis,
benedicere vos dignetur, beati apostoli sui
N. intercedentibus meritis. Amen. Defendatque vos a
cunctis adversis apostolicis praesidiis, qui vos eorum
voluit ornari et muniri exemplis et documentis. Amen.
Quo per eorum intercessionem perveniatis ad aeternae
patriae haereditatem, per quorum doctrinam tenetis
fidei integritatem. Amen. Quod ipse praestare dignetur,
qui cum Patre, etc.</p>
</div1>
<div1>
<head> <hi>Benedictio in nativitate unius martyris.</hi> </head>
<p>Beati martyris sui N. intercessione vos Dominus
benedicat, et ab omni malo defendat. Amen. Extendant
in vos dexteram suae propitiationis, qui eum
suscepit per supplicia passionis. Amen. Quo ejus in
coelo mereamini habere consortium, cujus devotis
mentibus in terra celebratis triumphum. Amen. Quod
<pb n="0634C"/>
ipse praestare dignetur, etc.</p>
</div1>
<div1>
<head> <hi>Benedictio in nativitate plurimorum martyrum.</hi> </head>
<p>Benedicat vos Dominus beatorum martyrum suorum
NN. suffragiis, et liberet ab adversitatibus cunctis.
Amen. Commendet vos eorum intercessio gloriosa,
quorum in conspectu ejus est mors pretiosa.
Amen. Ut, sicut illi per diversa genera tormentorum
coelestis regni sunt sortiti haereditatem, ita vos eorum
mereamini consortium per bonorum operum exhibitionem.
Amen. Quod ipse praestare dignetur, etc.</p>
</div1>
<div1>
<head> <hi>In festo unius confessoris.</hi> </head>
<p>Omnipotens Deus det vobis copiam Benedictionis,
qui beatum N. sibi ascivit virtute confessionis. Amen.
Et qui illum fecit coruscare miraculis, vos exornet
bonorum operum incrementis. Amen. Quo ejus exemplis
eruditi, et intercessione muniti, cujus depositionis
diem celebratis, illi possitis in coelesti regione
adjungi. Amen. Quod ipse praestare dignetur, cujus,
<pb n="0634D"/>
etc.</p>
</div1>
<div1>
<head> <hi>Benedictio in nativitate plurimorum confessorum.</hi> </head>
<p>Sanctorum confessorum suorum NN. meritis vos
Dominus faciat benedici, et contra adversa omnia
eorum intercessione muniri. Amen. Eorum vos efficiat
suffragio felices, quorum festivitatis diem celebratis
ovantes. Amen. Quo eorum imitantes exempla,
ad coelestia pervenire possitis promissa. Amen. Quod
ipse praestare dignetur, cujus regnum, etc.</p>
</div1>
<div1>
<head> <hi>Benedictio in nativitate unius virginis.</hi> </head>
<p>Benedicat vos Dominus, qui beatae virgini N. concessit
et decorem virginitatis, et gloriam passionis.
Amen. Et cujus opitulatione illa meruit et sexus fragilitatem,
et persequentium rabiem devincere, vos
possitis et vestrorum corporum illecebras et antiqui
hostis machinamenta superare. Amen. Quo, sicut
illa sexu fragili virile nisa est certamen adire, et post
certamen de hostibus triumphare, ita vos in hac
<pb n="0635A"/>
mortalitate viventes valeatis et antiquum hostem
devincere et ad regna coelestia pervenire. Amen.
Quod ipse praestare dignetur, etc.</p>
</div1>
<div1>
<head> <hi>In nativitate plurimarum virginum.</hi> </head>
<p>Omnipotens Dominus intercedentibus sanctis virginibus
suis vos dignetur benedicere, qui de antiquo
hoste non solum per viros, verum etiam per feminas
voluit triumphare. Amen. Et qui illis voluit centesimi
fructus donum decore virginitatis et agone martyrii
conferre, vos dignetur et vitiorum squaloribus expurgare,
et virtutum lampadibus exornare. Amen. Quatenus
virtutum oleo ita pectorum vestrorum lampades
possint repleri, ut eum eis coelestis sponsi thalamum
valeatis ingredi. Amen. Quod ipse praestare dignetur,
etc.</p>
</div1>
<div1>
<head> <hi>In anniversario dedicationis ecclesiae Benedictio.</hi> </head>
<p>Deus omnipotens, qui hoc sanctum templum suo
gloriosissimo nomini in honore beati N. apostoli sui
<pb n="0635B"/>
voluit dedicari, ipse vos precibus et meritis illius
Benedictione sua justificari et illustratione visitationis,
atque inhabitationis suae faciat sanctificari. Amen.
Quatenus qui fuisti aliquando sicut et caeteri, domicilia
hostis antiqui, et sub ejus dominatione captivi,
mereamini singuli gratissima fieri templa Dei vivi,
per ejus gratiam effecti de servis filii adoptivi. Amen.
Concedatque vobis ut qui anniversariam dedicationis
hujus tabernaculi sui celebratis festivitatem, ad continuam
coelestis templi perveniatis alacriter cum
sanctis angelis celebraturi perenniter solemnitatem.
Amen. Quod ipse praestare dignetur, etc.</p>
</div1>
<div1>
<head> <hi>In anniversario consecrationis episcopi.</hi> </head>
<p>Omnipotens Deus, qui me, quamvis indignum, per
immensam suae pietatis affluentiam, intra numerum
antistitum, ad ministrandum altari suo, laudis Hostias
immolando, dignatus est deputare, atque tam ad
coelestis mensae sacramenta quam etiam ad perennis
vitae alimenta populo suo erogando destinare, ipse
<pb n="0635C"/>
Benedictionis copia dignetur locupletare, et sanctificando
gratia sancti Spiritus corda vestra misericorditer
vegetare. Amen. Dignetur etiam vos ab omnimodo
nequitia clementer expiare, et in suae pietatis
excellentia potenter confirmare. Amen. Concedat
quoque vobis de malis ad bona et de bonis ad meliora
quotidie proficiendo transmigrare, et post hujus terminum
vitae ad aeternorum gaudia praemiorum feliciter
transmigrare. Amen. Quod ipse praestare dignetur,
etc.</p>
</div1>
<div1>
<head> <hi>Benedictio quotidianis diebus.</hi> </head>
<p>Benedicat vobis Dominus, et custodiat vos. Amen.
Illuminet faciem suam super vos, et misereatur vestri.
Amen. Convertat vultum suum ad vos et donet vobis
pacem. Amen. Quod ipse praestare dignetur, etc.</p>
</div1>
<div1><head>Item alia.</head><p>Omnipotens Deus sua vos clementia
benedicat, et sensum in vobis sapientiae salutaris
infundat. Amen. Catholicae fidei vos documentis enutriat,
et in sanctis operibus perseverabiles reddat.
<pb n="0635D"/>
Amen. Gressus vestros ab errore convertat, et viam
vobis pacis et charitatis ostendat. Amen. Quod ipse
praestare dignetur, cujus, etc.</p>
</div1>
<div1><head>Alia.</head><p>Inclinet Dominus aurem suam ad preces
vestrae humilitatis, et det gratiam vobis suae benedictionis,
et praemium sempiternae salutis. Amen.
Semper et ubique Dominum propitium habeatis, et
in ejus laudibus exsultetis. Amen. Omnium peccatorum
vestrorum vincula solvat, et ad gloriam sempiternam
pervenire vos faciat. Amen. Quod ipse praestare
dignetur, cujus, etc.</p>
</div1>
<div1><head>Alia.</head><p>Multiplicet in vobis Dominus copiam suae
<pb n="0636A"/>
Benedictionis, et confirmet vos in spe regni coelestis.
Amen. Actus vestros corrigat, vitam emendet, mores
componat, et vos ad coelestis paradisi haereditatem
perducat. Amen. Talique intentione repleri valeatis,
qua ei in perpetuum placeatis. Amen. Quod ipse praestare
dignetur, qui cum, etc.</p>
</div1>
<div1><head>Alia.</head><p>Devotionem vestram Dominus dignanter
intendat, et suae vobis benedictionis dona concedat.
Amen. Talique vos in praesenti saeculo subsidio muniat,
ut paradisi vos in futuro habitatores efficiat.
Amen. Sicque corda vestra sanctificando benedicat,
et benedicendo sanctificet, ut vobiscum, imo in vobis
eum jugiter habitare delectet. Amen. Quod ipse praestare
dignetur, etc.</p>
</div1>
<div1><head>Alia.</head><p>Omnipotens Deus det vobis gratiam suae
Benedictionis, et repleat vos spiritu veritatis et pacis.
Amen. Quatenus sic per viam salutis devota mente
curratis, ut subrepentium delictorum laqueos salubriter
evadatis. Amen. Sicque efficiamini in ejus
supplicatione devoti, et in mutua dilectione sinceri,
<pb n="0636B"/>
ut ad coeleste regnum pervenire possitis securi. Amen.
Quod ipse praestare dignetur, cujus imperium, etc.</p>
</div1>
<div1><head>Alia.</head><p>Concedat vobis omnipotens Deus, munus
suae Benedictionis, qui vestrae est conscius infirmitatis.
Amen. Et qui vobis tribuit supplicandi affectum, tribuat
consolationis auxilium. Amen. Ut ab eo et praesentis
et futurae vitae subsidium capiatis, cujus vos
bonitate creatos esse creditis. Amen. Quod ipse praestare
dignetur, etc.</p>
</div1>
<div1><head>Alia.</head><p>Omnipotens Deus coelesti vos protectione
circumdet, et suae Benedictionis dono locupletet.
Amen. Concedatque vobis ut qui in sola spe gratiae
coelestis innitemini, coelesti etiam protectione muniamini.
Amen. Quatenus et in praesenti saeculo mortalis
vitae solatia capiatis, et sempiterna gaudia comprehendere
valeatis. Amen. Quod ipse praestare
dignetur, etc.</p>
</div1>
<div1><head>Item alia.</head><p>Omnipotens Deus dexterae suae perpetuo
vos circumdet auxilio, et Benedictionum suarum
<pb n="0636C"/>
repleat dono. Amen. Ab omni vos pravitate defendat,
et donis coelestibus exuberare concedat.
Amen. Quo corpore mundati ac mente, talem ei
exhibeatis servitutem, per quam suam consequi valeatis
propitiationem. Amen. Quod ipse praestare
dignetur, etc.</p>
</div1>
<div1>
    <head>Item alia Benedictio.</head><p>Purificet omnipotens Deus
vestrorum cordium arcana, et Benedictionis suae vobis
tribuat incrementa. Amen. A te omnibus vitae praesentis
periculis exuamini, et virtutum spiritalium ornamentis
induamini. Amen. Quo illius adjutorio fulti,
sic ei serviatis in terris, ut ei conjungi valeatis in
coelis. Amen.</p>
</div1>
<div1><head>Item alia.</head><p>Omnipotens Deus universa a vobis
adversa excludat, et suae super vos Benedictionis dona
propitiatus infundat. Amen. Corda vestra efficiat sacris
intenta doctrinis, quo possint repleri beneficiis
sempiternis. Amen. Quatenus et exsequenda intelligentes,
et intellecta exsequentes, et inter adversa
mundi inveniamini indemnes, et beatorum spirituum
<pb n="0636D"/>
efficiamini cohaeredes. Amen. Quod ipse praestare
dignetur. Amen.</p>
</div1>
<div1><head>Item alia.</head><p>Omnipotens Deus dies vestros in sua
pace disponat, et suae vobis Benedictionis dona concedat.
Amen. Ab omnibus vos perturbationibus liberet,
et mentes vestras in suae pacis tranquillitate consolidet.
Amen. Quatenus spei, fidei et charitatis
gemmis adornati, et praesentem vitam transigatis
illaesi et ad aeternam perveniatis securi. Amen. Quod
ipse praestare dignetur, cujus regnum et imperium
sine fine permanet in saecula saeculorum. Amen.</p>
</div1>
</body>
  </text>
</TEI>
