<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Benedictiones</title>
              <author ref="http://viaf.org/viaf/100184667">Gregorius I<date>540-604</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 78</title>
           <idno>GreI.Benedi</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Benedictiones</head>

<pb n="0601"/>
<p>
          <emph>
            <pb n="0601B"/> <hi>Benedictio in Annuntiatione sanctae Mariae.</hi> </emph>
        </p>
<p>Dominus Jesus Christus, qui in saeculorum fine
processit ex Virgine, cor vestrum virginitatis incorruptae
corona clarificet. Amen.</p>
<p>Et qui annuntiante angelo Virginis ingressus est
uterum, ejus vos ministerii et instruat et muniat sacramento.
Amen. Quique hodie Virginis Conceptionem
devotissime celebratis, ad Nativitatem nostri
Redemptoris exsultantibus animis et mundo corde
perveniatis. Amen. Quod ipse praestare dignetur, etc.</p>
<p>
          <emph> <hi>Benedictio in Septuagesima.</hi> </emph>
        </p>
<p> Deus omnipotens, qui unicuique nostrum ita
currere ut comprehendamus jussit per Apostolum
suum, infundat cordibus vestris Paracletum Spiritum,
quo et felicissimum valeatis consummare cursum, et
in ejus vinea licet diversis vocationibus laborantes,
promissae tamen ab eo mercedis mereamini recipere
<pb n="0602B"/>
nummum. Amen. Ejusdem sancti Spiritus illustrati gratia,
vegetati clementia, taliter flagitia relinquatis, atque
plangatis praeterita, devitetis praesentia, et dignius
etiam consummetur sacratissimae Quadragesimae abstinentia
ventura. Amen. Quatenus peragentes competenter
ipsum tempus Quadragesimale, purificatis
mentibus ab omni vitiorum labe, mereamini mundi
venire ad celebrandum festum paschale. Amen.</p>
<p>
          <emph> <hi>Benedictio sanctae Eucharistiae.</hi> </emph>
        </p>
<p> Omnipotens Deus, opifex totius fabricae mundi,
qui in principio condidit omnia opera sua perfectione
senarii numeri, dignetur vobis per ineffabilem
gratiam suam largiri, ut omni vitae vestrae tempore
continua suae Benedictionis mereamini protectione
muniri. Amen. Concedatque vobis illa opera per sex
dierum curricula patrare, per quae in septimo tantam
et talem gratiam ejus valeatis impetrare, ut et
<pb n="0603A"/>
ipsius possitis laudibus delectabiliter vacare, et sine
crimine sincerissima devotione sacrosancto corpori
et sanguini Domini ad remedium communicare.
Amen. Quo spiritali alimonia recreati, ejus optabili
custodia tutati, perpetualiter placeatis ei ab omni
opere servili penitus liberati, et ab universo facinore
pariter mundati. Amen. Quod ipse praestare
dignetur, etc.</p>
<p>
          <emph> <hi>Benedictio de Resurrectione.</hi> </emph>
        </p>
<p> Benedicat vos omnipotens Deus, qui vos gratuita
miseratione creavit, et in Resurrectione unigeniti sui
spem vobis resurgendi concessit. Amen. Resuscitet
vos de vitiorum sepulcris, qui eum resuscitavit a
mortuis. Amen. Ut cum eo sine fine feliciter vivatis,
quem resurrexisse a mortuis veraciter creditis. Amen.
Quod ipse praestare dignetur, etc.</p>
<p> <hi>Alia.</hi> --Deus, qui per Resurrectionem Unigeniti
sui vobis contulit et bonum Redemptionis, et decus
adoptionis, suae vobis conferat praemia Benedictionis.
<pb n="0603B"/>
Amen. Et quo redimente percepistis donum perpetuae
libertatis, eo largiente consortes <emph>622</emph> efficiamini
aeternae haereditatis. Amen. Et cui consurrexistis in
baptismate credendo, adjungi mereamini in coelesti
regione bene vivendo. Amen. Quod ipse praestare, etc.</p>
<p>
          <emph> <hi>Benedictio in Nativitate sancti Joannis Baptistae.</hi> </emph>
        </p>
<p>Benedicat vos omnipotens Deus, qui Unigeniti Filii
sui per beatum Joannem tandem nostri misertus
nuntiavit in terris adventum. Amen. Ipse Spiritus
sanctus qui eum replevit clausum in utero matris, et
patris linguam solvit a vinculo, faciat vos sua Benedictione
repleri, et spiritalibus donis abundanter
exuberare. Amen. Ascendat vox deprecantis Praecursoris
ad aures clementissimi Patris, qui mundi
Redemptorem ante novit confiteri quam nasci, quique
auctorem lavacri sacris manibus suis tinxit in
fonte, maculas delictorum vestrorum clementer sua
intercessione expurget, atque copiis virtutum fecundet.
Amen. Quod ipse praestare dignetur, etc.</p>
<p>
          <emph>
            <pb n="0603C"/> <hi>Benedictio in Assumptione sanctae Mariae.</hi> </emph>
        </p>
<p>Deus, qui beatissimam virginem Mariam Domini
nostri Jesu Christi gloriosissimam genitricem hodierna
die ad coelos voluit evocare, et super choros
angelorum sublimiter exaltare, suae vos Benedictionis
gratia per intercessionem ejus et merita dignetur
taliter ditare, qualiter a vitiis ad virtutes mereamini
transmigrare. Amen. Concedatque vobis ex hoc
saeculo sic fide vigere, spe gaudere, et charitate pollere,
castitatis jugiter eminentia fulgere, et humilitatis
etiam excellentia splendere, quo ipsi per omnia
bonis operibus adornati valeatis placere. Amen. Faciatque
vos omnia praeterita flagitia et facinora ita
die noctuque gemitibus et fletibus expiare, praesentia
et futura tam salubriter evitare, quatenus cum ipsa
possitis aeternaliter in coelestibus emicare. Amen.
Quod ipse praestare, etc.</p>
<p>
          <emph> <hi>Item alia, de Adventu.</hi> </emph>
        </p>
<p>
          <pb n="0603D"/>Benedicat vos ineffabilis gratia et pietas Dei vivi,
et annuat vobis per admirabilem et salutarem adventum
Filii sui, ne sub dominatione peccati remaneatis,
quod absit, captivi. Amen. Ab omni vos miseria tam
potenter liberare, et in sua misericordia tam clementer
dignetur perseveranterque confirmare, ut sibi vos
faciat in praesenti saeculo taliter deservire, qualiter
ad eum in futuro gaudentes mereamini pervenire.
Amen. Quique pro nobis eumdem Unigenitum suum
in Adventu primo voluit incarnari, ipse vos in secundo
faciat ab injustorum consortio separari, et justorum
commercio secum perenniter mansuros aggregari.
Amen. Quod ipse praestare, dignetur, etc.</p>
<p>
          <pb n="0604A"/> <hi>Item alia.</hi> --Benedicat vobis Deus omnipotens,
Pater Domini nostri Jesu Christi, Salvatoris atque
Redemptoris mundi, et ita vos benedicendo justificet
atque sanctificet illustratione primi Adventus ejusdem
unigeniti sui, ne in secundo coram ipso appareatis
immundi. Amen. Fundet vos ejus gratia tam firmiter
in humilitate vera, et solidet tam stabiliter in charitate
sincera, quo taliter vobis displiceant ea quae
sunt mundi, et placeant jugiter ea quae sunt Dei, ut
in <emph>623</emph> coelesti beatitudine pariter cum sanctis cohaereatis.
Amen. Quique pro salute servorum eumdem
Filium suum tantum voluit humiliari, ut intra
maternum uterum naturae nostrae in unitatem personae
copulando dignaretur uniri, intra vos in hoc primo
adventu splendore suae visitationis atque inhabitationis
faciat illustrari, quatenus in secundo mereamini
cum ipso perpetim gloriari. Amen. Quod ipse
praestare dignetur, etc.</p>
<p>
          <emph> <hi>Benedictio in nativitate unius apostoli.</hi> </emph>
        </p>
<p>
          <pb n="0604B"/> Deus, qui vos in apostolicis tribuit consistere fundamentis,
benedicere vos dignetur beati apostoli sui
N. intercedentibus meritis. Amen. Defendatque vos
a cunctis adversis, apostolicis praesidiis, qui vos
eorum voluit ornari et muniri exemplis et documentis.
Amen. Quo per eorum intercessionem perveniatis
ad aeternae patriae haereditatem, per quorum doctrinam
tenetis fidei integritatem. Amen. Quod ipse
praestare dignetur, etc.</p>
<p>
          <emph> <hi>In anniversario dedicationis ecclesiae Benedictio.</hi> </emph>
        </p>
<p>Deus omnipotens, qui hoc sanctum templum suo
gloriosissimo nomini in honore beati <hi>N.</hi> apostoli sui
voluit dedicari, ipse vos precibus et meritis illius Benedictione
sua justificari et illustratione visitationis
atque inhabitationis suae faciat sanctificari. Amen.
Quatenus qui fuistis aliquando sicut et caeteri, domicilia
hostis antiqui, et sub ejus dominatione captivi,
mereamini singuli gratissima fieri templa Dei vivi,
per ejus gratiam effecti de servis filii adoptivi. Amen.
<pb n="0604C"/>
Quod ipse praestare dignetur, etc.</p>
<p>
          <emph> <hi>In anniversario consecrationis episcopi.</hi> </emph>
        </p>
<p>Omnipotens Deus, qui me, quamvis indignum,
per immensam suae pietatis affluentiam, in numerum
antistitum, ad ministrandum altari suo laudis hostias
immolando dignatus est deputare, atque tam ad coelestis
mensae sacramenta quam etiam ad perennis
vitae alimenta populo suo eroganda destinare, ipse
Benedictionis copia dignetur locupletare, et sanctificando
gratia sancti Spiritus corda vestra misericorditer
vegetare. Amen. Dignetur etiam vos ab omnimoda
nequitia clementer expiare, et in suae pietatis
excellentia potenter confirmare. Amen. Concedat
quoque vobis de malis ab bona, et de bonis ad meliora
quotidie proficiendo transmigrare, et post hujus
terminum vitae ad aeternorum gaudia praemiorum
feliciter transmigrare. Amen. Quod ipse praestare
dignetur, etc.</p>
<p>
          <emph>
            <pb n="0604D"/> <hi>Benedictio quotidianis diebus.</hi> </emph>
        </p>
<p>Benedicat vobis Dominus, et custodiat vos. Amen.
Illuminet faciem suam super vos, et misereatur vestri.
Amen. Convertat vultum suum ad vos, et donet
vobis pacem. Amen. Quod ipse praestare dignetur,
etc.</p>
<p> <hi>Item alia.</hi> --Omnipotens Deus sua vos clementia
benedicat, et sensum in vobis sapientiae salutaris
infundat. Amen. Catholicae fidei vos documentis enutriat,
et in sanctis operibus perseverabiles reddat.
Amen. Gressus vestros ab errore convertat, et viam
vobis pacis et charitatis ostendat. Amen. Quod ipse
praestare dignetur, etc.</p>
<p>
          <pb n="0605A"/> <hi>Alia.</hi> --Inclinet Dominus aurem suam ad preces
vestrae humilitatis, et det gratiam vobis suae Benedictionis,
et praemium sempiternae salutis. Amen.
Semper et ubique Dominum propitium habeatis, et
in ejus laudibus exsultetis. Amen. Omnium peccatorum
vestrorum vincula solvat, et ad gloriam sempiternam
pervenire vos faciat. Amen. Quod ipse
praestare dignetur, etc.</p>
<p> <emph>624</emph> <hi>Alia.</hi> --Multiplicet in vobis Dominus copiam
suae benedictionis, et confirmet vos in spe regni coelestis.
Amen. Actus vestros corrigat, vitam emendet,
mores componat, et vos ad coelestis Paradisi haereditatem
perducat. Amen. Talique intentione repleri
valeatis, qua ei in perpetuum placeatis. Amen. Quod
ipse praestare dignetur, etc.</p>
<p> <hi>Alia.</hi> --Devotionem vestram Dominus dignanter
intendat, et suae vobis benedictionis dona concedat.
Amen. Talique vos in praesenti saeculo subsidio muniat,
ut Paradisi vos in futuro habitatores efficiat.
<pb n="0605B"/>
Amen. Sicque corda vestra sanctificando benedicat,
et benedicendo sanctificet, ut vobiscum, imo in vobis
eum jugiter habitare delectet. Amen. Quod ipse
praestare dignetur, etc.</p>
<p> <hi>Alia.</hi> --Omnipotens Deus det vobis gratiam suae
benedictionis, et repleat vos spiritu veritatis et pacis.
Amen. Quatenus sic per viam salutis devota mente
curratis, ut subrepentium delictorum laqueos salubriter
evadatis. Amen. Sicque efficiamini in ejus
supplicatione devoti, et in mutua dilectione sinceri,
ut ad caeleste regnum pervenire possitis securi. Amen.
Quod ipse praestare dignetur, etc.</p>
<p> <hi>Alia.</hi> --Concedat vobis omnipotens Deus munus
suae benedictionis, qui vestrae est conscius infirmitatis.
Amen. Et qui vobis tribuit supplicandi affectum,
tribuat consolationis auxilium. Amen. Ut ab eo et
praesentis et futurae vitae subsidium capiatis, cujus
<pb n="0606A"/>
vos bonitate creatos esse creditis. Amen. Quod ipse
praestare dignetur, etc.</p>
<p> <hi>Item alia.</hi> --Omnipotens Deus, dextrae suae perpetuo
vos circumdet auxilio, et benedictionum suarum
repleat dono. Amen. Ab omni vos pravitate
defendat, et donis caelestibus exuberare concedat.
Amen. Quo, corpore mundati ac mente, talem ei
exhibeatis servitutem, per quam suam consequi valeatis
propitationem. Amen. Quod ipse praestare,
etc.</p>
<p> <hi>Item alia.</hi> --Purificet omnipotens Deus vestrorum
cordium arcana, et benedictionis suae vobis tribuat
incrementa. Amen. Ab omnibus vitae praesentis
periculis exuamini, et virtutum spiritalium ornamentis
induamini. Amen. Quo illius adjutorio fulti sic ei
serviatis in terris, ut ei conjungi valeatis in coelis.
Amen. Quod ipse praestare dignetur, etc.</p>
<p> <hi>Item alia.</hi> --Omnipotens Deus universa a vobis
adversa excludat, et suae super vos benedictionis
<pb n="0606B"/>
dona propitiatus infundat. Amen. Corda vestra efficiat
sacris intenta doctrinis, quo possint repleri beneficiis
sempiternis. Amen. Quatenus et exequenda
intelligentes, et intellecta exequentes, et inter adversa
mundi inveniamini indemnes, et beatorum Spirituum
efficiamini cohaeredes. Amen. Quod ipse praestare
dignetur, etc.</p>
<p> <hi>Item alia.</hi> --Omnipotens Deus dies vestros in sua
pace disponat, et suae vobis benedictionis dona concedat.
Amen. Ab omnibus vos perturbationibus liberet,
et mentes vestras in suae pacis tranquillitate
consolidet. Amen. Quatenus fidei, spei et charitatis
gemmis adornati, et praesentem vitam transigatis
illaesi, et ad aeternam perveniatis securi. Amen.</p>
<p>Quod ipse praestare dignetur, cujus regnum et imperium
sine fine permanent in saecula saeculorum.
Amen.

</p>
      </div1>
</body>
  </text>
</TEI>