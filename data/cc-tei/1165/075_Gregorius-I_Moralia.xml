<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Moralia</title>
              <author ref="http://viaf.org/viaf/100184667">Gregorius I<date>540-604</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 75</title>
           <idno>GreI.Morali</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Epistola <hi>In qua operis sui tempus, occasionem, divisionem, institutum ac dicendi et interpretandi modum explicat.</hi> </head>

<div2>
          <head>CAPUT PRIMUM. <hi>Opus subsequens quando inchoatum, qua occasione, quibus hortatoribus, quidve rogitantibus.</hi> </head>

<pb n="0509D"/>
<p> <emph>1</emph> Reverendissimo et sanctissimo fratri Leandro
<pb n="0510D"/>
coepiscopo, Gregorius servus servorum Dei.</p>
<p>Dudum te, frater beatissime, in Constantinopolitana
urbe cognoscens, cum me illic sedis apostolicae responsa
constringerent, et te illuc injuncta pro causis
<pb n="0511A"/>
fidei Visigothorum legatio perduxisset, omne in
tuis auribus, quod mihi de me displicebat, exposui:
quoniam diu longeque conversionis gratiam distuli,
et postquam coelesti sum desiderio afflatus
 saeculari habitu contegi melius putavi <note>(Joan. Diac.,
l. I, c. 27)</note>. Aperiebatur enim mihi jam de aeternitatis
amore quid quaererem, sed inolita me consuetudo
devinxerat, ne <emph>2</emph> exteriorem cultum mutarem. Cumque
adhuc me cogeret animus praesenti mundo quasi
specie tenus deservire, coeperunt multa contra me ex
ejusdem mundi cura succrescere, ut in eo jam non
specie, sed, quod est gravius, mente retinerer. Quae
tandem cuncta sollicite fugiens, portum monasterii
petii, et relictis quae mundi sunt, ut frustra tunc
credidi, ex hujus vitae naufragio nudus evasi. Quia
<pb n="0511B"/>
enim plerumque navem incaute religatam, etiam
de sinu tutissimi littoris unda excutit, cum tempestas
excrescit, repente me, sub praetextu ecclesiastici
ordinis, in causarum saecularium pelago reperi; et
quietem monasterii, quia habendo non fortiter tenui,
quam stricte tenenda fuerit, perdendo cognovi. Nam
cum mihi ad percipiendum sacri altaris ministerium,
obedientiae virtus opponitur, hoc sub Ecclesiae colore
susceptum est, quod <emph>3</emph> si inulte liceat, iterum fugiendo
 deflectatur. Postque hoc nolenti mihi atque
renitenti, cum grave esset altaris ministerium, etiam
pondus est curae pastoralis injunctum. Quod tanto
nunc durius tolero, quanto me ei imparem sentiens,
in nulla fiduciae consolatione respiro. Quia enim
mundi jam tempora, malis crebrescentibus, termino
<pb n="0511C"/>
propinquante turbata sunt; ipsi nos, qui internis
mysteriis deservire credimur, curis exterioribus implicamur:
sicut eo quoque tempore, quo ad ministerium
altaris accessi, hoc de me, ignorante me,
actum est, ut sacri ordinis pondus acciperem, quatenus
in terreno palatio licentius excubarem; ubi me
scilicet multi ex monasterio fratres mei, germana
vincti charitate, secuti sunt. Quod divina factum
dispensatione conspicio, ut eorum semper exemplo
ad orationis placidum littus, quasi anchorae fune
restringerer, cum causarum saecularium incessabili
impulsu fluctuarem. Ad illorum quippe consortium,
velut ad tutissimi portus sinum, terreni actus volumina
fluctusque fugiebam; et licet illud me ministerium
ex monasterio abstractum, a pristinae quietis
vita, mucrone suae occupationis exstinxerat; inter
<pb n="0511D"/>
eos tamen per studiosae lectionis alloquium, quotidianae
me aspiratio compunctionis animabat. Tunc
eisdem fratribus, etiam cogente te, placuit, sicut
<pb n="0512A"/>
ipse meministi, ut librum beati Job exponere importuna
me petitione compellerent; et prout veritas vires
infunderet, eis mysteria tantae profunditatis aperirem.
Qui hoc quoque mihi in onere suae petitionis
addiderunt, ut non solum verba historiae per allegoriarum
sensus excuterem, sed allegoriarum sensus
protinus in exercitium moralitatis inclinarem; adhuc
aliquid gravius adjungentes, ut intellecta quaeque testimoniis
cingerem; et prolata testimonia, si implicita
fortasse viderentur, interpositione superadditae expositionis
enodarem.
</p>
        </div2>

<div2>
          <head>CAPUT II.</head>
<p> <hi>Qua animi demissione, qua in Deum fiducia. Idem
opus qua ratione retractatum, absolutum ac divisum.
Quos rimetur sensus.</hi> --Mox vero, ut in obscuro hoc
<pb n="0512B"/>
opere, atque ante nos hactenus indiscusso, ad tanta me
pertrahi ac talia cognovi, solo auditus pondere victus,
fateor, lassatusque succubui. Sed repente inter formidinem
devotionemque deprehensus, cum in largitorem
munerum oculos mentis attollerem, cunctatione
postposita, illico certus attendi, quia impossibile
esse non poterat, quod de fraternis mihi cordibus
charitas imperabat. Fore quippe idoneum me ad ista
desperavi: sed ipsa mei desperatione robustior, ad
illum spem protinus erexi, per quem aperta est lingua
mutorum, qui linguas infantium facit disertas <note>(Sap. X, 21)</note>;
qui immensos brutosque asinae ruditus,
per sensatos humani colloquii distinxit modos.
Quid igitur mirum, si intellectum stulto homini praebeat,
qui veritatem suam, cum voluerit, etiam per
<pb n="0512C"/>
ora jumentorum narrat <note>(Num. XXII, 28)</note>? Hujus ergo
robore considerationis accinctus, ariditatem meam
ad indagandum fontem tantae profunditatis excitavi.
Et quamvis eorum, quibus exponere compellebar,
longe me vita transcenderet, injuriosum tamen esse
non credidi, si fluenta usibus hominum plumbi fistula
ministraret. Unde mox eisdem coram positis fratribus,
priora libri sub oculis dixi; et quia tempus paulo
vacantius reperi, posteriora tractando <emph>4</emph> dictavi.
Cumque mihi spatia largiora suppeterent, multa augens,
pauca subtrahens, atque ita ut inventa sunt,
nonnulla derelinquens, ea quae me loquente excepta
sub oculis fuerant, per libros emendando composui,
quia et cum postrema dictarem, quo stylo prima dixeram,
sollicite attendi. Egi ergo, ut et ea quae locutus
<pb n="0512D"/>
sum, studiosa emendatione transcurrens, quasi ad
similitudinem dictatus erigerem; et ea quae dictaveram,
non longe a colloquentis sermone discreparent;
quatenus dum hoc tenditur, illud attrahitur, edita
<pb n="0513A"/>
modo dissimili res non dissimilis formaretur; quamvis
tertiam hujus operis partem ut colloquendo protuli,
pene ita dereliqui, quia cum me fratres ad alia
pertrahunt, hanc subtilius emendari noluerunt. Quibus
nimirum multa jubentibus, dum parere modo
per expositionis ministerium, modo per contemplationis
ascensum, modo per moralitatis instrumentum
volui, opus hoc per triginta et quinque volumina
extensum, in sex Codicibus explevi. Unde et in eo
saepe quasi postponere ordinem expositionis invenior,
et paulo diutius contemplationis latitudini ac moralitatis
insudo. Sed tamen quisquis de Deo loquitur,
curet necesse est ut quidquid audientium
mores instruit, rimetur; et hunc rectum loquendi
ordinem deputet, si cum opportunitas aedificationis
<pb n="0513B"/>
exigit, ab eo se, quod loqui coeperat, utiliter derivet.
Sacri enim tractator eloquii morem fluminis debet
imitari. Fluvius quippe dum per alveum defluit, si
valles concavas ex latere contingit, in eas protinus
sui impetus cursum divertit; cumque illas sufficienter
impleverit, repente sese in alveum refundit. Sic
nimirum, sic divini verbi esse tractator debet, ut
cum de qualibet re disserit, si fortasse juxta positam
occasionem congruae aedificationis invenerit,
quasi ad vicinam vallem linguae undas intorqueat; et
cum subjunctae instructionis campum sufficienter
infuderit, ad sermonis propositi alveum recurrat.</p>
</div2>

<div2>
          <head>CAPUT III.</head>
<p> <hi>Quo ordine singulos sensus explicet. Allegorico
interdum necessario inhaerendum.</hi> --Sciendum vero
<pb n="0513C"/>
est, quod quaedam historica expositione transcurrimus,
et per allegoriam quaedam typica investigatione
perscrutamur; quaedam per sola allegoricae
moralitatis instrumenta discutimus; nonnulla autem
per cuncta simul sollicitius exquirentes, tripliciter
indagamus. Nam primum quidem fundamenta historiae
ponimus; deinde per significationem typicam in
arcem fidei fabricam mentis erigimus; ad extremum
quoque per moralitatis gratiam, quasi superducto
aedificium colore vestimus. Vel certe quid veritatis
dicta, nisi reficiendae mentis alimenta credenda sunt?
Quae modis alternantibus multipliciter disserendo, ferculum
ori offerimus; ut invitati lectoris quasi convivae
nostri fastidium repellamus, qui dum sibi multa
oblata considerat, quod elegantius decernit, assumat.
<pb n="0513D"/>
Aliquando vero exponere aperta historiae verba negligimus,
ne tardius ad obscura veniamus: aliquando
autem intelligi juxta litteram nequeunt; quia superficie
tenus accepta, nequaquam instructionem legentibus,
sed errorem gignunt. Ecce etenim dicitur: <hi>Sub quo curvantur qui portant orbem 
 <note>(Job. IX, 13)</note>
            </hi>.
Et de tanto viro quis nesciat quod nequaquam vanas
poetarum fabulas sequitur, ut <emph>5</emph> mundi molem subvehi
giganteo sudore suspicetur? Qui rursum pressus
percussionibus dicit: <hi>Elegit suspendium anima
<pb n="0514A"/>
mea, et mortem ossa mea <note>(Job. VII, 15)</note>
            </hi>. Et quis rectum
sapiens credat virum tanti praeconii, quem videlicet
constat ab interno judice praemia pro patientiae
virtute recipere, decrevisse inter verbera suspendio
vitam finire? Aliquando etiam, ne fortasse intelligi
juxta litteram debeant, ipsa se verba litterae impugnant.
Ait namque: <hi>Pereat dies in qua natus sum, et
nox in qua dictum est: Conceptus est homo <note>(Job. III, 2)</note>
            </hi>.
Et paulo post subjicit: <hi>Occupet eam caligo, et involvatur
amaritudine <note>(Ibid., 5)</note>
            </hi>. Atque in ejusdem noctis
maledictione subjungit: <hi>Sit nox illa solitaria <note>(Ib., 7)</note>
            </hi>.
Qui nimirum nativitatis dies, ipso impulsu temporis
evolutus, stare non poterat. [ <hi>Vet. et Rec. IV.</hi> ] Quo
igitur pacto hunc involvi caligine optabat? Elapsus
quippe, jam non erat; et tamen si in rerum natura
<pb n="0514B"/>
subsisteret, sentire amaritudinem nequaquam posset.
Constat ergo quod nullo modo de die insensibili
dicitur, qui sensu percuti amaritudinis optatur. Et si
conceptionis nox reliquis noctibus conjuncta discesserat,
quo pacto hanc fieri solitariam exoptat? Quae
ut a lapsu temporis figi non potuit, ita etiam nec a
reliquarum noctium conjunctione separari. Qui rursum
dicit: <hi>Usquequo non parcis mihi, nec dimittis me,
ut glutiam salivam meam <note>(Job. VII, 19)</note>
            </hi>? Et tamen
paulo superius dixerat: <hi>Quae prius tangere nolebat
anima mea, nunc prae angustia cibi mei sunt <note>(Job.
VI, 7)</note>
            </hi>. Quis autem nesciat salivam facilius posse glutiri
quam cibum? Qui itaque se sumere cibum denuntiat,
incredibile est valde quo ordine glutire posse
salivam negat. Atque iterum dicit: <hi>Peccavi, quid faciam
<pb n="0514C"/>
tibi, o custos hominum <note>(Job. VII, 20)</note>
            </hi>? vel certe: <hi>Consumere me vis peccatis adolescentiae meae 
 <note>(Job.
XIII, 26)</note>
            </hi>? Et tamen alia responsione subjungit: <hi>Neque enim reprehendit me cor meum in omni vita mea <note>(Job. XXVII, 6)</note>
            </hi>.
Quo igitur pacto a corde suo minime
in omni vita reprehenditur, qui peccasse se publica
voce testatur? Neque enim simul unquam conveniunt
culpa operis, et irreprehensibilitas cordis. Sed nimirum
verba litterae, dum collata sibi convenire nequeunt,
aliud in se aliquid quod quaeratur ostendunt,
ac si quibusdam vocibus dicant: Dum nostra nos
conspicitis superficie destrui, hoc in nobis quaerite,
quod ordinatum sibique congruens apud nos valeat
intus inveniri.</p>
</div2>

<div2>
          <head>CAPUT IV.</head>
<p>
            <pb n="0514D"/> <hi>Aliquando litterali sensui inhaerendum.</hi> --Aliquando
autem qui verba accipere historiae juxta litteram negligit,
oblatum sibi veritatis lumen abscondit; cumque
laboriose invenire in eis aliud intrinsecus appetit,
hoc quod foris sine difficultate assequi poterat,
amittit. Sanctus namque vir dicit: <hi>Si negavi quod
volebant pauperibus, et oculos viduae exspectare feci;
si comedi buccellam meam solus, et non comedit pupillus
ex ea; si despexi praetereuntem, eo quod non
habuerit indumentum, et absque operimento pauperem;
<pb n="0515A"/>
si non benedixerunt mihi latera ejus, et de velleribus
ovium mearum calefactus est <note>(Job. XXXI, 16 et seq.)</note>
            </hi>.
Quae videlicet si ad allegoriae sensum violenter inflectimus,
cuncta ejus misericordiae facta vacuamus.
Divinus etenim sermo sicut mysteriis prudentes exercet,
sic plerumque superficie simplices refovet. Habet
in publico unde parvulos nutriat, servat in secreto
unde mentes sublimium in admiratione suspendat.
Quasi quidam quippe est <emph>6</emph> fluvius, ut ita dixerim,
planus et altus, in quo et agnus ambulet, et elephas
natet. Ut ergo uniuscujusque loci opportunitas postulat,
ita se per studium expositionis ordo immutat;
quatenus tanto verius sensum divinae locutionis inveniat,
quanto ut res quaeque exegerit, per causarum
species alternat.</p>
</div2>

<div2>
          <head>CAPUT V.</head>

<pb n="0515B"/>
<p> <hi>Gregorius aegritudine laborans opus sequens perfecit.
Artem loquendi neglexit. Quibus utatur Scripturae versionibus.</hi> --Quam
videlicet expositionem recensendam
tuae beatitudini, non quia velut dignam debui,
sed quia te petente memini promisisse, transmisi.
In qua quidquid tua sanctitas tepidum incultumque
repererit, tanto mihi celerrime indulgeat, quanto hoc
me aegrum dicere non ignorat. Nam dum molestia
corpus atteritur, affecta mente etiam dicendi studia
languescunt. Multa quippe annorum jam curricula
devolvuntur, quod crebris viscerum doloribus crucior,
horis momentisque omnibus fracta stomachi virtute
lassesco, lentis quidem, sed tamen continuis febribus
anhelo. Interque haec dum sollicitus penso quia,
<pb n="0515C"/>
Scriptura teste, <hi>Omnis filius qui a Deo recipitur,
flagellatur <note>(Hebr. XII, 6)</note>
            </hi>, quo malis praesentibus durius
deprimor, eo de aeterna certius praesumptione
respiro. Et fortasse hoc divinae providentiae consilium
fuit, ut percussum Job percussus exponerem,
et flagellati mentem melius per flagella sentirem.
[ <hi>Vet. et Rec. V.</hi> ] Sed tamen recte considerantibus
<pb n="0516A"/>
liquet, quia adversitate non modica laboris mei studiis
in hoc molestia corporalis obsistit, quod carnis
virtus cum locutionis ministerium exhibere vix sufficit,
mens digne non potest intimare quod sentit.
Quid namque est officium corporis, nisi organum
cordis? Et quamlibet peritus sit cantandi artifex,
explere artem non valet, nisi ad hanc sibi et ministeria
exteriora concordent: quia nimirum canticum,
quod docta manus imperat, quassata organa proprie
non resultant; nec artem flatus exprimit, si scissa
rimis fistula stridet. Quanto itaque gravius expositionis
meae qualitas premitur, in qua dicendi gratiam
sic fractura organi dissipat, ut hanc peritiae ars nulla
componat? Quaeso autem ut hujus operis dicta percurrens,
in his verborum folia non requiras, quia per
<pb n="0516B"/>
sacra eloquia ab eorum tractatoribus infructuosae
loquacitatis levitas studiose compescitur, dum in
templo Dei nemus plantari prohibetur <note>(Deut. XVI, 21)</note>.
Et cuncti procul dubio scimus, quia quoties in foliis
male laetae segetis culmi proficiunt, minori plenitudine
spicarum grana turgescunt. Unde et ipsam loquendi
artem, quam magisteria disciplinae exterioris
insinuant, servare despexi. Nam sicut hujus quoque
epistolae tenor enuntiat, non metacismi collisionem
fugio, non barbarismi confusionem devito, situs motusque
et praepositionum casus servare contemno,
quia indignum <note>(Dist. 38, c. Indignum)</note> vehementer
existimo, ut verba coelestis oraculi restringam sub
regulis Donati. Neque enim haec ab ulus interpretibus,
in Scripturae sacrae auctoritate servata sunt. Ex
<pb n="0516C"/>
qua nimirum quia nostra expositio oritur, dignum
profecto est ut quasi edita soboles speciem suae matris
imitetur. Novam vero translationem dissero; sed
cum probationis causa exigit, nunc novam, nunc veterem
per testimonia assumo; ut quia sedes apostolica,
cui Deo auctore praesideo, utraque utitur, mei
quoque labor studii ex utraque fulciatur.</p>
</div2>
      </div1>

<div1>
        <head>Praefatio <hi>In qua quae toto opere edisserenda sunt paucis perstringit.</hi> </head>
<div2>
          <head>CAPUT PRIMUM.</head>
<pb n="0515D"/> <emph>7</emph>
<div3>
            <head>1.</head>
            <p>
 <hi>Quis scriptor libri Job.</hi> --Inter multos saepe
quaeritur, quis libri beati Job scriptor habeatur. Et alii
quidem Moysen, alii unum quemlibet ex prophetis
scriptorem hujus operis fuisse suspicantur. Quia enim
in libro Geneseos <note>(Genes. XXXVI, 33.)</note> Jobab de stirpe
Esau descendisse, et Bale filio Beor in regnum successisse
<pb n="0516D"/>
describitur, hunc beatum Job longe ante
Moysi tempora exstitisse crediderunt, morem profecto
sacri eloquii nescientes, quia in superioribus
suis partibus solet breviter longe post secutura perstringere,
cum studet ad alia subtilius enumeranda
properare. Unde et illic Jobab, priusquam reges in
Israel existerent, fuisse memoratur. Nequaquam
<pb n="0517A"/>
ergo exstitisse ante legem cognoscitur, qui Israeliticorum
judicum tempore fuisse signatur. Quod dum
quidam minus caute considerant, Moysen gestorum
illius quasi longe antepositi scriptorem putant; ut
videlicet is qui potuit ad eruditionem nostram legis
praecepta edere, ipse credatur etiam ex gentilis viri
historia, virtutis ad nos exempla mandasse. Nonnulli
vero, ut dictum est, scriptorem hujus operis unum
quemlibet ex prophetis arbitrantur: asserentes quod
nullus tam mystica Dei verba cognoscere potuit, nisi
cujus mentem prophetiae spiritus ad superna sublevavit.</p>
          </div3>
<div3>
            <head>2.</head>
            <p>
 <hi>Auctor Spiritus sanctus.</hi> --Sed quis haec scripserit,
valde supervacue quaeritur, cum tamen auctor
libri Spiritus sanctus fideliter credatur. Ipse igitur
<pb n="0517B"/>
haec scripsit, qui scribenda dictavit. Ipse scripsit, qui
et in illius opere inspirator exstitit, et per scribentis
vocem imitanda ad nos ejus facta transmisit. Si magni
cujusdam viri susceptis epistolis legeremus verba,
sed quo calamo fuissent scripta quaereremus, ridiculum
profecto esset epistolarum auctorem scire sensumque
cognoscere, sed quali calamo earum verba
impressa fuerint indagare. Cum ergo rem cognoscimus,
ejusque rei Spiritum sanctum auctorem tenemus,
quia scriptorem quaerimus, quid aliud agimus,
nisi legentes litteras, de calamo percontamur?
</p>
            <p>[ <hi>Vet. II.</hi> ] 3. <hi>Quo inspirante Job sua certamina descripsit.</hi> --Arbitrari
tamen verius possumus, quod
idem beatus Job, qui certamina spiritalis pugnae
sustinuit, etiam consummatae suae victoriae gesta narravit.
<pb n="0517C"/>
Nec movere debet quod in eodem libro dicitur, <hi>Dixit Job;</hi> 
 vel, <hi>haec atque illa pertulit Job.</hi> Moris <emph>8</emph> 
 enim Scripturae sacrae est ut ipsi qui scribunt, sic
de se in illa quasi de aliis loquantur. Hinc est enim
quod Moyses ait: <hi>Erat Moyses vir mitissimus super
omnes homines, qui morabantur in terra <note>(Num. XII, 3)</note>
              </hi>.
Hinc Joannes dicit: <hi>Discipulus ille, quem diligebat
Jesus <note>(Joan. XIX, 26)</note>
              </hi>. Hinc Lucas ait: <hi>Quod ambularent
duo ex discipulis in via, Cleophas et alius <note>(Luc.
XXIV, 13)</note>
              </hi>; quem profecto alium, dum tam studiose
tacuit, ut quidam dicunt, seipsum fuisse monstravit.
Scriptores igitur sacri eloquii, quia impulsu sancti
Spiritus agitantur, sic de se in illo testimonium tanquam
de aliis proferunt. Ergo sanctus Spiritus per
Moysen locutus est de Moyse; sanctus Spiritus per
<pb n="0517D"/>
Joannem locutus est de Joanne. Paulus quoque quia
non ex se ipso loqueretur, insinuat dicens: <hi>An experimentum
quaeritis ejus qui in me loquitur Christus <note>(II Cor. XIII, 3)</note>
              </hi>?
Hinc est quod angelus qui Moysi
apparuisse describitur, modo angelus, modo Dominus
memoratur: angelus videlicet, propter hoc, quod
exterius loquendo serviebat; Dominus autem dicitur,
quia interius praesidens loquendi efficaciam ministrabat.
Cum ergo loquens ab interiori regitur, et per
obsequium angelus, et per inspirationem Dominus
nominatur. Hinc David ait: <hi>Attendite popule meus legem
<pb n="0518A"/>
meam; inclinate aurem vestram in verba oris mei <note>(Psal. LXXVII, 1)</note>
              </hi>.
Non enim lex David, aut populus
David, sed personam ejus, ex quo loquebatur, assumens,
ipsius auctoritate loquitur, cujus inspiratione
replebatur. Hoc quotidie fieri in Ecclesia cernimus,
si vigilanter intuemur. Nam stans in medio populi
lector clamat: <hi>Ego sum Deus Abraham, Deus Isaac,
et Deus Jacob <note>(Exod. III, 6)</note>
              </hi>. Et quod ipse Deus sit,
vere profecto non dicit; nec tamen per hoc quod dicit,
veritatis regulam deserit; quia cui ministerium
lectione exhibet, ejus dominium voce praetendit. Itaque
scriptores sacri eloquii, quia repleti sancto Spiritu
super se trahuntur, quasi extra semetipsos fiunt;
et sic de se sententias, quasi de aliis proferunt. Unde
et beatus Job sancto Spiritu afflatus, potuit sua gesta,
<pb n="0518B"/>
quae erant videlicet supernae aspirationis dona, quasi
non sua scribere: quia eo alterius erant quae loquebatur,
quo homo loquebatur quae Dei sunt; et eo alter
quae erant illius loquebatur, quo Spiritus sanctus
loquebatur quae hominis sunt.</p>
</div3>
        </div2>

<div2>
          <head>CAPUT II [ <hi>Vet. III</hi> ].</head>
 <emph>9</emph>
<div3>
            <head>4.</head>
            <p>
 <hi>Praecepta homini data.</hi> --Sed jam debemus
ista postponere, et ad consideranda sacrae historiae
gesta properare. Omnis homo eo ipso quo homo est,
suum intelligere debet auctorem; cujus voluntati
tanto magis serviat, quanto se quia de se ipso nihil
sit pensat; ecce autem conditi Deum considerare negleximus.
Adhibita sunt praecepta, praeceptis quoque
obtemperare noluimus. Adjunguntur exempla, ipsa
quoque imitari exempla declinamus, quae edidisse
<pb n="0518C"/>
 nobis positos sub lege conspicimus. Quia enim Deus
aperte quibusdam sub lege positis locutus est, quasi
alienos nos ab eisdem praeceptis aspicimus, quibus
haec specialiter locutus non est. Unde ad confutandam
impudentiam nostram, gentilis homo ad exemplum
deducitur; ut quia obedire homo legi sub lege
positus despicit, ejus saltem comparatione evigilet,
qui sine lege legaliter vixit. Erranti igitur homini
data est lex; erranti vero etiam sub lege adducitur
testimonium eorum qui extra legem sunt, ut quia
conditionis nostrae ordinem servare noluimus, praeceptis
admoneremur; et quia praeceptis obedire contempsimus,
exemplis confunderemur; nec, ut dictum
est, eorum exemplis, quos lex astringeret, sed quos
lex a peccato nulla cohiberet.
<pb n="0518D"/>
</p>
          </div3>
<div3>
            <head>5. </head>
            <p>
 <hi>Praecepta contemnenti addita exempla Job hominis
gentilis.</hi> --Circumscripsit nos divina providentia,
circumvenit excusationem nostram; undique conclusus
est aditus tergiversationis humanae. Homo gentilis,
homo sine lege, ad medium adducitur, ut eorum
qui sub lege sunt pravitas confundatur. Quod bene
per prophetam ac breviter dicendo ostenditur: <hi>Erubesce,
Sidon, ait mare <note>(Isai. XXIII, 4)</note>
            </hi>. In Sidone
quippe figuratur stabilitas in lege positorum - in mari
autem, vita gentilium. Erubesce ergo, Sidon, ait
mare, quia ex vita gentilium redarguitur vita sub
<pb n="0519A"/>
lege positorum, atque ex actione saecularium confunditur
actio religiosorum: dum illi etiam promittendo
non servant quae in praeceptis audiunt; et isti vivendo
ea custodiunt, in quibus nequaquam mandatis legalibus
astringuntur [ <hi>Vet. IV</hi> ]. Qua vero auctoritate
liber iste sit praeditus, ipsa sacrarum paginarum soliditas
attestatur, dum per Ezechielem prophetam
dicitur <note>(Ezech. XIV, 14)</note>, quod tres solummodo viri
liberentur, Noe scilicet, Daniel et Job. Nec immerito
inter Hebraeorum vitas, in auctoritatis reverentiam
vita justi gentilis adducitur, quia Redemptor noster,
sicut ad redemptionem Judaeorum et gentilium venit,
ita se Judaeorum et gentilium prophetari vocibus
voluit; ut per utrumque populum diceretur, qui pro
utroque populo quandoque pateretur.
</p>
          </div3>
<div3>
            <head>6. </head>
<p>
              <pb n="0519B"/> <hi>Ejus virtus, quo magis fragraret, flagellis attrita.</hi> --Vir
itaque iste summis viribus fultus, sibi notus
erat et Deo: qui si non flagellaretur, a nobis nullatenus
agnosceretur. Virtus quippe etiam per quietem
se exercuit, sed virtutis opinio commota per flagella
fragravit. Et qui quietus in se ipso quod erat continuit,
commotus ad notitiam omnium odorem suae
fortitudinis aspersit. Sicut enim unguenta latius redolere
nesciunt nisi commota, et sicut aromata fragrantiam
suam non nisi cum incenduntur expandunt;
ita sancti viri omne quod virtutibus redolent
in tribulationibus innotescunt. Unde et recte in Evangelio
dicitur: <hi>Si habueritis fidem tanquam granum
sinapis, dicetis huic monti: Transi hinc, et transibit <note>(Matth. XVII, 19)</note>
              </hi>.
Granum quippe <emph>10</emph> sinapis nisi
<pb n="0519C"/>
conteratur, nequaquam vis virtutis ejus agnoscitur.
Nam non contritum lene est: si vero conteratur,
inardescit, et quod in se acerrimum latebat, ostendit.
Sic unusquisque vir sanctus, cum non pulsatur,
despicabilis ac lenis aspicitur: si qua vero illum tritura
persecutionis opprimat, mox omne, quod calidum
sapit, ostentat; atque in fervorem virtutis vertitur,
quidquid in illo ante despicabile infirmumque
videbatur; quodque in se per tranquillitatis tempora
libens operuerat, exagitatus tribulationibus coactus
innotescit. Unde bene per prophetam dicitur: <hi>In
die mandavit Dominus misericordiam suam, et in nocte
declaravit <note>(Ps. XLI, 9)</note>
              </hi>. Misericordia enim Domini in
die mandatur, quia in tranquillo tempore cognoscendo
percipitur; in nocte vero declaratur, quia
<pb n="0519D"/>
donum, quod in tranquillitate sumitur, in tribulationibus
manifestatur.
</p>
          </div3>
        </div2>

<div2>
          <head>CAPUT III [ <hi>Vet. V</hi> ].</head>
<div3>
            <head>7.</head>
            <p>
 <hi>Virtutes Job recensentur.</hi> --Sed subtilius perscrutandum
est cur tot flagella pertulit, qui tantam
virtutum custodiam sine reprehensione servavit. Humilitatem
quippe habuit, quia et ipse testatur: <hi>Si
contempsi judicium subire cum servo meo, et ancilla
mea, cum disceptarent adversum me <note>(Job. XXXI, 13)</note>
            </hi>.
Hospitalitatem exhibuit, sicut ipse perhibet, dicens: <hi>Foris non mansit peregrinus, ostium meum viatori patuit</hi> 
<pb n="0520A"/> <note>(Job. XXXI, 32)</note>.
Disciplinae vigorem tenuit, sicut
ipse indicat dicens: <hi>Principes cessabant loqui, et digitum
superponebant ori suo <note>(Job. XXIX, 9)</note>
            </hi>. Mansuetudinem
in vigore custodivit, sicut ipse fatetur,
dicens: <hi>Cumque sederem quasi rex, circumstante exercitu,
eram tamen moerentium consolator <note>(Ibid., 25)</note>
            </hi>.
Eleemosynarum largitatem amplexus est, sicut ipse
insinuat dicens: <hi>Si comedi buccellam meam solus, et
non comedit pupillus ex ea <note>(Job. XXXI, 17)</note>
            </hi>. Cum igitur
omnia virtutum mandata perficeret, unum ei deerat,
ut etiam flagellatus agere gratias sciret. Notum erat
quia servire Deo inter dona noverat: sed dignum
fuerat ut districtio severitatis inquireret utrum devotus
Deo et inter flagella permaneret. Poena quippe
interrogat, si quietus quis veraciter amat. Quem
<pb n="0520B"/>
hostis quidem ut deficeret petiit, sed ut proficeret
accepit. Fieri Dominus benigne permisit quod diabolus
inique postulavit. Nam cum idcirco illum expetisset
hostis ut consumeret, tentando egit ut ejus
merita augeret. Scriptum quippe est: <hi>In omnibus
his non peccavit Job labiis suis <note>(Job. I, 22)</note>
            </hi>. Et quidem
quaedam verba responsionum illius imperitis
lectoribus aspera resonant, quia sanctorum dicta pie
intelligere, sicut dicuntur, ignorant; et quia animum
dolentis et justi in semetipsis assumere nesciunt, ideo
doloris verba bene interpretari non possunt. Mentem
quippe patientis bene pensare novit condescensio
passionis.</p>
          </div3>
<div3>
            <head>8.</head>
            <p>
 <hi>Ab imperitorum criminationibus Dei judicio absolvitur.</hi> --Credunt
ergo beatum Job in suis sermonibus
<pb n="0520C"/>
deliquisse, minus caute intuentes, quia si beati
Job responsa redarguunt, falsam etiam de eo Domini
sententiam fuisse testantur. Diabolo namque a Domino
dicitur: <hi>Considerasti servum meum Job, quod
non sit ei similis super terram: vir simplex et rectus
ac timens Deum, et recedens a malo <note>(Vers. 8)</note>
            </hi>? Cui a
diabolo mox respondetur: <hi>Nunquid gratis Job colit
Deum? Nonne tu vallasti eum cunctamque familiam
ejus? Sed mitte manum tuam, et tange eum, si non in
faciem benedixerit tibi <note>(Vers. 10)</note>
            </hi>. Hostis itaque in
beato Job vires suas exercuit, sed tamen certamen
contra <emph>11</emph> Deum assumpsit. Inter Deum itaque et
diabolum beatus Job in medio materia certaminis
fuit. [ <hi>Vet. VI</hi> ]. Quisquis ergo sanctum virum inter
flagella positum, dictis suis peccasse asserit, quid
<pb n="0520D"/>
aliud, quam Deum, qui pro illo proposuerat, perdidisse
reprehendit? Ipse quippe in se tentati causam
suscipere voluit, qui eum et ante flagella praetulit, et
praeferens tentari per flagella permisit. Si ergo
excessisse Job dicitur, laudator illius succubuisse
perhibetur, quamvis eum nullatenus deliquisse etiam
dona testantur. Quis enim nesciat quod culpis non
praemia, sed poenae debeantur? Qui ergo duplicia recipere
quae amiserat meruit, ex remuneratione edocuit
quia nequaquam vitium sed virtus fuit omne
quod dixit. Assertioni quoque huic adhuc adjungitur,
<pb n="0521A"/>
quod ipse pro amicis delinquentibus intercedit. In
gravibus namque peccatis quis positus <note>(Causa 3, q. 7,
c. In gravibus)</note>, dum suis premitur, aliena non diluit.
Mundus ergo ostenditur esse de se, qui emundationem
potuit obtinere pro aliis. Si vero hoc quibusdam
displicet, quod bona sua ipse narravit, sciendum
est quia inter tot rerum damna, inter tot corporis
vulnera, inter tot pignorum funera, amicis ad
consolationem venientibus, et ad increpationem
prorumpentibus, de vita sua desperare cogebatur;
et quem tot detrimenta afflixerant, contumeliosa insuper
increpantium verba feriebant. Hi namque,
qui ad consolandum venerant, dum quasi ejus injustitiae
exprobrabant, desperare eum de semetipso
funditus compellebant. Quod ergo bona sua ad mentem
<pb n="0521B"/>
revocat, non se per jactantiam elevat; sed quasi
collapsum inter verba et vulnera ad spem animum
reformat. Gravi enim desperationis telo mens percutitur,
 cum supernae irae tribulationibus premitur,
et foris linguarum opprobriis urgetur. Beatus igitur
Job tot dolorum jaculatione confossus, dum labefactari
per opprobria timuit, ad statum se fiduciae ex
anteacta vita confirmando revocavit. Nequaquam
ergo in arrogantiae vitium cecidit, quia contra internum
desperationis impulsum, per exteriora praeconiorum
suorum verba pugnavit; ut dum bona quae
fecerat diceret, nequaquam de bono quod quaesierat
desperaret.
</p>
          </div3>
        </div2>

<div2>
          <head>CAPUT IV [ <hi>Vet. VII</hi> ].</head>
<div3>
            <head>9.</head>
            <p>
 <hi>Omnia Satanae machinamenta contra Job erecta.</hi> --Sed
<pb n="0521C"/>
jam nunc ipsum ordinem tentationis ejus
exsequamur. Inimicus saeviens, et sancti viri validissimum
pectus debellare contendens, cunctas contra
eum tentationum machinas erexit; abstulit substantiam,
interfecit filios, percussit corpus, instigavit
uxorem, amicos ad consolationem adduxit; sed in
asperitatem increpationis excitavit: alium quoque
amicum durius increpantem, in extrema et acriori
invectione servavit, ut saltem crebrius feriendo cor
attingeret, quod novo vulnere semper iteraret. Quia
enim in saeculo potentem vidit, damnis substantiae
eum moveri credidit, quem non concussum ex filiorum
morte pulsavit. Videns autem quia ad augmentum
divinae laudis etiam ex vulnere crevit orbitatis,
petiit feriendam salutem corporis. Intuens etiam quia
<pb n="0521D"/>
per dolorem corporis pervenire nequiverit ad passionem
mentis, instigavit uxorem. Civitatem quippe,
quam expugnare appetiit, nimis munitam vidit; et
idcirco exterius tot plagas inferens, quasi foras exercitum
admovit; animum vero uxoris in verbis malae
persuasionis <emph>12</emph> accendens, quasi intus civium corda
corrupit. Ex bellis enim exterioribus discimus quid
<pb n="0522A"/>
de interioribus sentiamus. Inimicus namque saeviens,
et urbem circumfusis exercitibus vallans, si ejus
munimina invicta conspexerit, ad alia se pugnandi
argumenta convertit, ut intus etiam quorumdam
civium corda corrumpat; quatenus cum extrinsecus
impugnatores admoverit, internos quoque habeat adjutores,
atque increscente belli foras certamine, de
quorum intus fide confiditur, eorum perfidia urbs
destituta capiatur.</p>
          </div3>
<div3>
            <head>10.</head>
            <p>
 <hi>Foris bellum, virulenta intus consilia adhibuit.</hi> --Itaque
exterius quasi ariete constituto, murum
civitatis istius tot ictibus perculit, quot vicibus adversa
nuntiavit. Intus autem quasi civium corda corrupit,
dum fortia urbis hujus munimina persuasione
destruere conjugis studuit. Foras itaque admovit
<pb n="0522B"/>
impetum belli, intus venena consilii: ut tanto citius
urbem caperet, quanto eam exterius interiusque turbaret.
[ <hi>Vet. VIII.</hi> ] Quia autem nonnunquam plus
conturbant verba quam vulnera, amicorum, ut dictum
est, se linguis armavit. Qui quidem quia seniores
erant, de eorum verbis minus fortasse doleri poterat.
Heliu junior subrogatur, ut sanctum pectus tanto
acriori vulnere percuteret, quanto contra illud ictus
brachii vilioris excitaret. Ecce ad feriendum invictissimum
robur inimicus saeviens, quot tentationum
jacula invenit; ecce quot obsidionum machinamenta
circumposuit; ecce quot percussionum tela transmisit:
sed in his omnibus mansit mens imperterrita,
stetit civitas inconcussa.
</p>
          </div3>
        </div2>

<div2>
          <head>CAPUT V.</head>
<div3>
            <head>11. </head>
<p>
              <pb n="0522C"/> <hi>Patientia Job in adversis.</hi> --Student hostes,
cum contra faciem veniunt, alios ex occulto transmittere,
qui eo licentius pugnantis latus feriant, quo
is qui pugnat intentius venientes hostes contra faciem
aspectat. [ <hi>Rec. V.</hi> ] Igitur Job, in hujus certaminis
bello deprehensus, suscepit damna, quasi hostes
contra faciem; sustinuit verba consolantium, quasi
hostes ex latere: sed in his omnibus circumacto
gravitatis suae clypeo, ubique munitus astitit, undique
venientibus gladiis vigilanter obviavit: amissam
substantiam tacite despicit, carnem in filiis mortuam
aequanimiter dolet, carnem in se percussam patienter
tolerat, carnem in conjuge male suadentem sapienter
docet. Super haec amici in asperam correptionem
prosiliunt; et pro sedando dolore venientes, vim
<pb n="0522D"/>
doloris adjungunt. Omnia ergo machinamenta tentationum
sancto viro vertuntur in augmenta virtutum.
Per vulnera quippe probatur ejus patientia; per
verba vero exercetur ejus sapientia. Ubique fortiter
occurrit, quia et flagella robore, et verba ratione
superavit. Amici vero ejus, qui ad consolationem
quidem veniunt, sed usque ad verba increpationis
<pb n="0523A"/>
excedunt, ignorantia magis credendi sunt, quam malitia
deliquisse. Neque enim tantum virum amicos
iniquos habuisse credendum est: sed dum discernere
causam flagellorum nequeunt, in culpam dilabuntur.</p>
          </div3>
<p>[ <hi>Vet. IX.</hi> ] 12. <hi>Varia percussionum genera.</hi> --Percussionum
quippe diversa sunt genera. Alia namque
est percussio, qua peccator percutitur, ut sine retractatione
puniatur; alia, qua peccator percutitur,
ut corrigatur; alia, qua nonnunquam quisque percutitur,
non ut praeterita corrigat, sed ne ventura committat;
alia qua <emph>13</emph> plerumque percutitur, per quam
nec praeterita culpa corrigitur, nec futura prohibetur;
sed ut, dum inopinata salus percussionem sequitur,
salvantis virtus cognita ardentius ametur; cumque
<pb n="0523B"/>
innoxius flagello atteritur, ei per patientiam meritorum
summa cumuletur. Aliquando enim peccator
percutitur, ut absque retractatione puniatur, sicut
periturae Judaeae dicitur: <hi>Plaga inimici percussi te,
castigatione crudeli <note>(Jer. XXX, 14)</note>
            </hi>. Et rursum: <hi>Quid
clamas ad me, super contritione tua? Insanabilis est
dolor tuus <note>(Ibid., 15)</note>
            </hi>. Aliquando peccator percutitur,
ut corrigatur, sicut cuidam in Evangelio dicitur: <hi>Ecce sanus factus es, jam noli peccare, ne tibi deterius
aliquid contingat 
 <note>(Joan. V, 14)</note>
            </hi>. Verba enim salvantis
indicant, quia peccata praecedentia habiti vim doloris
exigebant. Aliquando quisque non pro praeterita culpa
diluenda, sed pro futura vitanda percutitur; quod
aperte Paulus apostolus de semetipso testatur, dicens: <hi>Ne magnitudo revelationum extollat me, datus
<pb n="0523C"/>
est mihi stimulus carnis meae, angelus Satanae, qui me
colaphizet 
 <note>(II Cor. XII, 7)</note>
            </hi>. Qui enim non ait, quia
extulit, sed ne extollat, aperte indicat quod percussione
illa, ne eveniat, compescitur, non autem quae
evenit culpa purgatur. Nonnunquam vero quisque
nec pro praeterita, nec pro futura iniquitate percutitur;
sed ut sola divinae virtutis potentia, ex amputata
percussione monstretur. Unde cum Domino in
Evangelio de caeco nato diceretur: <hi>Hic peccavit,
aut parentes ejus, ut caecus nasceretur <note>(Joan. IX, 2)</note>
            </hi>?
respondit Dominus dicens: <hi>Neque hic peccavit, neque
parentes ejus; sed ut manifestentur opera Dei <note>(Ibid. 3)</note>
            </hi>?
In qua manifestatione quid agitur, nisi ut
ex flagello meritorum virtus augeatur; et cum nulla
praeterita iniquitas tergitur, magna de patientia fortitudo
<pb n="0523D"/>
generetur. Unde idem beatus Job praefertur
prius voce judicis, et post manui committitur tentatoris:
quem post flagellum Deus dum remunerans
familiarius alloquitur, aperte quantum de verbere
creverit indicatur. Amici ergo beati Job, dum percussionum
genera distinguere nesciunt, percussum
pro culpa crediderunt: et dum Deum justum in percussione
sua conantur asserere, beatum Job compulsi
<pb n="0524A"/>
sunt de injustitia reprobare; nescientes videlicet quod
idcirco flagellatus fuerat, ut pro flagello ejus divinae
gloriae laus cresceret, non autem ut per flagella
peccata quae nequaquam commiserat emendaret.
Unde et ad veniam citius redeunt, quia ignorantia potius
quam malitia peccaverunt. Quorum superbiam
divina justitia eo vehementer humiliat, quo nequaquam
illos ad suam gratiam, nisi per eum quem despexerant,
reformat. Valde quippe elata mens retunditur,
si ipsi super quem se extulit supponatur.
</p>
        </div2>

<div2>
          <head>CAPUT VI [ <hi>Vet. X</hi> ].</head>
<div3>
            <head>13.</head>
            <p>
 <hi>Sancti omnes quasi stellae, noctem vitae praesentis
illuminant.</hi> --Sed libet inter haec mira divinae dispensationis
opera cernere quomodo ad illuminandam
noctem vitae praesentis astra quaeque suis vicibus in
<pb n="0524B"/>
coeli faciem veniant, quousque in finem noctis Redemptor
humani generis, quasi verus lucifer, surgat.
Nocturnum namque spatium, dum decedentium succedentiumque
stellarum cursibus illustratur, magno
coeli decore peragitur. Ut ergo noctis nostrae tenebras
suo tempore editus, vicissimque permutatus stellarum
radius tangeret, ad ostendendam innocentiam,
venit Abel; ad docendam <emph>14</emph> actionis munditiam,
venit Enoch; ad insinuandam longanimitatem spei et
operis, venit Noe; ad manifestandam obedientiam,
venit Abraham; ad demonstrandam conjugalis vitae
castimoniam, venit Isaac; ad insinuandam laboris tolerantiam,
venit Jacob; ad rependendam pro malo
bonae retributionis gratiam, venit Joseph; ad ostendendam
mansuetudinem, venit Moyses; ad informandam
<pb n="0524C"/>
contra adversa fiduciam, venit Josue; ad ostendendam
inter flagella patientiam, venit Job. Ecce quam
fulgentes stellas in coelo cernimus, ut inoffenso pede
operis iter nostrae noctis ambulemus. Nam cognitioni
hominum divina dispensatio quot justos exhibuit,
quasi tot astra super peccantium tenebras coelum
misit, quousque verus lucifer surgeret, qui aeternum
nobis mane nuntians, stellis caeteris clarius ex divinitate
radiaret.</p>
          </div3>
<div3>
            <head>14.</head>
            <p>
 <hi>Cuncti Christum praenuntiarunt, maxime Job.</hi> --Quem
electi omnes dum bene vivendo praeeunt, et
rebus et vocibus prophetando promiserunt. Nullus
etenim justus fuit, qui non ejus per figuram nuntius
exstiterit. Dignum quippe erat ut in semetipsis bonum
omnes ostenderent, de quo et omnes boni essent, et
<pb n="0524D"/>
quod prodesse omnibus scirent. Unde et sine cessatione
promitti debuit quod et sine aestimatione dabatur
percipi, et sine fine retineri; ut simul omnia saecula
 dicerent quid in redemptione communi saeculorum
finis exhiberet. Unde et necesse fuit ut etiam
beatus Job, qui tanta incarnationis ejus mysteria protulit,
eum quem voce diceret ex conversatione signaret;
et per ea quae pertulit, quae passurus esset
<pb n="0525A"/>
ostenderet; tantoque verius passionis illius sacramenta
praediceret, quanto haec non loquendo tantummodo,
sed etiam patiendo prophetaret. [ <hi>Vet. XI.</hi> ] Sed quia
Redemptor noster unam se personam cum sancta
Ecclesia, quam assumpsit, exhibuit; de ipso enim
dicitur, <hi>Qui est caput omnium nostrum <note>(Ephes. IV, 15)</note>
            </hi>;
et de Ecclesia ejus scriptum est: <hi>Corpus Christi, quod
est Ecclesia <note>(Colos. I, 24)</note>
            </hi>; quisquis eum in semetipso
significat, modo hunc ex capite, modo ex corpore
designat, ut non solum vocem capitis, sed etiam corporis
teneat. Unde et Isaias propheta ejusdem Domini
verba exprimens, ait: <hi>Quasi sponso posuit mihi mitram,
et quasi sponsam ornavit me ornamento (Isaiae
LXI, 10)</hi>. Quia igitur ipse in capite sponsus, ipse est
in corpore sponsa, necesse est ut cum nonnunquam
<pb n="0525B"/>
aliquid de capite dicitur, sensim ac subito etiam ad
vocem corporis derivetur; et rursum cum de corpore
aliquid dicitur, repente ad vocem capitis ascendatur.
[ <hi>Vet. XII.</hi> ] Beatus ergo Job venturi cum suo corpore
typum Redemptoris insinuat; uxor vero ejus, quae
eum ad maledicendum provocat, vitam carnalium designat;
qui intra sanctam Ecclesiam incorrectis moribus
positi, quo per fidem bonis juxta sunt, eo per
vitam durius premunt; quia dum quasi fideles vitari
non possunt, a fidelibus tanto deterius, quanto et interius
tolerantur.</p>
          </div3>
<div3>
            <head>15.</head>
            <p>
 <hi>Amici Job haereticos adumbrant.</hi> --Amici vero
ejus, qui dum consulunt invehuntur, haereticorum
figuram exprimunt, qui sub specie consulendi agunt
negotium seducendi. Unde et ad beatum Job quasi
<pb n="0525C"/>
pro Domino loquuntur, sed tamen a Domino non approbantur;
quia videlicet omnes haeretici Deum, dum
defendere <emph>15</emph> nituntur, offendunt. Unde eis aperte
et ab eodem sancto viro dicitur: <hi>Disputare cum Deo
cupio: prius vos ostendens fabricatores mendacii, et
cultores perversorum dogmatum <note>(Job XIII, 3 et 4)</note>
            </hi>. Constat
ergo eos haereticorum typum errando gerere,
quos sanctus vir redarguit cultui perversorum dogmatum
deservire. [ <hi>Rec. VII.</hi> ] Omnis vero haereticus
in eo quod Deum defendere cernitur, veritati illius
adversatur, Psalmista attestante, qui ait: <hi>Ut destruas
inimicum et defensorem <note>(Psalm. VIII, 3)</note>
            </hi>. Inimicus
quippe et defensor est, qui Deum quo praedicat impugnat.
</p>
          </div3>
        </div2>

<div2>
          <head>CAPUT VII.</head>
<div3>
            <head>16. </head>
<p>
              <pb n="0525D"/> <hi>Nominibus suis Job Christum, amici ejus haereticos
significant.</hi> --Nam quia beatus Job venturi Redemptoris
speciem teneat, etiam nomine demonstrat.
Job quippe interpretatur dolens. Quo nimirum dolore,
vel Mediatoris passio, vel sanctae Ecclesiae labor
<pb n="0526A"/>
exprimitur, quae multiplici praesentis vitae fatigatione
cruciatur. Amici quoque ejus ex vocabulo nominis
meritum suae indicant actionis. Nam Eliphaz Latina
lingua dicitur Domini contemptus. Et quid aliud haeretici
faciunt, nisi quod, dum falsa de Deo sentiunt,
eum superbiendo contemnunt? Baldad interpretatur
vetustas sola. Bene autem omnes haeretici in his
quae de Deo loquuntur, dum non intentione recta, sed
appetitione temporalis gloriae videri praedicatores appetunt,
vetustas sola nominantur. Ad loquendum
quippe non zelo novi hominis, sed vitae veteris pravitate
concitantur. Sophar quoque Latino sermone
dicitur dissipatio speculae, vel speculationem dissipans.
Mentes namque fidelium ad contemplanda superna
se erigunt; sed dum haereticorum verba pervertere
<pb n="0526B"/>
recta contemplantes appetunt, speculam dissipare
conantur. [ <hi>Vet. XIII.</hi> ] In tribus itaque amicorum
Job nominibus, tres haereticarum mentium perditionis
casus exprimuntur. Nisi enim Deum contemnerent,
nequaquam de illo perversa sentirent; et nisi vetustatis
cor traherent, in novae vitae intelligentia non
errarent; et nisi speculationem bonorum destruerent,
nequaquam eos superna judicia tam districto
examine pro verborum suorum culpa reprobarent.
Contemnendo igitur Deum, in vetustate se retinent:
sed in vetustate retinendo, pravis suis sermonibus
speculationi rectorum nocent.</p>
          </div3>
</div2>

<div2>
          <head>CAPUT VIII.</head>
<div3>
            <head>17.</head>
            <p>
 <hi>In amicorum Job reconciliatione haereticorum
conversio figuratur.</hi> --Quia vero nonnunquam haeretici
<pb n="0526C"/>
divinae gratiae largitate perfusi ad unitatem sanctae
Ecclesiae redeunt, bene hoc ipsa amicorum reconciliatione
signatur. Pro quibus tamen beatus Job exorare
praecipitur, quia haereticorum sacrificia accepta
Deo esse nequeunt, nisi pro eis universalis Ecclesiae
manibus offerantur; ut ejus meritis remedium salutis
inveniant, quam verborum jaculis impugnando feriebant.
Unde et septem pro eis sacrificia memorantur
oblata; quia dum septiformis gratiae Spiritum confitentes
accipiunt, quasi septem oblationibus expiantur.
Hinc est quod in Joannis Apocalypsi per septem Ecclesiarum
numerum universalis Ecclesia designatur <note>(Apoc. I, 11)</note>.
Hinc per Salomonem de Sapientia dicitur: <hi>Sapientia aedificavit sibi domum, excidit columnas
septem 
 <note>(Prov. IX, 1)</note>
            </hi>. Ipso ergo sacrificiorum numero
<pb n="0526D"/>
reconciliati haeretici, quid <emph>16</emph> prius fuerint exprimunt,
qui perfectioni septiformis gratiae non nisi redeundo
junguntur.</p>
          </div3>
<div3>
            <head>18.</head>
            <p>
 <hi>Illorum mactanda superbia, ut Ecclesiae hoc sacrificio
restituantur.</hi> --Bene autem tauros pro se et
<pb n="0527A"/>
arietes obtulisse describuntur. In tauro quippe cervix
superbiae, in ariete autem ducatus gregum sequentium
designatur. Quid est ergo pro eis tauros arietesque
mactare, nisi eorum superbum ducatum interficere;
ut de se humilia sentiant, et post se corda innocentium
non seducant? Cervice enim tumenti ab Ecclesiae
unitate resilierant, et infirmos post se populos quasi
sequentes greges trahebant. Veniant igitur ad beatum
Job, id est, revertantur ad Ecclesiam, et septenario
sacrificio tauros et arietes mactandos offerant; qui
ut universali Ecclesiae conjungantur, humilitate interveniente
interficiant quidquid prius tumidum de superbo
ducatu sapiebant.
</p>
          </div3>
        </div2>

<div2>
          <head>CAPUT IX.</head>
<div3>
            <head>19.</head>
            <p>
 <hi>Superbus, licet recte sentiens, increpandus. Qua
<pb n="0527B"/>
ratione non indiget sacrificio.</hi> --Per Heliu autem, qui
rectis quidem sensibus loquitur, sed ad stulta elationis
verba derivatur, persona uniuscujusque arrogantis
exprimitur. Multi namque intra sanctam Ecclesiam
positi, recta quae sapiunt recte proferre contemnunt.
Unde et divinae increpationis verbis arguitur, nec tamen
pro illo sacrificium offertur; quia fidelis quidem
est, sed tamen arrogans: per veritatem credulitatis
intus est, sed per tumoris sui obstaculum acceptabilis
non est. Hinc ergo increpatio redarguit, sed sacrificium
non reducit; quia in ea quidem fide est in qua
esse debuit, sed superna hunc justitia increpans pro
superfluis repellit. Unde et bene Heliu Latino sermone
dicitur, Deus meus iste, vel Deus Dominus. Arrogantes
enim viri intra sanctam Ecclesiam, quamvis
<pb n="0527C"/>
Deum elate vivendo refugiunt, eum tamen veraciter
credendo confitentur. Quid est enim, Deus meus iste,
nomine dicere, nisi eum, cui credidit, aperta professione
monstrare? vel quid est, Deum Dominum dicere,
nisi hunc et Deum per divinitatem credere, et
Dominum ex incarnatione perhibere?
</p>
          </div3>
        </div2>

<div2>
          <head>CAPUT X. [ <hi>Vet. XIV.</hi> ]</head>
<div3>
            <head>20.</head>
            <p>
 <hi>Job duplicia recipiens quid praesignet. Sanctorum
ante resurrectionem una beatitudo; post duplex.</hi> --Bene
autem post damna rerum, post funera pignorum,
post cruciatus vulnerum, post certamina pugnasque
<pb n="0528A"/>
verborum, duplici remuneratione sublevatur; quia
nimirum sancta Ecclesia, adhuc etiam in hac vita posita,
pro laboribus quos sustinet, duplicia munera
recipit; cum susceptis plene gentibus, in fine mundi
Judaeorum etiam ad se corda convertit. Hinc enim
scriptum est: <hi>Donec plenitudo gentium intraret, et sic
omnis Israel salvus fieret <note>(Rom. XI, 25)</note>
            </hi>. Duplicia et
postmodum recipiet: quia finito labore praesentis
temporis, non solum ad animarum gaudium, sed etiam
ad beatitudinem corporum ascendit. Unde bene per
prophetam dicitur: <hi>In terra sua duplicia possidebunt <note>(Isai. LXI, 7)</note>
            </hi>.
Sancti quippe in terra viventium duplicia
possident, quia nimirum beatitudine mentis simul
et corporis gaudent. Unde Joannes in Apocalypsi,
quia ante resurrectionem corporum clamantes sanctorum
<pb n="0528B"/>
animas vidit, accepisse eas stolas singulas
aspexit, dicens: <hi>Et datae sunt illis singulae stolae albae,
et dictum est illis, ut requiescerent tempus</hi> <emph>17</emph> <hi>adhuc
modicum, donec impleretur numerus conservorum et
fratrum eorum <note>(Apoc. VI, 11)</note>
            </hi>. Ante resurrectionem
quippe stolas singulas accepisse dicti sunt, quia sola
adhuc mentis beatitudine perfruuntur. Binas ergo accepturi
sunt, quando cum animarum perfecto gaudio,
etiam corporum incorruptione vestientur.</p>
          </div3>
<div3>
            <head>21.</head>
            <p>
 <hi>Afflictio hic certa; quantum duratura sit, incertum.</hi> --Recte
autem afflictio quidem beati Job dicitur
sed quantitas temporis in ejus afflictione reticetur;
quia sanctae Ecclesiae in hac vita tribulatio cernitur,
sed quanto hic tempore conterenda atque differenda
sit, ignoratur. Unde et ore Veritatis dicitur:
<pb n="0528C"/> <hi>Non est vestrum nosse tempora, vel momenta,</hi> 
 <emph>18</emph> <hi>quae
Pater posuit in sua potestate <note>(Act. I, 7)</note>
            </hi>. Per hoc ergo,
quod beati Job passio dicitur, docemur quod experiendo
novimus. Per hoc vero quod quantitas temporis
in passione reticetur, docemur quid nescire debeamus.
</p>
            <p>In longum praefationis verba protraximus, ut quasi
totum breviter perstringendo loqueremur. Sed quia
ad loquendi initium, diu loquendo, pervenimus, debemus
prius historiae radicem figere, ut valeamus
mentem postmodum de allegoriarum fructu satiare.</p>
</div3>
        </div2>
      </div1>


<div1>
        <head> Pars prima, LIBROS QUINQUE COMPLECTENS.</head>
        <pb n="0527"/>
        <head>LIBER PRIMUS. <hi>Capitis primi libri Job priores versus primum historico, deinde allegorico, postremo morali sensu explanat.</hi> </head>
<div2>
          <head>CAPUT PRIMUM.</head>

<pb n="0527D"/>
<p>VERS. 1.-- <hi>Vir erat in terra Hus, nomine Job.</hi> 
HISTORICUS SENSUS.--1. <hi>Job inter malos bonus dicitur,
<pb n="0528D"/>
quod summa laus est.</hi> --Idcirco sanctus vir ubi habitaverit
dicitur, ut ejus meritum virtutis exprimatur. Hus
namque quis nesciat quod sit terra gentilium? Gentilitas
<pb n="0529A"/>
autem eo obligata vitiis exstitit, quo cognitionem sui
conditoris ignoravit. Dicatur itaque ubi habitaverit,
ut hoc ejus laudibus proficiat, quod bonus inter malos
fuit. Neque enim valde laudabile est bonum esse
cum bonis, sed bonum esse cum malis. Sicut enim
gravioris culpae est, inter bonos bonum non esse; ita
immensi est praeconii, bonum etiam inter malos exstitisse.
Hinc est quod isdem beatus Job sibimet attestatur,
dicens: <hi>Frater fui draconum, et socius struthionum <note>(Job. XXX, 29)</note>
            </hi>.
Hinc Petrus magnis Loth
laudibus extulit, quod bonum inter reprobos invenit,
dicens: <hi>Et justum Loth oppressum a nefandorum 
 injusta conversatione eripuit. Aspectu enim et auditu
justus erat, habitans apud eos, qui de die in diem animam
justi iniquis operibus cruciabant <note>(II Pet. II, 7, 8)</note>
            </hi>.
<pb n="0529B"/>
Qui nimirum cruciari non posset, nisi prava propinquorum
opera et audiret, et cerneret. Et tamen
aspectu et auditu justus dicitur, quia iniquorum vita,
non delectando justi aures atque oculos, sed feriendo
 tangebat. Hinc Paulus discipulis dicit: <hi>In
medio nationis pravae et perversae, inter quos lucetis
sicut luminaria in mundo <note>(Philip. II, 15)</note>
            </hi>. Hinc angelo
Pergami ecclesiae dicitur: <hi>Scio ubi habitas, ubi
sedes est Satanae; et tenes nomen meum, et non negasti
fidem meam <note>(Apoc. II, 13)</note>
            </hi>. Hinc sancta Ecclesia sponsi
voce laudatur, cum ei in amoris Cantico dicitur: <hi>Sicut
lilium inter spinas, sic amica mea inter filias <note>(Cant. II,
2)</note>
            </hi>. Bene ergo beatus Job, memorata terra gentili, inter
iniquos vixisse describitur; ut, juxta sponsi praeconium,
inter spinas lilium crevisse monstretur. Unde
<pb n="0529C"/>
recte mox subditur:</p>
        </div2>
<div2>
          <head>CAPUT II.</head>
<p>IBID.-- <hi>Simplex, et rectus.</hi> </p>
<div3>
            <head>2.</head>
            <p>
 <hi>Job simplicitas et rectitudo. Utraque necessaria.</hi> --Nonnulli
namque ita sunt simplices, ut rectum
quid sit ignorent. Sed eo verae simplicitatis innocentiam
deserunt, quo ad virtutem rectitudinis non
assurgunt; quia dum cauti esse per rectitudinem nesciunt,
nequaquam innocentes persistere per simplicitatem
possunt. Hinc est quod Paulus discipulos admonet
dicens: <hi>Volo vos sapientes esse in bono, simplices
autem in malo <note>(Rom. XVI, 19)</note>
            </hi>. Hinc rursum
dicit: <hi>Nolite pueri effici sensibus, sed malitia parvuli
estote <note>(I Cor. XIV, 20)</note>
            </hi>. Hinc per semetipsam Veritas
discipulis praecipit, dicens: <hi>Estote prudentes sicut
<pb n="0529D"/>
serpentes, et simplices sicut columbae <note>(Matth, X. 16)</note>
            </hi>.
Utraque enim necessario in admonitione conjunxit;
ut et simplicitatem columbae astutia serpentis instrueret,
et rursum serpentis astutiam columbae simplicitas
temperaret. Hinc est quod sanctus Spiritus
praesentiam suam hominibus, non in columba solummodo,
sed etiam in igne patefecit <note>(Matth. III, 11, 16)</note>.
Per columbam quippe simplicitas, per ignem vero
zelus indicatur. In columba igitur, et in igne ostenditur
<pb n="0530A"/> <note>(Act. II, 3)</note>:
quia quicunque illo pleni sunt, sic
mansuetudini simplicitatis inserviunt, ut contra culpas
delinquentium etiam zelo rectitudinis accendantur.
Sequitur:</p>
          </div3>
        </div2>
<div2>
          <head>CAPUT III.</head>
<p>IBID.-- <hi>Timens Deum, et recedens a malo.</hi> </p>
<div3>
            <head>3.</head>
            <p>
 <hi>Deum timere quid sit. Bona malis admista reprobantur.</hi> --Deum
timere est nulla, quae facienda
sunt bona praeterire. Unde per Salomonem dicitur: <hi>Qui Deum timet, nihil negligit 
 <note>(Eccle. VII, 19)</note>
            </hi>. Sed
quia nonnulli sic bona quaedam faciunt, ut tamen a
quibusdam malis minime suspendantur, bene postquam
timens Deum dicitur, recedens quoque a malo
perhibetur. Scriptum quippe est: <hi>Declina a malo, et
fac bonum <note>(Psal. XXXVI, 27)</note>
            </hi>. Neque enim bona Deo
<pb n="0530B"/>
accepta sunt, <emph>19</emph> quae ante ejus oculos malorum admistione
maculantur. Hinc namque per Salomonem
dicitur: <hi>Qui in uno offenderit, multa bona perdet <note>(Eccle. IX, 18)</note>
            </hi>.
Hinc Jacobus attestatur dicens: <hi>Quicunque
totam legem servaverit, offendat autem in uno,
factus est omnium reus <note>(Jac. II, 10)</note>
            </hi>. Hinc Paulus ait: <hi>Modicum fermentum totam massam corrumpit 
 <note>(I Cor.
V, 6)</note>
            </hi>. [ <hi>Vet. III.</hi> ] Beatus igitur Job, ut ostendatur
quam mundus in bonis exstitit, solerter indicatur
quam alienus a malis fuit.</p>
          </div3>
<div3>
            <head>4.</head>
            <p>
 <hi>Cur virtutes Job ab exordio describantur.</hi> --Mos
vero esse narrantium solet, ut cum palaestrae certamen
insinuant, prius luctantium membra describant
quam latum validumque sit pectus, quam sanum,
quam pleni tumeant lacerti, quam subterpositus venter
<pb n="0530C"/>
nec mole gravet, nec extenuatione debilitet; ut
cum prius aptos certamini artus ostenderint, tunc
demum magnae fortitudinis ictus narrent. Quia ergo
athleta noster contra diabolum fuerat certaturus,
quasi ante arenae spectaculum, sacrae scriptor historiae
in athleta hoc spiritales virtutes enumerans, mentis
membra describit, dicens: <hi>Erat vir ille simplex, et
rectus, ac timens Deum, et recedens a malo,</hi> ut, dum
membrorum positio magna cognoscitur, ex hac ipsa
jam forti positione subsequens etiam victoria praenoscatur.
Sequitur:</p>
          </div3>
        </div2>
<div2>
          <head>CAPUT IV.</head>
<p>VERS. 2.-- <hi>Natique sunt ei septem filii et tres
filiae.</hi> </p>
<div3>
            <head>5.</head>
            <p>
 <hi>Filiorum multitudo eum ad avaritiam non pellexit.</hi> --Saepe
<pb n="0530D"/>
ad avaritiam cor parentis illicit fecunditas
prolis. Eo enim ad ambitum congregandae haereditatis
accenditur, quo multis haeredibus fecundatur.
Ut ergo beati Job quam sancta mens fuerit,
ostendatur, et justus dicitur, et multae prolis pater
fuisse perhibetur. Qui in libri sui exordio devotus
sacrificiis offerendis asseritur, promptus autem largitatibus
etiam post a semetipso memoratur. Pensemus
ergo quanta fortitudine praeditus exstitit, quem ad
<pb n="0531A"/>
haereditatis tenaciam nec tot haeredum affectus inclinavit.
Sequitur:</p>
          </div3>
        </div2>
<div2>
          <head>CAPUT V [ <hi>Vet. IV</hi> ].</head>
<p>VERS. 3.-- <hi>Et fuit possessio ejus septem millia
ovium, et tria millia camelorum; quingenta quoque juga
boum, et quingentae asinae, ac familia multa nimis.</hi> </p>
<div3>
            <head>6.</head>
            <p>
 <hi>Opes sine amore possedit.</hi> --Scimus, quia ad
majorem dolorem mentem commovent damna majora.
Ut igitur ostendatur, quantae virtutis exstitit,
multum fuisse dicitur, quod patienter amisit. Nunquam
quippe sine dolore amittitur, nisi quod sine
amore possidetur. Itaque dum substantia magna describitur,
et tamen paulo post patienter amissa perhibetur;
quam sine dolore perdidit, constat quia sine
amore possedit. Notandum quoque est, quod prius
<pb n="0531B"/>
cordis divitiae, et post, opes corporis describuntur.
Solet enim rerum abundantia tanto magis a divino
timore mentem solvere, quanto magis hanc exigit diversa
cogitare. Nam dum per multa spargitur, stare
in intimis fixa prohibetur. Quod per semetipsam Veritas,
cum parabolam seminantis exponeret, indicavit
dicens: <hi>Qui seminatus est in spinis, hic est, qui verbum
audit, et sollicitudo saeculi istius, et fallacia divitiarum,
suffocat verbum, et sine fructu efficitur <note>(Matth.
XIII, 22; Luc. VIII, 7, 8; Marc. IV, 7)</note>
            </hi>. Ecce beatus
Job et multa possidere dicitur, et paulo post divinis
sacrificiis instanter deservire perhibetur.</p>
          </div3>
<div3>
            <head>7.</head>
            <p>
 <hi>Cuncta jam corde reliquerat.</hi> --Consideremus
ergo cujus sanctitatis iste vir fuerit, qui ad tam sedula
Dei obsequia, et sic occupatus vacavit. Necdum praecepti
<pb n="0531C"/>
virtus emicuerat, quae omnia relinqui praeciperet;
sed tamen beatus Job ejusdem jam praeceptionis
vim corde servabat; quia nimirum substantiam suam
mente <emph>20</emph> reliquerat, quam sine delectatione possidebat.</p>
          </div3>
        </div2>
<div2>
          <head>CAPUT VI.</head>
<p>IBID.-- <hi>Eratque vir ille magnus inter omnes Orientales.</hi> </p>
<div3>
            <head>8.</head>
            <p>
 <hi>Quantis divitiis afflueret.</hi> --Orientales viros esse
praedivites quis ignorat? Magnus ergo inter Orientales
exstitit, ac si aperte diceretur: quia et divitibus ditior
fuit.</p>
          </div3>
        </div2>
<div2>
          <head>CAPUT VII.</head>
<p>VERS. 4.-- <hi>Et ibant filii ejus, et faciebant convivia
per domos, unusquisque in die suo: et mittentes
vocabant tres sorores suas, ut comederent et biberent
<pb n="0531D"/>
cum eis.</hi> </p>
<div3>
            <head>9.</head>
            <p>
 <hi>Substantia dividenda inter filios, eorum corda
non divisit.</hi> --Solet inter fratres major substantia,
discordiae fieri gravioris causa. O inaestimabilem paternae
institutionis laudem! Et pater dives dicitur, et
filii concordes asseruntur. Et dum dividenda inter eos
substantia aderat, corda tamen omnium indivisa charitas
replebat.</p>
          </div3>
        </div2>
<div2>
          <head>CAPUT VIII [ <hi>Vet. V, Rec. IV</hi> ].</head>
<p>VERS. 5.-- <hi>Cumque in orbem transissent dies convivii,
mittebat ad eos Job, et sanctificabat illos, surgensque
<pb n="0532A"/>
diluculo offerebat holocausta per singulos.</hi> </p>
<div3>
            <head>10.</head>
            <p>
 <hi>Nulla pene convivia sine culpa, propter voluptatem
et loquacitatem.</hi> --Cum dicitur, <hi>mittebat et sanctificabat
illos,</hi> aperte demonstratur quid districtionis
erga illos praesens ageret, quibus absens sollicitudine
non deesset. Sed hoc nobis est solerter intuendum
quod, peractis diebus convivii, purgatio per singulos
adhibetur holocausti. Vir quippe sanctus noverat quia
celebrari convivia sine culpa vix possent. Noverat
quia magna purgatione sacrificiorum diluendae sunt
epulae conviviorum; et quidquid in semetipsis filii
convivantes inquinaverant, pater sacrificium immolando
tergebat. Nonnulla quippe sunt vitia quae a conviviis
aut separari vix possunt, aut certe nequaquam
possunt. Pene semper enim epulas comitatur voluptas.
<pb n="0532B"/>
Nam dum corpus in refectionis delectatione
resolvitur, cor ad inane gaudium relaxatur. Unde
scriptum est: <hi>Sedit populus manducare et bibere, et
surrexerunt ludere <note>(Exod. XXXII, 6)</note>
            </hi>.</p>
          </div3>
<div3>
            <head>11.</head>
            <p>
 Pene semper epulas loquacitas sequitur; cumque
venter reficitur, lingua diffrenatur. Unde recte
dives apud inferos aquam appetere describitur, dicens: <hi>Pater Abraham, miserere mei, et mitte Lazarum, 
 ut intingat extremum digiti sui in aquam, et
refrigeret linguam meam, quia crucior in hac flamma <note>(Luc. XVI, 24)</note>
            </hi>.
Prius epulatus quotidie splendide dicitur;
et post aquam petere in lingua memoratur.
Quia enim, ut diximus, inter epulas valde diffluere
loquacitas solet, ex poena indicat culpam, cum eum,
quem epulatum quotidie splendide Veritas dixerat, in
<pb n="0532C"/>
lingua plus ardere perhibebat. Hi qui chordarum harmoniam
temperant, tanta hanc arte dispensant, ut
plerumque, cum una tangitur, longe alia ac multis
interjacentibus posita chorda quatiatur: cumque ista
sonitum reddit, illa, quae in eodem cantu temperata
est, aliis impercussis, tremit. Sic ergo in Scriptura
sacra plerumque de virtutibus, sic de vitiis agitur; ut
dum loquendo aliud insinuat, tacendo aliud innotescat.
[ <hi>Vet. VI.</hi> ] Nihil enim contra divitem de loquacitate
memoratur; sed dum poena in lingua dicitur,
quae in convivio inter alias gravior fuerit culpa monstratur.</p>
          </div3>
<div3>
            <head>12.</head>
            <p>
 <hi>Job octavo die sacrificium offerens, mysterium
resurrectionis colit.</hi> --Cum vero septem fratres per
dies singulos convivia facere describuntur, et peractis
<pb n="0532D"/>
diebus convivii, Job septem sacrificia offerre perhibetur;
aperte historia indicat quod beatus Job octavo
die sacrificium offerens mysterium resurrectionis
colat. Dies namque qui nunc Dominicus dicitur, a
morte Redemptoris est tertius, sed in ordine conditionis
octavus, qui et primus in conditione est. Sed
quia revolutus septimum sequitur, octavus <emph>21</emph> recte
numeratur. Quia ergo octavo die offerre septem sacrificia
dicitur, plenus septiformis gratiae Spiritu pro
spe resurrectionis Domino deservisse perhibetur.
Unde et psalmus pro octava praescribitur, in quo gaudium
<pb n="0533A"/>
de resurrectione nuntiatur [ <hi>Vet. VII</hi> ]. Sed
quia beati Job filii tanta fuerant disciplina bonae institutionis
accincti, ut neque per facta in conviviis,
neque per verba delinquerent, aperte monstratur,
cum subditur:</p>
          </div3>
        </div2>
<div2>
          <head>CAPUT IX [ <hi>Rec. V</hi> ].</head>
<p>IBID.-- <hi>Dicebat enim: Ne forte peccaverint filii mei
et benedixerint Deo in cordibus suis.</hi> </p>
<div3>
            <head>13.</head>
            <p>
 <hi>De alterius corde non est temere judicandum.
In rectores fidelium qui eorum opera nesciunt.</hi> --Perfectos
quippe esse in opere et sermone docuerat,
pro quibus de sola pater cogitatione metuebat. Quia
vero de alienis cordibus judicare temere non debeamus,
in sancti hujus viri verbis agnoscimus, qui
non ait: <hi>Quia benedixerunt in cordibus suis:</hi> sed, <hi>Ne
<pb n="0533B"/>
forte benedixerint Deo in cordibus suis.</hi> Unde bene
per Paulum dicitur: <hi>Nolite judicare ante tempus,
quoadusque veniat Dominus, qui illuminabit abscondita
tenebrarum, et manifestabit consilia cordium <note>(I Cor.
IV, 5)</note>
            </hi>. [ <hi>Vet. VIII</hi> ]. Quisquis enim in cogitatione a rectitudine
exorbitat, in tenebris peccat. Nos ergo tanto
minus debemus aliena corda audacter reprehendere,
quanto scimus, quia visu nostro non possumus alienae
cogitationis tenebras illustrare. Sed hac solerter
intuendum est, quanta pater severitate potuit filiorum
opera corrigere, qui tanta sollicitudine studuit
corda mundare. Quid ad haec rectores fidelium dicunt,
qui discipulorum suorum et aperta opera
nesciunt? Quid in sua excusatione cogitant, qui in
commissis sibi nec vulnera actionum curant? Ut
<pb n="0533C"/>
vero hujus sancti operis etiam perseverantia demonstretur,
recte subjungitur:</p>
          </div3>
        </div2>
<div2>
          <head>CAPUT X.</head>
<p>IBID.-- <hi>Sic faciebat Job cunctis diebus.</hi> </p>
<div3>
            <head>14.</head>
            <p>
 <hi>Job perseverantia.</hi> --Scriptum quippe est: <hi>Qui perseveraverit usque in finem, hic salvus erit. <note>(Matth. X, 22; XXIV, 13.)</note>
            </hi> 
 In sacrificio igitur sancta
actio, in cunctis autem diebus sacrificii, constantia
sanctae actionis ostenditur. Haec breviter historiam
sequendo transcurrimus; nunc ordo expositionis
exigit ut exordium repetentes, allegoriarum jam secreta
pandamus.</p>
          </div3>
        </div2>
<div2>
          <head>CAPUT XI. [ <hi>Vet. IX</hi> ].</head>
<p>VERS. 1.-- <hi>Vir erat in terra Hus, nomine Job.</hi> </p>
<div3>
            <head>15.</head>
            <p>
 SENSUS ALLEGOR.-- <hi>Christus Job nomine designatus.</hi> --Haec
<pb n="0533D"/>
per historiam facta credimus, sed
per allegoriam jam qualiter sint impleta, videamus.
Job namque, ut diximus, interpretatur dolens: Hus
vero consiliator. Quem ergo alium beatus Job suo
nomine exprimit, nisi eum de quo propheta loquitur
dicens: <hi>dolores nostros ipse portavit <note>(Isai. LIII, 4)</note>
            </hi>?
Qui Hus terram inhabitat, quia in corda populi consiliatoris
regnat. Paulus quippe ait <hi>Christum Dei
<pb n="0534A"/>
virtutum, et Dei sapientiam. <note>(I Cor. I, 24)</note>
            </hi>. Atque
haec ipsa Sapientia per Salomonem dicit: <hi>Ego sapientia
habito in consilio, et eruditis intersum cogitationibus <note>(Proverb. VIII, 12)</note>
            </hi>.
Hus ergo terram inhabitat
Job, quia Sapientia, quae pro nobis passionis dolorem
sustinuit, corda vitae consiliis dedita sibimet
habitationem fecit.</p>
          </div3>
        </div2>
<div2>
          <head>CAPUT XII [ <hi>Vet X</hi> ].</head>
<p>IBID.-- <hi>Et erat vir ille simplex et rectus.</hi> </p>
<div3>
            <head>16.</head>
            <p>
 <hi>Simplicitatem et rectitudinem tenuit.</hi> --In
rectitudine justitia, in simplicitate autem mansuetudo
signatur. Plerumque nos cum rectitudinem justitiae
exsequimur, mansuetudinem relinquimus; et
cum mansuetudinem servare cupimus, justitiae rectitudinem
declinamus. Incarnatus <emph>22</emph> vero Dominus
<pb n="0534B"/>
simplicitatem cum rectitudine tenuit: quia nec in
mansuetudine districtionem justitiae, nec rursum in
districtione justitiae virtutem mansuetudinis amisit.
Unde cum quidam, deducta adultera, hunc tentare
voluissent, ut in culpam aut immansuetudinis aut injustitiae
laberetur, ad utraque respondit dicens: <hi>Qui
sine peccato est vestrum, primus in illam lapidem mittat <note>(Joan., VIII, 7)</note>
            </hi>.
Dat simplicitatem mansuetudinis <hi>qui sine peccato est vestrum;</hi> 
 dat zelum justitiae, <hi>primus
in illam lapidem mittat.</hi> Unde et ei propheta dicit: <hi>Intende, prospere procede, et regna propter veritatem
et mansuetudinem et justitiam 
 <note>(Psal. XLIV, 5)</note>
            </hi>. Veritatem
quippe exsequens, mansuetudinem cum justitia
conservavit; ut nec zelum rectitudinis in mansuetudinis
pondere amitteret, nec rursum pondus mansuetudinis
<pb n="0534C"/>
zelo rectitudinis perturbaret. Sequitur:</p>
          </div3>
        </div2>
<div2>
          <head>CAPUT XIII.</head>
<p>IBID.-- <hi>Timens Deum, et recedens a malo.</hi> </p>
<div3>
            <head>17.</head>
            <p>
 <hi>Deum quomodo timuit.</hi> --Scriptum est de
illo: <hi>Et replevit eum spiritus timoris Domini <note>(Isai.
XI, 3)</note>
            </hi>. Incarnatus enim Dominus in semetipso omne
quod nobis inspiravit, ostendit; ut quod praecepto
diceret, exemplo suaderet. Juxta humanitatis ergo
naturam Redemptor noster Deum timuit; quia ut
superbum hominem redimeret mentem pro illo
humilem sumpsit. Cujus bene per hoc, quod recedere
a malo Job dicitur, et actio designatur. Ipse
quippe recessit a malo, non quod faciendo contigit,
sed quod inveniendo reprobavit: quia vetustam,
quam natus invenit, humanae conversationis vitam
<pb n="0534D"/>
deseruit; et novam, quam secum detulit sequacium
moribus impressit.</p>
          </div3>
        </div2>
<div2>
          <head>CAPUT XIV [ <hi>Rec. VI</hi> ].</head>
<p> <hi>Vers. 2.--Natique sunt ei septem filii, et tres filiae.</hi> </p>
<div3>
            <head>18.</head>
            <p>
 <hi>Septenarius numerus perfectus.</hi> --Quid in
septenario numero nisi summa perfectionis accipitur?
Ut enim humanae rationis causas de septenario
numero taceamus, quae asserunt, quod idcirco
<pb n="0535A"/>
perfectus sit, quia ex primo pari constat, et
primo impari; ex primo qui dividi potest, et primo
qui dividi non potest; certissime scimus quod septenarium
numerum Scriptura sacra pro perfectione
ponere consuevit <note>(Genes. II, 3)</note>. Unde et septimo
die Dominum requievisse ab operibus asserit. Hinc
est etiam quod septimus dies in requiem hominibus,
id est, in sabbatum datus est. Hinc est quod jubileus
annus, in quo plenaria requies exprimitur, septem
hebdomadibus consummatur, qui monade addita
nostrae adunationis impletur.
</p>
            <p>[ <hi>Vet. XII.</hi> ] 19. <hi>Filii Job apostolos signant.--Nati
sunt ergo ei septem filii.</hi> Ad praedicandum scilicet viriliter
incedentes apostoli. Qui dum perfectionis
praecepta peragunt, quasi superioris sexus fortitudinem
<pb n="0535B"/>
in conversatione tenuerunt. Hinc est enim,
quod perfectione septiformis gratiae Spiritus implendi
duodecim sunt electi. A septenario quippe numero
in duodenarium surgitur. Nam septenarius suis in
se partibus multiplicatus, ad duodenarium tenditur.
Sive enim quatuor per tria, sive per quatuor tria
ducantur, septem in duodecim vertuntur. Unde
sancti apostoli, quia sanctam Trinitatem in quatuor
partibus mundi praedicare mittebantur, duodecim
sunt electi; ut etiam numero perfectionem ostenderent,
quam vita et voce praedicarent.</p>
          </div3>
<div3>
            <head>20.</head>
            <p>
 <hi>Filiae fidelium plebes. Fidelium tres ordines.--Natae
sunt et tres filiae.</hi> Quid in filiabus, nisi <emph>23</emph> infirmiores
fidelium plebes accipimus, quae etsi ad
perfectionem operis nequaquam forti virtute permanent,
<pb n="0535C"/>
fidem tamen Trinitatis cognitam constanter
tenent? In septem ergo filiis ordo praedicantium, in
tribus vero filiabus multitudo significatur auditorum.
Possunt etiam per tres filias tres ordines fidelium
designari. Post filios quippe filiae nominantur, quia
post apostolorum conspectam fortitudinem, tres distinctiones
fidelium in Ecclesiae conversatione secutae
sunt: pastorum videlicet, et continentium, atque conjugatorum.
[ <hi>Vet. XIII.</hi> ] Unde et Ezechiel propheta
tres liberatos viros audisse se asserit, Noe scilicet,
et Danielem, et Job <hi>(Ezechiel XIV)</hi>. Quid enim per
Noe, qui arcam in undis rexit, nisi praepositorum
ordo signatur; qui dum ad formam vitae populis
praesunt, sanctam Ecclesiam in tentationum fluctibus
regunt? Quid per Danielem, cujus mira abstinentia
<pb n="0535D"/>
scribitur, nisi continentium vita figuratur; qui dum
cuncta, quae mundi sunt, deserunt, despectae Babyloniae
alta mente dominantur? Quid per Job, nisi
bonorum conjugum vita signatur; qui de rebus
<pb n="0536A"/>
mundi, quas possident, dum pia opera faciunt, quasi
per terrae viam ad coelestem patriam tendunt? Quia
igitur post sanctos apostolos tres istae fidelium distinctiones
secutae sunt, recte post filios, tres filiae
natae memorantur. Sequitur:</p>
          </div3>
        </div2>
<div2>
          <head>CAPUT XV.</head>
<p>VERS. 3.-- <hi>Et fuit possessio ejus septem millia
ovium, et tria millia camelorum.</hi> </p>
<div3>
            <head>21.</head>
            <p>
 <hi>Ovibus innocentes, camelis vitiosi gentiles
adumbrati et Samaritani.</hi> --Quia fideles auditores
ex varia conversatione collecti sunt, quod prius
universaliter, memoratis filiabus, dicitur, hoc distincte
postmodum appellatione animalium subinfertur.
Quid enim in septem millibus ovium, nisi perfectam
quorumdam innocentiam exprimit, quae ad
<pb n="0536B"/>
perfectionem gratiae, ex legis pascuis venit? Quid
vero in tribus millibus camelorum, nisi ad plenitudinem
fidei veniens, torta gentilium vitiositas designatur?
[ <hi>Vet. XIV.</hi> ] In Scriptura autem sacra aliquando
cameli nomine ipse Dominus, aliquando autem
populus gentilis exprimitur. Cameli enim nomine
Dominus designatur, sicut ab eodem Domino
Judaeis adversantibus dicitur: <hi>Liquantes culicem, camelum
glutientes <note>(Matth. XXIII, 24)</note>
            </hi>. Culex enim susurrando
vulnerat, camelus autem sponte se ad suscipienda
onera inclinat. Liquaverunt ergo Judaei culicem,
quia seditiosum dimitti latronem petierunt;
camelum vero glutierunt, quia eum qui ad suscipienda
nostrae mortalitatis onera sponte descenderat
exstinguere clamando conati sunt. Rursus cameli
<pb n="0536C"/>
nomine gentilitas designatur. Unde et Rebecca ad
Isaac veniens <note>(Genes. XXIV, 61)</note>, dorso cameli deducitur;
quia ad Christum ex gentilitate Ecclesia properans,
 in tortis vitiosisque vitae veteris conversationibus
invenitur. Quae, Isaac viso, descendit; quia
Domino cognito, vitia sua gentilitas deseruit, et ab
elatione celsitudinis ima humilitatis petiit. Quae et
verecundata pallio velatur, quia coram illo ex anteacta
vita confunditur. Unde et per Apostolum eisdem
gentibus dicitur: <hi>Quem ergo fructum habuistis
tunc in illis, in quibus nunc erubescitis? <note>(Rom. VI, 21.)</note>
            </hi> 
Quia igitur per oves, <emph>24</emph> Hebraeos a pascuis legis ad
fidem venientes accipimus, nihil obstat ut per camelos,
tortos moribus, atque onustos idolorum cultibus,
gentilium populos sentiamus. Quia enim ex semetipsis
<pb n="0536D"/>
sibi invenerunt deos quos colerent, quasi a semetipsis
eis onus in dorso excreverat, quod portarent.
</p>
            <p>[ <hi>Vet XV.</hi> ] 22. Potest etiam per camelos, quia
communia sunt animalia, Samaritanorum vita signari.
<pb n="0537A"/>
Cameli namque ruminant, sed nequaquam ungulam
findunt. Samaritani quoque quasi ruminant,
quia ex parte legis verba recipiunt; et quasi ungulam
non findunt, quia eam pro parte contemnunt.
Qui et grave onus in dorso mentis tolerant, quia
in omne, quod faciunt, sine spe aeternitatis elaborant.
Fidem quippe resurrectionis nesciunt. Et quid esse
gravius atque onustius potest, quam afflictionem
saeculi praetereuntis perpeti, et nequaquam ad relevationem
mentis gaudia remunerationis sperare?
Sed quia in carne Dominus apparens, et Hebraeorum
populos perfectionis gratia implevit, et Samaritanorum
quosdam ad cognitionem fidei, mira opera
ostendendo, perduxit; dicatur recte de umbra, quae
veritatem exprimeret, quod et septem millia ovium,
<pb n="0537B"/>
et camelorum tria millia possideret. Sequitur:</p>
          </div3>
        </div2>
<div2>
          <head>CAPUT XVI.</head>
<p>IBID.-- <hi>Quingenta juga boum, et quingentae
asinae.</hi> </p>
<div3>
            <head>23.</head>
            <p>
 <hi>Boum nomine quid designetur. Quid nomine
asinorum.</hi> --Jam superius dictum est, quod in quinquagenario
numero, qui septem hebdomadibus ac
monade addita impletur, requies designatur; denario
autem numero summa perfectionis exprimitur.
Quia vero fidelibus perfectio quietis promittitur,
quasi quinquagenario decies ducto ad quingentesimum
pervenitur. [ <hi>Vet. XVI.</hi> ] In Scriptura autem
sacra boum nomine aliquando hebetudo fatuorum,
aliquando bene operantium vita signatur. Quia enim
<pb n="0537C"/>
bovis nomine stultorum vecordia figuratur, recte per
Salomonem dicitur: <hi>Statimque eam sequitur quasi
bos ductus ad victimam <note>(Proverb. VII, 22)</note>
            </hi>. Rursum
quia boum nomine vita uniuscujusque operantis
exprimitur, legis praecepta testantur, quae per
Moysen praecepit, dicens: <hi>Non alligabis os bovi trituranti <note>(Deut. XXV, 4)</note>
            </hi>.
Quod aperte rursum dicitur: <hi>Dignus est operarius mercede sua 
 <note>(Luc. X, 7)</note>
            </hi>. Asinorum
quoque nomine aliquando stultorum pigritia,
aliquando immoderata petulantium luxuria, aliquando
gentilium simplicitas designatur. Stultorum pigritia
asinorum appellatione figuratur, sicut per
Moysen dicitur: <hi>Non arabis in bove simul et asino <note>(Deut. XXII, 10)</note>
            </hi>.
Ac si diceret: Fatuos sapientibus
in praedicatione non socies, ne per eum qui implere
<pb n="0537D"/>
rem non valet, illi qui praevalet obsistas. Immoderata
quoque petulantium luxuria asinorum appellatione
exprimitur, ut propheta testatur, qui ait: <hi>Quorum
carnes sunt ut carnes asinorum <note>(Ezech. XXIII, 20)</note>
            </hi>.
Asinorum rursus nomine, simplicitas gentilitatis
<pb n="0538A"/>
ostenditur. Unde Jerusalem tendens Dominus, asellum
sedisse perhibetur <note>(Matth. XXI, 5)</note>. Quid est
enim sedendo asinum Jerusalem venire, nisi gentilitatis
simplicia corda possidendo, ea ad visionem
pacis regendo et praesidendo perducere? Quod uno
et facili testimonio ostenditur: quia et per boves Judaeae <emph>25</emph> 
 operarii, et per asinum gentiles populi designantur,
cum per prophetam dicitur: <hi>Cognovit bos
possessorem suum, et asinus praesepe Domini sui <note>(Isai. I, 3)</note>
            </hi>.
Quis enim bos, nisi Judaicus populus
exstitit, cujus cervicem jugum legis attrivit? Et quis
asinus, nisi gentilitas fuit, quam quilibet seductor
reperit quasi brutum animal, et nulla ratione renitens,
quo voluit errore substravit? Bos ergo possessorem,
et asinus Domini praesepe cognovit, quia et
<pb n="0538B"/>
Hebraicus populus Deum, quem colebat, sed ignorabat,
reperit; et gentilitas legis pabulum, quod non
habebat, accepit. Quod igitur superius nominatis
ovibus et camelis dicitur, hoc inferius in bobus et
asinis replicatur.</p>
          </div3>
<div3>
            <head>24.</head>
            <p>
 <hi>Praedicatores Judaeorum boves jugo legis pressi.</hi> --Habuit
vero et ante Redemptoris adventum Judaea
boves, quia ad praedicandum misit operarios,
quibus voce Veritatis dicitur: <hi>Vae vobis, hypocritae,
qui circuitis mare et aridam, ut faciatis unum proselytum;
et cum fuerit factus, facitis eum filium gehennae
duplo, quam vos <note>(Matth. XXIII, 15)</note>
            </hi>. Quos grave jugum
legis presserat, quia exteriora litterae mandata
tolerabant. Quibus voce Veritatis dicitur: <hi>Venite ad
me omnes, qui laboratis et onerati estis, et ego reficiam
<pb n="0538C"/>
vos. Tollite jugum meum super vos, et discite a
me, quia mitis sum et humilis corde <note>(Matth. XI, 28, 29)</note>
            </hi>.
Quod ergo in Evangelio bene laborantibus requies
promittitur, hoc est quod hic juga boum quingenta
memorantur: quia qui Redemptoris dominio colla
subjiciunt quo, nisi ad requiem, tendunt? [ <hi>Vet.
XVII.</hi> ] Unde et asinae quingentae perhibentur; quia
vocatae plebes gentilium, dum ad requiem pervenire
desiderant, cuncta mandatorum onera libenter portant.
Unde bene, quod hanc requiem populus gentilis
appeteret, Jacob filios alloquens, prophetica hoc studuit
voce signare, dicens: <hi>Isachar asinus fortis, accubans 
 inter terminos, vidit requiem quod esset bona, et terram
quod optima, et supposuit humerum ad portandum (Genes, 14, 15)</hi>.
Inter terminos namque accubare,
<pb n="0538D"/>
est praestolato mundi fine requiescere, nihilque
de his quae nunc in medio versantur quaerere, sed ultima
desiderare. Fortisque asinus requiem ac terram optimam
videt, cum simplex gentilitas idcirco se ad robur
boni operis erigit, quia ad aeternae vitae patriam tendit.
<pb n="0539A"/>
Quae ad portandum humerum supponit; quia conspecta
superna requie, praeceptis etiam gravibus in operatione
se subjicit, et quidquid intolerabile pusillanimitas
asserit, hoc ei leve ac facile spes remunerationis
ostendit. Quia ergo ad aeternam requiem pro electorum
parte Judaea gentilitasque colligitur, recte quingenta
juga boum, et quingentae asinae haberi perhibentur.
Sequitur:</p>
          </div3>
        </div2>
<div2>
          <head>CAPUT XVIII [ <hi>Vet. XVIII</hi> ].</head>
<p>IBID.-- <hi>Ac familia multa nimis.</hi> </p>
<div3>
            <head>25.</head>
            <p>
 <hi>Stulti mundi prius vocati quam sapientes.</hi> --Quid
est, quod prius animalium multitudo describitur,
et familia in extremo memoratur: nisi quod ad
cognitionem fidei prius stulta mundi collecta sunt,
<pb n="0539B"/>
ut post ejus etiam astuta vocarentur, Paulo attestante,
qui ait: <hi>Non multi sapientes secundum carnem,
non multi potentes, non multi nobiles, sed quae stulta
sunt mundi, elegit Deus, ut confundat sapientes [I Cor.
I, 27)</hi>? Ipsa namque sanctae Ecclesiae principia, litterarum
perhibentur ignara, ut videlicet, cunctis in
praedicatoribus suis Redemptor ostenderet quod ad
vitam credentes populos non sermo, sed causa suaderet.
Sequitur:</p>
          </div3>
        </div2>
<div2>
          <head>CAPUT XVIII [ <hi>Vet. XIX</hi> ].</head>
<p>IBID.-- <hi>Erat vir ille magnus inter omnes Orientales.</hi> </p>
<div3>
            <head>26.</head>
            <p>
 <hi>Christus humanitate caeteris similis, divinitate
singularis.</hi> --Quod Redemptor noster Oriens dicitur,
propheta <emph>26</emph> testante perhibetur, qui ait: <hi>Et ecce
<pb n="0539C"/>
vir Oriens nomen ejus <note>(Zach. VI, 12)</note>
            </hi>. Omnes ergo,
qui in hoc Oriente fide consistunt, recte Orientales
vocantur. Sed quia omnes homines tantummodo homines
sunt, ipse autem Oriens Deus et homo, recte
dicitur, <hi>Erat magnus inter omnes Orientales.</hi> Ac si
aperte diceretur: Omnes, qui in fide Deo nascuntur,
superat; quia non ut caeteros adoptio, sed natura
illum divinitatis exaltat, qui etsi humanitate caeteris
apparuit similis divinitate tamen mansit super omnia
singularis.</p>
          </div3>
        </div2>
<div2>
          <head>CAPUT XIX [ <hi>Rec. VII, Vet. XX</hi> ].</head>
<p> <hi>Vers. 4.--Et ibant filii ejus, et faciebant convivia
per domos.</hi> </p>
<div3>
            <head>27.</head>
            <p>
 <hi>In filiis Job convivia celebrantibus praedicatores
<pb n="0539D"/>
intelligendi.</hi> --Filii facturi convivia per domos
ibant, cum praedicatores apostoli in diversis mundi
regionibus, virtutum epulas audientibus, quasi edentibus
ministrabant. Unde et eisdem filiis de esurientibus
plebibus dicitur: <hi>Date illis vos manducare <note>(Matth. XIV, 17; XV, 32; Marc. VI, 37; Luc. IX, 13)</note>
            </hi>.
Et rursum: <hi>Dimittere eos jejunos nolo, ne deficiant
in via.</hi> Id est, in praedicatione vestra verbum consolationis
accipiant, ne a veritatis pabulo jejuni remanentes,
in hujus vitae labore succumbant. Hinc rursum
eisdem filiis dicitur: <hi>Operamini non cibum qui
perit, sed qui permanet in vitam aeternam <note>(Joan. VI, 27)</note>
            </hi>.
<pb n="0540A"/>
Quae convivia quomodo exhiberentur, adjungitur,
cum protinus subinfertur:</p>
          </div3>
        </div2>
<div2>
          <head>CAPUT XX.</head>
<p>IBID.-- <hi>Unusquisque in die suo.</hi> </p>
<div3>
            <head>28.</head>
            <p>
 <hi>Juxta mensuram intelligentiae pascendi auditores.</hi> --Si
ignorantiae obscuritas sine dubitatione nox
cordis est, intellectus non immerito dies vocatur.
Unde et per Paulum dicitur: <hi>Alius judicat diem inter
diem, alius judicat omnem diem <note>(Rom. XIV, 5)</note>
            </hi>.
Ac si aperte dicat: Alius quaedam nonnullis intermissis
intelligit, alius vero omnia intellectu possibilia
ita ut sunt videnda cognoscit. Unusquisque ergo
filius in die suo convivium exhibet, quia sanctus quisque
praedicator juxta mensuram illuminatae intelligentiae
mentes audientium epulis veritatis pascit. In
<pb n="0540B"/>
die suo Paulus fecerat convivium, cum dicebat: <hi>Beatiores
erunt si sic permanserint secundum meum consilium <note>(I Cor. VII, 40)</note>
            </hi>.
De die suo unumquemque admonebat
cogitare, cum diceret: <hi>Unusquisque in suo
sensu abundet <note>(Rom. XIV, 5)</note>
            </hi>. Sequitur:</p>
          </div3>
        </div2>
<div2>
          <head>CAPUT XXI.</head>
<p>IBID.-- <hi>Et mittentes vocabant tres sorores suas, ut
comederent et biberent cum eis.</hi> </p>
<div3>
            <head>29.</head>
            <p>
 <hi>Hi per filias Job significantur. Scriptura sacra
modo cibus, modo potus.</hi> --Sorores filii ad convivium
vocant: quia infirmis auditoribus sancti apostoli refectionis
supernae gaudia praedicant, eorumque mentes,
quia a veritatis pabulo jejunas aspiciunt, divini
eloquii epulis pascunt. [ <hi>Vet. XXI.</hi> ] Bene autem dicitur: <hi>Ut comederent et biberent cum eis.</hi> 
 Scriptura
<pb n="0540C"/>
enim sacra aliquando nobis est cibus, aliquando potus.
Cibus est in locis obscurioribus, quia quasi exponendo
frangitur, et mandendo glutitur. Potus
vero est in locis apertioribus, quia ita sorbetur sicut
invenitur. Cibum vidit propheta Scripturam sacram,
qui exponendo frangeretur, cum diceret: <hi>Parvuli
petierunt panem, et non erat qui frangeret eis <note>(Thren.
IV, 4)</note>
            </hi>: id est, infirmi quique Scripturae sacrae valentiores
sententias petierunt exponendo comminui; sed
qui exponere debeat non valet inveniri. Potum vidit
Scripturam sacram propheta, cum diceret: <hi>Omnes
sitientes venite ad aquas <note>(Isai. LV, 1)</note>
            </hi>. Si potus aperta
mandata non essent, per semetipsam Veritas non
clamaret: <hi>Si quis sitit, veniat ad me et bibat <note>(Joan.
VII, 37)</note>
            </hi>. Quasi cibum et potum vidit propheta Judaeae
<pb n="0540D"/>
defuisse, cum diceret: <hi>Nobiles ejus interierunt fame,
et multitudo ejus siti exaruit <note>(Isai. V, 12)</note>
            </hi>. Paucorum
quippe est fortia et occulta <emph>27</emph> cognoscere; multorum
vero, historiae aperta sentire. Et idcirco Judaeae
nobiles non siti, sed fame interiisse asserit;
quia hi qui praeesse videbantur, dum totos se exteriori
intelligentiae dederant, quod de intimis discutiendo
manderent non habebant. Quia vero sublimioribus
ab interno intellectu cadentibus, parvulorum
intelligentia et in exterioribus exsiccatur, recte illic
adjungitur: <hi>Multitudo ejus siti exaruit.</hi> Ac si aperte
diceret: dum vulgus vitae suae studium deserit, jam
<pb n="0541A"/>
nec fluenta historiae exquirit. Et occulta sacri eloquii
mandata et aperta se intellexisse testantur, qui reprobanti
se judici conquerentes dicunt: <hi>Manducavimus
et bibimus coram te <note>(Luc. XIII, 26)</note>
            </hi>. Quod aperte
exponendo subjungunt: <hi>Et in plateis nostris docuisti <note>(Ibid.)</note>
            </hi>.
Quia ergo sacra eloquia in locis obscurioribus
exponendo franguntur, in locis vero apertioribus
ita, ut inventa fuerint, potantur, dicatur recte: <hi>Mittentes
vocabant tres sorores suas, ut comederent et biberent
cum eis.</hi> Ac si aperte diceretur: infirmos quosque
blanda ad se persuasione deducebant, quatenus
eorum mentes, et magna per contemplationem disserentes
pascerent, et parva per historiam tradentes
nutrirent. Sequitur:</p>
          </div3>
        </div2>
<div2>
          <head>CAPUT XXII [ <hi>Vet. XXII</hi> ].</head>
<p>
            <pb n="0541B"/>VERS. 5.-- <hi>Cumque in orbem transissent dies convivii,
mittebat Job, et sanctificabat eos: consurgensque
diluculo offerebat holocausta per singulos.</hi> </p>
<div3>
            <head>30.</head>
            <p>
 <hi>Christus praedicatorum suorum corda mundat.</hi> --In
orbem dies convivii transeunt, cum praedicationum
ministeria peraguntur. Peractisque conviviis,
holocaustum Job pro filiis obtulit; quia pro apostolis
de praedicatione redeuntibus, Patrem Redemptor
exoravit. Bene autem mittendo sanctificare dicitur;
quia dum sanctum Spiritum, qui a se procedit,
discipulorum cordibus tribuit, quidquid culpae inesse
potuit, emundavit. Recteque ad offerenda holocausta
diluculo consurgere perhibetur; quia per hoc quod
pro nobis intercessionis suae petitionem obtulit, discussa
erroris nocte, humanae mentis tenebras illustravit;
<pb n="0541C"/>
ne quo peccati contagio, ex ipsa praedicationis
gratia, mens in occulto polluatur; ne sibi quae
agit tribuat; ne sibi tribuendo quae agebat, amittat.
Unde recte subjungitur:</p>
          </div3>
        </div2>
<div2>
          <head>CAPUT XXIII [ <hi>Vet. XXIII; Rec. VIII</hi> ].</head>
<p>IBID.-- <hi>Dicebat enim, Ne forte peccaverint filii mei,
et benedixerint Deo in cordibus suis.</hi> </p>
<div3>
            <head>31.</head>
            <p>
 <hi>Maculae a praedicatoribus contractae quomodo diluendae.</hi> --Deo
quippe benedicere, id est maledicere,
est de ejus munere sibi gloriam praebere. Unde recte
sanctis apostolis post praedicationem Dominus pedes
lavit <note>(Joan XIII, 5)</note>; ut videlicet aperte monstraret
quia plerumque et in bono opere peccati pulvis contrahitur,
et inde inquinantur vestigia loquentium,
unde audientium corda mundantur. Nam saepe nonnulli
<pb n="0541D"/>
dum exhortationis verba faciunt, quamlibet tenuiter,
sese intrinsecus, quia per eos purgationis
gratia derivatur, extollunt; cumque verbo aliena
opera diluunt, quasi ex bono itinere pulverem malae
cogitationis sumunt. Quid ergo fuit post praedicationem
pedes discipulorum lavare, nisi post praedicationis
<pb n="0542A"/>
gloriam, cogitationum pulverem tergere, gressusque
cordis ab interna elatione mundare? Nec obstat
ab omnimoda Mediatoris scientia quod dicitur: <hi>Ne forte.</hi> 
 Nam cuncta sciens, sed in locutione sua
ignorantiam nostram suscipiens, <emph>28</emph> atque dum suscipit
docens, nonnunquam quasi ex nostra dubitatione
loquitur, sicut dicit: <hi>Filius hominis veniens,
putas, inveniet fidem super terram? <note>(Luc. XVIII, 3.)</note>
            </hi> 
Expletis ergo conviviis, sacrificium Job pro filiis offerens
dicebat: <hi>Ne forte peccaverint filii mei, et benedixerint
Deo in cordibus suis;</hi> quia Redemptor noster
postquam praedicatores suos a malis impugnantibus
diluit, etiam inter bona quae egerant a tentationibus
defendit. Sequitur:</p>
          </div3>
        </div2>
<div2>
          <head>CAPUT XXIV [ <hi>Vet. XXIV; Rec. IX</hi> ].</head>

<pb n="0542B"/>
<p>IBID.-- <hi>Sic faciebat Job cunctis diebus.</hi> </p>
<div3>
            <head>32.</head>
            <p>
 <hi>Holocaustum a Christo pro nobis jugiter oblatum.</hi> 
Cunctis diebus Job sacrificium offerre non cessat;
quia sine intermissione pro nobis holocaustum
Redemptor immolat, qui sine cessatione Patri suam
pro nobis incarnationem demonstrat. Ipsa quippe
ejus incarnatio nostrae emundationis oblatio est;
cumque se hominem ostendit, delicta hominis interveniens
diluit. Et humanitatis suae mysterio perenne
sacrificium immolat, quia et haec sunt aeterna quae
mundat.</p>
          </div3>
<div3>
            <head>33.</head>
            <p>
 [ <hi>Vet. XXV.] Quid hactenus de sensu histor. et
allegor. quid deinceps de morali prosequendum.</hi> --Igitur
quia in ipso expositionis exordio sic persona beati
Job nuntiari Dominum diximus, ut designari per illum
<pb n="0542C"/>
caput et corpus, id est, Christum et Ecclesiam
diceremus; postquam caput nostrum quomodo designatum
credatur, ostendimus, nunc corpus ejus,
quod nos sumus, quomodo exprimatur, indicemus;
ut quia audivimus ex historia quod miremur, cognovimus
ex capite quod credamus; consideremus nunc
ex corpore quod vivendo teneamus. In nobismetipsis
namque debemus transformare quod legimus; ut
cum per auditum se animus excitat, ad operandum
quod audierit vita concurrat.</p>
          </div3>
        </div2>
<div2>
          <head>CAPUT XXV [ <hi>Vet. XXVI, Rec. X</hi> ].</head>
<p>VERS. 1.-- <hi>Vir erat in terra Hus nomine Job.</hi> </p>
<div3>
            <head>34.</head>
            <p>
 SENSUS MORALIS.-- <hi>Job electos significat. Quae
eorum affectio circa terrena et aeterna.</hi> --Si Job dolens,
<pb n="0542D"/>
et Hus consiliator dicitur, non immerito per
utraque nomina electus quisque figuratur; quia nimirum
consiliatorem animum inhabitat, qui dolens
de praesentibus ad aeterna festinat. Nam sunt nonnulli
qui vitam suam negligunt; et dum transitoria appetunt,
dum aeterna vel non intelligunt, vel intellecta
<pb n="0543A"/>
contemnunt, nec dolorem sentiunt, nec habere consilium
sciunt. Cumque superna, quae amiserunt, non
considerant, esse se, heu miseri! in bonis putant.
Nequaquam enim ad veritatis lucem, cui conditi fuerant,
mentis oculos erigunt; nequaquam ad contemplationem
aeternae patriae desiderii aciem tendunt:
sed semetipsos in his ad quae projecti sunt deserentes,
vice patriae diligunt exsilium quod patiuntur, et in
caecitate, quam tolerant, quasi in claritate luminis
exsultant. At contra electorum mentes dum cuncta
transitoria nulla esse conspiciunt, ad quae sint conditae
exquirunt; cumque eorum satisfactioni nihil
extra Deum sufficit, ipsa inquisitionis exercitatione
fatigata illorum cogitatio, in conditoris sui spe et
contemplatione requiescit, supernis interseri civibus
<pb n="0543B"/>
appetit; et unusquisque eorum adhuc in mundo corpore
positus, mente jam extra mundum surgit,
aerumnam exsilii, quam tolerat, deplorat, et ad sublimem
patriam incessantibus se amoris stimulis excitat.
Cum ergo dolens videt, quam sit aeternum quod
perdidit, invenit salubre consilium, temporale hoc
despicere quod percurrit; et quo magis crescit consilii
scientia, ut peritura <emph>29</emph> deserat, eo augetur dolor,
quod necdum ad mansura pertingat. Unde bene
per Salomonem dicitur: <hi>Qui apponit scientiam,
apponit dolorem <note>(Eccles. I, 18)</note>
            </hi>. Qui enim scit jam
summa quae adhuc non habet, magis de infimis in
quibus retinetur dolet.</p>
          </div3>
<div3>
            <head>35.</head>
            <p>
 <hi>In terra Hus, id est, in consilio habitant.</hi> --Recte
ergo in terra Hus habitare Job dicitur, quia in
<pb n="0543C"/>
scientiae consilio electi uniuscujusque dolens animus
tenetur. Intuendum quoque est quam nullus dolor
mentis sit in actione praecipitationis. Qui enim sine
consiliis vivunt, qui se ipsos rerum eventibus praecipites
deserunt, nullo interim cogitationum dolore
fatigantur. Nam qui solerter in vitae consilio figit
mentem, caute sese in omni actione circumspiciendo
considerat; et ne ex re quae agitur repentinus finis
adversusque subripiat, hunc prius molliter posito
pede cogitationis palpat; pensat ne ab his quae agenda
sunt formido praepediat; ne in his quae differenda
sunt praecipitatio impellat; ne prava per concupiscentiam
aperto bello superent; ne recta per inanem
gloriam insidiando supplantent. Job ergo in terra
Hus habitat, dum mens electi quo magis per consilium
<pb n="0543D"/>
vivere nititur, eo angusti itineris dolore fatigatur.
Sequitur:</p>
          </div3>
        </div2>
<div2>
          <head>CAPUT XXVI [ <hi>Vet. XXVII, Rec. XI</hi> ].</head>
<p>IBID.-- <hi>Simplex et rectus, timens Deum, et recedens
a malo.</hi> </p>
<div3>
            <head>36.</head>
            <p>
 <hi>Justi simplicitas et rectitudo.</hi> --Quisquis aeternam
patriam appetit, simplex procul dubio et rectus vivit:
simplex videlicet opere, rectus fide; simplex in bonis
quae inferius peragit, rectus in summis quae in intimis
<pb n="0544A"/>
sentit. Sunt namque nonnulli qui in bonis quae
faciunt simplices non sunt, dum non in his retributionem
interius, sed exterius favorem quaerunt. Unde
bene per quemdam sapientem dicitur: <hi>Vae peccatori
terram ingredienti duabus viis <note>(Eccli. II, 14)</note>
            </hi>. Duabus
quippe viis peccator terram ingreditur, quando et
Dei est quod opere exhibet, et mundi quod per cogitationem
quaerit.</p>
          </div3>
<div3>
            <head>37.</head>
            <p>
 <hi>A timore inchoat, in charitate consummatur.</hi> --Bene
autem dicitur: <hi>Timens Deum, et recedens a
malo;</hi> quia sancta electorum Ecclesia simplicitatis
suae et rectitudinis vias timore inchoat, sed charitate
consummat. Cui tunc est funditus a malo recedere,
cum ex amore Dei coeperit jam nolle peccare. Cum
vero adhuc timore bona agit, a malo penitus non recessit;
<pb n="0544B"/>
quia eo ipso peccat, quo peccare vellet, si
inulte potuisset. Recte ergo cum timere Deum Job
dicitur, recedere etiam a malo perhibetur; quia dum
metum charitas sequitur, ea quae mente relinquitur,
etiam per cogitationis propositum culpa calcatur.
[ <hi>Vet. XXVIII.</hi> ] Et quia ex timore unumquodque vitium
premitur, ex charitate autem virtutes oriuntur,
recte subjungitur:</p>
          </div3>
        </div2>
<div2>
          <head>CAPUT XXVII [ <hi>Rec. XII</hi> ].</head>
<p>VERS. 2.-- <hi>Natique sunt ei septem filii et tres filiae.</hi> </p>
<div3>
            <head>38.</head>
            <p>
 <hi>Septem filii Job totidem dona Spiritus sancti
significant; tres filiae, spem, fidem et charitatem.</hi> --Septem
quippe nobis filii nascuntur, cum per conceptionem
bonae cogitationis, sancti Spiritus septem
<pb n="0544C"/>
in nobis virtutes oriuntur. Hanc namque internam
prolem propheta dinumerat, cum Spiritus mentem
fecundat, dicens: <hi>Requiescet super eum Spiritus Domini,
spiritus sapientiae et intellectus, spiritus consilii
et fortitudinis, spiritus scientiae et pietatis, et replebit
eum spiritus timoris Domini <note>(Isai. XI, 2)</note>
            </hi>. Cum
ergo per adventum Spiritus sancti, sapientia, intellectus,
consilium, fortitudo, scientia, pietas ac timor
Domini unicuique nostrum <emph>30</emph> gignitur, quasi mansura
posteritas in mente propagatur, quae supernae
nostrae nobilitatis genus eo ad vitam longius servat,
quo amori aeternitatis sociat. Sed habent in nobis
septem filii tres procul dubio sorores suas, quia quidquid
virile hi virtutum sensus faciunt, spei, fidei charitatique
conjungunt. Neque enim ad denarii perfectionem
<pb n="0544D"/>
septem filii perveniunt, nisi in fide, spe et
charitate fuerit omne quod agunt. Quia vero hanc
praeeuntium virtutum copiam multimoda bonorum
operum cogitatio sequitur, recte subjungitur:</p>
          </div3>
        </div2>
<div2>
          <head>CAPUT XXVIII [ <hi>Rec. XIII</hi> ].</head>
<p>VERS. 3.-- <hi>Et fuit possessio ejus septem millia
ovium et tria millia camelorum.</hi> </p>
<div3>
            <head>39.</head>
            <p>
 <hi>Oves possidet qui mentem innoxiam intus veritate
<pb n="0545A"/>
pascit.</hi> --Servata quippe veritate historiae, imitari
spiritaliter possumus, quod carnaliter audimus.
Ovium enim septem millia possidemus, cum cogitationes
innocuas, perfecta cordis munditia, intra nosmetipsos
inquisito veritatis pabulo pascimus.</p>
          </div3>
<div3>
            <head>40.</head>
            <p>
 <hi>Camelos possidet, qui quod in se altum ac tortuosum,
aut fidei subdit, aut prae charitate flectit.</hi> --Eruntque
nobis in possessione etiam tria millia camelorum,
si omne, quod in nobis altum ac tortuosum
est, rationi fidei subditur, et sub cognitione Trinitatis,
sponte in appetitu humilitatis inclinatur. Camelos
quippe possidemus, si quod altum sapimus,
humiliter deponamus. Camelos procul dubio possidemus,
cum cogitationes nostras ad infirmitatis fraternae
compassionem flectimus, ut vicissim onera
<pb n="0545B"/>
nostra portantes, alienae infirmitati compati condescendendo
noverimus. Possunt etiam per camelos, qui
ungulam nequaquam findunt, sed tamen ruminant,
terrenarum rerum bonae dispensationes intelligi: quae
quia habent aliquid saeculi, et aliquid Dei, per commune
eas necesse est animal designari. Neque enim
terrena dispensatio, quamvis aeternae utilitati serviat,
sine perturbatione mentis valet exhiberi. [ <hi>Vet.
XXIX.</hi> ] Quia igitur per hanc et ad praesens mens
confunditur, et in perpetuum merces paratur, quasi
commune animal, et aliquid de lege habet, et aliquid
non habet. Ungulam namque non findit, quia non se
penitus anima ab omni terreno opere disjungit; sed
tamen ruminat, quia bene dispensando temporalia,
per certitudinis fiduciam coelestia sperat. Terrenae
<pb n="0545C"/>
igitur dispensationes, quasi camelorum more, capite
legi concordant, pede discrepant; quia et coeli sunt
illa quae juste viventes appetunt, et hujus mundi sunt
ea in quibus opere versantur. Nos ergo cum easdem
terrenas dispensationes cognitioni Trinitatis subdimus,
quasi camelos fide possidemus. Sequitur:</p>
          </div3>
        </div2>
<div2>
          <head>CAPUT XXIX [ <hi>Vet. XXX</hi> ].</head>
<p> <hi>Quingenta quoque juga boum, et quingentae asinae.</hi> </p>
<div3>
            <head>41.</head>
            <p>
 <hi>Boum juga concordes virtutes. Asinae lascivientes,
motus aut cogitationes simplices.</hi> --Juga boum
in usum nostrae possessionis sunt, cum concordes
virtutes exarant duritiam mentis. Quingentas quoque
asinas possidemus, cum lascivientes motus restringimus;
et quidquid in nobis carnale exsurgere appetit,
spiritali cordis dominatu refrenamus. Vel certe
<pb n="0545D"/>
asinas possidere, est cogitationes intra nos simplices
regere: quae dum in subtiliori intellectu currere non
valent quo quasi pigrius ambulant, eo fraterna onera
mansuetius portant. Sunt namque nonnulli qui
dum alta non intelligunt, ad exteriora conversationis
opera se humilius premunt. Bene ergo per asinas,
pigrum quidem animal, sed tamen portandis oneribus
deditum, <emph>31</emph> simplices cogitationes accipimus;
quia dum nostram plerumque ignorantiam cognoscimus,
<pb n="0546A"/>
levius onera aliena toleramus. Cumque nos
quasi singularis sapientiae altitudo non elevat, ad perferendam
alieni cordis inertiam, mens se nostra
aequanimiter inclinat. Recte autem sive juga boum,
sive asinae quingentae referuntur; quia vel in hoc,
quod prudenter sapimus, vel in hoc, quod humiliter
ignoramus, dum aeternae pacis requiem quaerimus,
quasi intra jubilei numerum tenemur. Sequitur:</p>
          </div3>
        </div2>
<div2>
          <head>CAPUT XXX [ <hi>Vet. XXXI, Rec. XIV</hi> ].</head>
<p>IBID.-- <hi>Ac familia multa nimis.</hi> </p>
<div3>
            <head>42.</head>
            <p>
 <hi>Multa familia est multitudo cogitationum cohibenda.</hi> --Multam
nimis familiam possidemus, cum
cogitationes innumeras sub mentis dominatione restringimus;
ne ipsa sui multitudine animum superent,
ne perverso ordine discretionis nostrae principatum
<pb n="0546B"/>
calcent. Et bene cogitationum turba multae familiae
appellatione signatur. Nam scimus quod absente domina,
ancillarum linguae perstrepunt, silentium deserunt,
deputati operis officia negligunt, totumque
sibimet ordinem vivendi confundunt. At si repente
domina veniat, mox perstrepentes linguae reticent,
officia uniuscujusque operis repetunt; sicque ad
opus proprium, ac si non recesserint, revertuntur.
Si igitur a domo mentis ad monumentum ratio discedat,
quasi absente domina, cogitationum se clamor,
velut garrula ancillarum turba multiplicat. Ut autem
ratio ad mentem redierit, mox se confusio tumultuosa
compescit; et quasi ancillae se ad injunctum
opus tacite reprimunt, dum cogitationes protinus
causis se propriis ad utilitatem subdunt. Possidemus
<pb n="0546C"/>
ergo multam familiam, cum recto jure innumeris cogitationibus
rationis discretione dominamur. Quod
nimirum cum solerter agimus, jungi per eamdem
discretionem angelis conamur. Unde et recte subjungitur:</p>
          </div3>
        </div2>
<div2>
          <head>CAPUT XXXI.</head>
<p>IBID.-- <hi>Eratque vir ille magnus inter omnes Orientales.</hi> </p>
<div3>
            <head>43.</head>
            <p>
 <hi>Earum refrenatione magni efficimur.</hi> --Tunc
namque magni inter omnes Orientales efficimur, cum
eis spiritibus, qui orienti luci inhaerent, pressa carnalis
corruptionis nebula, discretionis nostrae radiis,
in quantum possibilitas suppetit, sociamur. Unde et
per Paulum dicitur: <hi>Nostra conversatio in coelis est <note>(Philipp. III, 20)</note>
            </hi>.
Quisquis temporalia ac defectiva
<pb n="0546D"/>
sequitur, occasum petit; quisquis vero superna desiderat,
quia in Oriente habitet, demonstrat. Magnus
ergo non inter Occidentales, sed inter Orientales efficitur,
qui non inter malorum actiones ima et
fugitiva quaerentium, sed inter choros proficere supernorum
civium conatur. Sequitur:</p>
          </div3>
        </div2>
<div2>
          <head>CAPUT XXXII [ <hi>Vet. XXXII, Rec. XV</hi> ].</head>
<p>VERS. 4. <hi>Et ibant filii ejus, et faciebant convivium
per domos, unusquisque in die suo.</hi> </p>
<div3>
            <head>44. </head>
<p>
              <pb n="0547A"/> <hi>Virtutes singulae, in die suo convivium faciunt.</hi> --Filii
per domos convivium faciunt, dum virtutes
singulae juxta modum proprium mentem pascunt.
Et bene dicitur: <hi>Unusquisque in die suo.</hi> Dies enim
uniuscujusque filii, est illuminatio uniuscujusque
virtutis. Ut enim haec ipsa dona breviter septiformis
gratiae replicem, alium diem habet sapientia, alium
intellectus, alium consilium, alium fortitudo, alium
scientia, alium pietas, alium timor. Neque enim hoc
est sapere, quod intelligere; quia multi aeterna quidem
sapiunt, sed haec intelligere nequaquam possunt.
Sapientia ergo in <emph>32</emph> die suo convivium facit,
quia mentem de aeternorum spe et certitudine
reficit. Intellectus in die suo convivium parat; quia
in eo quod audita penetrat, reficiendo cor, tenebras
<pb n="0547B"/>
ejus illustrat. Consilium in die suo convivium exhibet;
quia dum esse praecipitem prohibet, ratione animum
replet. Fortitudo in die suo convivium facit; quia
dum adversa non metuit, trepidanti menti cibos confidentiae
apponit. Scientia in die suo convivium parat,
quia in ventre mentis ignorantiae jejunium superat.
Pietas in die suo convivium exhibet, quia cordis viscera
misericordiae operibus replet. Timor in die suo
convivium facit; quia dum premit mentem, ne de
praesentibus superbiat, de futuris illam spei cibo
confortat.</p>
          </div3>
<div3>
            <head>45.</head>
            <p>
 <hi>Si ab invicem separentur, deficiunt.</hi> --Sed illud
in hoc filiorum convivio perscrutandum video,
quod semetipsos invicem pascunt. Valde enim singula
<pb n="0547C"/>
quaelibet virtus destituitur, si non una alii virtus
virtuti suffragetur. Minor quippe est sapientia, si intellectu
careat; et valde inutilis intellectus est, si ex
sapientia non subsistat; quia cum altiora sine sapientiae
pondere penetrat, sua illum levitas gravius ruiturum
levat. Vile est consilium, cui robur fortitudinis
deest; quia quod tractando invenit, carens viribus,
usque ad perfectionem operis non perducit: et valde
fortitudo destruitur, nisi per consilium fulciatur;
quia quo plus se posse conspicit, eo virtus sine rationis
moderamine deterius in praeceps ruit. Nulla
est scientia, si utilitatem pietatis non habet; quia
dum bona cognita exsequi negligit, sese ad judicium
arctius stringit. Et valde inutilis est pietas, si scientiae
discretione caret; quia dum nulla hanc scientia illuminat,
<pb n="0547D"/>
quomodo misereatur ignorat. Timor quoque
ipse nisi has etiam virtutes habuerit, ad nullum opus
procul dubio bonae actionis surgit; quia dum ad
cuncta trepidat, ipsa sua formidine a bonis omnibus
torpens vacat. Quia ergo alternato ministerio virtus
a virtute reficitur, recte dicitur quod apud se filii
vicissim convivantur. Cumque una aliam sublevando
<pb n="0548A"/>
sublevat, quasi per dies suos numerosa soboles pascenda
convivium parat. Sequitur:</p>
          </div3>
        </div2>
<div2>
          <head>CAPUT XXXIII [ <hi>Vet. XXXIII, Rec. XVI</hi> ].</head>
<p>IBID.-- <hi>Et mittentes vocabant tres sorores suas, ut
comederent et biberent cum eis.</hi> </p>
<div3>
            <head>46.</head>
            <p>
 <hi>Ad convivium virtutum invitandae, spes, fides,
charitas.</hi> --Cum virtutes nostrae in omne quod
agunt, spem, fidem, et charitatem ciunt, quasi
operatores filii, tres ad convivium sorores vocant,
ut fides, spes et charitas in opus bonum gaudeant
quod unaquaeque virtus administrat. Quae quasi ex
cibo vires accipiunt, dum-bonis operibus fidentiores
fiunt; et dum post cibum contemplationis rore infundi
appetunt, quasi ex poculo ebriantur.
</p>
            <p>[ <hi>Vet. XXXIV.</hi> ] 47. <hi>Ipsis bonis quae agimus, ad
<pb n="0548B"/>
deterius propinquamus.</hi> --Sed quid est, quod in hac
vita sine quavis tenuissimi contagii inquinatione
peragatur? Nonnunquam namque ipsis bonis quae
agimus ad deterius propinquamus; quia dum laetitiam
menti pariunt, quamdam etiam securitatem
gignunt; dumque mens secura redditur, in torporem
laxatur. Nonnunquam vero aliquantula elatione
nos polluunt; et tanto dejectiores apud Deum faciunt,
quanto apud nosmetipsos tumidiores reddunt. Unde
bene subjungitur.</p>
          </div3>
        </div2>
<div2>
          <head>CAPUT XXXIV [ <hi>Rec. XVII</hi> ].</head>
<p divs_removed="true">VERS. 5. <hi>Cumque in orbem transissent dies convivii,
mittebat Job, et sanctificabat eos.</hi> <emph>33</emph>

          </p>
          <div3 moved_from_p="true">
              <head>47.</head>
            <p>
 <hi>In bonis operibus purganda intentio.</hi> --Peracto
quippe orbe dierum convivii, mittere ad filios,
<pb n="0548C"/>
eosque sanctificare, est post virtutum sensum, intentionem
cordis dirigere, et omne quod agitur, districta
retractationis discussione mundare; ne bona aestimentur
quae mala sunt; ne saltem veraciter bona
putentur sufficientia, cum perfecta non sunt. Sic
enim mens plerumque decipitur, ut aut qualitate
mali, aut boni quantitate fallatur. [ <hi>Vet. XXXV.</hi> ] Sed
hos virtutum sensus melius preces quam discussiones
inveniunt; nam ea quae perscrutari in nobismetipsis
plenius nitimur, saepe verius orando quam investigando
penetramus. Cum enim mens per quamdam
compunctionis machinam ad alta sustollitur, omne,
quod ei de se ipsa occurrerit, sub se ipsa dijudicando
certius contemplatur. Unde et recte subjungitur:</p>
          </div3>
        </div2>
<div2>
          <head>CAPUT XXXV [ <hi>Rec. XVIII</hi> ].</head>
<p>
            <pb n="0548D"/>IBID.-- <hi>Consurgensque diluculo offerebat holocausta
per singulos.</hi> </p>
<div3>
            <head>48.</head>
            <p>
 <hi>Holocaustum precis pro singulis virtutibus purgandis
offerendum.</hi> --Diluculo namque consurgimus,
cum compunctionis luce perfusi humanitatis nostrae
noctem deserimus, et ad veri luminis radios, oculos
mentis aperimus. Atque holocaustum per singulos

<pb n="0549A"/>
filios offerimus, cum pro unaquaque virtute Domino
hostiam nostrae precis immolamus: ne sapientia elevet;
ne intellectus, dum subtiliter currit, aberret; ne
consilium, dum se multiplicat, confundat; ne fortitudo,
dum fiduciam praebet, praecipitet; ne scientia,
dum novit et non diligit, inflet; ne pietas, dum se
extra rectitudinem inclinat, intorqueat; ne timor,
dum plus justo trepidat, in desperationis foveam
mergat. Cum ergo pro unaquaque virtute, ut pura
esse debeat, preces Domino fundimus, quid aliud,
quam juxta filiorum numerum holocaustum per singulos
exhibemus? Holocaustum namque totum incensum
dicitur. Holocaustum igitur dare, est totam
mentem igne compunctionis incendere, ut in ara
amoris cor ardeat, et quasi delicta propriae sobolis,
<pb n="0549B"/>
inquinamenta cogitationis exurat.</p>
          </div3>
<div3>
            <head>49.</head>
            <p>
 [ <hi>Vet. XXXVI.] Illud non offert qui internos
motus non frenat.</hi> --Sed haec agere nesciunt, nisi
hi qui priusquam cogitationes ad opus prodeant, internos
suos motus sollicite circumspicientes frenant;
 haec agere nesciunt, nisi qui virili custodia munire
mentem noverunt. Unde recte inopinata morte exstinctus
Isboseth dicitur, quem et Scriptura sacra non in
domo ostiarium, sed ostiariam habuisse testatur, dicens: <hi>Venientes filii Remmon Berothitae, Rechab et
Banaa, ingressi sunt fervente die domum Isboseth,
qui dormiebat super stratum suum meridie. Ingressi
sunt autem domum; et ostiaria domus purgans triticum
obdormivit. Assumentes spicas tritici, latenter
ingressi sunt, et percusserunt eum in inguine. 
 (II
<pb n="0549C"/>
Reg. IV, 5.)</hi> Ostiaria triticum purgat, cum mentis
custodia discernendo virtutes a vitiis separat. Quae
si obdormierit, in mortem proprii Domini insidiatores
admittit; quia cum discretionis sollicitudo cessaverit,
ad interficiendum animum malignis spiritibus iter
pandit. Qui ingressi spicas tollunt, quia mox bonarum
cogitationum germina auferunt. Atque in inguine feriunt,
quia virtutem cordis delectatione carnis occidunt.
In inguine quippe ferire, est vitam mentis delectatione
carnis perforare. Nequaquam vero Isboseth
iste hac morte succumberet, si non ad ingressum
domus mulierem, id est, ad mentis aditum mollem
custodiam deputasset. Fortis namque <emph>34</emph> virilisque
sensus praeponi cordis foribus debet, quem nec negligentiae
somnus opprimat, nec ignorantiae error
<pb n="0549D"/>
fallat. Unde bene et Isboseth appellatus est, qui
custode femina hostilibus gladiis nudatur. Isboseth
quippe vir confusionis dicitur. Vir autem confusionis
est, qui forti mentis custodia munitus non est; quia
dum virtutes se agere aestimat, subintrantia vitia
nescientem necant. Tota itaque virtute muniendus
est aditus mentis, ne quando eam insidiantes hostes
penetrent foramine neglectae cogitationis. Hinc Salomon
ait: <hi>Omni custodia serva cor tuum, quoniam ex
ipso vita procedit <note>(Prov. IV, 23)</note>
            </hi>. Virtutes ergo quas
a mus dignum est ut summopere ab intentionis origine
<pb n="0550A"/>
pensemus, ne ex malo ortu prodeant, etiam si
recta sunt quae ostentant. Unde hic quoque recte
subjungitur:</p>
          </div3>
        </div2>
<div2>
          <head>CAPUT XXXVI [ <hi>Vet. XXXVII, Rec. XIX</hi> ].</head>
<p>IBID.-- <hi>Dicebat enim: Ne forte peccaverint filii mei,
et benedixerint Deo in cordibus suis.</hi> </p>
<div3>
            <head>50.</head>
            <p>
 <hi>Variae hostis insidiae; ut bona opera vitiet, in
operis initio, in progressu, in fine.</hi> --Filii in cordibus
maledicunt, cum recta nostra opera a non rectis cogitationibus
prodeunt; cum bona in aperto exerunt,
sed in occulto noxia moliuntur. Deo quippe maledicunt,
cum mentes nostrae se de se aestimant habere
quod sunt. Deo maledicunt, cum se et ab illo accepisse
vires intelligunt, sed tamen de ejus muneribus
<pb n="0550B"/>
propriam laudem quaerunt. [ <hi>Vet. XXXVIII.</hi> ] Sciendum
vero est, quod bona nostra tribus modis antiquus
hostis insequitur, ut videlicet hoc, quod rectum
coram hominibus agitur, in interni judicis conspectu
vitietur. Aliquando namque in bono opere intentionem
polluit, ut omne, quod in actione sequitur, eo purum
mundumque non exeat, quo hoc ab origine perturbat.
Aliquando vero intentionem boni operis vitiare non
praevalet, sed in ipsa actione se quasi in itinere opponit;
ut cum per propositum mentis securior quisque
egreditur, subjuncto latenter vitio, quasi ex insidiis
perimatur. Aliquando vero nec intentionem
vitiat, nec in itinere supplantat, sed opus bonum in
fine actionis illaqueat; quantoque vel a domo cordis,
vel ab itinere operis longius recessisse se simulat,
<pb n="0550C"/>
tanto ad decipiendum bonae actionis terminum astutius
exspectat; et quo incautum quemque quasi recedendo
 reddiderit, eo illum repentino nonnunquam
vulnere durius insanabiliusque transfigit.</p>
          </div3>
<div3>
            <head>51.</head>
            <p>
 Intentionem quippe in bono opere polluit, quia
cum facilia ad decipiendum corda hominum conspicit,
eorum desideriis auram transitorii favoris apponit;
ut in his, quae recta faciunt, ad appetenda ima,
fortitudine intentionis inclinentur. Unde recte sub
Judaeae specie, de unaquaque anima laqueo miserae
intentionis capta, per prophetam dicitur: <hi>Facti sunt
hostes ejus in capite.</hi> Ac si aperte <note>(Threnn. I, 5)</note> diceretur:
Cum bonum opus non bona intentione sumitur,
huic adversantes spiritus ab ipso cogitationis
exordio principantur; tantoque eam plenius possident,
<pb n="0550D"/>
quanto et per initium dominantes tenent.</p>
          </div3>
<div3>
            <head>52.</head>
            <p>
 Cum vero intentionem vitiare non praevalent,
 in via positos laqueos tegunt, ut in eo quod bene
agitur cor exaltans se ex latere ad vitium derivetur;
quatenus quod inchoans aliter proposuerat, in actione
longe aliter quam coeperat percurrat. Saepe enim
bono operi dum laus humana obviat, mentem operantis
immutat: quae quamvis quaesita non fuerat,
tamen oblata delectat. Cujus <emph>35</emph> delectatione cum
mens bene operantis resolvitur, ab omni intentionis intimae
vigore dissipatur. Saepe se bene inchoatae nostrae
<pb n="0551A"/>
justitiae, ex latere ira subjungit; et dum zelo rectitudinis
immoderatius mentem turbat, cunctam quietis
intimae salutem sauciat. Saepe gravitatem cordis,
quasi ex latere subjuncta tristitia sequitur; atque
omne opus quod mens bona intentione inchoat, haec
velamine moeroris obumbrat. Quae et nonnunquam
tanto tardius repellitur, quanto et pressae menti quasi
serior famulatur. Saepe se bono operi laetitia immoderata
subjungit; cumque plus mentem quam decet,
hilarescere exigit, ab actione bona omne pondus gravitatis
repellit. Quia enim bene etiam inchoantibus
subesse in itinere laqueos Psalmista conspexerat,
recte prophetico plenus spiritu dicebat: <hi>In via hac,
qua ambulabam, absconderunt laqueum mihi <note>(Psal.
CXLI, 4)</note>
            </hi>. Quod bene ac subtiliter Jeremias insinuat,
<pb n="0551B"/>
qui dum gesta foris referre studuit, quae intus apud
nosmetipsos gererentur indicavit, dicens: <hi>Venerunt
octoginta viri de Sichem, et de Silo, et de Samaria, 
 rasi barba, et scissis vestibus, squalentes; munera
et thus habebant in manu, ut offerrent in domo Domini.
Egressus autem Ismael filius Nathaniae in occursum
eorum de Maspha, incedens et plorans ibat.
Cumque occurrisset eis, dixit ad eos: Venite ad Godoliam
filium Aicham. Qui cum venissent ad medium
civitatis, interfecit eos <note>(Jerem. XLI, 5)</note>
            </hi>. Barbam quippe
radunt, qui sibi de propriis viribus fiduciam subtrahunt.
Vestes scindunt, qui sibimetipsis in exterioris
decoris laceratione non parcunt. Oblaturi in domo
Domini thus et munera veniunt; qui exhibere se in
Dei sacrificio orationem cum operibus pollicentur.
<pb n="0551C"/>
Sed tamen si se in ipsa sanctae devotionis via caute
circumspicere nesciunt, Ismael Nathaniae filius in eorum
occursum venit; quia nimirum quilibet malignus
spiritus, prioris sui, Satanae videlicet exemplo, in
superbiae errore generatus, se ad laqueum deceptionis
opponit. De quo et bene dicitur: <hi>Incedens et
plorans ibat;</hi> quia ut devotas mentes interimere feriendo
praevaleat, semetipsum quasi sub velamine
virtutis occultat; et dum concordare se vere lugentibus
simulat, ad cordis intima securius admissus,
hoc, quod intus de virtute latet, occidit. Qui plerumque
se spondet ad altiora provehere. Unde et
dixisse perhibetur, <hi>Venite ad Godoliam filium Aicham;</hi> 
atque dum majora promittit, etiam minima
subtrahit. Unde et recte dictum est: <hi>Qui cum venissent
<pb n="0551D"/>
ad medium civitatis, interfecit eos.</hi> Viros ergo
ad offerenda Deo munera venientes, in medio civitatis
interficit; quia divinis deditae operibus mentes,
nisi magna se circumspectione custodiant, hoste subripiente,
dum devotionis portant hostiam, in ipso
itinere perdunt vitam. De cujus hostis manu non
evaditur, nisi citius ad poenitentiam recurratur. Unde
<pb n="0552A"/>
illic apte subjungitur: <hi>Decem autem viri reperti sunt
inter eos qui dixerunt ad Ismael: Noli occidere nos,
quia habemus thesauros in agro frumenti et hordei, et
olei, et mellis; et non occidit eos <note>(Jer. XLI, 8)</note>
            </hi>. Thesaurus
quippe in agro est spes in poenitentia, quae
quia non cernitur, quasi in terra cordis suffossa continetur.
Qui ergo thesauros in agro habuere, servati
sunt; quia qui post incautelae suae vitium, ad lamentum <emph>36</emph> 
 poenitentiae redeunt, nec capti moriuntur.</p>
          </div3>
<div3>
            <head>53.</head>
            <p>
 Cum vero antiquus hostis neque in exordio
intentionis ferit, neque in itinere actionis intercipit,
duriores in fine laqueos tendit. Quem tanto nequius
obsidet, quanto solum sibi remansisse ad decipiendum
videt. Hos namque fini suo appositos laqueos Propheta
conspexerat, cum dicebat: <hi>Ipsi calcaneum
<pb n="0552B"/>
meum observabunt <note>(Psal. LV, 7)</note>
            </hi>. Quia enim in calcaneo
finis est corporis, quid per hunc nisi terminus
signatur actionis? Sive ergo maligni spiritus, sive
pravi quique homines, illorum superbiae sequaces,
calcaneum observant, cum actionis bonae finem vitiare
desiderant. Unde et eidem serpenti dicitur: <hi>Ipsa
tuum observabit caput, et tu calcaneum ejus <note>(Genes.
III, 15, sec. LXX)</note>
            </hi>. Caput quippe serpentis observare,
est initia suggestionis ejus aspicere, et manu sollicitae
considerationis a cordis aditu funditus exstirpare.
Qui tamen cum ab initio deprehenditur, percutere
calcaneum molitur, quia etsi suggestione prima intentionem
non percutit, decipere in fine tendit. Si
autem semel cor in intentione corrumpitur, sequentis
actionis medietas, et terminus ab hoste callido
<pb n="0552C"/>
secure possidetur; quoniam totam sibi arborum fructus
ferre conspicit, quam veneni dente in radice vitiavit.
Quia ergo summa cura vigilandum est, ne vel
bonis operibus serviens mens, reproba intentione
polluatur, recte dicitur: <hi>Ne forte peccaverint filii mei,
et benedixerint Deo in cordibus suis.</hi> Ac si aperte diceretur:
Nullum est bonum, quod foris agitur, si
non pro eo intus ante Dei oculos innocentiae victima
in ara cordis immolatur. [ <hi>Vet. XXXIX</hi> ]. Tota itaque
virtute perspiciendus est fluvius operis, si purus emanat
ex fonte cogitationis. Omni cura servandus
est a malitiae pulvere oculus cordis; ne hoc, quod in
actione rectum hominibus ostentat, apud semetipsum
per vitium pravae intentionis intorqueat.</p>
          </div3>
<div3>
            <head>54.</head>
            <p>
 <hi>Ideo curandum, ne bona opera nostra pauca
<pb n="0552D"/>
sint, aut indiscussa.</hi> --Curandum itaque est ne bona
nostra pauca sint; curandum ne indiscussa; ne aut
pauca agentes, inveniamur steriles; aut indiscussa
relinquentes, vecordes. Neque enim unaquaeque vere
virtus est, si mista aliis virtutibus non est. Unde
recte ad Moysen dicitur: <hi>Sume tibi aromata, stacten
et onycha, galbanum boni odoris, et thus lucidissimum;</hi> 
<pb n="0553A"/>
 <hi>aequalis ponderis erunt omnia, faciesque thymiama
compositum opere unguentarii, mistum diligenter
et purum <note>(Exod. XXX, 34)</note>
            </hi>. Thymiama quippe ex
aromatibus compositum facimus, cum in altari boni
operis, virtutum multiplicitate redolemus. Quod mistum
et purum fit; quia quanto virtus virtuti jungitur,
tanto incensum boni operis sincerius exhibetur. Unde
et bene subjungitur: <hi>Cumque in tenuissimum pulverem
universa contuderis, pones ex eo coram testimonii tabernaculo <note>(Ibid., 36)</note>
            </hi>.
In tenuissimum pulverem aromata
universa conterimus, cum bona nostra quasi in
 pilo cordis, occulta discussione tundimus; et si veraciter
bona sint, subtiliter retractamus. Aromata
ergo in pulverem redigere, est virtutes recogitando
terere, et usque ad subtilitatem occulti examinis revocare.
<pb n="0553B"/>
Et notandum, quod de eodem pulvere dicitur: <hi>Pones ex eo coram testimonii tabernaculo;</hi> 
 quia
tunc nimirum bona nostra veraciter in conspectu
judicis placent, cum haec mens subtilius recogitando
conterit, et quasi de aromatibus pulverem reddit; ne <emph>37</emph> 
 grossum durumque sit bonum quod agitur; ne si
hoc arcta retractationis manus non comminuat, odorem
de se subtilius non aspergat. Hinc est enim quod
sponsae virtus, sponsi voce laudatur, cum dicitur: <hi>Quae est ista, quae ascendit per desertum, sicut virgula
fumi ex aromatibus myrrhae et thuris, et universi pulveris
pigmentarii 
 <note>(Cant. III, 6)</note>
            </hi>? Sancta quippe Ecclesia
sicut fumi virgula ex aromatibus ascendit; quia
ex vitae suae virtutibus in interni quotidie incensi
rectitudinem proficit, nec sparsa per cogitationes defluit,
<pb n="0553C"/>
sed sese intra arcana cordis in rigoris virga
constringit. Quae ea quae agit, dum recogitare semper
ac retractare non desinit, myrrham quidem et
thus habet in opere, sed pulverem in cogitatione.
Hinc est, quod de oblatoribus hostiae ad Moysen iterum
dicitur: <hi>Detracta pelle hostiae, artus in frusta
concidant <note>(Levit. I, 6)</note>
            </hi>. [ <hi>Vet. XL.</hi> ] Pellem namque hostiae
subtrahimus, cum a mentis nostrae oculis superficiem
<pb n="0554A"/>
virtutis amovemus. Cujus artus in frusta concidimus,
cum distinguentes subtiliter ejus intima,
membratimque cogitamus. Curandum ergo est, ne
cum mala vincimus, bonis lascivientibus supplantemur;
ne fortasse fluxa prodeant, ne incircumspecta
capiantur, ne per errorem, viam deserant, ne per
lassitudinem fracta, anteacti laboris meritum perdant.
In cunctis enim vigilanter debet se mens circumspicere,
atque in ipsa circumspectionis <emph>38</emph> suae providentia
perseverare. Unde et recte subjungitur:</p>
          </div3>
        </div2>
<div2>
          <head>CAPUT XXXVII [ <hi>Rec. XX</hi> ].</head>
<p>IBID.-- <hi>Sic faciebat Job cunctis diebus</hi>.</p>
<div3>
            <head>55.</head>
            <p>
 Perseverantia necessaria.--Incassum quippe
bonum agitur <note>(De poenit., dist. 3, can. 17, incassum)</note>,
si ante terminum vitae deseratur; quia et frustra
<pb n="0554B"/>
velociter currit, qui prius quam ad metas veniat
deficit. Hinc est enim quod de reprobis dicitur: <hi>Vae
his qui perdiderunt sustinentiam <note>(Eccli. II, 16)</note>
            </hi>. Hinc
electis suis Veritas dicit: <hi>Vos estis qui permansistis
mecum in tentationibus meis <note>(Luc. XXII, 28)</note>
            </hi>. Hinc Joseph,
qui inter fratres usque ad finem justus perseverasse
describitur, solus talarem tunicam habuisse
perhibitur <note>(Genes. XXXVII, 24, sec. LXX)</note>. Nam quid
est talaris tunica, nisi actio consummata? Quasi enim
 protensa tunica talum corporis operit, cum bona actio
ante Dei oculos usque ad vitae nos terminum tegit.
Hinc est quod per Moysen caudam hostiae in altari
offerre praecipitur <note>(Exod. XXIX, 22; Levit. III, 9)</note>; ut
videlicet omne bonum quod incipimus, etiam perseveranti
fine compleamus. Bene igitur coepta cunctis
<pb n="0554C"/>
diebus agenda sunt; ut cum malum pugnando repellitur,
ipsa boni victoria constantiae manu teneatur.</p>
          </div3>
<div3>
            <head>56.</head>
            <p>
 Haec itaque sub intellectu triplici diximus, ut
fastidienti animae varia alimenta proponentes, aliquid,
quod eligendo sumat, offeramus. Hoc tamen magnopere
petimus, ut qui ad spiritalem intelligentiam
mentem sublevat, a veneratione historiae non recedat.
</p>
          </div3>
        </div2>
      </div1>

<div1>
        <head>LIBER SECUNDUS. <hi>Capitis primi a versu sexto ad finem usque, secundum triplicem sensum prosequitur enarrationem.</hi> </head>
<div2>
          <head>CAPUT PRIMUM.</head>
<div3>
            <head>1.</head>
            <p>
 <hi>S. scriptura Speculum est.</hi> --Scriptura sacra
<pb n="0553C"/>mentis oculis quasi quoddam speculum opponitur <note>(Vid. August. in Psal. CIII, ser. 1, n. 4)</note>,
ut interna
nostra facies in ipsa videatur. Ibi etenim foeda, ibi
pulchra nostra cognoscimus. Ibi sentimus, quantum
proficimus, ibi a provectu quam longe distamus. Narrat
autem gesta sanctorum, et ad imitationem corda
<pb n="0554C"/>
provocat infirmorum. Dumque illorum victricia
facta commemorat, contra vitiorum praelia, debilia
nostra confirmat; fitque verbis illius, ut eo mens
minus inter certamina trepidet, quo ante se positos
tot virorum fortium triumphos videt. Nonnunquam
vero non solum nobis eorum virtutes asserit, sed
etiam casus innotescit; ut et in victoria fortium quod
imitando arripere, et rursum videamus in lapsibus
<pb n="0555A"/>
quod debeamus timere. Ecce enim Job describitur tentatione
auctus, sed David tentatione prostratus; ut
et majorum virtus spem nostram foveat, et majorum
casus ad cautelam nos humilitatis accingat; quatenus
dum illa gaudentes sublevant, ista metuentes premant;
et audientis animus illinc spei fiducia, hinc
humilitate timoris eruditus, nec temeritate superbiat,
quia formidine premitur, nec pressus timore desperet,
quia ad spei fiduciam virtutis exemplo roboratur.</p>
          </div3>
        </div2>
<div2>
          <head>CAPUT II.</head>
<p>VERS. 6.-- <hi>Quadam die cum venissent filii Dei, ut
assisterent coram Domino, adfuit inter eos etiam Satan.</hi> </p>
<div3>
            <head>2.</head>
            <p>
 HISTORICUS SENSUS. <hi>Quam accurate S. Scriptura
facta describat.</hi> --Intueri libet quomodo sacra eloquia
in exordiis narrationum qualitates exprimant,
<pb n="0555B"/>
terminosque causarum. Aliquando namque a positione
loci, aliquando a positione corporis, aliquando
a qualitate aeris, aliquando a qualitate temporis signant,
quid de ventura actione subjiciant. A positione
quippe locorum divina Scriptura exprimit subsequentium
merita finesque causarum, sicut de Israel dicit
quia verba Dei in monte audire non potuit, sed praecepta
in campestribus accepit: subsequentem nimirum
infirmitatem populi indicans, qui ascendere ad
summa non valuit, sed semetipsum in infimis neglecte
vivendo laxavit. A positione corporis futura denuntiat,
sicut in apostolorum Actibus Stephanus
Jesum, qui a dextris virtutis Dei sedet, stantem se
vidisse manifestat <note>(Act. VII, 55, 56)</note>. Stare quippe
adjuvantis est. Et recte stare cernitur, qui in bello
<pb n="0555C"/>
certaminis opitulatur. A qualitate aeris res subsequens
demonstratur, sicut evangelista, cum praedicante
Domino, nullos tunc ex Judaea credituros diceret,
praemisit dicens: <hi>Hiems autem erat <note>(Joan. X, 22)</note>
            </hi>.
Scriptum namque est: <hi>Quoniam abundabit iniquitas,
refrigescet charitas multorum <note>(Matth. XXIV, 12)</note>
            </hi>. Idcirco
ergo hiemis curavit tempus exprimere, ut inesse auditorum
cordibus malitiae frigus indicaret. Hinc est
quod de negaturo Petro praemittitur: <hi>Quia frigus
erat, et stans ad prunas calefaciebat se <note>(Joan. XVIII,
18)</note>
            </hi>. Jam namque intus a charitatis calore torpuerat,
et ad amorem praesentis vitae, quasi ad persecutorum
prunas infirmitate aestuante recalebat. A qualitate
quoque temporis finis exprimitur actionis, sicut non
rediturus ad veniam, ad traditionis perfidiam nocte
<pb n="0555D"/>
Judas <emph>39</emph> exiisse perhibetur, cum egrediente illo, ab
evangelista dicitur: <hi>Erat autem nox <note>(Joan. XIII, 30)</note>
            </hi>.
Hinc enim et iniquo diviti dicitur: <hi>Hac nocte repetent
animam tuam abs te <note>(Luc. XII, 20)</note>
            </hi>. Anima quippe, quae
ad tenebras ducitur, non in die repeti, sed in nocte memoratur.
<pb n="0556A"/>
Hinc est quod Salomon, qui sapientiam non
perseveraturus accepit, in somnis hanc et nocte accepisse
describitur <note>(III Reg. III, 11)</note>. Hinc est quod
angeli ad Abraham meridie veniunt; punituri autem
Sodomam, ad eam vespere venisse memorantur <note>(Gen.
XVIII, 1, 2; XIX, 1)</note>. Quia igitur beati Job tentatio ad
victoriam deducitur, a die coepta perhibetur, cum
dicitur:</p>
          </div3>
        </div2>
<div2>
          <head>CAPUT III.</head>
<p>IBID.-- <hi>Quadam die, cum venissent filii Dei, ut assisterent
coram Domino, adfuit inter eos etiam Satan.</hi> </p>
<div3>
            <head>3.</head>
            <p>
 <hi>Quomodo Angeli Deo adsunt, etiam in ministerium
missi. Quantae subtilitatis sint angeli.</hi> --Qui autem
Dei filii, nisi electi angeli vocantur? De quibus
cum constet, quod obtutibus majestatis inserviant,
<pb n="0556B"/>
valde quaerendum est unde veniant, ut coram Domino
assistant. De his quippe voce Veritatis dicitur: <hi>Angeli eorum in coelis semper vident faciem Patris mei,
qui in coelis est 
 <note>(Matth. XVIII, 10)</note>
            </hi>. De his propheta ait: <hi>Millia millium ministrabant ei, et decies millies centena
millia assistebant ei 
 <note>(Daniel. VII, 10)</note>
            </hi>. Si igitur
semper vident, et semper assistunt, vigilanti cura
quaerendum est unde veniunt, qui nunquam recedunt.
Sed cum de illis per Paulum dicitur: <hi>Nonne omnes
sunt administratorii spiritus in ministerium missi, propter
eos qui haereditatem capiunt salutis <note>(Heb. I, 14)</note>
            </hi>?
Per hoc, quod missos cognoscimus, unde veniant invenimus.
[ <hi>Vet. III.</hi> ] Sed ecce quaestioni quaestionem
jungimus, et quasi dum ansam solvere nitimur, nodum
ligamus. Quomodo enim aut semper assistere,
<pb n="0556C"/>
aut videre semper faciem Patris possunt, si ad ministerium
exterius pro nostra salute mittuntur?
Quod tamen citius solvimus, si quantae subtilitatis
sit angelica natura pensamus. Neque enim sic a divina
visione foras exeunt, ut internae contemplationis
gaudiis priventur; quia si conditoris aspectum
exeuntes amitterent, nec jacentes erigere, nec ignorantibus
vera nuntiare potuissent; fontemque lucis,
quem egredientes ipsi perderent, caecis nullatenus
propinarent. In hoc itaque est nunc natura angelica
a naturae nostrae conditione distincta, quod nos et
loco circumscribimur, et caecitatis ignorantia coarctamur:
angelorum vero spiritus loco quidem circumscripti
sunt, sed tamen eorum scientiae longe
super nos incomparabiliter dilatantur. Interius quippe
<pb n="0556D"/>
exteriusque sciendo distenti sunt, quia ipsum
fontem scientiae contemplantur. Quid enim de his
quae scienda sunt nesciunt, qui scientem omnia
sciunt? Eorum itaque scientia comparatione nostrae
valde dilatata est, sed tamen comparatione divinae
<pb n="0557A"/>
scientiae angusta: sicut et ipsi illorum spiritus comparatione
quidem nostrorum corporum, spiritus sunt,
sed comparatione summi et incircumscripti spiritus,
corpus. Et mittuntur igitur, et assistunt: quia et per
hoc, quod circumscripti sunt, exeunt; et per hoc,
quod intus quoque praesentes sunt nunquam recedunt.
Et faciem ergo Patris semper vident, et tamen
ad nos veniunt; quia et ad nos spiritali praesentia foras
exeunt, et tamen ibi se, unde recesserant, per
internam contemplationem servant. Dicatur ergo: <hi>Venerunt filii Dei, ut</hi> 
 <emph>40</emph> <hi>assisterent coram Domino,</hi> 
quia illuc spiritus conversione redeunt, unde nulla
mentis aversione discedunt.</p>
          </div3>
        </div2>
<div2>
          <head>CAPUT IV.</head>
<p>IBID.-- <hi>Affuit inter eos etiam Satan.</hi> </p>
<div3>
            <head>4. </head>
<p>
              <pb n="0557B"/> <hi>Satan inter angelos, quia naturam non amisit.</hi> --Valde
quaerendum est quomodo inter electos angelos
Satan adesse potuerit, qui ab eorum sorte, exigente
superbia, dudum damnatus exivit. Sed recte inter eos
adfuisse describitur, quia etsi beatitudinem perdidit,
naturam tamen eis similem non amisit; et si meritis
praegravatur, conditione naturae subtilis attollitur. Inter
Dei ergo filios coram Domino adfuisse dicitur;
quia eo intuitu, quo omnipotens Deus cuncta spiritalia
conspicit, etiam Satan in ordine naturae subtilioris
videt, attestante Scriptura, quae dicit: <hi>Oculi
Domini contemplantur malos et bonos <note>(Prov. XV, 3)</note>
              </hi>.
Sed hoc, quod adfuisse Satan coram Domino dicitur,
in gravi nobis quaestione versatur. Scriptum quippe
est: <hi>Beati mundo corde, quoniam ipsi Deum videbunt</hi> 
<pb n="0557C"/> <note>(Matth. V, 8)</note>.
Satan vero, qui mundo corde esse non
potest, quomodo ad videndum Dominum adfuisse
potest.</p>
          </div3>
<div3>
            <head>5.</head>
            <p>
 <hi>Deo adest, quia ab eo videtur.</hi> --Sed intuendum
est quia adfuisse coram Domino, non autem Dominum
vidisse perhibetur. Venit quippe, ut videretur,
non ut videret. Ipse in conspectu Domini, non autem
in conspectu ejus Dominus fuit: sicut caecus
cum in sole consistit, ipse quidem radiis solis perfunditur,
sed tamen lumen non videt quo illustratur. Ita
ergo etiam inter angelos in conspectu Domini Satan
adfuit; quia vis divina, quae intuendo penetrat omnia,
non se videntem immundum spiritum vidit. Quia
enim et ipsa, quae Deum fugiunt, latere non possunt,
dum cuncta nuda sunt superno conspectui, Satan adfuit
<pb n="0557D"/>
absens praesenti. Sequitur:</p>
          </div3>
        </div2>
<div2>
          <head>CAPUT V [ <hi>Vet. IV, Rec. III</hi> ].</head>
<p>VERS. 7.-- <hi>Cui dixit Dominus, Unde venis?</hi> </p>
<div3>
            <head>6.</head>
            <p>
 <hi>Nescire Dei est reprobare.</hi> --Quid est, quod
venientibus angelis electis nequaquam dicitur, Unde
venitis? Satan vero unde veniat percontatur? non
enim requirimus, nisi utique quae nescimus. Nescire
autem Dei, reprobare est. Unde quibusdam in fine
dicturus est: <hi>Nescio vos unde sitis, discedite a me,
omnes operarii iniquitatis <note>(Luc. XIII, 27)</note>
            </hi>. Sicut et
nescire mentiri vir verax dicitur qui labi per mendacium
<pb n="0558A"/>
dedignatur; non quo si mentiri velit, nesciat,
sed quo falsa loqui veritatis amore contemnat. Quid
est ergo ad Satan dicere, <hi>Unde venis,</hi> nisi vias illius
quasi incognitas reprobare? Veritatis igitur lumen
tenebras, quas reprobat, ignorat; et Satanae itinera,
quia judicans damnat, dignum est ut quasi nesciens
requirat. Hinc est quod Adae peccanti conditoris voce
dicitur, <hi>Adam ubi es? <note>(Genes. III, 9.)</note>
            </hi> Neque enim divina
potentia nesciebat, post culpam servus ad quae
latibula fugerat; sed quia vidit in culpa lapsum, jam
sub peccato velut ab oculis veritatis absconditum,
quia tenebras erroris ejus non approbat, quasi ubi sit
peccator ignorat; eumque et vocat, et requirit, dicens, <hi>Adam ubi es?</hi> 
 Per hoc quod vocat, signum dat quia
ad poenitentiam revocat. Per hoc quod requirit, aperte
<pb n="0558B"/>
insinuat, quia peccatores jure damnandos
ignorat. Satan ergo Dominus non vocat, sed tamen
requirit, dicens: <hi>Unde venis?</hi> quia nimirum Deus
apostatam spiritum ad poenitentiam nequaquam revocat;
sed vias superbiae ejus nesciens, damnat. <emph>41</emph> 
Igitur dum Satan de itinere suo discutitur, electi angeli
requirendi unde veniant non sunt: quia eorum viae
tanto Deo notae sunt, quanto et ipso auctore peraguntur;
dumque soli ejus voluntati inserviunt, eo esse
incognitae nequeunt, quo per approbationis oculum
ex ipso semper ante ipsum fiunt. Sequitur:</p>
          </div3>
        </div2>
<div2>
          <head>CAPUT VI.</head>
<p>IBID.-- <hi>Respondens Satan, ait: Circuivi terram,
et perambulavi eam.</hi> </p>
<div3>
            <head>7.</head>
            <p>
 <hi>Satanae circuitus, ejus anxietatis argumentum.</hi> --Solet
<pb n="0558C"/>
per gyrum circuitus, laboris anxietas designari.
Satan ergo laborans terram circuivit, quia
quietus in coeli culmine stare contempsit. Cumque se
non volasse, sed perambulasse insinuat, quanto peccati
pondere in imis prematur, demonstrat. Perambulans
ergo terram circuivit; quia ab illo spiritalis
potentiae volatu corruens, malitiae suae pressus gravedine,
foras ad gyrum laboris venit. Hinc est enim
quod et de ejus membris per Psalmistam dicitur: <hi>In
circuitu impii ambulant <note>(Psal. XI, 9)</note>
            </hi>; quia dum interiora
non appetunt, in exteriorum labore fatigantur.
Sequitur:</p>
          </div3>
        </div2>
<div2>
          <head>CAPUT VII [ <hi>Rec. IV</hi> ].</head>
<p>VERS. 8.-- <hi>Nunquid considerasti servum meum Job,
quod non sit ei similis in terra, homo simplex et rectus,
<pb n="0558D"/>
ac timens Deum, et recedens a malo?</hi> </p>
<div3>
            <head>8.</head>
            <p>
 <hi>Variae Dei spirituumque locutiones.</hi> --Hoc quod
divina voce beatus Job simplex et rectus, ac timens
Deum, et recedens a malo dicitur, quia subtiliter
membratimque supra exposuimus, replicare quae diximus
devitamus; ne dum discussa repetimus, tardius
ad indiscussa veniamus. [ <hi>Vet. V.</hi> ] Hoc ergo nobis est
solerter intuendum, quid sit, quod vel ad Satan loqui
Dominus dicitur, vel quod Satan Domino respondere
perhibetur. Discutienda quippe est quaenam sit ista
locutio. Neque enim vel a Domino, qui summus atque
<pb n="0559A"/>
incircumscriptus est spiritus, vel a Satan, qui nulla
est carnea natura vestitus, humano modo aereus
flatus folle ventris attrahitur, ut per organum gutturis,
vocis expressione reddatur. Sed dum naturae invisibili
natura incomprehensibilis loquitur, dignum
est ut mens nostra qualitatem corporeae locutionis
excedens, ad sublimes atque incognitos modos locutionis
intimae suspendatur. Nos namque ut ea quae
sentimus intrinsecus extrinsecus exprimamus, haec
per organum gutturis, per sonum vocis ejicimus.
Alienis quippe oculis intra secretum mentis, quasi
post parietem corporis stamus; sed cum manifestare
nosmetipsos cupimus, quasi per linguae januam egredimur,
ut quales sumus intrinsecus ostendamus. Spiritalis
autem natura non ita est, quae ex mente et
<pb n="0559B"/>
corpore composita dupliciter non est. Sed rursus
sciendum est quia ipsa etiam natura incorporea cum
loqui dicitur, ejus locutio nequaquam una atque
eadem qualitate formatur. Aliter enim loquitur Deus
ad angelos, aliter angeli ad Deum; aliter Deus ad
sanctorum animas, aliter sanctorum animae ad
Deum; aliter Deus ad diabolum, aliter diabolus ad
Deum.</p>
          </div3>
<div3>
            <head>9.</head>
            <p>
 <hi>Aliter Deus loquitur ad angelos.</hi> --Nam quia
spiritali naturae ex corporea oppositione nihil
obstat, loquitur Deus ad angelos sanctos eo ipso,
quo eorum cordibus occulta sua invisibilia ostentat:
ut quidquid agere debeant, in ipsa contemplatione
veritatis legant, et velut quaedam praecepta vocis sint
ipsa gaudia contemplationis. Quasi enim audientibus
<pb n="0559C"/>
dicitur, quod videntibus <emph>42</emph> inspiratur. Unde cum
eorum cordibus, Deus contra humanam superbiam,
animadversionem ultionis infunderet, dixit: <hi>Venite
descendamus, et confundamus ibi linguam eorum <note>(Genes. II, 7)</note>
            </hi>.
Dicitur eis qui adhaerent, <hi>Venite;</hi> 
quia nimirum hoc ipsum nunquam a divina contemplatione
decrescere, in divina contemplatione semper
accrescere est; et nunquam corde recedere, quasi
quodam stabili motu est semper venire. Quibus et
dicit: <hi>Descendamus et confundamus linguam eorum.</hi> 
Ascendunt angeli, in eo quod creatorem conspiciunt.
Descendunt angeli, in eo quod creaturam sese in
illicitis erigentem examine districtionis premunt.
Dicere ergo Dei est: <hi>Descendamus et confundamus
linguam eorum,</hi> in seipso eis hoc, quod recte agatur
<pb n="0559D"/>
ostendere, et per vim internae visionis, eorum mentibus
exhibenda judicia occultis motibus inspirare.</p>
          </div3>
<div3>
            <head>10.</head>
            <p>
 <hi>Aliter angeli ad Deum.</hi> --Aliter loquuntur angeli
ad Deum, sicut et per Joannis Apocalypsim
dicunt: <hi>Dignus est Agnus, qui occisus est, accipere virtutem,
et divinitatem, et sapientiam <note>(Apoc. V, 12)</note>
            </hi>. Vox
namque angelorum est in laude conditoris, ipsa admiratio
<pb n="0560A"/>
intimae contemplationis. Virtutis divinae miracula
obstupuisse, dixisse est, quia excitatus cum
reverentia motus cordis, magnus est ad aures incircumscripti
spiritus clamor vocis. Quae vox se quasi
per distincta verba explicat, dum sese per innumeros
modos admirationis format. Deus ergo angelis loquitur,
cum eis voluntas ejus intima videnda manifestatur.
Angeli autem loquuntur Domino, cum per
hoc, quod super semetipsos respiciunt, in motum
admirationis surgunt.
</p>
            <p>[ <hi>Vet. VI.</hi> ] <hi>Aliter Deus ad sanctorum animas, et illae
ad Deum.</hi> --Aliter Deus ad sanctorum animas, aliter
sanctorum animae loquuntur ad Deum. Unde et in
Joannis Apocalypsi rursum dicitur: <hi>Vidi subter altare
animas interfectorum propter verbum Dei, et propter
<pb n="0560B"/>
testimonium quod habebant; et clamabant voce magna
dicentes: Usquequo, Domine, sanctus et verus, non judicas
et vindicas sanguinem nostrum de his qui habitant
in terra?</hi> Ubi illico adjungitur, <hi>Datae sunt illis singulae
stolae albae, et dictum est illis, ut requiescerent tempus
adhuc modicum, donec impleatur numerus conservorum
et fratrum eorum.</hi> Quid est enim animas vindictae petitionem
dicere, nisi diem extremi judicii, et resurrectionem
exstinctorum corporum desiderare? Magnus
quippe earum clamor, magnum est desiderium.
Tanto enim quisque minus clamat, quanto minus
desiderat; et tanto majorem vocem in aures incircumscripti
spiritus exprimit, quanto se in ejus
desiderium plenius fundit. Animarum igitur verba
ipsa sunt desideria. Nam si desiderium sermo non
<pb n="0560C"/>
esset, Propheta non diceret: <hi>Desiderium cordis eorum
audivit auris tua <note>(Psal. IX, 17)</note>
              </hi>. Sed cum aliter moveri
soleat mens quae petit, aliterque quae petitur, et
sanctorum animae ita in interni secreti sinu Deo inhaereant,
ut inhaerendo requiescant; quomodo dicuntur
petere, quas ab interna voluntate constat
nullatenus discrepare? quomodo dicuntur petere,
quas et voluntatem Dei certum est, et ea quae futura
sunt, non ignorare? Sed in ipso positae, ab ipso aliquid
petere dicuntur, non quo quidquam desiderent,
quod ab <emph>43</emph> ejus voluntate, quem cernunt, discordat:
sed quo mente ardentius inhaerent, eo etiam de
ipso accipiunt, ut ab ipso petant, quod eum facere
velle noverunt. De ipso ergo bibunt, quod ab ipso
sitiunt; et modo nobis adhuc incomprehensibili, in
<pb n="0560D"/>
hoc, quod petendo esuriunt, praesciendo satiantur.
Discordarent ergo a voluntate conditoris, si quae eum
vident velle, non peterent; eique minus inhaererent,
si volentem dare, desiderio pigriori pulsarent. Quibus
responsum divinitus dicitur: <hi>Requiescite tempus adhuc
modicum, donec compleatur numerus conservorum et
fratrum vestrorum.</hi> Desiderantibus animabus, <hi>Requiescite
<pb n="0561A"/>
tempus adhuc modicum,</hi> dicere, est inter ardorem
desiderii ex ipsa praescientia solatium consolationis
aspirare; ut et animarum vox sit hoc, quod
amantes desiderant; et respondentis Dei sermo sit
hoc, quod eas retributionis certitudine inter desideria
confirmat. Respondere ergo ejus est, ut collectionem
fratrum exspectare debeant, eorum mentibus libenter
exspectandi moras infundere; ut cum carnis resurrectionem
appetunt, etiam ex colligendorum fratrum
augmento gratulentur.</p>
<p>[ <hi>Vet. VII.</hi> ] 12. <hi>Aliter Deus ad diabolum, et ille ad
Deum.</hi> Aliter Deus loquitur ad diabolum, aliter diabolus
ad Deum. Loqui enim Dei est ad diabolum, vias
ejus ac negotia animadversione occultae districtionis
increpare, sicut hic dicitur: <hi>Unde venis?</hi> Diaboli autem
<pb n="0561B"/>
ei respondere, est omnipotenti majestati ejus
nihil posse celare. Unde hic ait, <hi>Circuivi terram, et
perambulavi eam.</hi> Quasi enim dicere ejus est quid
egerit, scire quod actus suos illius oculis occultare
non possit. Sciendum vero est, quia sicut hoc loco
discimus, quatuor modis loquitur Deus ad diabolum;
tribus modis diabolus ad Deum. Quatuor modis
loquitur Deus ad diabolum; quia et injustas vias ejus
arguit, et electorum suorum contra illum justitiam
proponit, et tentandam eorum innocentiam ei concedendo
permittit, et aliquando eum, ne tentare audeat,
prohibet. Injustas enim vias ejus redarguit, sicut jam
dictum est: <hi>Unde venis?</hi> Electorum suorum contra
illum justitiam proponit, sicut ait: <hi>Considerasti servum
meum Job, quod non sit ei similis super terram?</hi> 
<pb n="0561C"/>
Tentandam eorum innocentiam concedendo permittit,
sicut dicit: <hi>Ecce universa quae habet in manu tua
sunt.</hi> Rursumque eum a tentatione prohibet, cum dicit: <hi>Tantum in eum ne extendas manum tuam.</hi> 
 Tribus
autem modis loquitur diabolus ad Deum, cum vel vias
suas insinuat, vel electorum innocentiam fictis criminibus
accusat, vel tentandam eamdem innocentiam
postulat. Vias quippe suas insinuat, qui ait: <hi>Circuivi
terram, et perambulavi eam.</hi> Electorum innocentiam
accusat, qui dicit: <hi>
                <note>(Vers. 9, 10)</note> Nunquid frustra Job
timet Deum? Nonne tu vallasti eum, ac domum ejus,
universamque substantiam per circuitum?</hi> Tentandam
eamdem innocentiam postulat, cum dicit: <hi>Extende
manum tuam, et tange cuncta quae possidet, nisi in
faciem benedixerit tibi.</hi> Sed dicere Dei est, <hi>Unde venis?</hi> 
<pb n="0561D"/>
sicut et supra insinuavimus, vi suae justitiae itinera
malitiae ejus inerepare. Dicere Dei est, <hi>Considerasti
servum meum Job, quod non sit ei similis
super terram?</hi> tales electos suos justificando facere,
qualibus nimirum apostata angelus possit invidere.
Dicere Dei est, <hi>Ecce universa quae habet in manu tua
sunt,</hi> <emph>44</emph> ad probationem fidelium, contra eos occulta
vi incursum illum suae malitiae relaxare. Dicere
Dei est, <hi>Tantum in eum ne extendas manum tuam,</hi> 
<pb n="0562A"/>
ab immoderatae tentationis impetu eum etiam permittendo
restringere. Dicere autem diaboli est, <hi>Circuivi
terram, et perambulavi eam,</hi> sagacitatem suae
malitiae invisibilibus ejus oculis occultare non posse.
Dicere diaboli est, <hi>Nunquid frustra Job timet Deum?</hi> 
contra bonos intra cogitationum suarum latibula
conqueri; eorumque provectibus invidere, atque invidendo
reprobationis rimas exquirere. Dicere diaboli
est, <hi>Extende paululum manum tuam, et tange cuncta
quae possidet <note>(Vers. 11)</note>
              </hi>, ad afflictionem bonorum,
malitiae aestibus anhelare. Quo enim eorum tentationem
invidens appetit, eo illorum quasi probationem
deprecans petit. Quia igitur internarum locutionum
modos succincte diximus, ad intermissum paululum
expositionis ordinem revertamur</p>
          </div3>
        </div2>
<div2>
          <head>CAPUT VIII [ <hi>Vet. VIII, Rec. V</hi> ].</head>

<pb n="0562B"/>
<p>VERS. 8.-- <hi>Considerasti servum meum Job, quod
non sit similis ei super terram, vir simplex et rectus,
ac timens Deum, et recedens a malo?</hi> </p>
<div3>
            <head>13.</head>
            <p>
 <hi>Dei diabolique pugna, cujus materia Job fuit.</hi> --Praecedenti
jam sermone tractatum est, quia diabolus
non contra Job, sed contra Deum certamen
proposuit; materia vero certaminis beatus Job in
medio fuit. Et si in sermonibus suis dicimus Job inter
flagella deliquisse, quod sentire nefas est, Deum dicimus
in sua propositione perdidisse. Nam ecce et
in hoc loco intuendum est, quia non prius diabolus
beatum Job a Domino petiit, sed eum Dominus in
diaboli despectum laudavit. Et nisi in sua justitia
permansurum nosset, non utique pro illo proponeret.
Nec periturum in tentatione concederet, de quo ante
<pb n="0562C"/>
tentationem, ex Dei laudibus, in tentatoris mente
invidiae fuerant faces excitatae.</p>
          </div3>
<div3>
            <head>14.</head>
            <p>
 <hi>Quam astute quaerat diabolus unde nos accuset.</hi> --Sed
antiquus adversarius cum quae accuset mala,
non invenit, ipsa ad malum inflectere bona quaerit.
Cumque de operibus vincitur, ad accusandum verba
nostra perscrutatur. Cum nec in verbis accusationem
reperit, intentionem cordis fuscare contendit; tanquam
bona facta bono animo non fiant, et idcirco
perpendi a judice bona non debeant. Quia enim
fructus arboris esse et in aestu virides conspicit, quasi
vermem ponere ad radicem quaerit. Nam dicit:</p>
          </div3>
        </div2>
<div2>
          <head>CAPUT IX.</head>
<p>VERS. 9, 10.-- <hi>Nunquid frustra Job timet Deum?
Nonne tu vallasti eum ac domum ejus, universamque
<pb n="0562D"/>
substantiam per circuitum? Operibus manuum ejus benedixisti,
et possessio illius crevit in terra.</hi> </p>
<div3>
            <head>15.</head>
            <p>
 <hi>Ex prosperis et ex adversis tentat.</hi> --Ac si
aperte dicat: Qui tot bona in terra recepit, quid mirum
est, si pro eis se innocenter gerit? Innocens vere
esset, si bonus inter adversa persisteret. Cur autem
magnus dicitur, quem merces sui uniuscujusque operis
tanta rerum multiplicitate comitatur? Astutus
quippe adversarius, cum sanctum virum inter prospera
<pb n="0563A"/>
bene egisse considerat, reprobare apud judicem
per adversa festinat. Unde recte in Apocalypsi voce
angelica dicitur: <hi>Projectus est accusator fratrum nostrorum,
qui accusabat illos ante conspectum Dei nostri
die ac nocte <note>(Apoc. XII, 10)</note>
            </hi>. [ <hi>Vet. IX.</hi> ] Scriptura autem
sacra saepe diem pro prosperis, noctem autem
pro adversis ponere consuevit. In die ergo et nocte
accusare non desinit, quia modo nos in prosperis,
modo in adversis accusabiles ostendere contendit. In
die accusat, cum prosperis male nos uti insinuat. In
nocte accusat, cum in adversis <emph>45</emph> nos non habere
patientiam demonstrat. Beatum ergo Job quia necdum
flagella attigerant, quasi adhuc unde in nocte
accusare posset, omnino non habebat. Quia vero in
prosperis magna sanctitate viguerat, pro eisdem
<pb n="0563B"/>
prosperis bona illum egisse simulabat: versuta assertione
mentiens quod non ad usum Domini substantiam
possideret, sed ad usum substantiae Dominum
coleret. Sunt enim nonnulli qui ut fruantur Deo, dispensatorie
utuntur hoc saeculo. Et sunt nonnulli qui
ut fruantur hoc saeculo, transitorie uti volunt Deo.
Cum igitur bona divini muneris narrat, putat quod
facta fortis operarii leviget; ut cujus vitam reprehendere
de operibus non valet, ejus mentem quasi ex cogitationibus
 addicat; mentiens quod non amori
Domini, sed temporalis prosperitatis appetitioni servierit
omne, quod innocue exterius vixit. Vires ergo
beati Job nesciens, sed tamen unumquemque adversis
probari verius sciens, tentandum hunc expetit; ut
qui per diem prosperitatis inoffenso gressu incesserat,
<pb n="0563C"/>
saltem in nocte adversitatis impingeret, et ante
laudatoris sui oculos offensione impatientiae prostratus
jaceret. Unde subjungit:</p>
          </div3>
        </div2>
<div2>
          <head>CAPUT. X [ <hi>Rec. VI</hi> ].</head>
<p>VERS. 11.-- <hi>Sed extende paululum manum tuam, et
tange cuncta quae possidet, nisi in faciem benedixerit
tibi.</hi> </p>
<div3>
            <head>16.</head>
            <p>
 <hi>Diabolus nihil nisi Deo permittente potest.</hi> --Cum
sanctum virum Satan tentare appetit, et tamen
Domino, ut manum suam extendere debeat, dicit;
valde notandum est quia feriendi vires nec ipse sibi
tribuit, qui contra auctorem omnium singulariter superbit.
Scit namque diabolus, quia quodlibet agere
ex semetipso non sufficit, quia nec per semetipsum in
eo quod est spiritus existit. Hinc est quod in Evangelio
<pb n="0563D"/>
expellenda de homine legio dicebat: <hi>Si ejicis
nos, mitte nos in gregem porcorum <note>(Matth. VIII, 31)</note>
            </hi>.
Qui enim per semetipsum ire in porcos non poterat,
quid mirum si sine auctoris manu, sancti viri domum
contingere non valebat?
</p>
            <p>[ <hi>Vet. X.] 17. Diaboli voluntas mala, sed potestas
<pb n="0564A"/>
justa.</hi> --Sciendum vero est quia Satanae voluntas
semper iniqua est, sed nunquam potestas injusta:
quia a semetipso voluntatem habet, sed a Domino
potestatem. Quod enim ipse facere inique appetit,
hoc Deus fieri nonnisi juste permittit. Unde bene in
libris Regum dicitur: <hi>Spiritus Domini malus irruebat
in Saul <note>(I Reg. XVIII, 10)</note>
              </hi>. Ecce unus idemque spiritus,
et Domini appellatur, et malus: Domini videlicet
per licentiam potestatis justae, malus autem per
desiderium voluntatis injustae. Formidari ergo non
debet, qui nihil nisi permissus valet. Sola ergo vis illa
timenda est, quae cum hostem saevire permiserit, ei
ad usum justi judicii, et injusta illius voluntas servit.
Paululum vero manum postulat extendi; quia exteriora
sunt quae expetit conteri. Neque enim Satan
<pb n="0564B"/>
facere se aliquid multum putat, nisi cum in anima
sauciat, ut ab illa patria feriens revocet, a qua ipse
longe, telo suae superbiae prostratus jacet.</p>
          </div3>
<div3>
            <head>18.</head>
            <p>
 <hi>Facies Dei respectus gratiae.</hi> --Sed quid est
quod ait: <hi>Nisi in faciem benedixerit tibi?</hi> Nos nempe
quod amamus respicimus; quod vero aversari volumus,
ab eo faciem <emph>46</emph> declinamus. Quid itaque Dei
facies, nisi respectus ejus gratiae praebetur intelligi?
Ait ergo: <hi>Extende paululum manum tuam, et tange
cuncta quae possidet, nisi in faciem benedixerit tibi.</hi> Ac
si aperte dicat: Ea quae dedisti subtrahe; nam si accepta
perdiderit, respectum tuae gratiae, ablatis rebus
temporalibus, non requiret. Si enim ea in quibus delectatur
non habuerit, favorem tuum etiam maledicendo
contemnet. Cujus petitione callida nequaquam
<pb n="0564C"/>
provocata Veritas vincitur, sed ad deceptionem suam
hosti conceditur, quod fideli famulo ad augmentum
muneris suffragetur. Unde mox subditur:</p>
          </div3>
        </div2>
<div2>
          <head>CAPUT XI [ <hi>Vet. XI, Rec. VII</hi> ].</head>
<p>VERS. 12.-- <hi>Ecce universa, quae habet, in manu
tua sunt: tantum in eum ne extendas manum tuam.</hi> </p>
<div3>
            <head>19.</head>
            <p>
 <hi>Deus tentatori alia permittit, alia negat.</hi> --Consideranda
est in verbis Domini dispensatio sanctae
pietatis, quomodo hostem nostrum permittit, et retinet;
relaxat, et refrenat. Alia ad tentandum dat, sed
ab aliis religat. <hi>Universa quae habet, in manu tua sunt,
tantum in eum ne extendus manum tuam.</hi> Substantiam
prodit, sed tamen corpus ejus protegit, quod quidem
postmodum tentatori traditurus est; sed tamen non
simul ad omnia relaxat hostem, ne undique feriens
<pb n="0564D"/>
frangat civem. Mala enim cum multa electis eveniunt,
mira conditoris gratia ex tempore dispensantur; ut
quae coacervata perimerent, possint divisa tolerari.
Hinc Paulus ait: <hi>Fidelis Deus, qui non patietur vos
tentari supra id quod potestis, sed faciet cum tentatione
etiam exitum, ut possitis sustinere <note>(I Cor. X, 13)</note>
            </hi>.
<pb n="0565A"/>
Hinc David ait: <hi>Proba me, Domine, et tenta me <note>(Psal.
XXV, 2)</note>
            </hi>. Ac si aperte dicat: Prius vires inspice, et
tunc ut ferre valeo, tentari permitte. Hoc tamen quod
dicitur: <hi>Ecce universa, quae habet, in manu tua sunt,
tantum in eum ne extendas manum tuam,</hi> intelligi et
aliter potest, quia fortem quidem pugnatorem suum
Dominus noverat, sed tamen dividere ei certamina
contra hostem volebat; ut quamvis robusto bellatori
victoria in cunctis suppeteret, prius tamen de uno
certamine hostis ad Dominum victus rediret: tuncque
ei aliud iterum vincendo concederet, quatenus fidelis
famulus eo mirabilius victor existeret, quo victus
hostis se contra illum iterum ad nova bella repararet.
Sequitur:</p>
          </div3>
        </div2>
<div2>
          <head>CAPUT XII [ <hi>Vet. XII, Rec. VIII</hi> ].</head>
<p>
            <pb n="0565B"/>IBID.-- <hi>Egressusque est Satan a facie Domini.</hi> </p>
<div3>
            <head>20.</head>
            <p>
 <hi>Deus est intra et extra omnia, supra et infra
omnia.</hi> --Quid est quod Satan a facie Domini egressus
dicitur? Quo enim exitur ab eo qui ubique est?
Hinc namque ait: <hi>Coelum et terram ego impleo <note>(Jer.
XXIII, 24)</note>
            </hi>. Hinc est, quod Sapientia illius dicit: <hi>Gyrum
coeli circuivi sola <note>(Eccli. XXIV, 8)</note>
            </hi>. Hinc de ejus
Spiritu scriptum est: <hi>Spiritus Domini implevit orbem
terrarum <note>(Sap. I, 7)</note>
            </hi>. Hinc est quod Dominus iterum
dicit: <hi>Coelum mihi sedes est, terra autem scabellum
pedum meorum <note>(Isai. LXVI, 1)</note>
            </hi>. Rursumque de eo
scriptum est: <hi>Coelum metitur palmo et omnem terram
pugillo concludit <note>(Isa. XL, 12)</note>
            </hi>. Sedi quippe, cui
praesidet, interior et exterior manet. Coelum palmo
metiens, et terram pugillo concludens ostenditur,
<pb n="0565C"/>
quod ipse sit circumquaque cunctis rebus, quas creavit,
exterior. Id namque quod interius concluditur, a
concludente exterius continetur. Per sedem ergo, cui
praesidet, <emph>47</emph> intelligitur esse interius supraque;
per pugillum, quo continet, esse exterius subterque
signatur. Quia enim ipse manet intra omnia, ipse
extra omnia, ipse supra omnia, ipse infra omnia; et
superior est per potentiam, et inferior per sustentationem;
exterior per magnitudinem, et interior per
subtilitatem: sursum regens, deorsum continens;
extra circumdans, interius penetrans; nec alia ex
parte superior, alia inferior, aut alia ex parte exterior,
atque ex alia manet interior: sed unus idemque
totus ubique praesidendo sustinens, sustinendo
praesidens, circumdando penetrans, penetrando circumdans;
<pb n="0565D"/>
unde superius praesidens, inde inferius sustinens;
et unde exterius ambiens, inde interius replens:
sine inquietudine superius regens, sine labore
inferius sustinens; interius sine extenuatione penetrans,
exterius sine extensione circumdans. Est itaque
inferior et superior sine loco; est amplior sine latitudine,
est subtilior sine extenuatione.
<pb n="0566A"/>
</p>
          </div3>
<div3>
            <head>21. </head>
            <p>
 <hi>A facie Domini exit Satan, cum ad desiderii sui
effectum venit.</hi> --Quo igitur exitur ab eo, qui dum
per molem corporis nusquam est, per incircumscriptam
substantiam nusquam deest? Sed quandiu Satan
pressus majestatis potentia, appetitum suae malitiae
exercere non valuit, quasi ante faciem Domini stetit.
[ <hi>Vet. XIII.</hi> ] A facie autem Domini exiit; quia relaxatus
divinitus ab internae retentionis angustia, ad
sui desiderii effectum venit. A facie Domini exiit, quia
diu vinculis disciplinae religata quandoque voluntas
noxia ad opus processit. Cum enim, sicut dictum est,
id quod voluit implere non valuit, quasi ante faciem
Domini stetit; quia illum ab effectu malitiae superna
dispensatio coactavit. Sed a facie ejus exiit, quia potestatem
tentationis accipiens, ad malitiae suae vota
<pb n="0566B"/>
pervenit. Sequitur:</p>
          </div3>
        </div2>
<div2>
          <head>CAPUT XIII [ <hi>Rec. IX</hi> ].</head>
<p>VERS. 13, 14, 15.-- <hi>Cum autem quadam die filii
et filiae ejus comederent, et biberent vinum in domo
fratris sui primogeniti, nuntius venit ad Job, qui diceret:
Boves arabant, et asinae pascebantur juxta eos, et
irruerunt Sabaei, tuleruntque omnia, et pueros percusserunt
gladio, et evasi ego solus, ut nuntiarem tibi.</hi> </p>
<div3>
            <head>22.</head>
            <p>
 <hi>Diabolus tentandi tempora eligit.</hi> --Notandum
quae tempora tentationibus congruant. Tunc quippe
diabolus tentandi tempus elegit, quando beati Job
filios in convivio invenit. Neque enim solummodo intuetur
hostis quid faciat, sed etiam quando faciat.
Nam quamvis potestatem acceperit, aptum tamen ad
<pb n="0566C"/>
subversionem tempus exquisivit; ut videl cet nobis
Deo dispensante proderetur, quia praenuntia tribulationis
est laetitia satietatis. Intuendum vero est, quam
callide ipsa damna, quae illata sunt, nuntiantur. Non
enim dicitur, boves a Sabaeis ablati sunt: sed qui
ablati sunt, boves arabant; ut videlicet memorato
fructu operis, causa crescat doloris. Unde et apud
Graecos non solum asinae, sed fetae asinae raptae referuntur;
ut dum minima animalia audientis animum
minus ex sui qualitate percuterent, amplius ex fecunditate
vulnerarent. Et quia eo magis adversa animum
feriunt, quo cum multa sunt, etiam subita nuntiantur,
aucta est mensura gemituum, etiam per articula
nuntiorum. Nam sequitur:</p>
          </div3>
        </div2>
<div2>
          <head>CAPUT XIV [ <hi>Vet. XIV</hi> ].</head>
<p>
            <pb n="0566D"/>VERS. 16.-- <emph>48</emph> <hi>Cumque adhuc ille loqueretur,
venitalius, et dixit: Ignis Dei cecidit de coelo, et tactas
oves puorosque consumpsit, et effugi ego solus, ut nuntiarem
tibi.</hi> </p>
<div3>
            <head>23.</head>
            <p>
 <hi>Casibus repentinis constantiam Job evertere conatur.</hi> --Ne
rebus perditis minorem audienti dolorem
<pb n="0567A"/>
moveat, ejus animum ad excedendum etiam
ipsis nuntiorum verbis instigat. Intuendum quippe
est, quam callide dicitur: <hi>Ignis Dei,</hi> ac si diceretur:
Illius animadversionem sustines, quem tot hostiis placare
voluisti; illius iram toleras, cui quotidie serviens
insudabas. Dum enim Deum, cui servierat, adversa
intulisse indicat, laesum commemorat, in quo excedat;
quatenus anteacta obsequia ad mentem reduceret,
et frustra se servisse aestimans, in auctoris injuriam
superbiret. Pia etenim mens, cum se adversa ab
hominibus perpeti conspicit, in divinae gratiae consolatione
requiescit; cumque tentationum procellas
increscere extrinsecus viderit, secessum spei Dominicae
appetens, intra conscientiae portum fugit. Ut vero
versutus hostis uno eodemque tempore sancti viri
<pb n="0567B"/>
robustissimum pectus et humanis adversitatibus, et
divina desperatione concuteret, et prius Sabaeos
irruisse intulit, et mox ignem Dei de coelo cecidisse
nuntiavit; ut quasi omnem aditum consolationis
excluderet, dum et ipsum adversantem ostenderet,
qui consolari animum inter adversa potuisset: quatenus
dum se tentatus undique destitui atque undique
premi considerat, in contumeliam tanto audacius,
quanto et desperatius erumpat. Sequitur:</p>
          </div3>
        </div2>
<div2>
          <head>CAPUT XV.</head>
<p>VERS. 17.-- <hi>Sed et illo adhuc loquente, venit alius
et dixit: Chaldaei fecerunt tres turmas, et invaserunt
camelos, et tulerunt eos, necnon et pueros percusserunt
gladio, et effugi ego solus, ut nuntiarem tibi.</hi> </p>
<div3>
            <head>24.</head>
            <p>
 <hi>Vulnera ingeminat.</hi> --Ecce iterum, ne quid
<pb n="0567C"/>
minus de humana adversitate doluisset, Chaldaeorum
turmas irruisse denuntiat; et ne illum minus desuper
veniens adversitas feriat, iteratam iram in aere demonstrat.
Nam sequitur:</p>
          </div3>
        </div2>
<div2>
          <head>CAPUT XVI [ <hi>Vet. XV</hi> ].</head>
<p>VERS. 18, 19.-- <hi>Loquebatur ille, et ecce alius intravit,
et dixit: Filiis tuis et filiabus vescentibus et
bibentibus vinum in domo fratris sui primogeniti, repente
ventus vehemens irruit a regione deserti, et concussit
quatuor angulos domus, quae corruens oppressit
liberos tuos, et mortui sunt, et effugi ego solus, ut nuntiarem
tibi.</hi> </p>
<div3>
            <head>25.</head>
            <p>
 <hi>Ad odium Dei provocare conatur.</hi> --Qui uno
vulnere non prosternitur, idcirco bis, terque percutitur,
ut usque ad intima quandoque feriatur. Nuntiata
<pb n="0567D"/>
itaque fuerat adversitas de Sabaeis, nuntiata divina
animadversio per ignem de coelo, nuntiatur ab
hominibus iterum camelorum raptus, caedesque puerorum,
et divinae indignationis ira repetitur, dum
ventus irruens concussisse domus angulos, atque
exstinxisse liberos indicatur. Quia enim notum est,
quod absque superno nutu moveri elementa non possint,
<pb n="0568A"/>
latenter infertur quod ipse contra illum elementa
moverit, qui moveri permisit; quamvis Satan semel
accepta a Domino potestate ad usum suae nequitiae
etiam elementa concutere praevalet. Nec movere debet,
si spiritus de summis projectus turbare in ventos
aerem potuit; cum nimirum constet quia et damnatis <emph>49</emph> 
 in metallum, ad usum aqua et ignis servit.
Quaesitum est igitur ut nuntiarentur mala, quaesitum
ut multa, quaesitum ut subita. Sed cum prius adversa
nuntiavit, tranquillo adhuc pectori quasi sanis membris
vulnus inflixit; cum vero percussum cor feriendo
repetiit, ut ad impatientiae verba compelleret, super
vulnera vulnus irrogavit.</p>
          </div3>
<div3>
            <head>26.</head>
            <p>
 <hi>Plagae Job subitae et multiplices.</hi> --Intuendum
vero est quam callide curavit hostis antiquus, non
<pb n="0568B"/>
tam jactura rerum sancti viri patientiam rumpere,
quam ipso ordine nuntiorum. Qui studens prius parva,
et post nuntiare majora, in extremo filiorum mortem
intulit, ne vilia pater rei familiaris damna duceret,
si illa jam orbatus audiret; et minus percuteret
rerum amissio, praecognita morte filiorum, quia
videlicet nulla esset haereditas, si illos prius subtraheret
 qui servabantur haeredes. Sed a minimis incipiens,
in ultimum graviora nuntiavit; ut dum gradatim
deteriora cognosceret, in ejus corde doloris
locum omne vulnus inveniret. Notandum quam callide
tot malorum pondera, et divisa, et subita nuntiantur,
ut et repente, et particulatim crescens, in
audientis corde sese dolor ipse non caperet; et tanto
ardentius in blasphemiam accenderet, quanto subitis
<pb n="0568C"/>
ac multiplicibus nuntiis in se angustius aestuaret.
</p>
            <p>[ <hi>Vet. XVI, Rec. X]. 27. Praepositis voluptati servientibus,
subditis frena laxantur. In conviviis etiam
moderatis locum diabolus invenit.</hi> Sed neque hoc neglecte
praetereundum puto, quod filii in majoris fratris
domo convivabantur, cum pereunt. Dictum namque
est superius, quod convivia peragi sine culpa vix
possunt. Ut ergo nostra, non illorum loquamur,
sciendum nobis est quia quod a minoribus voluptuose
agitur, majorum disciplina cohibetur; cum
vero majores ipsi voluptati deserviunt, nimirum minoribus
lasciviae frena laxantur. Quis enim sub disciplinae
se constrictione retineat, quando et ipsi, qui
jus constrictionis accipiunt, sese voluptatibus relaxant?
<pb n="0568D"/>
Dum ergo in majoris fratris domo convivantur,
pereunt, quia tunc contra nos hostis vehementius
vires accipit, quando et ipsos qui pro custodia disciplinae
praelati sunt laetitiae servire cognoscit. Tanto
enim licentius ad feriendum occupat, quanto et hi qui
intercedere pro culpis poterant voluptati vacant. Absit
autem ne tanti viri filios per conviviorum studia
<pb n="0569A"/>
ingurgitando ventri vacasse suspicemur; sed tamen
veraciter novimus quia etsi per disciplinae quisque
custodiam necessitatis metas edendo non transit, accensa
tamen mentis intentio inter convivia torpescit;
et minus in quanto sit tentationum bello considerat,
 quae se per securitatem relaxat. In die ergo primi
fratris filios obruit, quia antiquus hostis in minorum
morte subversionis aditum per negligentiam majorum
quaerit. Sed quia quantis nuntiorum jaculis
sit percussus, agnovimus; vir fortis noster, qualis inter
vulnera consistat, audiamus. Sequitur:</p>
          </div3>
        </div2>
<div2>
          <head>CAPUT XVI [ <hi>Rec. XI</hi> ].</head>
<p>VERS. 20.-- <hi>Tunc surrexit Job, et scidit vestimenta
sua, et tonso capite corruens in terram adoravit.</hi> </p>
<div3>
            <head>28.</head>
            <p>
 <hi>Flagella Dei aut non sentire, aut nimis, vitium
<pb n="0569B"/>
est.</hi> --Nonnulli magnae constantiae philosophiam putant,
si disciplinae asperitate correpti, ictus verberum
doloresque non sentiant. Nonnulli vero tam nimis
percussionum flagella sentiunt, ut immoderato
dolore commoti, etiam in excessum linguae dilabantur.
Sed quisquis veram tenere philosophiam <emph>50</emph> 
nititur, necesse est ut inter utraque gradiatur. Non
est enim pondus verae virtutis, insensibilitas cordis:
quia et valde insana per stuporem membra sunt,
quae et incisa dolore nequaquam possunt. Rursus
virtutis custodiam deserit, qui dolorem verberum
ultra quam necesse est sentit; quia dum nimia afflictione
cor tangitur, usque ad impatientiae contumelias
excitatur, et qui per flagella corrigere malefacta
debuerat, agit ut nequitia per flagellum crescat. Contra
<pb n="0569C"/>
insensibilitatem quippe percussorum per prophetam
dicitur: <hi>Percussisti eos, nec doluerunt; attrivisti
eos, et renuerunt accipere disciplinam <note>(Jerem. V, 3)</note>
            </hi>.
Contra pusillanimitatem percussorum per Psalmistam
dicitur: <hi>In miseriis non subsistent <note>(Psal. CXXXIX
11)</note>
            </hi>. In miseriis namque subsisterent, si aequanimiter
adversa tolerarent. At postquam mente inter flagella
corruunt, quasi inter illatas miserias subsistendi constantiam
perdunt.
</p>
            <p>[ <hi>Vet</hi> XVII.] 29. <hi>Job utrumque cavit. Mos nutriendi vel
abscidendi capillos tempore afflictionis.</hi> --Beatus itaque
Job, quia verae philosophiae regulam tenuit, contra
utraque mira se aequitatis arte servavit; ut nec
dolorem non sentiens, flagella sperneret; nec rursum
ultra modum dolorem sentiens, contra judicium flagellantis
<pb n="0569D"/>
insaniret. Cunctis enim rebus perditis, cunctis
liberis amissis, surrexit, scidit vestimenta sua,
et tonso capite corruens in terram, adoravit. Quod
vestimenta scidit, quod tonso capite in terram corruit,
monstrat nimirum quia flagelli dolorem sensit.
Quod vero adjicitur, <hi>adoravit,</hi> aperte ostenditur, quia
et in dolore positus contra flagellantis judicium
non excessit. Nec omnino ergo non motus est, ne
Deum ipsa insensibilitate contemneret; nec rursum
<pb n="0570A"/>
omnino motus est, ne nimis dolendo peccaret. Sed
quia duo sunt praecepta charitatis, Dei videlicet
amor, et proximi; ut dilectionem proximi exsolveret,
impendit filiis luctum; ne dilectionem Dei desereret,
explevit inter gemitus orationem. Solent
nonnulli in prosperis Deum diligere, in adversis autem
positi flagellantem minus amare. Beatus autem
Job per hoc, quod motus exterius exhibuit, ostendit
quia flagella patris agnovit; per hoc autem, quod
adorando humilis mansit, ostendit quia amorem patris
nec in dolore deseruit. Ne igitur superbus esset
non sentiens, in percussione corruit; ne autem se
ferienti extraneum faceret, ad hoc corruit ut adoraret.
Mos autem veterum fuit, ut quisquis speciem
sui corporis capillos nutriendo servaret, eos tempore
<pb n="0570B"/>
afflictionis abscideret; et rursum qui tranquillitatis
tempore capillos abscideret, eos in ostensione afflictionis
enutriret. Beatus itaque Job tranquillitatis
tempore capillos servasse ostenditur, cum ad doloris
usum caput totondisse memoratur; quatenus cum in
cunctis eum rebus manus superna percuteret, etiam
sponte illum poenitentiae species diversa fuscaret.
Sed iste exutus rebus, filiis orbatus, qui vestimenta
scidit, qui caput totondit, qui in terram corruit,
quid dicat, audiamus.</p>
          </div3>
        </div2>
<div2>
          <head>CAPUT XVII [ <hi>Rec. XII</hi> ].</head>
<p>VERS. 21.-- <hi>Nudus egressus sum de utero matris
meae, nudus revertar illuc.</hi> </p>
<div3>
            <head>30.</head>
            <p>
 <hi>Temporalia parvi facienda, quod ea aliquando
non habuerimus, nec habituri simus.</hi> --O quam altae
<pb n="0570C"/>
sedi interni consilii praesidet iste, qui scissis vestibus
in terra prostratus jacet! Quia enim judicante Domino,
cuncta amiserat, pro servanda <emph>51</emph> patientia
illud tempus ad memoriam reduxit, quo necdum ista
quae perdidit habebat; ut dum intuetur quod aliquando
illa non habuit, dolorem temperet quod amisit.
Magna enim consolatio est in rerum amissione,
illa tempora ad mentem reducere, quibus nos contigit
res quas perdidimus non habuisse. Quia vero
omnes nos terra genuit, hanc non immerito matrem
vocamus. Unde scriptum est: <hi>Grave jugum super filios
Adam a die exitus de ventre matris eorum, usque
in diem sepulturae in matrem omnium <note>(Eccli. XL, 1)</note>
            </hi>.
Beatus igitur Job, ut patienter lugeat quod hic amisit,
vigilanter attendit qualis huc venerit. Ad augmentum
<pb n="0570D"/>
autem servandae patientiae, adhuc solertius
inspicit hinc qualis recedit, et dicit: <hi>Nudus egressus
sum de utero matris meae, nudus revertar illuc.</hi> Ac si
dicat: Nudum me huc intrantem terra protulit, nudum
me hinc exeuntem terra recipiet. [ <hi>Vet. XVIII.</hi> ]
Qui ergo accepta, sed relinquenda perdidi, quid proprium
amisi? [ <hi>Rec. XIII.</hi> ] Quia vero consolatio non
solum ex consideratione conditionis adhibenda est,
sed etiam ex justitia conditoris, recte subjungit:
</p>
            <p>
              <pb n="0571A"/>IBID.-- <hi>Dominus dedit, Dominus abstulit, sicut
Domino placuit, ita factum est.</hi> </p>
          </div3>
<div3>
            <head>31.</head>
            <p>
 <hi>Deus bonis nos spolians, non nostra aufert, sed
sua.</hi> --Sanctus vir, tentante adversario, cuncta perdiderat;
sed tamen sciens, quia contra se Satan tentandi
vires, nisi permittente Domino, non habebat,
non ait: Dominus dedit, diabolus abstulit; sed: <hi>Dominus
dedit, Dominus abstulit;</hi> fortasse enim fuerat
dolendum, si quod conditor dederat hostis abstulisset:
at postquam non abstulit nisi ipse qui dedit,
sua recepit, non nostra abstulit. Si enim ab illo accipimus,
quibus in hac vita utimur, cur doleat quod
ipso judicante exigimur, quo largiente feneramur?
Nec aliquando injustus est creditor, qui dum praefixo
reddendi tempore non constrigitur; quando
<pb n="0571B"/>
vult, exigit quod feneratur. Ubi et bene subjungitur: <hi>Sicut Domino placuit, ita factum est.</hi> 
 Cum enim in
hac vita ea quae nolumus, patimur, necesse est ut ad
eum qui injustum velle nil potest, studia nostrae voluntatis
inclinemus. Magna quippe est consolatio in
eo quod displicet, quod illo ordinante erga nos agitur,
cui nonnisi justum placet. Si igitur justa placere
Domino scimus, pati autem nulla, nisi quae Domino
placuerint, possumus; justa sunt cuncta quae patimur,
et valde injustum est, si de justa passione murmuramus.</p>
          </div3>
<div3>
            <head>32.</head>
            <p>
 <hi>Diabolus nos aggrediens, humilitate ac patientia
nostra confoditur.</hi> --Sed quia orator fortis quomodo
assertionem partis suae contra adversarium allegavit,
audivimus; nunc quomodo in orationis suae termino
<pb n="0571C"/>
judicem benedicendo laudet audiamus. Sequitur: <hi>Sit
nomen Domini benedictum.</hi> Ecce omne quod rectum
sensit, Domini benedictione conclusit; ut hinc adversarius
inspiciat, et ad poenam suam victus erubescat,
quia ipse Domino contumax etiam in beatitudine
conditus exstitit, cui homo hymnum gloriae
etiam percussus dicit. [ <hi>Vet. XIX.</hi> ] Intuendum vero
est, quia hostis noster tot nos jaculis percutit, quot
tentationibus affligit. Quotidie namque in acie stamus,
quotidie tentationum ejus tela excipimus. Sed
et nos contra illum jacula mittimus, si confossi tribulationibus,
humilia respondemus. Beatus igitur Job
percussus damno rerum, percussus morte filiorum,
quia vim doloris vertit in laudem conditoris, <emph>52</emph> dicens: <hi>Dominus dedit, Dominus abstulit; sicut Domino
<pb n="0571D"/>
placuit, ita factum est; sit nomen Domini benedictum;</hi> 
superbum hostem humilitate perculit, crudelem patientia
stravit. Nec credamus, quod bellator noster
accepit vulnera, et non inflixit. Quot enim voces patientiae
in Dei laudem percussus reddidit, quasi tot in
adversarii pectore jacula intorsit, et acriora valde
quam sustinuit infixit. Afflictus enim terrena perdidit,
sed afflictionem humiliter sustinens coelestia
multiplicavit. Sequitur:</p>
          </div3>
        </div2>
<div2>
          <head>CAPUT XIX [ <hi>Rec. XIV</hi> ].</head>

<pb n="0572A"/>
<p>VERS. 22.-- <hi>In omnibus his non peccavit Job: 
 neque stultum aliquid contra Deum locutus est.</hi> </p>
<div3>
            <head>33.</head>
            <p>
 <hi>Job a murmuratione oris et cordis abstinuit.</hi> --Quia
tentationum tribulationibus deprehensi, etiam
tacito cogitationum motu possumus non loquendo
peccare, beato Job et oris testimonium perhibetur, et
cordis. Prius enim dicitur: <hi>Non peccavit;</hi> et tunc
demum subditur: <hi>Neque stultum aliquid contra Deum
locutus est.</hi> Qui enim stultum locutus non est, culpam
a lingua compescuit; sed cum praemittitur, <hi>Non peccavit,</hi> 
constat quod murmurationis vitium etiam a
cogitatione restrinxit. Nec peccavit ergo, nec stulte
locutus est, quia nec per conscientiam tacitus tumuit,
nec linguam in contumaciam relaxavit. Stulte enim
<pb n="0572B"/>
contra Deum loquitur, qui inter divinae animadversionis
flagella positus, justificare semetipsum conatur.
Si enim innocentem se asserere superbe audeat,
quid aliud quam justitiam ferientis accusat? Hucusque
nos verba historiae transcurrisse sufficiat: jam
nunc ad indaganda allegoriae mysteria expositionis
se sermo convertat. Sed in hoc quod scriptum
est:</p>
          </div3>
        </div2>
<div2>
          <head>CAPUT XX [ <hi>Vet. XX, Rec. XV</hi> ].</head>
<p>VERS. 6.-- <hi>Quadam die cum venissent filii Dei
coram Domino; adfuit inter eos etiam Satan:</hi> </p>
<div3>
            <head>34.</head>
            <p>
 <hi>Deus tempora sine tempore disponit.</hi> --Discutiendum
prius est, cur quadam die factum aliquid
coram Domino dicitur, cum apud illum nequaquam
cursus temporis, mutatione diei noctisque
<pb n="0572C"/>
varietur. Neque enim in ea luce, quae sine accessu
ea quae eligit illustrat, et sine recessu ea quae
respuit deserit, defectus mutabilitatis venit; quia in
semetipsa manendo immutabilis, mutabilia cuncta
disponit; sicque in se transeuntia condidit, ut apud
se transire nequaquam possint; nec tempus intus in
conspectu ejus defluit, quod apud nos foras decurrit.
Unde fit ut in aeternitate ejus fixa maneant ea quae
non fixa exterius saeculorum volumina emanant. Cur
ergo apud eum dicitur, <hi>Quadam die,</hi> cui nimirum dies
una est aeternitas sua? quam videlicet nec fine
claudi, nec initio vidit aperiri Psalmista, cum dicit: <hi>Melior est dies una in atriis tuis super millia 
 <note>(Psal.
LXXXIII, 11)</note>
            </hi>.</p>
          </div3>
<div3>
            <head>35.</head>
            <p>
 <hi>Assuetos temporalibus sensim ad aeterna deducit.</hi> --Sed
<pb n="0572D"/>
cum Scriptura sacra temporaliter editis
loquitur, dignum est ut verbis temporalibus utatur,
quatenus condescendendo levet; et dum de aeternitate
aliquid temporaliter narrat, assuetos temporalibus
sensim ad aeterna trajiciat; seque bene nostris
mentibus aeternitas incognita, dum verbis cognitis
blanditur, infundat. Quid autem mirum, si in sacro
eloquio incommutabilitatem suam Deus praepropere
humanae menti non aperit; quando et resurrectionis
<pb n="0573A"/>
suae solemnitate celebrata, quibusdam provectionum
accessibus innotuit, incorruptionem corporis, quod
resumpsit? Luca quippe attestante <note>(Luc. XXIV, 4)</note> didicimus
quod quibusdam se in monumento quaerentibus
prius angelos misit; et rursum <emph>53</emph> discipulis de
se in via loquentibus ipse quidem, sed non cognoscendus
apparuit <note>(Ibid., 15)</note>, qui post exhortationis
moras, cognoscendum se in panis fractione monstravit;
ad extremum vero repente ingrediens, non
solum se cognoscibilem, sed etiam palpabilem praebuit.
Quia enim infirma adhuc gestabant corda discipuli,
in cognitione tanti mysterii ista fuerant dispensatione
nutriendi, ut paulisper aliquid quaerentes
invenirent; invenientes crescerent, et crescentes
cognita robustius tenerent. Quia igitur non repente,
<pb n="0573B"/>
sed causarum verborumque incrementis, quasi quibusdam
ad aeternitatem passibus ducimur, intus apud
eum quadam die aliquid factum dicitur, qui ipsa quoque
tempora sine tempore contuetur.
</p>
            <p>[ <hi>Vet. XXI.</hi> ] 36. <hi>In luce tenebras videt.</hi> --An quia
etiam Satan adfuit, dum quadam die hoc factum dicitur,
indicare sacra Scriptura studuit quia in luce
Deus tenebras vidit? Nos quippe uno eodemque contuitu
lucem et tenebras intueri non possumus: quia
cum in tenebras oculus figitur, lux fugatur; et cum
ad lucis se coruscationem verterit, tenebrarum umbra
discedit. Illa autem vis, quae cuncta mutabilia
immutabiliter videt, quasi in die ei Satan adfuit, quia
apostatae angeli tenebras sine obscuritate comprehendit.
Nos, ut dictum est, uno eodemque intuitu contemplari
<pb n="0573C"/>
non possumus, et quae approbando eligimus,
et quae reprobando damnamus: quia cum ad hanc animus
vertitur, ab illa cogitatione separatur; cum vero
ad illam reducitur, ab hac cui inhaesit removetur.</p>
          </div3>
<div3>
            <head>37.</head>
            <p>
 <hi>Diversa ordinans non est diversus.</hi> --Deus
vero, quia sine mutabilitate simul cuncta respicit,
sine distentione comprehendit, videlicet et bona quae
juvat, et mala quae judicat, et quae adjuta remunerat,
et quae judicans damnat, in his quae diverso disponit
ordine, diversus non est. In die ergo ei Satan adfuisse
describitur, quia lumen aeternitatis ejus nulla
mutabilitatis fuscatione tangitur; et in hoc, quod ei
tenebrae praesentes fiunt, adfuisse inter filios Dei dicitur:
quia ea vi justitiae immundus spiritus penetratur,
qua videlicet mundorum spirituum corda
<pb n="0573D"/>
complentur; eoque radio luminis iste transfigitur,
quo illi ut luceant perfunduntur.</p>
          </div3>
<div3>
            <head>38.</head>
            <p>
 <hi>Deo serviunt angeli boni ad adjutorium, mali ad
probationem.</hi> --Inter filios Dei adfuit, quia etsi illi
Deo ad electorum adjutorium, iste ad probationem
servit. Inter filios Dei adfuit, quia etsi ab illis in hac
vita laborantibus auxilium pietatis impenditur, iste
occultae ejus justitiae nesciendo serviens, ministerium
<pb n="0574A"/>
exsequi reprobationis conatur. [ <hi>Rec. XVI.</hi> ] Unde
bene in libris Regum per prophetam dicitur: <hi>Vidi
Dominum sedentem super solium suum, et exercitum
coeli a dextris et sinistris ejus, et dictum est: In quo
decipiam Achab, ut ascendat et cadat in Ramoth Galaath?
Et dixit alius ita, et alius aliter. Et egressus
est unus, et dixit: Ego decipiam Achab. Et dictum est:
In quo decipies? Qui respondit, dicens: Egrediar, et
ero Spiritus mendax in ore omnium prophetarum ejus <note>(III Reg. XXII, 19 seq.)</note>
            </hi>.
Quid enim solium Domini,
nisi angelicas potestates accipimus, quarum mentibus
altius praesidens, inferius cuncta disponit? Et quid
exercitus coeli, nisi ministrantium angelorum multitudo
describitur? Quid est ergo, quod exercitus coeli
a dextris et sinistris ejus stare perhibetur? Deus
<pb n="0574B"/>
enim, <emph>54</emph> qui ita est intra omnia, ut etiam sit extra
omnia, nec dextra, nec sinistra concluditur. Sed
dextra Dei, angelorum pars electa; sinistra autem
Dei, pars angelorum reproba designatur. Non enim
ministrant Deo solummodo boni, qui adjuvent; sed
etiam mali, qui probent; non solum qui a culpa
redeuntes sublevent, sed etiam qui redire nolentes
gravent. Nec quod coeli exercitus dicitur, angelorum
pars reproba in eo intelligi posse prohibetur. Quas
enim suspendi in aere novimus, aves coeli nominamus.
Et de eisdem spiritibus Paulus dicit: <hi>Contra
spiritalia nequitiae in coelestibus <note>(Ephes. VI, 12)</note>
            </hi>. Quorum
caput enuntians, ait: <hi>Secundum principem potestatis
aeris ejus <note>(Ephes. II, 2)</note>
            </hi>. A dextra ergo Dei et
sinistra angelorum exercitus stat: quia et voluntas
<pb n="0574C"/>
electorum spirituum divinae pietati concordat; et reproborum
sensus suae malitiae serviens, judicio districtionis
ejus obtemperat. Unde et mox fallax spiritus
in medium prosiliisse describitur, per quem Achab
rex, exigentibus suis meritis, decipiatur. Neque enim
fas est credere bonum spiritum fallaciae deservire voluisse,
ut diceret: <hi>Egrediar, et ero spiritus mendax in
ore omnium prophetarum ejus.</hi> Sed quia Achab rex
peccatis praecedentibus dignus erat, ut tali debuisset
deceptione damnari: quatenus qui saepe volens ceciderat
in culpam, quandoque nolens caperetur ad
poenam, occulta justitia licentia malignis spiritibus
datur, ut quos volentes in peccati laqueo strangulant,
in peccati poenam etiam nolentes trahant. Quod
ergo illic a dextris atque sinistris Dei, exercitus coeli
<pb n="0574D"/>
astitisse describitur, hoc hic inter filios Dei Satan adfuisse
perhibetur. Ecce a dextris Dei steterunt angeli,
quia nominantur filii Dei; ecce a sinistris stant angeli,
quia adfuit inter eos etiam Satan.
</p>
            <p>[ <hi>Vet.</hi> XXII.] 39. Sed quia allegoriae mysteria
indagare decrevimus, non inconvenienter accipimus
quod in die Dominus Satan vidit, quia vias ejus in
Sapientiae suae incarnatione corripuit; quasi eum
<pb n="0575A"/>
non vidisse fuerit, tandiu pravitatem illius in humani
generis perditione tolerasse. Unde et ei divina voce
mox dicitur:</p>
          </div3>
        </div2>
<div2>
          <head>CAPUT XXI.</head>
<p>VERS. 7. <hi>Unde venis?</hi> </p>
<div3>
            <head>40.</head>
            <p>
 <hi>Diaboli insidias Deus incarnatae sapientiae luce
detexit.</hi> --In die Satan de viis suis requiritur, quia
in luce manifestatae sapientiae occulti hostis insidiae
deteguntur. Quia ergo incarnato Domino diabolus increpatur,
et a sua pestifera effrenatione corripitur,
recte subjungitur: <hi>Cui dixit Dominus: Unde venis?</hi> 
Tunc enim Satanae vias requirendo arguit, cum per
Mediatoris adventum persuasionis ejus nequitias reprimens
increpavit. Nec immerito in hoc die filii Dei
coram Domino astitisse referuntur; quia videlicet
<pb n="0575B"/>
ad aeternae patriae vocationem electi omnes, luce sapientiae
se illustrante, collecti sunt. Quos quamvis
incarnata Sapientia aggregare effectu operis venerat,
divinitati tamen illius jam per ejus praescientiam
intrinsecus assistebant. Sed quia de viis suis
antiquus hostis Redemptore veniente discutitur, quid
dicat audiamus.</p>
          </div3>
        </div2>
<div2>
          <head>CAPUT XXII. [ <hi>Rec.</hi> XVII.]</head>
<p>IBID.-- <hi>Circuivi terram, et perambulavi eam.</hi> </p>
<div3>
            <head>41.</head>
            <p>
 <hi>Diabolus terram circuivit, quia omnes homines
circumvenit, et possedit.</hi> --Ab Adam quippe, ante
adventum Domini, omnes post se gentium nationes
traxit. Circuivit terram et perambulavit, quia per
corda gentium iniquitatis suae vestigia impressit. Cadens
<pb n="0575C"/>
enim a sublimibus <emph>55</emph> humanas mentes jure
possedit, quia in culpae suae vinculo volentes astrinxit;
tantoque latius in mundo vagatus est, quanto a
reatu quisque illius liber per omnia inventus non est.
Cui quasi ex potestate mundum circuisse est, nullum
hominem qui sibi plene resisteret invenisse. Sed jam
Satan redeat, id est, ab effectu suae malitiae vis illum
divina constringat, quia jam apparuit in carne qui
 in peccati contagione ex carnis nihil habebat infirmitate.
Venit humilis, quem et superbus hostis admiretur;
quatenus qui fortia divinitatis ejus despexerat,
etiam humanitatis ejus infirma pertimescat. Unde et
mox significatione mirifica, contra eum ipsa humanitatis
infirmitas obstupescenda proponitur, ut dicatur:</p>
          </div3>
        </div2>
<div2>
          <head>CAPUT XXIII.</head>

<pb n="0575D"/>
<p>VERS. 8.-- <hi>Nunquid considerasti servum meum
Job, quod non sit ei similis in terra?</hi> </p>
<div3>
            <head>42.</head>
            <p>
 <hi>Donec veniret Christus de quo rursus explicantur
dicta de Job. Assumpsit humilitatem carnis, sine
injuria majestatis. Virtutibus suis diaboli superbiam
<pb n="0576A"/>
repressit.</hi> --Quod Job interpretetur dolens, paulo
ante jam diximus. Dolens vero ipse veraciter per
figuram dicitur, qui portare dolores nostros, Propheta
attestante, perhibetur. Cui in terra similis non
est, quia omnis homo tantummodo homo est, ipse
autem Deus et homo. In terra ei similis non est,
quia etsi adoptivus quisque filius ad percipiendam
divinitatem proficit, nequaquam tamen ut Deus naturaliter
sit accipit. Qui bene etiam servus dictus
est, quia formam servi suscipere dedignatus non est.
Nec majestati injuriam intulit assumpta humilitas
carnis; quia et ut servanda susciperet, nec tamen
habita permutaret, nec divina humanitate minuit,
nec humana divinitate consumpsit; quia etsi per
Paulum dicitur: <hi>Qui cum in forma Dei esset, non rapinam
<pb n="0576B"/>
arbitratus est esse se aequalem Deo, sed semetipsum
exinanivit formam servi accipiens <note>(Philipp. II,
6)</note>
            </hi>, ei semetipsum exinanisse, est ab invisibilitatis
suae magnitudine se visibilem demonstrasse, ut servi
forma tegeret hoc quod incircumscripte omnia ex
divinitate penetraret. Dei autem ad Satan per figuram
dicere est: <hi>Nunquid considerasti servum meum
Job?</hi> unigenitum filium contra eum in forma servi
admirabilem demonstrare. Eo enim, quo illum tantae
virtutis in carne innotuit, quasi superbienti adversario,
quod dolens consideraret, indicavit. Sed quia
bonum quod miraretur intulerat, restat ut ad reprimendam
ejus superbiam virtutes illius adhuc enumerando
subjungat. Sequitur.</p>
          </div3>
        </div2>
<div2>
          <head>CAPUT XXIV. [ <hi>Vet.</hi> XXIII].</head>
<p>
            <pb n="0576C"/>IBID.-- <hi>Homo simplex et rectus, ac timens Deum,
et recedens a malo.</hi> </p>
<div3>
            <head>43.</head>
            <p>
 <hi>Qua ratione Christus simplex, rectus,</hi> etc. <hi>Diabolo
divinitatem suam, ob ea quae passus est, dubiam
fecit.</hi> --Venit namque inter homines mediator Dei et
hominum, homo Christus Jesus, ad praebendum
exemplum vitae hominibus, simplex; ad non parcendum
malignis spiritibus, rectus; ad debellandam superbiam,
timens Deum; ad detergendam vero in
electis suis vitae immunditiam, recedens a malo. De
ipso enim per Isaiam principaliter dicitur: <hi>Et replebit
eum spiritus timoris Domini <note>(Isai. XI, 3)</note>
            </hi>. Et ipse
a malo singulariter recessit: quia facta imitari noluit,
quae in hominibus invenit, quoniam attestante
Petro: <hi>Peccatum non fecit, nec dolus inventus est in
<pb n="0576D"/>
ore ejus <note>(I Pet. II, 22)</note>
            </hi>. Sequitur: <hi>Respondens Satan
ait: Nunquid frustra Job timet Deum? Nonne tu vallasti
eum, ac domum ejus, universamque substantiam
per circuitum? Operibus manuum ejus benedixisti, et
possessio illius crevit in terra.</hi> Antiquus hostis Redemptorem <emph>56</emph> 
 humani generis, debellatorem suum
<pb n="0577A"/>
in mundum venisse cognovit: unde et per obsessum
hominem in Evangelio dicitur: <hi>Quid nobis, et tibi,
Fili Dei? Venisti huc ante tempus torquere nos <note>(Matth.
VIII, 20)</note>
            </hi>. Qui tamen prius cum hunc passibilem cerneret,
cum posse mortalia perpeti humanitatis videret,
omne quod de ejus divinitate suspicatus est, ei
fastu suae superbiae in dubium venit. Nil quippe nisi
superbum sapiens, dum esse hunc humilem conspicit,
Deum esse dubitavit. Unde et ad tentationum se
argumenta convertit, dicens: <hi>Si Filius Dei es, dic ut
lapides isti panes fiant <note>(Matth. IV, 3)</note>
            </hi>. Quia igitur
passibilem vidit, non Deum natum, sed Dei gratia
custoditum credidit. Unde et nunc inferre perhibetur.</p>
          </div3>
        </div2>
<div2>
          <head>CAPUT XXV.</head>
<p>
            <pb n="0577B"/>VERS. 9, 10.-- <hi>Nonne tu vallasti eum, ac domum
ejus, universamque substantiam ejus per circuitum?
Operibus manuum ejus benedixisti, et possessio ejus
crevit in terra.</hi> </p>
<div3>
            <head>44.</head>
            <p>
 <hi>Eum humilem videns superbus diabolus, Deum
esse dubitavit.</hi> --Eum quippe ac domum ejus a Deo
vallatam dicit; quia tentando ejus conscientiam penetrare
non potuit. Substantiam ejus vallatam asserit,
quia electos ejus invadere non praesumit. Operibus
manuum ejus benedixisse Deum, et possessionem
ejus excrevisse in terra queritur: quia scilicet tabescens
videt, quod fides ejus in notitiam hominum,
praedicantibus apostolis, multiplicatur. Possessio
quippe ejus crescere dicitur, dum laborantibus praedicatoribus,
fidelium quotidie numerus augetur. Haec
<pb n="0577C"/>
itaque Satan Deo dixisse est, talia invidendo sensisse.
Haec Satan Deo dixisse est, de his tabescendo,
doluisse. Sequitur:</p>
          </div3>
        </div2>
<div2>
          <head>CAPUT XXVI [ <hi>Vet. XXIV</hi> ].</head>
<p>VERS. 11.-- <hi>Sed extende paululum manum tuam,
et tange cuncta quae possidet, nisi in faciem benedixerit
tibi.</hi> </p>
<div3>
            <head>45.</head>
            <p>
 <hi>Ejus divinitatem tentationibus exploravit.</hi> --Quem
enim tranquillitatis tempore, Dei gratia custoditum
credidit, peccare posse per passionem putavit.
Ac si aperte dicat: Interrogatus afflictionibus homo,
et peccator agnoscitur, qui in miraculis Deus putatur,
Dixit ergo Dominus ad Satan:</p>
          </div3>
        </div2>
<div2>
          <head>CAPUT XXVII.</head>
<p>
            <pb n="0577D"/>VERS. 12.-- <hi>Ecce universa quae habet, in manu tua
sunt: tantum in eum ne extendas manum tuam.</hi> </p>
<div3>
            <head>46.</head>
            <p>
 <hi>Satanae manus, non potestas, sed tentatio debet
intelligi.</hi> --Cum sacram historiam sub figurali intellectu
discutimus, Satanae manus non potestas, sed
tentatio debet intelligi. Universa itaque quae habet,
in manum tentantis dantur, et in eum tentationis manus
extendi prohibetur, quod tamen fieri substantia
amissa conceditur: quia nimirum prius Judaea, quae
possessio ejus fuerat, in infidelitate sublata est, et
post ejus caro patibulo crucis affixa. Qui igitur prius
Judaeam adversantem pertulit, et postmodum usque
<pb n="0578A"/>
ad crucem venit, quasi prius habita amisit, et post
in semetipso adversantis nequitiam pertulit.</p>
          </div3>
        </div2>
<div2>
          <head>CAPUT XXVIII.</head>
<p>IBID.-- <hi>Egressusque est Satan a facie Domini.</hi> </p>
<div3>
            <head>47.</head>
            <p>
 <hi>Diabolus voti compos factus a facie Domini exit.</hi> --Sicut
et superius dictum est, Satan a facie Domini
exiit, quia ad desiderii sui vota pervenit. Quasi enim
ante ipsum erat, dum propter ipsum quae male
sitiebat implere non poterat.</p>
          </div3>
        </div2>
<div2>
          <head>CAPUT XXIX.</head>
<p>VERS. 13.-- <hi>Cum autem quadam die filii ejus et filiae
comederent et biberent vinum in domo fratris sui primogeniti.</hi> </p>
<div3>
            <head>18.</head>
            <p>
 <hi>Filius Domini major Judaicus populus.</hi> --Beati
Job filios ac filias, vel apostolorum ordinem,
<pb n="0578B"/>
vel cunctorum fidelium multitudinem diximus designasse.
Incarnatus autem Dominus prius ex Judaea
ad fidem paucos elegit, et post sibi <emph>57</emph> multitudinem
populi gentilis aggregavit. Quis autem major Domini
filius, nisi Judaicus accipi populus debet, qui ei dudum
datae legis fuerat doctrina generatus: minor
autem gentilis populus, qui et in mundi extremitate
collectus est? Quia igitur cum Satan utilitati hominum
nesciens deserviret, et corruptis persecutorum
cordibus licentiam Dominicae passionis expeteret,
sancti apostoli necdum aggregandam Deo gentilitatem
noverant, et soli Judaeae fidei arcana praedicabant;
cum Satan exiisse a Domino dicitur, filii et
filiae in domo fratris primogeniti convivari referuntur.
Dictum quippe eis fuerat: <hi>In viam gentium ne
<pb n="0578C"/>
abieritis <note>(Matth. X, 5)</note>
            </hi>. Post mortem namque resurrectionemque
Domini in gentium praedicationem
conversi sunt. Unde et in suis Actibus dicunt: <hi>Vobis
oportebat loqui primum verbum Dei; sed quia repulistis
illud, et indignos vos judicastis aeternae vitae, ecce
convertimur ad gentes <note>(Act. XIII, 46)</note>
            </hi>. Hi itaque filii
sponsi, de quibus et ejusdem voce sponsi dicitur: <hi>Non jejunabunt filii sponsi, quandiu cum illis est
sponsus 
 <note>(Matth. IX, 15)</note>
            </hi>, in domo fratris primogeniti
convivantur, quia videlicet adhuc apostoli sacrae
Scripturae deliciis in solius Judaici populi collectione
vescebantur.</p>
          </div3>
        </div2>
<div2>
          <head>CAPUT XXX [ <hi>Vet. XXV, Rec. XVIII</hi> ].</head>
<p>VERS. 14, 15.-- <hi>Nuntius venit ad Job, qui diceret:
Boves arabant, et asinae pascebantur juxta eos, et irruerunt
<pb n="0578D"/>
Sabaei, tuleruntque omnia, et pueros percusserunt
gladio, et evasi ego solus, ut nuntiarem tibi.</hi> </p>
<div3>
            <head>49.</head>
            <p>
 <hi>Simplices perfectioribus adhaerentes, eorum intellectu
pascuntur.</hi> --Quid aliud per figuram boves,
quam bene operantes; quid aliud asinas, quam quosdam
simpliciter viventes accipimus? Quae bene juxta
boves pasci referuntur; quia mentes simplicium etiam
cum alta capere non possunt, eo magis vicinae sunt,
quo et fraterna bona, sua per charitatem credunt;
cumque invidere alienis sensibus nesciunt, quasi in
pastu se minime dividunt. Simul ergo se asinae cum
bobus reficiunt, quia prudentibus conjuncti tardiores,
<pb n="0579A"/>
eorum intelligentia pascuntur. Sabaei autem captivantes
interpretantur. Et qui alii captivantium nomine,
nisi immundi spiritus designantur, qui cunctos
quos sibi subjiciunt in infidelitatem captivos ducunt?
Qui et pueros gladio feriunt, quia eos tentationis suae
graviter jaculis vulnerant, quos necdum juvenilis
constantia liberos vel robustos servat. Qui bene quidem
bona incipiunt, sed in ipsa adhuc inchoationis
suae teneritudine captivantibus immundis spiritibus
substernuntur. Quos gladio hostis percutit, quia aeternitatis
desperatione transfigit.
</p>
            <p>[REC. XIX.] 50. <hi>Prophetia, caeteris pereuntibus, in
aeternum manet.</hi> --Quid est autem hoc quod nuntius
venit, qui diceret: <hi>Evasi ego solus?</hi> Quis est iste
nuntius, qui, aliis pereuntibus, solus evadit, nisi propheticus
<pb n="0579B"/>
sermo, qui, dum fiunt omnia mala quae praedixit,
quasi sanus ad Dominum solus redit? Dum enim
vera dixisse de perditorum casu cognoscitur, quasi
inter mortuos vixisse monstratur. Hinc est, quod ad
Rebeccam in Isaac conjugio deducendam puer mittitur <note>(Genes. XXIV, 9)</note>,
quia videlicet ad desponsandam
Ecclesiam Domino, interposita prophetia famulatur.
Sabaeis ergo irruentibus, solus puer qui nuntiaret
evasit, quia malignis spiritibus infirmorum mentes in
captivitatem ducentibus, sententia prophetiae convaluit; <emph>58</emph> 
 quae eamdem captivitatem praenuntians dicit: <hi>Propterea captivus ductus est populus meus, quia
non habuit scientiam 
 <note>(Isai. V, 13)</note>
              </hi>. Prophetia ergo
quasi salvatur, dum captivitas, quam praedixit, ostenditur.
Sequitur:</p>
          </div3>
        </div2>
<div2>
          <head>CAPUT XXXI [ <hi>Vet. XXVI, Rec. XX</hi> ].</head>

<pb n="0579C"/>
<p>VERS. 16.-- <hi>Cumque adhuc ille loqueretur, venit
alter, et dixit: Ignis Dei cecidit de coelo, et tactas
oves, puerosque consumpsit, et effugi ego solus, ut nuntiarem
tibi.</hi> </p>
<div3>
            <head>51.</head>
            <p>
 <hi>Ignis oves et pueros Job consumens, invidiam
sacerdotum contra Christum significat. Malos ignis
nunc cruciat per livorem, postea per vindictam.</hi> --Omnes
qui praedicationis officium in synagoga tenuerunt,
coelum recte vocati sunt, quia nimirum sapere superna
credebantur. Unde et Moyses, cum sacerdotes
ac populum ad verba suae admonitionis excitaret,
dixit: <hi>Attende, coelum, et loquar; et audiat terra verba
ex ore meo <note>(Deut. XXXII, 1, sec. LXX)</note>
            </hi>; per coelum
<pb n="0579D"/>
videlicet signans praepositorum ordinem, per terram
vero subditam plebem. Hoc igitur loco coelum, sacerdotes,
vel Pharisaeos, vel legis doctores non inconvenienter
accipimus, qui ante oculos hominum dum
coelestibus officiis inservirent, quasi desuper lucere
<pb n="0580A"/>
videbantur. Sed quia ipsi summopere in redemptoris
nostri adversitate commoti sunt, quasi ignis de
coelo cecidit, dum ad decipiendum imperitum populum,
ab his etiam qui vera docere putabantur,
flamma invidiae exarsit. Teste quippe Evangelio novimus
quod doctrinae veritatis invidentes, opportunitatem
Dominicae traditionis exquirebant; sed metuentes
populum, quae moliebantur innotescere non audebant.
Hinc etiam in eo scriptum est, quod dissuadendis
populis dicunt: <hi>Nunquid aliquis ex principibus
credidit in eum, aut ex Pharisaeis? Sed turba
haec quae non novit legem, maledicti sunt <note>(Joan. VII,
48)</note>
            </hi>. Quid autem in ovibus atque in pueris, nisi innocentes
quosque, sed tamen adhuc infirmos, accipimus?
qui dum adversitatem Pharisaeorum ac principum
<pb n="0580B"/>
tolerare timuerunt, infidelitatis concrematione
consumpti sunt. Dicatur ergo: <hi>Ignis Dei cecidit de
coelo, et tactas oves, puerosque consumpsit,</hi> id est, a
praepositorum cordibus flamma invidiae corruit, et
quidquid boni in plebibus oriebatur, incendit; quia
dum mali praepositi suum contra veritatem honorem
exigunt, ab omni rectitudine corda sequentium
subvertunt. Ubi et bene adjungitur: <hi>Et effugi ego
solus, ut nuntiarem tibi;</hi> quia dum impletur praedicta
causa malitiae, fallaciae interitum evadit sermo prophetiae,
qui ait: <hi>Et nunc ignis adversarios consumit <note>(Isai. XXVI, 11)</note>
            </hi>.
Ac si aperte dicat: Malos non solum
ignis per vindictam post cruciat, sed nunc etiam per
livorem cremat, quia qui post puniendi sunt retributionis
supplicio, nunc semetipsos afficiunt invidiae
<pb n="0580C"/>
tormento. Puer ergo solus fugiens remeat, et igne
periisse oves puerosque denuntiat, dum prophetia
Judaicum populum deserens, vera se dixisse manifestat,
quae ait: <hi>Zelus apprehendit populum ineruditum.</hi> 
Ac si aperte dicat: Dum verba prophetarum
plebs discutere noluit, sed credulitatem suam verbis
invidentium dedit, zeli igne periit, quia in alienae
invidiae se flamma concremavit. Sequitur:</p>
          </div3>
        </div2>
<div2>
          <head>CAPUT XXXII [ <hi>Vet. XXVII</hi> ].</head>
<p divs_removed="true">VERS. 17.-- <hi>Sed et illo adhuc loquente, venit alius,
et dixit: Chaldaei fecerunt tres turmas, et invaserunt
camelos, et tulerunt eos, necnon et pueros percusserunt
gladio, et effugi ego solus, ut nuntiarem tibi.</hi> <emph>59</emph>

          </p>
          <div3 moved_from_p="true">
              <head>52.</head>
            <p>
 <hi>Chaldaei tres turmas facientes Pharisaei,
Herodiani et Sadducaei. Cameli, Samaritani, aut Judaei
<pb n="0580D"/>
merae legis litterae adhaerentes.</hi> --Quia Chaldaeos
interpretari feroces novimus, qui alii Chaldaeorum nomine
designantur, nisi persecutionis auctores usque ad
apertos clamores malitiae prorumpentes, cum dicunt: <hi>Crucifige, crucifige 
 <note>(Luc. XXIII, 21; Marc. III, 6)</note>
              </hi>? Qui
<pb n="0581A"/>
de semetipsis tres turmas faciunt, cum se ad proponendas
quaestiones Domino Pharisaei, Herodiam et Sadducaei
diviserunt. Qui ore quidem Sapientiae victi sunt:
sed quia stultos quosdam post se eos traxisse credendum
est, factis turmis camelos tulerunt. Unusquisque
namque eorum ordo in prava quae sapuit, insipientium
corda corrupit; et dum persuadendo ad interitum
pertraxit, quasi tortuosas mentes infirmantium
ad captivitatem duxit. Praedicante quippe in Samaria
Domino, multi ex Samaritanis fuerunt in possessionem
ejusdem Redemptoris nostri asciti. Sed nunquid
ii qui pro septem viris unius mulieris mortuis, de resurrectionis
desperatione Dominum tentant <note>(Matth.
XXII, 25)</note>, nequaquam conati sunt credentes Samaritanos
a fide reducere, quos constat spem resurrectionis
<pb n="0581B"/>
ignorare? Qui dum ex lege nonnulla recipiunt,
nonnulla contemnunt, quasi camelorum more, velut
mundum animal ruminant, sed ut immundum ungulam
nequaquam findunt. Quamvis et eos cameli ruminantes,
sed tamen ungulam non findentes, indicant
qui in Judaea juxta litteram, historiam audierant, sed
virtutem ejus discernere spiritaliter nesciebant. Quos
tribus turmis Chaldaei rapiunt; dum Pharisaei, Herodiani
et Sadducaei ab omni sensus rectitudine iniqua
persuasione pervertunt. Simulque pueros gladio feriunt,
quia etsi qui in populo uti jam ratione poterant,
eis ipsi non virtute rationis, sed potestatis
auctoritate contraibant; dumque se quasi praepositos
imitari a subditis volunt, etsi intelligere aliquid sequentes
possunt, ex auctoritate tamen suscepti regiminis
<pb n="0581C"/>
eos ad perniciem pertrahunt. A quibus bene
solus puer qui nuntiet fugit: quia Pharisaeis, Herodianis,
atque Sadducaeis iniqua patrantibus, eos
nimirum deserens propheticus sermo convalescit, qui
ait: <hi>Et tenentes legem nescierunt me <note>(Jer. II, 8)</note>
              </hi>. Sequitur:</p>
          </div3>
        </div2>
<div2>
          <head>CAPUT XXXIII [ <hi>Vet. XXVIII, Rec. XXI</hi> ].</head>
<p>VERS. 18, 19.-- <hi>Loquebatur ille, et ecce alius
intravit, et dixit: Filiis tuis et filiabus vescentibus et
bibentibus vinum in domo fratris sui primogeniti, repente
ventus vehemens irruit a regione deserti, et concussit
quatuor angulos domus. Quae corruens oppressit
liberos tuos, et mortui sunt.</hi> </p>
<div3>
            <head>53.</head>
            <p>
 <hi>Judaicus populus in primogenito Job figuratus.</hi> --Paulo
ante jam diximus quod filios et filias, praedicantes
<pb n="0581D"/>
apostolos et plebes subditas sentiamus: qui
in domo fratris primogeniti convivari referuntur, quia
in habitatione adhuc Judaici populi sacrae praedicationis
deliciis vescebantur. <hi>Repente autem vehemens
ventus irruit a regione deserti.</hi> Regio deserti est cor
infidelium, quod dum Creator deserit, nullus inhabitator
<pb n="0582A"/>
colit. Ventus autem vehemens quid aliud,
quam tentatio fortis accipitur? Ventus ergo vehemens
a regione deserti irruit; quia in passione Redemptoris
nostri contra fideles ejus, fortis tentatio a
cordibus Judaeorum venit. Potest etiam deserti regio,
derelicta immundorum spirituum multitudo non inconvenienter
intelligi. A qua ventus venit, et domum
concutit, quia ab <emph>60</emph> eis tentatio prodiit, et persecutorum
corda commovit.</p>
          </div3>
<div3>
            <head>54.</head>
            <p>
 <hi>Ejus domus eversa, est synagoga, quatuor angulis,
hoc est quatuor ordinibus concussis diruta. Unde
et oppressi liberi.</hi> --Sed haec domus, in qua convivabantur
filii, in quatuor angulis stabat. Tres enim
regentium ordines in synagoga cognovimus, sacerdotum
scilicet, scribarum atque seniorum populi. Quibus
<pb n="0582B"/>
si et Pharisaeos jungimus, quatuor in hac domo
angulos invenimus. A regione igitur deserti ventus
venit, et quatuor domus angulos concutit, quia ab
immundis spiritibus tentatio irruit, et mentes quatuor
ordinum, in malitiam persecutionis excitavit. Quae
domus corruens, oppressit liberos, quia dum Judaea
in crudelitatem Dominicae persecutionis cecidit, apostolorum
fidem desperationis formidine obruit. Teneri
enim tantummodo magistrum viderunt, et jam negantes
per diversa fugiebant. Et quamvis interna
manus eorum spiritum in praescientia ad vitam tenuit,
a vita tamen fidei eos interim carnalis timor
exstinxit. Qui ergo auctorem suum, Judae saeviente,
reliquerunt, quasi concussis angulis domo eversa
necati sunt. Quid autem illo tempore de grege fidelium
<pb n="0582C"/>
factum credimus, quo fugisse ipsos etiam arietes
scimus? Sed inter haec unus qui nuntiet evadit, quia
convaluisse se sermo propheticus, qui haec denuntiaverat,
ostendit, dicens de persecutore populo: <hi>Dilectus meus in domo mea fecit scelera multa 
 <note>(Jerem.
XI, 15)</note>
            </hi>; dicens de bonis praedicatoribus, sed tamen
in passione fugientibus: <hi>Proximi mei a longe steterunt <note>(Psal. XXXVII, 12)</note>
            </hi>;
dicens de cunctis valde formidantibus: <hi>Percutiam pastorem, et 
 dispergentur
oves gregis <note>(Zach. XIII, 7; Matth. XXVI, 31)</note>
            </hi>. Sequitur:</p>
          </div3>
        </div2>
<div2>
          <head>CAPUT XXXIV <hi>Vet. [XXIX, Rec. XXII</hi> ].</head>
<p>VERS. 20.-- <hi>Tunc surrexit Job, et scidit vestimenta
sua.</hi> </p>
<div3>
            <head>55.</head>
            <p>
 <hi>Job surgens et vestem scindens Christum adumbrat.</hi> --Ruente
<pb n="0582D"/>
domo exstinctis filiis, Job surrexit,
quia Judaea in infidelitate perdita, praedicatoribus in
 pavoris morte cadentibus, Redemptor humani generis
 semetipsum a carnis suae morte suscitavit:
quanto judicio persecutores suos deseruit, demonstravit.
Surgere quippe ejus est qua districtione peccatores
<pb n="0583A"/>
derelinquat ostendere, quasi enim jacere
ejus est patienter mala tolerare. Surgit ergo, cum
contra reprobos judicium justitiae exerit. Unde et
recte vestimenta scidisse perhibetur. Quid enim vestimentum
Domini nisi Synagoga exstitit, quae prophetis
praedicantibus expectationi incarnationis illius
adhaesit? Sicut enim his nunc vestitur, a quibus diligitur,
Paulo attestante qui ait: <hi>Ut exhiberet sibi gloriosam
Ecclesiam, non habentem maculam aut rugam <note>(Ephes. V, 27)</note>
            </hi>.
Quae enim maculam aut rugam non
habere dicitur, profecto vestis rationalis et per
actionem munda, et per spem tensa monstratur. Ita
cum incarnandum eum Judaea credidit, adhaerendo
nihilominus vestis fuit.</p>
          </div3>
<div3>
            <head>56.</head>
            <p>
 <hi>Synagoga ejus vestis scissa, aliis credentibus,
<pb n="0583B"/>
aliis non credentibus.</hi> --Sed quia exspectatus venit,
veniens nova docuit, docens mira exercuit, mira faciens
prava toleravit; vestem quam indutus fuerat
scidit, dum in Judaea alios ab infidelitate sustulit,
 alios in infidelitate dereliquit. Quid est igitur vestis
scissa, nisi Judaea in contrariis sententiis divisa? Si
enim vestis ejus scissa non esset, evangelista non diceret
quod praedicante Domino contentio oriebatur
in populo, <hi>Ut alii dicerent, Bonus est; alii autem,
Non, sed seducit turbas <note>(Joan. VII, 12)</note>
            </hi>. Quasi scissa
vestis illius fuit quae divisa <emph>61</emph> per sententias unitatem
concordiae perdidit. Sequitur:</p>
          </div3>
        </div2>
<div2>
          <head>CAPUT XXXV.</head>
<p>IBID.-- <hi>Et tonso capite corruens in terram, adoravit.</hi> </p>
<div3>
            <head>57. </head>
<p>
              <pb n="0583C"/> <hi>Quasi tonso capite in terram ruit, dum Judaico
sacerdotio rejecto, ad gentes descendit.</hi> --Quid per
decisos capillos, nisi sacramentorum subtilitas; quid
per caput, nisi summa sacerdotii designatur? Unde
et ad Ezechielem prophetam dicitur: <hi>Tu, fili hominis,
sume tibi gladium acutum, radentem pilos, et assumes
eum, et duces per caput tuum et barbam <note>(Ezech.
V, 1)</note>
              </hi>, ut videlicet prophetae facto judicium Redemptoris
exprimatur, qui in carne apparens caput rasit,
quia a Judaico sacerdotio praeceptorum suorum sacramenta
abstulit; barbam rasit, quia regnum Israeliticum
deserens, decorem virtutis ejus amputavit.
[ <hi>Vet. XXX.</hi> ] Quid vero hoc loco per terram, nisi
homo peccator exprimitur? Primo quippe peccanti
homini dictum est: <hi>Terra es, et in terram ibis (Genes.
<pb n="0583D"/>
III, 19)</hi>. Terrae ergo nomine peccatrix gentilitas designatur.
Nam cum justam Judaea se crederet, constat
quam reproba de gentilitate sentiret, Paulo attestante,
qui ait: <hi>Nos natura Judaei, et non ex gentibus
peccatores <note>(Gal. II, 15)</note>
              </hi>. Mediator igitur noster
quasi detonso capite in terram corruit, quia Judaeam
deserens, dum sacramenta sua ab ejus sacerdotio
<pb n="0584A"/>
abstulit, ad notitiam gentium venit. Capillos enim a
capite rasit, quia sacramenta legis ab illo primo suo
sacerdotio sustulit; et in terram corruit, quia salvandis
se peccatoribus dedit; dumque eos qui sibi
justi videbantur deseruit, hos qui se injustos et noverant,
et fatebantur, assumpsit. Hinc et ipse in
Evangelio dicit: <hi>Ego in judicium veni in hunc mundum,
ut qui non vident videant, et qui vident caeci
fiant <note>(Joan. IX, 39)</note>
              </hi>. Hinc et columna nubis, quae in
eremo populum praeibat <note>(Exod. XIII. 21)</note>, splendore
ignis non in die, sed in nocte radiabat, quia videlicet
redemptor noster, suae conversationis exemplo, ducatum
sequentibus praestans, de justitia sua confidentibus
nulla luce claruit; peccatorum vero suorum
tenebras agnoscentibus, igne sui amoris infulsit.
<pb n="0584B"/>
Nec quod corruere Job dicitur, indignum mens hoc
significatione Redemptoris arbitretur. Scriptum
namque est: <hi>Verbum misit Dominus in Jacob, et cecidit
in Israel <note>(Isai. IX, 8)</note>
              </hi>. Jacob quippe supplantator,
Isral vero videns Deum dicitur. Et quid per Jacob,
nisi Judaicus populus; quid per Isral nisi gentilis populus
designatur? Quia quem Jacob per carnis mortem
supplantare studuit, hunc nimirum per oculos
fidei gentilitas Deum vidit. Ad Jacob ergo missum
verbum, in Isral cecidit, quia eum quem ad se venientem
Judaicus respuit, hunc repente confitens
populus gentilis invenit. De sancto quippe Spiritu
scriptum est: <hi>Cecidit spiritus Domini super eos <note>(Act.
X, 44)</note>
              </hi>.</p>
          </div3>
<div3>
            <head>58.</head>
            <p>
 <hi>Cadere qui dicatur verbum Dei aut Spiritus sanctus.</hi> --Idcirco
<pb n="0584C"/>
autem vel verbum Dei, vel Spiritus
sanctus in sacra Scriptura cadere dicitur, ut inopinatus
ejus adventus exprimatur. Quod enim ruit vel
cadit, ad ima repente venit. Mediatori ergo in terram
quasi corruisse est, nullis signis praecurrentibus
inopinate ad gentes venisse. Bene autem dicitur quod
corruens adoravit, quia dum ipse humilitatem carnis
suscepit, in se credentibus vota humilitatis infudit.
Fecit enim, quia fieri docuit; sicut et de ejus Spiritu
dicitur: <hi>Ipse Spiritus postulat</hi> <emph>62</emph> <hi>pro nobis gemitibus
inenarrabilibus <note>(Rom. VIII, 26)</note>
            </hi>. Neque enim
petit, qui aequalis est, sed postulare dicitur; quia nimirum
quos repleverit, postulantes facit: quamvis
hoc et in semetipso Redemptor noster ostendit, qui
Patrem etiam, dum passioni propinquaret, exoravit.
<pb n="0584D"/>
 Quid enim mirum, si in forma servi exorando so
Patri subdidit, in qua etiam manus peccantium
usque ad mortis extrema toleravit? Sequitur:</p>
          </div3>
        </div2>
<div2>
          <head>CAPUT XXXVI [ <hi>Vet. XXXI, Rec. XXIII</hi> ].</head>
<p>VERS. 21.-- <hi>Nudus egressus sum de utero matris
meae, nudus revertar illuc.</hi> </p>
<div3>
            <head>59.</head>
            <p>
 <hi>Christus ad Judaeos e quibus exivit, in fine mundi
<pb n="0585A"/>
est reversurus.</hi> --Redemptoris mater juxta carnem
Synagoga exstitit, ex qua ad nos per corpus visibilis
processit. Sed hunc intra se tegmine litterae
adopertum tenuit, dum ad spiritalem ejus intelligentiam
mentis oculos aperire neglexit. Hunc quia in
carne humani corporis latentem videre Deum noluit,
quasi in divinitate nudum considerare contempsit.
Sed nudus de utero matris exiit: quia a Synagogae
carne prodiens conspicuus ad gentes venit. Quod
bene Joseph relicto pallio fugiente signatum est <note>(Genes. XXXIX, 12)</note>.
Dum enim mulier adultera male
illo uti voluisset, relicto pallio fugit foras, quia dum
Synagoga Dominum purum hominem credens, quasi
adulterino complexu constringere voluit, ipse tegmen
litterae ejus oculis reliquit, et ad cognoscendam
<pb n="0585B"/>
divinitatis suae potentiam conspicuum se gentibus
praebuit. Unde et Paulus dixit: <hi>Usque hodie, dum legitur
Moyses, velamen est super cor eorum <note>(II Cor.
III, 15)</note>
            </hi>, quia videlicet adultera mulier apud semetipsam
pallium retinuit, et quem male tenebat, nudum
amisit. Qui ergo a Synagoga veniens, fidei gentium
conspicuus apparuit, ex utero matris nudus
exivit. Sed nunquid hanc omnimodo deserit? Et ubi
est quod per prophetam dicitur: <hi>Si fuerit numerus
filiorum Isral quasi arena maris, reliquiae salvae fient <note>(Isai. X, 22, Rom. IX, 27)</note>
            </hi>?
Ubi quod scriptum est: <hi>Donec plenitudo gentium introiret, et sic omnis Israel
salvus fieret 
 <note>(Rom. XI, 25)</note>
            </hi>? Erit ergo quando conspicuus
etiam Synagogae appareat. Erit in fine
mundi procul dubio, quando gentis suae reliquiis semetipsum,
<pb n="0585C"/>
sicut est Deus, innotescat. Unde et bene
hic dicitur: <hi>Nudus revertar illuc.</hi> Nudus quippe ad
uterum matris revertitur, cum in mundi hujus termino
is, qui in saeculo factus homo despicitur, Synagogae
suae oculis, Deus ante saecula declaratur. Sequitur:</p>
          </div3>
        </div2>
<div2>
          <head>CAPUT XXXVII [ <hi>Rec. XXIV</hi> ].</head>
<p>IBID.-- <hi>Dominus dedit, Dominus abstulit: sicut Domino
placuit, ita factum est: sit nomen Domini benedictum.</hi> </p>
<div3>
            <head>60.</head>
            <p>
 <hi>Deus Christo Judaeam dedit et abstulit.</hi> --Redemptor
noster per hoc quod Deus est, cum Patre
dat omnia; per hoc vero quod homo est, a Patre
accipit inter omnia. Dicat igitur de Judaea, cum venturum
incarnationis ejus mysterium crederet: <hi>Dominus
<pb n="0585D"/>
dedit.</hi> Dicat de Judaea, cum exspectatam incarnationis
ejus praesentiam contempsisset: <hi>Dominus
abstulit.</hi> Data quippe est, cum per quosdam futura
credidit; sed exigente merito suae caecitatis ablata
est, cum credita per quosdam venerari contempsit.</p>
          </div3>
<div3>
            <head>61.</head>
            <p>
 <hi>Christus exemplo docuit Deo in flagellis benedicere.</hi> --In
se autem credentes edoceat, ut in flagellis
<pb n="0586A"/>
positi benedicere Domino sciant, cum subditur: <hi>Sicut Domino placuit, ita factum est; sit nomen Domini
benedictum.</hi> 
 Unde et teste Evangelio <note>(Matth.
XXVI, 26)</note>, cum <emph>63</emph> propinquare passioni dicitur,
accepto pane gratias egisse perhibetur. Gratias itaque
agit, qui flagella alienae iniquitatis suscipit. Et qui
nihil dignum percussione exhibuit, humiliter in
 percussione benedicit; ut hinc videlicet ostendat
quid unusquisque in flagello culpae propriae facere debeat,
si ipse aequanimiter flagella culpae portat alienae
ut hinc ostendat quid in correptione faciat subditus,
si in flagello positus Patri gratias agit aequalis. Sequitur:</p>
          </div3>
        </div2>
<div2>
          <head>CAPUT XXXVIII.</head>
<p>VERS. 22.-- <hi>In omnibus his non peccavit Job</hi> 
<pb n="0586B"/> <hi>neque stultum aliquid contra Deum locutus est.</hi> </p>
<div3>
            <head>62.</head>
            <p>
 <hi>Dolus apud homines prudentia, apud Deum stultitia
est.</hi> --Quod nec peccasse, nec stultum aliquid
contra Deum locutus asseritur; hoc de illo Petrus,
sicut jam praediximus, aperte testatur, dicens: <hi>Qui
peccatum non fecit, nec dolus inventus est in ore ejus <note>(I Pet. II, 22)</note>
            </hi>.
Dolus quippe in ore, quanto apud
homines prudentius callet, tanto apud Deum stultius
desipit, Paulo attestante, qui ait: <hi>Sapientia hujus
mundi stultitia est apud Deum <note>(I Cor. III, 19)</note>
            </hi>. Quia
ergo dolus in ore ejus non fuit, stultum proculdubio
nihil dixit. Hunc contra Deum sacerdotes et principes
locutum stulte crediderunt, cum interrogatus
passionis tempore, Dei se Filium testaretur. Unde et
conquirentes dicunt: <hi>Quid adhuc egemus testibus? ecce
<pb n="0586C"/>
ipsi audivimus blasphemiam <note>(Matth. XXVI, 65)</note>
            </hi>. Sed
contra Deum stulte nihil dixit: quia vera loquens, hoc
de se infidelibus etiam moriendo intulit, quod paulo
post redemptis omnibus resurgendo monstravit.
</p>
            <p>[ <hi>Vet. XXXII.</hi> ] 63. SENSUS MORALIS.-- <hi>Satan Deo
cum sanctis angelis assistit, cogitationes malas bonis
interserendo.</hi> --Haec in significationem nostri capitis
breviter tractata transcurrimus: nunc in aedificationem
ejus corporis, ea moraliter tractanda replicemus,
ut quod actum foris narratur in opere, sciamus quomodo
intus agatur in mente. Nam cum filii Dei assistunt
coram Deo, inter eos quoque assistit et Satan,
quia plerumque bonis nostris cogitationibus, quae in
corde nostro, adventu sancti Spiritus operante, seminantur,
<pb n="0586D"/>
antiquus ille callide se interserit et subjungit
inimicus, ut bene cogitata perturbet, maleque
perturbata dilaniet. Sed nequaquam nos in tentatione
deserit, qui creavit. Nam hostem nostrum, qui se
contra nos in insidiis contegit, illustratione sui luminis
nobis deprehensibilem reddit; propter quod ei
mox dicit:</p>
          </div3>
        </div2>
<div2>
          <head>CAPUT XXXIX.</head>

<pb n="0587A"/>
<p>VERS. 7.-- <hi>Unde venis?</hi> </p>
<div3>
            <head>64.</head>
            <p>
 <hi>Cui dicendum unde venis?</hi> --Callidum namque
hostem requirere, est ejus nobis insidias declarare,
ut quo eum subintrare cor cernimus, forti contra illum
circumspectione vigilemus.</p>
          </div3>
        </div2>
<div2>
          <head>CAPUT XL.</head>
<p>IBID.-- <hi>Qui respondens ait: Circuivi terram, et perambulavi
eam.</hi> </p>
<div3>
            <head>65.</head>
            <p>
 <hi>Qui insidias ejus Deus nobis detegat.</hi> --Satanae
terram circuire, est carnalia corda perscrutari, et unde
occasionem accusationis invenire possit, exquirere.
Terram circuit, quia humana corda circumvenit,
ut bona tollat, ut mala mentibus inserat, ut inserta
cumulet, ut cumulata perficiat, ut perfectos in iniquitatibus
<pb n="0587B"/>
ad poenam socios acquirat. Et notandum
quod non transvolasse, sed perambulasse se asserit,
quia nimirum nequaquam quem tentat velociter deserit;
sed ubi molle cor invenit, ibi pedem miserae
persuasionis figit, ut immorando actionis pravae vestigia
imprimat, et ex suae iniquitatis similitudine,
quos valet, reprobos reddat. Sed contra hunc beatus
Job laudatur, et dicitur:</p>
          </div3>
        </div2>
<div2>
          <head>CAPUT LXI.</head>
<p>VERS. 8.-- <hi>Nunquid considerasti servum meum Job,
quod</hi> <emph>64</emph> <hi>non sit ei similis super terram, vir simplex,
et rectus, ac timens Deum, et recedens a malo?</hi> </p>
<div3>
            <head>66.</head>
            <p>
 <hi>Laudare Dei est bona dare, ac data custodire.</hi> --Quem
divina inspiratio contra hostem roborat, hunc
quasi in Satanae auribus Deus laudat. Laudare quippe
<pb n="0587C"/>
ejus est, et prius bona concedere, et post concessa
custodire. Sed antiquus hostis eo contra bonos
gravius saevit, quo vallari eos divinae protectionis munere
conspicit. Unde et subjungens dicit:</p>
          </div3>
        </div2>
<div2>
          <head>CAPUT XLII.</head>
<p>VERS. 9.-- <hi>Nunquid frustra Job timet Deum? Nonne
tu vallasti eum, ac domum ejus, universamque substantiam
per circuitum? Operibus manuum ejus benedixisti,
et possessio illius crevit in terra.</hi> </p>
<div3>
            <head>67.</head>
            <p>
 <hi>Suis viribus homo non stat.</hi> --Ac si aperte dicat:
Cur laudas quem protegendo roboras? Despecto
enim me, dignus tuis laudibus homo esset, si suis
contra me viribus staret. Unde mox et malitiose de
homine expetit, quod tamen protector hominis benigne
concedit. Nam subditur:</p>
          </div3>
        </div2>
<div2>
          <head>CAPUT XLIII [ <hi>Rec. XXV</hi> ].</head>

<pb n="0587D"/>
<p>VERS. 11. <hi>Sed extende paululum manum tuam, et
tange cuncta quae possidet, nisi in faciem benedixerit
tibi.</hi> </p>
<div3>
            <head>68.</head>
            <p>
 <hi>Electi in tentatione proficiunt.</hi> --Plerumque enim,
dum virtutum fructus fecunde reddimus, dum continua
prosperitate pollemus, aliquantulum mens erigitur,
ut a semetipsa sibi existere bona quae habet, arbitretur.
Quae nimirum bona antiquus hostis malitiose
attrectare appetit; sed haec tentari Deus nonnisi
benigne permittit, ut dum mens tentatione pulsante,
<pb n="0588A"/>
in bonis de quibus gaudebat concutitur, imbecillitatis
suae debilitate cognita, in spe divini adjutorii robustius
solidetur. Fitque mira dispensatione pietatis,
ut unde malignus hostis cor tentat, ut interimat, inde
misericors conditor hoc erudiat, ut vivat. Unde et
bene subjungitur:</p>
          </div3>
        </div2>
<div2>
          <head>CAPUT XLIV.</head>
<p>VERS. 12.-- <hi>Ecce universa quae habet, in manu tua
sunt, tantum in eum ne extendas manum tuam.</hi> </p>
<div3>
            <head>69.</head>
            <p>
 <hi>Deo perseverantiam tribuente.</hi> --Ac si aperte
dicat: Electi uniuscujusque bona sic tibi tentanda
exterius tribuo, ut tamen ipse noveris, quia perseverantem
mihi illum in mentis radice conservo. Ubi et
bene subditur:</p>
          </div3>
        </div2>
<div2>
          <head>CAPUT XLV.</head>
<p>
            <pb n="0588B"/>IBID.-- <hi>Egressusque est Satan a facie Domini:</hi> </p>
<div3>
            <head>70.</head>
            <p>
 <hi>Quo moderante, diabolus bonorum corda usque
ad interitum non vulnerat.</hi> --Quia per hoc, quod usque
ad defectum cordis praevalere nequaquam permittitur,
exclusus ab intimis, exterius vagatur. Qui
etiam si virtutes mentis plerumque turbat, eo ipso
foris est, quo resistente Deo, usque ad interitum bonorum
corda non vulnerat. Tantum quippe contra
illa saevire permittitur, in quantum necesse est ut
tentationibus erudita solidentur; ne ea quae agunt
bona, suis viribus tribuant, ne in securitatis torpore
se deserant, et a formidinis accinctione dissolvant:
 sed ad provectus sui custodiam tanto solertius invigilent,
quanto se contra adversarium stare semper
in acie tentationum vident.</p>
          </div3>
        </div2>
<div2>
          <head>CAPUT XLVI [ <hi>Vet. XXXIII</hi> ].</head>

<pb n="0588C"/>
<p>VERS. 13, 14, 15.-- <hi>Cum autem quadam die filii et
filiae ejus comederent et biberent vinum in domo fratris
sui primogeniti, nuntius venit ad Job, qui diceret: Boves
arabant, et asinae pascebantur juxta eos, et irruerunt
Sabaei, tuleruntque omnia, et pueros percusserunt
gladio; et evasi ego solus, ut nuntiarem tibi.</hi> </p>
<div3>
            <head>71.</head>
            <p>
 <hi>Fides virtutum omnium prima.</hi> --In electorum
corde prior bonorum sequentium sapientia nascitur,
atque haec per donum Spiritus quasi primogenita
proles profertur. Quae profecto sapientia, nostra fides
est, propheta attestante, qui ait: <hi>Nisi credideritis
non intelligetis <note>(Isai. VII, 9. sec. LXX)</note>
            </hi>. Tunc enim
vere ad intelligendum sapimus, cum cunctis <emph>65</emph> quae
conditor dicit, credulitatis nostrae fidem praebemus.
<pb n="0588D"/>
In domo ergo fratris primogeniti convivantur filii, cum
virtutes reliquae epulantur in fide. Quae si non prima
in corde nostro gignitur, reliqua quaeque esse bona
non possunt, etiamsi bona videantur. In domo fratris
primogeniti filii convivantur, dum virtutes nostrae in
habitaculo fidei, sacri eloquii cibo satiantur. Scriptum
quippe est: <hi>Sine fide impossibile est placere Deo <note>(Hebr. XI, 6)</note>
            </hi>.
Tunc ergo virtutes nostrae veras vitae
epulas sumunt, cum nutriri fidei sacramentis incipiunt.
In domo fratris primogeniti convivantur filii,
quia nisi virtutes reliquae sapientiae epulis repletae, ea
<pb n="0589A"/>
quae appetunt prudenter agant, virtutes esse nequaquam
possunt.</p>
          </div3>
<div3>
            <head>72.</head>
            <p>
 <hi>Virtutibus nostris quam varie insidietur diabolus.</hi> --Sed
ecce dum bona quae agimus, sapientiae
epulis fideique pascuntur, hostis noster arantes boves
et pascentes asinas subtrahit, et pueros gladio occidit.
Quid arantes boves, nisi graviores nostras cogitationes
accipimus? quae dum cor studiosa exercitatione
conficiunt, uberes provectuum fructus reddunt.
Quid pascentes intelligimus asinas, nisi simplices
motus cordis? quos dum studiose a duplicitatis errore
compescimus, quasi in campo liberae puritatis nutrimus.
Sed plerumque hostis callidus, cum graves cogitationes
in corde conspicit, eas sub introducta voluptatis
delectatione corrumpit; et dum motus cordis
<pb n="0589B"/>
simplices videt, subtilia inventionum acumina ostendit;
ut dum laus de subtilitate quaeritur, puritatis
simplicitas amittatur; et si usque ad opus pravum
pertrahere non valet, tentando tamen bonorum cogitationibus
 subripiens nocet; ut dum turbare bona
mentis agnoscitur, ea quasi funditus abstulisse videatur.
Possunt etiam per arantes boves, cogitationes
charitatis accipi; quibus prodesse aliis conamur, cum
fraterni cordis duritiam praedicando scindere cupimus.
Potest etiam per asinas, quae nimirum sese onerantibus,
nulla ferocitatis insania resistunt, patientiae
mansuetudo signari. Et saepe hostis antiquus cum
velle prodesse nos loquendo aliis conspicit, in quodam
torpore otii mentem mergit; ut aliis prodesse
non libeat, etiam cum a propriis vacat. Arantes ergo
boves subtrahit, cum cogitationes mentis fraternae
<pb n="0589C"/>
utilitatis fructibus deditas, per submissum negligentiae
torporem frangit. Et quamvis electorum corda
intra arcana suae cogitationis invigilant, et quid a
tentatore sustineat, superantes pensant, eo tamen
ipso malignus inimicus aliquid rapuisse se gaudet,
quo cogitationibus bonorum vel ad momentum
praevalet.
</p>
            <p>[ <hi>Vet. XXXIV.] 73. Ejus conatibus quanta vigilantia
occurrendum. Discretionis munus in tentatione.</hi> --Saepe
autem cum praeparatam mentem ad tolerantiam videt,
quid ab ea maxime diligatur exquirit, et ibi
scandali laqueos inserit, ut quo magis res quaeque diligitur,
eo per eam facilius patientia turbetur. Et
quidem electorum corda ad se semper sollicite redeunt,
et semetipsa graviter vel pro levi motu excessionis
<pb n="0589D"/>
affligunt; et dum mota discunt quomodo stare
debuerint, aliquando melius concussa solidantur.
Sed antiquus hostis, dum tolerantiae cogitationes vel
ad momentum turbat, quasi abstulisse se ab agro
cordis asinas exsultat. In his autem quae agere disponimus,
rationabili custodia quid quibus rebus congruat,
sollicite <emph>66</emph> pensamus. Sed plerumque hostis,
<pb n="0590A"/>
dum subita ad nos perturbatione tentationis irruit,
circumspectiones cordis inopinate praeveniens, quasi
ipsos custodes pueros gladio occidit. Sed tamen unus
fugit, qui alia periisse nuntiet, quia in eo quod
mens ab hoste patitur, rationis discretio semper ad
animum redit; et quasi solam se evasisse indicat,
quae apud semetipsam fortiter quidquid pertulerit
pensat. Aliis ergo pereuntibus unus ad domum redit,
 dum turbatis in tentatione motibus discretio
ad conscientiam recurrit; ut quod repentinis incursibus
praeoccupata mens perdidisse se pensat, hoc
compunctionis studio afflicta recipiat.</p>
          </div3>
        </div2>
<div2>
          <head>CAPUT XLVII.</head>
<p>VERS. 16.-- <hi>Cumque adhuc ille loqueretur, venit
alter, et dixit: Ignis Dei cecidit de coelo, et tactas oves
<pb n="0590B"/>
puerosque consumpsit; et effugi ego solus, ut nuntiarem
tibi.</hi> </p>
<div3>
            <head>74.</head>
            <p>
 <hi>Diabolus castas cogitationes corrumpere conatur.
Sed discretio periculum avadit.</hi> --Quid per oves,
nisi cogitationum innocentia, quid per oves, nisi
bonorum cordium munditia designatur? Coelum vero
aerium dici paulo ante jam diximus: unde et aves coeli
nominamus. Et scimus quod immundi spiritus, qui e
coelo aethereo lapsi sunt, in hoc coeli terraeque medio
vagantur: qui tanto magis corda hominum ascendere
ad coelestia invident, quanto se a coelestibus per elationis
suae immunditiam projectos vident. Quia ergo
ab aereis potestatibus contra cogitationum nostrarum
munditiam flamma livoris irruit, de coelo ignis
ad oves venit. Saepe enim mundas mentis nostrae cogitationes
ardore libidinis accendunt; et quasi igne
<pb n="0590C"/>
oves concremant, dum castos motus animi, luxuriae
tentatione perturbant. Qui ignis Dei dicitur, quia etsi
non faciente Deo, tamen permittente, generatur. Et
quia impulsu subito ipsas nonnunquam circumspectiones
mentis obruunt, quasi custodes pueros gladio
occidunt. Sed tamen unus incolumis fugit, dum omne
quod mens patitur, perseverans discretio subtiliter
respicit, solaque mortis periculum evadit; quia etiam
perturbatis cogitationibus, discretio non succumbit,
ut damna sua animo renuntiet, et quasi dominum ad
lamentum revocet.</p>
          </div3>
        </div2>
<div2>
          <head>CAPUT XLVIII [ <hi>Rec. XXVI</hi> ].</head>
<p>VERS. 17.-- <hi>Sed et illo adhuc loquente, venit alius,
et dixit: Chaldaei fecerunt tres turmas, et invaserunt
<pb n="0590D"/>
camelos, et tulerunt eos, necnon et pueros percusserunt
gladio; et effugi ego solus, ut nuntiarem tibi.</hi> </p>
<div3>
            <head>75.</head>
            <p>
 <hi>Quantis periculis terrenarum rerum dispensatio
sit obnoxia.</hi> --Per camelos, qui mundum aliquid habent,
dum ruminant, et immundum, dum nequaquam
ungulam findunt, supra jam diximus bonas rerum
temporalium dispensationes intelligi, in quibus quo
est cura distensior, eo nobis multiplicius insidiatur
<pb n="0591A"/>
inimicus. [ <hi>Vet. XXXV.</hi> ] Omnis enim, qui dispensandis
terrenis rebus praesidet, occulti hostis jaculis latius
patet. Nonnulla enim providens agere nititur, et
saepe dum cautus futura subtiliter praevidet, incautus
damna praesentia nequaquam videt; saepe dum praesentibus
invigilat, ad instantia praevidenda dormitat;
saepe dum aliqua torpens agit, quae vigilanter agenda
sunt negligit; saepe dum plus justo vigilantem se in
actione exhibet, ipsa actionis suae inquietudine rebus
subditis pejus nocet. Aliquando autem linguae
modum ponere nititur, sed onere dispensationis exigente,
silere prohibetur. Aliquando dum nimia se
censura restringit, tacet etiam <emph>67</emph> quae loqui debuit.
Aliquando ad inferenda necessaria dum se latius relaxat,
dicit etiam quae loqui non debuit. Plerumque
<pb n="0591B"/>
autem tantis cogitationum voluminibus implicatur, ut
ipsa ferre vix valeat, quae intra se providus versat;
et cum nil opere faciat, sub magno cordis sui pondere
vehementer insudat. Quia enim dura sunt quae
apud semetipsum intus patitur, quietus foris otiosusque
lassatur. Plerumque enim quasi ventura animus
conspicit, totamque contra haec intentionem proponit;
magnusque ardor contentionis se inserit, sopor
fugit, nox in diem vertitur; et cum quieta foris membra
lectulus teneat, intus magnis clamoribus in cordis
foro litigatur. Et fit plerumque ut nulla eveniant quae
praevidentur: totaque illa cogitatio, quae diu se plena
intentione paraverat, repente vacua quiescat. Tanto
autem longius mens a necessariis cessat, quanto inania
latius cogitat. Quia igitur dispensationis curas
<pb n="0591C"/>
maligni spiritus modo torpenti vel praecipitata actione
feriunt, modo pigra vel immoderata locutione
confundunt, pene autem semper nimiis cogitationum
molibus premunt, tribus turmis Chaldaei camelos
rapiunt. Quasi enim tres turmas contra camelos facere,
est terrenarum dispensationum studia modo
illicito opere, modo superflua locutione, modo inordinata
cogitatione vastare; ut dum se ad administranda
exterius mens efficaciter extendere nititur, a
sui consideratione separetur; et eo damna quae de
semetipsa patitur nesciat, quo erga aliena fortiori
studio quam decet elaborat. Recta autem mens cum
curas dispensationis suscipit, quid sibi, quid proximis
debeat attendit; et nec per alienae sollicitudinis
immoderationem sua studia negligit, nec per suae
<pb n="0591D"/>
utilitatis vigilantiam aliena postponit. Sed tamen plerumque
dum ad utraque mens solerter invigilat, dum
magnis erga se, et ea quae sibi commissa sunt, circumspectionibus
vacat, repentino turbata cujuslibet
causae emergentis articulo, ita in praeceps rapitur, ut
ab ea subito cunctae circumspectiones ejus obruantur.
Unde et custodes camelorum pueros Chaldaei gladio
feriunt. Sed tamen unus redit; quia inter haec discretionis
ratio mentis nostrae oculis occurrit, et sollicita
<pb n="0592A"/>
sibimet anima quid subito impulsu tentationis
intrinsecus amittat, intelligit. Sequitur.</p>
          </div3>
        </div2>
<div2>
          <head>CAPUT XLIX [ <hi>Rec. XXVII</hi> ].</head>
<p>VERS. 18, 19.-- <hi>Loquebatur ille, et ecce alius intravit,
et dixit: Filiis tuis et filiabus vescentibus et bibentibus
vinum in domo fratris sui primogeniti, repent
ventus vehemens irruit a regione deserti, et concussit
quatuor angulos domus, quae corruens oppressit liberos
tuos, et mortui sunt: et effugi ego solus, ut nuntiarem tibi.</hi> </p>
<div3>
            <head>76.</head>
            <p>
 <hi>Virtutibus quatuor innititur spiritale aedificium.
Unde concutiatur.</hi> --Sicut supra jam diximus, regio
deserti est immundorum spirituum multitudo derelicta:
quae dum conditoris sui beatitudinem deseruit,
quasi manum cultoris amisit a qua ventus vehemens
venit, et domum subruit; quia ab immundis spiritibus
<pb n="0592B"/>
fortis tentatio subripit, et a tranquillitatis suae statu
conscientiam evertit. [ <hi>Vet. XXXVI.</hi> ] In quatuor
vero angulis domus ista consistit, quia nimirum solidum
mentis nostrae aedificium, prudentia, temperantia,
fortitudo, justitia sustinet. In quatuor angulis
domus ista subsistit, quia in his quatuor virtutibus
tota boni <emph>68</emph> operis structura consurgit. Unde et quatuor
paradisi flumina terram irrigant, quia dum his
quatuor virtutibus cor infunditur, ab omni desideriorum
carnalium aestu temperatur. Sed nonnunquam
dum menti ignavia subripit, prudentia frigescit; nam
cum fessa torpet, ventura non providet. Nonnunquam
dum nonnulla menti delectatio subripit, temperantia
nostra marcescit; in quantum enim ad delectationem
praesentium ducimur, in tantum minus ab illicitis
<pb n="0592C"/>
temperamus. Nonnunquam se timor cordi insinuat,
et vires nostrae fortitudinis turbat; et eo minores
contra adversa existimus, quo quaedam perdere immoderatius
dilecta formidamus. Nonnunquam vero
amor suus se menti ingerit, eamque latenti motu a
rectitudine justitiae divertit; et quo se totam auctori
reddere negligit, eo in se justitiae juri contradicit.
Ventus ergo vehemens quatuor angulos domus concutit;
dum fortis tentatio occultis motibus quatuor
virtutes quatit; et quasi quassatis angulis domus
eruitur, dum pulsatis virtutibus conscientia turbatur.</p>
          </div3>
<div3>
            <head>77.</head>
            <p>
 <hi>Inde virtutes caeterae quasi cordis soboles se invicem
pascunt.</hi> --Intra hos autem quatuor domus angulos
filii convivantur, quia intra arcana mentis, quae
principaliter his quatuor virtutibus ad summae rectitudinis
<pb n="0592D"/>
culmen erigitur, virtutes caeterae quasi quaedam
cordis soboles se invicem pascunt. Donum
quippe Spiritus, quod in subjecta mente ante alia
prudentiam, temperantiam, fortitudinem, justitiam
format, eamdem mentem ut contra singula quaeque
tentamenta erudiat, in septem mox virtutibus temperat,
ut contra stultitiam, sapientiam; contra hebetudinem,
intellectum; contra praecipitationem, consilium;
contra timorem, fortitudinem; contra ignorantiam,
<pb n="0593A"/>
scientiam; contra duritiam, pietatem; contra
superbiam det timorem.</p>
          </div3>
<div3>
            <head>78.</head>
            <p>
 <hi>His qui virtutibus praediti sunt, gratia aliquando
utiliter se subtrahit.</hi> --Sed nonnunquam, dum mens
nostra tanti muneris plenitudine atque ubertate fulcitur,
si continua in his securitate perfruitur, a quo
sibi haec sint obliviscitur; seque a se habere putat,
quod nunquam sibi abesse considerat. Unde fit ut
aliquando se haec eadem gratia utiliter subtrahat, et
praesumenti menti, quantum in se infirmatur, ostendat.
Tunc enim vere cognoscimus bona nostra unde
sunt, quando haec quasi amittendo, sentimus quia a
nobis servari non possunt. Ad hoc itaque intimandae
humilitatis magisterium, fit plerumque ut irruente
tentationis articulo, tanta stultitia sapientiam nostram
<pb n="0593B"/>
feriat, ut turbata mens, qualiter malis imminentibus
obviet, vel contra tentationem quomodo se praeparet,
ignoret. Sed hac ipsa stultitia cor prudenter eruditur,
quia unde ad momentum desipit, eo post verius,
quo et humilius, sapit; et sapientia unde quasi amittitur,
inde certius possidetur. Aliquando dum sublimia
intelligendo in elatione se animus erigit, in rebus
imis et vilibus gravi hebetudine pigrescit, ut repente
sibi etiam ima clausa videat, qui pernix summa penetrabat.
Sed haec ipsa hebetudo intellectum nobis,
dum subtrahit, servat, quia dum ad momentum cor
humiliat, verius ad sublimia intelligenda confirmat.
Aliquando dum cuncta nos agere consilii gravitate
gaudemus, pulsante causae emergentis articulo, praecipitatione
subita rapimur; et qui nos semper disposite
<pb n="0593C"/>
vixisse credidimus, repente <emph>69</emph> intima confusione
vastamur. Sed tamen ejusdem confusionis
eruditione discimus, ne nostris viribus consilia nostra
tribuamus; et tanto maturius ad gravitatem restringimur,
quanto ad hanc quasi amissam redimus.
Aliquando dum mens fortiter adversa contemnit,
subortis adversitatis eventibus, hanc metus vehemens
percutit. Sed per hunc concussa discit cui tribuat
quod in quibusdam fortiter stetit; et tanto post validius
fortitudinem retinet, quanto hanc repente irruente
formidine sibi jam quasi elapsam videt. Aliquando
dum magna nos scire gaudemus, repentinae
ignorantiae caecitate torpescimus. Sed quo ignorantia
mentis oculus ad momentum clauditur, eo post ad
scientiam verius aperitur, ut nimirum flagello suae
<pb n="0593D"/>
caecitatis eruditus, et scire ipsum a quo habeat sciat.
Aliquando dum religiose cuncta disponimus, dum pietatis
viscera plene nos habere gratulamur, quadam
mentis duritia irruente percutimur. Sed quasi obdurati
cognoscimus, cui pietatis habitae bona tribuamus; et
pietas verius velut exstincta recipitur, dum quasi
amissa amplius amatur. Aliquando dum subjectum se
divinae formidini animus gaudet, repente superbia
tentante rigescit. Sed tamen valde mox timens quia
non timet, ad humilitatem se iterum festinus inflectit;
<pb n="0594A"/>
et tanto hanc solidius recipit, quanto ejus virtutis
pondus quasi amittendo pensavit.</p>
          </div3>
<div3>
            <head>79.</head>
            <p>
 <hi>Tentationibus acquiruntur humilitas et vigilantia.</hi> --Eversa
igitur domo, moriuntur filii quia turbata
in tentatione conscientia, ad utilitatem propriae
cognitionis raptim et in momento temporis
obruuntur genitae in corde virtutes. [ <hi>Vet. XXXVII.</hi> ]
Qui profecto filii intus per spiritum vivunt, dum
exterius carne moriuntur, quia videlicet virtutes
nostrae tentationis tempore etsi in momento turbatae
ab status sui incolumitate deficiunt, per intentionis
tamen perseverantiam integrae in mentis radice subsistunt.
Cum quibus etiam tres sorores occumbunt,
quia in corde nonnunquam per flagella turbatur
charitas, per formidinem concutitur spes, per quaestiones
<pb n="0594B"/>
pulsatur fides. Saepe enim quasi a conditoris
amore torpescimus, dum ultra quam nobis congruere
credimus, flagello fatigamur. Saepe dum plus
quam necesse est mens formidat, fiduciam sibimet
spei debilitat. Saepe dum immensis quaestionibus
animus tenditur, perturbata fides quasi defectura
fatigatur. Sed tamen vivunt filiae, quae domo concussa
moriuntur, quia etsi intra conscientiam, spem,
fidem, charitatemque pene occumbere perturbatio
ipsa renuntiat, has tamen ante Dei oculos vivas perseverantia
rectae intentionis servat. Unde et puer
qui haec nuntiet solus evadit, quia mentis discretio
etiam inter tentamenta incolumis permanet. Agitque
puer ut Job filios fiendo recipiat, dum, discretione
nuntiante, dolens animus vires quas quasi
<pb n="0594C"/>
amittere coeperat poenitendo conservat. Mira autem
hoc nobiscum dispensatione agitur, ut mens nostra
culpae nonnunquam pulsatione feriatur. Nam esse se
magnarum virium homo crederet, si nullum unquam
earumdem virium defectum intra mentis arcana sentiret.
Sed dum tentatione irruente quatitur, et quasi
ultra quam sufficit fatigatur, ei contra hostis sui insidias
munimen humilitatis ostenditur, et unde se
pertimescit enerviter cadere, inde accipit fortiter
stare. Tentatus autem, non solum vires a quo accipiat
discit, sed quanta eas vigilantia servet intelligit. <emph>70</emph> 
 Saepe enim quem tentationis certamen superare
non valuit, sua deterius securitas stravit.
Nam dum lassum se quisque in otio remittit, dissolutam
mentem corruptori prostituit; at si eum ex
<pb n="0594D"/>
dispensatione supernae pietatis tentatio non repente
vehementer irruens, sed temperato accessu erudiens
pulsat, nimirum ad insidias providendas evigilat, ut
contra hostem se in certamine cautus accingat. Unde
et bene subjungitur:</p>
          </div3>
        </div2>
<div2>
          <head>CAPUT L.</head>
<p>VERS. 20.-- <hi>Tunc surrexit Job.</hi> </p>
<div3>
            <head>80.</head>
            <p>
 <hi>Discretio tentationibus proficit.</hi> --Sedere enim,
quiescentis est; assurgere, decertantis. Auditis ergo
<pb n="0595A"/>
adversis surgere, est expertis tentationibus mentem
ad certamina robustius parare. Quibus nimirum tentationibus
etiam discretio proficit, quia ut virtutes a
vitiis subtilius distinguat, agnoscit. Unde et bene
subjungitur:</p>
          </div3>
        </div2>
<div2>
          <head>CAPUT LI [ <hi>Vet. XXXVIII</hi> ].</head>
<p>IBID.-- <hi>Scidit vestimenta sua.</hi> </p>
<div3>
            <head>81.</head>
            <p>
 <hi>Tentationibus pulsati ad luctum poenitentiae humilitatemque
confugiant ut sanentur.</hi> --Vestimenta
scindimus, cum discernendo nostra opera retractamus.
Si enim apud Deum nos opera nostra quasi
vestimenta non tegerent, nequaquam voce angelica
diceretur: <hi>Beatus qui vigilat, et custodit vestimenta
sua, ne nudus ambulet, et videant turpitudinem ejus <note>(Apoc. XVI, 15)</note>
            </hi>.
Turpitudo enim nostra tunc cernitur,
<pb n="0595B"/>
cum vita reprehensibilis ante justorum oculos
in judicio, nequaquam subsequentis boni operis
tegmine velatur. Sed quia cum culpa tentamur, ad
lamenta accendimur; atque ipsis lamentis excitati,
ad perspiciendam lucem justitiae subtilius oculos
mentis aperimus, quasi in dolore vestimenta scindimus,
quia ex fletu, discretione crescente, cuncta
quae agimus, districtius irata manu judicamus.
Tunc omnis nostra elatio corruit, tunc cuncta ab
animo cogitationum superfluitas cadit. Unde et subditur:</p>
          </div3>
        </div2>
<div2>
          <head>CAPUT LII.</head>
<p>IBID.-- <hi>Et tonso capite corruens in terram adoravit.</hi> </p>
<div3>
            <head>82.</head>
            <p>
 <hi>Elatio et cogitationum vanitas, quomodo resecentur.</hi> --Nam
<pb n="0595C"/>
quid moraliter per capillos, nisi defluentes
animi cogitationes accipimus? Unde et alias
Ecclesiae dicitur: <hi>Sicut vitta coccinea labia tua,
sponsa, et eloquium tuum dulce <note>(Cant. IV, 3)</note>
            </hi>. Vitta
quippe crines capitis astringit. Labia ergo sponsae
sicut vitta sunt, quia exhortatione sanctae Ecclesiae,
cunctae in auditorum mentibus diffusae cogitationes
ligantur; ne remissae defluant, ne sese per illicita
spargant, ne sparsae cordis oculos deprimant; sed quasi
ad unam se intentionem colligant, dum vitta eas sanctae
praedicationis ligat. Quam recte et coccineam
asserit; quia sanctorum praedicatio solo charitatis
ardore flammescit. Quid vero per caput, nisi ea,
quae principale uniuscujusque actionis est, mens ipsa
signatur? Unde et alias dicitur: <hi>Et oleum de capite
<pb n="0595D"/>
tuo non deficiat <note>(Eccles. IX, 8)</note>
            </hi>. Oleum quippe in
capite, est charitas in mente; et a capite deficit
oleum, cum charitas a mente discedit. Caput ergo
detondere est cogitationes superfluas a mente resecare.
Et detonso capite in terram corruit, qui repressis
praesumptionis suae cogitationibus, quam in semetipso
infirmus sit humiliter agnoscit.
</p>
            <p>[ <hi>Vet. XXXIX.] 83. Difficile magna agere, et de
actis fiduciam non habere.</hi> --Difficile namque est
magna agere, et apud semetipsum quempiam de
<pb n="0596A"/>
magnis actibus cogitationum fiduciam non habere.
Eo ipso enim quo contra vitia fortiter vivitur, cogitationum
praesumptio in corde generatur; et cum
mens foras culpas valenter conterit, plerumque apud
semetipsam latenter intumescit; jamque se esse
magni alicujus meriti aestimat, nec se peccare in cogitatione
suae aestimationis putat. Ante districti autem
judicis oculos tanto deterius delinquitur, quanto
culpa <emph>71</emph> quo occultius, eo pene incorrigibiliter perpetratur:
et tanto ad vorandum latius patet fovea,
quanto de semetipsa elatius gloriatur vita. Unde, ut
saepe jam diximus, pia conditoris dispensatione agitur,
ut de se confidens anima, dispensatoria tentatione
pulsetur quatenus infirmata, quid sit inveniat,
et praesumptionis propriae fastum deponat. Mox enim
<pb n="0596B"/>
ut tentatio mentem pulsaverit, omnis cogitationum
nostrarum praesumptio tumultusque conquiescit.</p>
          </div3>
<div3>
            <head>84.</head>
            <p>
 <hi>Mens elata in tyrannidem erumpit; satellites
ejus tentatione fugantur.</hi> --Mens enim cum se in
elatione erigit, quasi in tyrannidem erumpit. Habet
autem tyrannidis suae satellites, faventes sibimet cogitationes
suas. Sed si super tyrannum hostis irruat,
favor mox satellitum cessat. Intrante namque adversario,
satellites fugiunt, cumque territi declinant,
quem in pace positi callida adulatione laudabant.
Subductis vero satellitibus, ante hostem solus remanet,
quia recedentibus elatis cogitationibus, perturbatus
animus se solummodo et tentationem videt.
Auditis ergo adversis caput detondetur, cum tentationibus
vehementer irruentibus, a praesumptionis
<pb n="0596C"/>
suae cogitationibus mens nudatur. Quid est enim
quod Nazaraei capillos nutriunt <note>(Num. VI, 5)</note>, nisi
quod per vitam magnae continentiae praesumptionum
cogitationes crescunt? Sed quid est quod, devotione
completa, caput Nazaraeus radere capillosque in igne
sacrificii ponere jubetur, nisi quod tunc ad perfectionis
summam pertingimus, cum sic exteriora
vitia vincimus, ut etiam cogitationes superfluas a
mente resecemus? Quas nimirum sacrificii igne concremare,
est flamma eas divini amoris incendere,
ut totum cor in Dei amore ardeat, et cogitationes
superfluas concremans, quasi Nazaraei capillos devotionis
perfectione consumat. [ <hi>Vet. XL.</hi> ] Et notandum
quod in terram corruens adoravit. Ille enim
veram Deo adorationem exhibet qui semetipsum,
<pb n="0596D"/>
quia pulvis sit, humiliter videt, qui nihil sibi virtutis
tribuit, qui bona quae agit esse de misericordia conditoris
agnoscit. Unde et competenter dicit:</p>
          </div3>
        </div2>
<div2>
          <head>CAPUT LIII.</head>
<p>VERS. 21.-- <hi>Nudus egressus sum de utero matris
meae: nudus revertar illuc.</hi> </p>
<div3>
            <head>85.</head>
            <p>
 <hi>Qui se a virtutibus nudum putat, ipsa melius
humilitate vestitur.</hi> --Ac si tentatus animus et in
infirmitatis suae inopia deprehensus dicat: Nudum
<pb n="0597A"/>
me in fide prima gratia genuit, nudum eadem gratia
in assumptione salvabit. Est namque magnum animi
turbati solatium, ut pulsatus vitiis, cum se quasi
nudari virtutibus conspicit, ad solam misericordiae
spem recurrat; et eo se nudari non sinat, quo se a
virtutibus humiliter nudum putat: qui etsi fortasse
aliqua virtute in tentatione detegitur, infirmitatem
tamen propriam agnoscens, ipsa melius humilitate
vestitur; et valde robustius quam steterat jacet, cum
sibi sine divino adjutorio cessat tribuere quod habet.
Unde et manum mox largitoris et judicis humiliter
agnoscit, dicens:</p>
          </div3>
        </div2>
<div2>
          <head>CAPUT LIV.</head>
<p>IBID.-- <hi>Dominus dedit, Dominus abstulit.</hi> </p>
<div3>
            <head>86.</head>
            <p>
 <hi>Tentatione eruditi crescimus.</hi> --Ecce tentationibus
<pb n="0597B"/>
eruditus crevit, qui et in virtute habita largitatem
dantis, et in perturbatione fortitudinis, potestatem
tollentis agnoscit. Quae tamen fortitudo non
tollitur, sed perturbata fatigatur; quatenus concussa
mens, dum se hanc jamjamque quasi amittere trepidat,
semper facta humilis nunquam perdat.</p>
          </div3>
        </div2>
<div2>
          <head>CAPUT LV.</head>
<p>IBID.-- <hi>Sicut Domino placuit, ita factum est, sit nomen</hi> <emph>72</emph> 
 <hi>Domini benedictum.</hi> </p>
<div3>
            <head>87.</head>
            <p>
 <hi>Tentato quid agendum.</hi> --In hoc, quod interna
perturbatione concutimur, dignum est ut ad conditoris
judicium recurramus; ut inde cor nostrum adjutori
suo majores laudes exhibeat, unde pulsatum
verius imbecillitatem suae infirmitatis pensat. Bene
autem dicitur:</p>
          </div3>
        </div2>
<div2>
          <head>CAPUT LVI.</head>

<pb n="0597C"/>
<p>VERS. 22.-- <hi>In omnibus his non peccavit Job nec
stultum aliquid contra Deum locutus est.</hi> </p>
<div3>
            <head>88.</head>
            <p>
 <hi>De tentatione non murmuret.</hi> --Quia solerti
cura custodire dolens animus debet, ne cum se intus
tentatio stimulat, in verbis foras illicitae locutionis
erumpat, ne de probatione murmuret, et ignis qui
hunc velut aurum concremat, per excessum sermonis
illiciti in paleae favillam vertat.
</p>
            <p>[ <hi>Vet. XLI, Rec. XXVIII.] 89. Dona Dei aliquando
utiliter subtrahuntur. Prophetiae Spiritus prophetis
non adest semper.</hi> --Nihil vero obstat si hoc
quod de virtutibus diximus, de his quae in ostensione
virtutis dantur donis sancti Spiritus sentiamus. Alii
namque prophetiae, alii genera linguarum, alii virtutes
<pb n="0597D"/>
curationum dantur. Sed quia haec ipsa dona non semper
in mente eodem modo sunt, liquido ostenditur
quod ne se mens in praesumptione elevet, aliquando
utiliter subtrahuntur. Nam si prophetiae spiritus prophetis
semper adesset, nimirum Elisaeus propheta
non diceret; <hi>Dimitte eam, anima enim ejus in amaritudine
est, et Dominus celavit a me verbum <note>(IV Reg.
4, 2)</note>
              </hi>. Si prophetiae spiritus prophetis semper adesset,
inquisitus Amos propheta non diceret: <hi>Non
sum propheta,</hi> ubi et subdidit: <hi>Neque filius prophetae;
sed armentarius ego sum, vellicans sycomoros</hi> 
<pb n="0598A"/> <note>(Amos. VII, 14)</note>.
Quomodo autem propheta non
fuit, qui de futuris tot vera praedixit? Aut quomodo
propheta fuit, si de se in praesenti vera denegavit?
Sed quia eadem hora qua requisitus est prophetiae
sibi spiritum deesse sensit, de semetipso testimonium
veraciter intulit, dicens: <hi>Non sum propheta.</hi> Qui
tamen secutus adjunxit: <hi>Et nunc audi verbum Domini.
Haec dicit Dominus: Uxor tua in civitate fornicabitur,
et filii tui et filiae tuae in gladio cadent, et humus tua
funiculo metietur; et tu in terra polluta morieris <note>(Ibid.
16, 17)</note>
              </hi>. Quibus prophetae verbis aperte ostenditur
quia dum de se illa loqueretur, impletus est; et mox
habere prophetandi spiritum meruit, quia se prophetam
non esse humiliter agnovit. Et si prophetiae
spiritus prophetis semper adesset, David regi de templi
<pb n="0598B"/>
se constructione consulenti, nequaquam Nathan
propheta concederet quod post paululum negaret <note>(II Reg. I, 3, 5)</note>.</p>
          </div3>
<div3>
            <head>90.</head>
            <p>
 <hi>Spiritum habere permanentem Christi est privilegium.
Qui dicatur et in discipulis mansurus.</hi> --Unde
bene et in Evangelio scriptum est: <hi>Super
quem videris Spiritum descendentem et manentem super
eum, hic est qui baptizat <note>(Joan. I, 33)</note>
            </hi>. In cunctis
namque fidelibus Spiritus venit, sed in solo Mediatore
 singulariter permanet, quia ejus humanitatem
nunquam deseruit, ex cujus divinitate procedit. In
illo igitur manet, qui solus et omnia et semper
potest. Nam fideles, qui hunc accipiunt, cum signorum
dona habere semper, ut volunt, non possunt,
hunc se accepisse quasi in transitus ostensione testantur.
<pb n="0598C"/>
Sed cum rursum de eodem Spiritu Veritatis
ore discipulis dicitur, <hi>Apud vos manebit, et in vobis
erit <note>(Joan. XIV, 18)</note>
            </hi>, quid est quod divina voce Mediatoris
 signum haec eadem sancti Spiritus mansio
declaratur, cum dicitur: <hi>Super quem videris Spiritum
descendentem, et manentem super eum?</hi> Si igitur
juxta magistri vocem et in discipulis manet, quomodo
jam singulare signum erit quod in Mediatore <emph>73</emph> 
 permanet? Quod tamen citius cognoscimus, si
dona ejusdem Spiritus discernamus.
</p>
            <p>[ <hi>Vet. XLII, Rec. XXIX.] 91. Mansurus est in
donis quibus sanctitas confertur, non in iis quibus haec
pro aliorum utilitate declaratur.</hi> --Alia namque sunt
dona illius, sine quibus ad vitam nequaquam pertingitur,
alia quibus vitae sanctitas pro aliorum utilitate
<pb n="0598D"/>
declaratur. Mansuetudo namque, humilitas, patientia,
fides, spes, charitas, dona ejus sunt, sed ea sine
quibus ad vitam homines pervenire nequaquam possunt.
Prophetiae autem, virtus curationum, genera
linguarum, interpretatio sermonum, dona ejus sunt,
sed quae virtutis ejus praesentiam pro correctione
intuentium ostendunt. In his igitur donis sine quibus
ad vitam perveniri non potest, sanctus Spiritus sive
in praedicatoribus suis, sive in electis omnibus semper
manet; in illis autem quibus per ostensionem illius
non nostra vita servatur, sed aliorum quaeritur,
<pb n="0599A"/>
nequaquam semper in praedicatoribus permanet,
quia semper quidem eorum cordi ad bene vivendum
praesidet, nec tamen per eos virtutum signa semper
ostendit: sed aliquando se eis a signorum ostensionibus
subtrahit, ut eo humilius virtutes ejus habeantur,
quo habitae teneri non possunt.</p>
          </div3>
<div3>
            <head>92.</head>
            <p>
 <hi>Longe aliter ab his manet in Christo.</hi> --Mediator
autem Dei et hominum homo Christus Jesus, in
cunctis eum et semper et continue habet praesentem,
quia et ex illo isdem Spiritus per substantiam
profertur. Recte ergo et cum in <emph>74</emph> sanctis praedicatoribus
maneat, in Mediatore singulariter manere
perhibetur, quia in istis per gratiam manet ad aliquid,
in illo autem per substantiam manet ad cuncta.
Sicut enim corpus nostrum sensum tantummodo tactus
<pb n="0599B"/>
agnoscit, caput autem corporis usum simul omnium
quinque sensuum possidet, ut videat, audiat,
gustet, odoretur, et tangat; ita membra superni capitis
<pb n="0600A"/>
in quibusdam virtutibus emicant, ipsum vero
caput in cunctis virtutibus flagrat. Dissimiliter ergo
Spiritus in illo manet, a quo per naturam nunquam
recedit. Dona vero ejus quibus ad vitam tenditur,
sine periculo amitti non possunt; dona autem quibus
vitae sanctitas demonstratur, plerumque, ut dictum
est, sine dipendio subtrahuntur. Illa ergo pro nostra
eruditione tenenda sunt, haec pro alienis provectibus
exquirenda. In illis nos terreat formido, ne pereant;
in istis vero ad tempus aliquando sublatis consoletur
humilitas, quia ad elationem mentem fortasse sublevant.
Cum igitur concessa nobis virtutum signa subtrahuntur,
dicamus recte: <hi>Dominus dedit, Dominus
abstulit; sicut Domino placuit, ita factum est; sit nomen
Domini benedictum.</hi> Tunc enim vere ostendimus
<pb n="0600B"/>
quia accepta recte tenuimus, cum profecto aequanimiter
ad momentum sublata toleramus.
</p>
          </div3>
        </div2>
      </div1>

<div1>
        <head>LIBER TERTIUS. <hi>Totum caput secundum libri Job, ad modum superiorum librorum, historice, allegorice ac moraliter explanat.</hi> </head>
<div2>
          <head>CAPUT PRIMUM.</head>
<pb n="0599B"/>
<p>HISTORICUS SENSUS.--1. Beatus Job ad mortem
<pb n="0599C"/>
petitus in tentatione, ad vitam crevit ex verbere;
et antiquus hostis unde se bona ejus aestimavit exstinguere,
inde doluit multiplicasse. Sed quia in
primo certamine se succubuisse considerat, ad alia se
tentationum bella restaurat, et de sancto viro mala
adhuc impudenter sperat; quia bona malus credere
non potest, vel experta. Ea autem quae in prima ejus
percussione praemissa sunt, iterum subnectuntur,
cum dicitur:</p>
<p>VERS. 1, 2, 3.-- <hi>Factum est cum quadam die venissent
filii Dei et assisterent coram Domino, venissetque
Satan inter eos, et staret in conspectu ejus, ut diceret
Dominus ad Satan: Unde venis? Qui respondens,
ait: Circuivi terram, et perambulavi eam. Et
dixit Dominus ad Satan: Nunquid considerasti servum
<pb n="0599D"/>
meum Job, quod non sit ei similis super terram,
homo simplex et rectus, timens Deum, et recedens a
malo.</hi> </p>
<p> <hi>Infirmitas superbiae diaboli increpatur.</hi> --Haec quia
latius supra disseruimus, melius silendo praeterimus:
ne, dum saepius discussa repetimus, tardius ad indiscussa
veniamus. Quamvis hoc, quod voce Domini
ad Satan dicitur: <hi>Unde venis?</hi> nequaquam aestimo
quod ei, ut prius, dicatur. Cum enim ab eo certamine
in quo relaxatus fuerat victus redit; et unde venit
requiritur, qui unde veniat scitur; quid aliud quam
infirmitas superbiae ejus increpatur? ac si ei aperte
divina vox dicat: Ecce ab uno et in infirma carne posito
<pb n="0600B"/>
homine vinceris, qui te contra me auctorem omnium
erigere conaris. Unde mox Dominus cum beati
<pb n="0600C"/>
Job bona, sicut prius diceret, haec cum victoriae
triumphis enumerans adjungit:</p>
        </div2>
<div2>
          <head>CAPUT II.</head>
<p>IBID.-- <hi>Et adhuc retinens innocentiam suam.</hi> </p>
<div3>
            <head>2.</head>
            <p>
 <hi>Job innocentiam gloriosius servavit in verbere.</hi> --Ac
si aperte dicat: Tu quidem exercuisti malitiam,
sed ille innocentiam non amisit; et unde te aestimasti
provectum ejus imminuere, inde compulsus es ejus
provectui deservire, quia mentis innocentiam, quam
gloriose tenuit in tranquillitate, gloriosius servavit in
verbere. Sequitur:</p>
          </div3>
        </div2>
<div2>
          <head>CAPUT III [ <hi>Rec. II</hi> ].</head>
<p>IBID.-- <hi>Tu autem commovisti me adversus eum, ut
affligerem illum frustra.</hi> </p>
<div3>
            <head>3.</head>
            <p>
 <hi>Deus afflixit Job frustra, quia in eo non punivit
<pb n="0600D"/>
peccatum; et non frustra, quia auxit ejus meritum.</hi> --Cum
sit Deus justus et verax, valde quaerendum est
quomodo beatum Job frustra afflixisse se indicat.
Quia enim justus est, frustra affligere non potuit; sed
rursum quia verax est, aliter non potuit dixisse quam
fecit. Ut ergo justo et veraci utraque conveniant,
quatenus et vera dicat, et injusta non faciat; cognoscamus
beatum Job et juxta aliquid frustra, et rursum
juxta aliquid non frustra percussum. Quia enim
justus et verax haec de semetipso asserit, ostendamus
et verum exstitisse quod dixit, et rectum fuisse quod
fecit. Necesse quippe erat, ut sanctus vir Deo soli sibique
cognitus, quanta virtute polleret, ad imitandum
<pb n="0601A"/>
cunctis innotesceret. Aperte namque aliis virtutis
exempla non daret, si ipse sine tentatione remaneret.
Actum ergo est ut et vires ejus cunctis imitandas
ipsa vis percussionis ostenderet, et flagella proderent
quod in tranquillitate latuisset. Sed eisdem
flagellis crevit virtus patientiae, atque ex dolore verberis
aucta est gloria remunerationis. Ut ergo in dicto
Domini veritas, rectitudo autem teneatur in facto,
beatus Job et non frustra percutitur, quia augetur
meritum; et tamen frustra percutitur, quia nullum
punitur <emph>75</emph> admissum. Frustra enim percussus est,
cui culpa nulla reciditur; et non frustra percussus est,
cui virtutis meritum cumulatur.
</p>
            <p>[ <hi>Vet. II.] 4. Commotus Deus qui intelligatur.</hi> --Sed
quid est quod dicitur: <hi>Commovisti me adversus
<pb n="0601B"/>
eum?</hi> Nunquid Satanae verbis Veritas accenditur, ut
in subditorum suorum cruciatibus instigetur? Quis
haec de Deo senserit, quae recto etiam homine indigna
perpendit? Sed quia nos ferire nisi commoti
nescimus, ipsa divina percussio commotio vocatur;
et ad nostra verba divina voce descenditur, ut ejus
factum ab homine utcunque capiatur. Illa enim vis
quae absque necessitate omnia creavit, et sine despectu
omnibus praesidet, et sine labore cuncta sustentat,
et sine occupatione regit, etiam sine commotione
corrigit, sicque humanas mentes ad ea quae
voluerit flagellis format, ut in diversitatis umbram
a suae incommutabilitatis luce non transeat. Sequitur:</p>
          </div3>
        </div2>
<div2>
          <head>CAPUT IV.</head>
<p>VERS. 4, 5.-- <hi>Respondens Satan, ait: Pellem pro
<pb n="0601C"/>
pelle, et cuncta quae habet homo dabit pro anima sua;
alioquin mitte manum tuam, et tange os ejus et carnem,
et tunc videbis quod in faciem benedicat tibi.</hi> </p>
<div3>
            <head>5.</head>
            <p>
 <hi>Deus sinit diabolum contra sanctos bellum redintegrare,
ut saepius victus obmutescat.</hi> --Antiquus hostis
ex rebus exterioribus colligit, quod beato viro ad
mentis crimen infligit. Pellem enim pro pelle dari
asserit, quia saepe dum venire ictum contra faciem
cernimus, manum palpebris opponimus, ut ab ictu
oculos defendamus; et corpus vulneri objicimus, ne
in corpore teneriori vulneremur. Satan ergo haec consuete
fieri sciens, dicit: <hi>Pellem pro pelle, et cuncta
quae habet homo, dabit pro anima sua.</hi> Ac si aperte
dicat: Idcirco Job tot extra se flagella aequanimiter
patitur, quia pavet, ne ipse feriatur. Cura ergo carnis
<pb n="0601D"/>
est, quod damno affectuum carnalium motus
non est, quia dum sibimetipsi metuit, minus
suorum percussiones sentit. Unde et mox ejus
carnem feriendam postulat, dicens: <hi>Mitte manum
tuam, et tange os ejus et carnem, et tunc videbis quod
in faciem benedicat tibi <note>(Job II, 5)</note>
            </hi>. Superius dixerat: <hi>Tange cuncta quae possidet, et tunc videbis quod in faciem
benedicat tibi 
 <note>(Job I, 11)</note>
            </hi>. Nunc quasi prioris propositionis
oblitus, fractus de aliis alia postulat. Quod tamen
recte divina dispensatione permittitur, quatenus altercator
<pb n="0602A"/>
impudens vel saepe victus obmutescat. Sequitur:</p>
          </div3>
        </div2>
<div2>
          <head>CAPUT V [ <hi>Rec. III</hi> ].</head>
<p>VERS. 6.-- <hi>Dixit ergo Dominus ad Satan: Ecce in
manu tua est, verumtamen animam illius serva.</hi> </p>
<div3>
            <head>6.</head>
            <p>
 <hi>Manui adversarii Job sic traditur, ut in adjutoris
manu semper retineatur.</hi> --Ecce iterum permissionem
verberis comitatur custodia protectionis, et
electum suum divina dispensatio custodiendo deserit,
deserendo custodit, alia illius prodit, alia protegit.
Si enim totum Job desereret in manu tanti adversarii,
homo quid esset? In ipsa ergo justitia permissionis
miscetur quaedam libra pietatis, quatenus in uno
eodemque certamine et servus humilis ex oppressione
proficiat, et hostis superbiens ex permissione succumbat.
Manui itaque adversarii sanctus vir traditur,
<pb n="0602B"/>
sed tamen in intimis adjutoris sui manu retinetur. De
illis quippe ovibus fuit, de quibus in Evangelio ipsa
Veritas dicit: <hi>Non rapiet eas quisquam de manu mea <note>(Joan. X, 28)</note>
            </hi>;
et tamen expetenti hosti dicitur: <hi>Ecce in manu tua est.</hi> 
 Isdem ergo in manu Dei, isdem
in manu est diaboli. Nam dicens: <hi>In manu tua est;</hi> 
cum protinus adjungit: <hi>Verumtamen animam illius
serva;</hi> patenter pius adjutor innotuit, quia tenuit
quem concessit, et dando non dedit, quem adversarii
sui <emph>76</emph> jaculis ejiciens abscondit.
</p>
            <p>[ <hi>Vet. III.] Satan id servare dicitur, in quod irrumpere
non sinitur.</hi> --Quid est autem hoc, quod ad Satan
dicitur: <hi>Animam illius serva?</hi> Quo enim pacto
ille custodit, qui custodita semper irrumpere appetit?
Sed servare Satan dicitur, irrumpere non audere,
<pb n="0602C"/>
sicut e contrario Patrem in oratione postulamus, dicentes: <hi>Ne nos inducas in tentationem 
 <note>(Matth. VI, 13)</note>
              </hi>.
Neque enim in tentationem Dominus inducit, qui
semper a tentatione subditos misericorditer protegit:
sed tamen in tentationem quasi ejus inducere est, a
tentationis nos illecebra non munire. Et tunc nos in
tentationis laqueum non inducit, cum tentari nos
ultra quam possumus non permittit. Sicut ergo Deus
inducere nos in tentationem dicitur, si nos ab adversario
induci patiatur; ita adversarius servare animam
dicitur cum hanc tentando superare prohibetur.</p>
<p>VERS. 7.-- <hi>Egressus igitur Satan a facie Domini.</hi> </p>
<p>Quomodo Satan a facie Domini exeat, ea jam quae
superius sunt dicta, manifestant. Sequitur:</p>
          </div3>
        </div2>
<div2>
          <head>CAPUT VI.</head>
<p>
            <pb n="0602D"/>IBID.-- <hi>Percussit Job ulcere pessimo, a planta pedis
usque ad verticem ejus.</hi> </p>
<div3>
            <head>8.</head>
            <p>
 <hi>In corpore Job nihil vacat a poena, ut in anima
nihil vacet a gloria.</hi> --Duobus semper modis flagella
pensanda sunt, ut scilicet perpendantur, aut qualia
sint, aut quanta. Nam saepe multa ex qualitate, saepe
gravia ex quantitate levigantur: si videlicet cum
multa sunt, non sint gravia; cum vero gravia,
non sint multa. Ut igitur ostendatur quomodo
per asperitatem flagelli adversarius contra sanctum
<pb n="0603A"/>
virum non solum per nequitiam qualitatis,
sed etiam per pondus quantitatis exarsit, ad demonstrandam
qualitatem dicitur: <hi>Percussit eum ulcere
pessimo;</hi> ad insinuandam vero quantitatem subjungitur: <hi>A planta pedis usque ad verticem,</hi> 
 ut nimirum
nihil in mente vacet a gloria, in cujus corpore nil
vacat a poena. Sequitur:</p>
          </div3>
        </div2>
<div2>
          <head>CAPUT VII [ <hi>Rec. IV</hi> ].</head>
<p>VERS. 8.-- <hi>Qui testa saniem radebat, sedens in
sterquilinio.</hi> </p>
<div3>
            <head>9.</head>
            <p>
 <hi>Job testa saniem corporis radens, nos docet vas
fictile quod gestamus cito conterendum.</hi> --Unde testa,
nisi ex luto conficitur? Quid vero est sanies corporis,
nisi lutum? Saniem ergo radere testa perhibetur, ac
si aperte diceretur: Luto tergebat lutum. Pensabat
<pb n="0603B"/>
quippe vir sanctus unde sumptum fuerat quod gestabat,
et fragmento vasis fictilis confractum vas fictile
radebat. Quo facto patenter ostenditur corpus suum
quomodo sibi sanum subdidit, quod et percussum sic
despiciens curavit; quam ille mollitiem sanae suae carni
concessit, qui non vestem, non digitos, sed testam
etiam vulneribus admovit. Testa ergo radebat saniem,
ut semetipsum et in fragmento considerans, etiam
de extersione vulneris sumeret curam mentis.
</p>
            <p>[ <hi>Vet. IV.] 10. In sterquilinio jacens cogitat corpus
brevi stercus futurum.</hi> --Quia vero saepe per ea quae
circa corpus sunt, animus inflatur, et per hoc quod
erga nos agitur fragilitas nostri corporis ab oculis
cordis amovetur (sicut nonnulli saeculares cum temporalibus
dignitatibus fulciuntur, dum locis altioribus
<pb n="0603C"/>
praesident, dum multorum obsequia sibi suppetere ad
votum vident, fragilitatem suam intueri negligunt,
et vas quod gestant fictile, quam sit velociter conterendum,
obliviscentes omni modo non attendunt),
beatus Job ut considerationem fragilitatis suae etiam
ex circumstantibus traheret, et ante oculos suos vim
suae despectionis augeret, non quolibet in terra, quae
pene ubique munda reperitur, sed in sterquilinio sedisse
describitur. In sterquilinio ponebat corpus, ut
ex terra sumpta quae esset carnis substantia, bene
proficiens perpenderet animus. In sterquilinio ponebat
corpus ut etiam ex loci fetore caperet, <emph>77</emph> quod
festine corpus ad fetorem rediret.</p>
<p>[ <hi>Rec. V]. 11. Ex sanctorum flagellis intelligendum
quae ipsis merces, quae iniquis poena reservetur.</hi> --Sed
<pb n="0603D"/>
ecce cum beatus Job tot rerum damna sustinet, tot
funeribus pignerum percussus dolet, tot vulnera tolerat;
dum decurrentem saniem testa radit, dum per
putredinem defluens in sterquilinio residet; intueri
libet quid est, quod omnipotens Deus quos sibi tam
charos in aeternum conspicit, tam vehementer quasi
despiciens affligit. Ecce autem dum beati Job vulnera
cruciatusque considero, repente mentis oculos ad
Joannem reduco, et non sine gravissima admiratione
perpendo, quod ille prophetiae spiritu intra matris
uterum impletus, atque, ut ita dixerim, priusquam
<pb n="0604A"/>
nasceretur, renatus: ille amicus sponsi, ille, quo inter
natos mulierum major nemo surrexit; ille sic
propheta, ut plus etiam quam propheta <note>(Matth., XI,
9)</note>, ab iniquis in carcerem mittitur, et pro puellae
saltatu, capite truncatur, et vir tantae severitatis pro
risu turpium moritur. Nunquidnam credimus aliquid
fuisse, quod in ejus vita illa sic despecta mors tergeret?
Sed quando ille vel in cibo peccavit, qui locustas solummodo
et mel silvestre comedit? Quid Deo vel de qualitate
sui tegminis deliquit, qui camelorum pilis corpus
operuit? Quid de conversatione sua offendere potuit, qui
de eremo non recessit? Quid illum loquacitatis reatus
polluit, qui disjunctus longe ab hominibus fuit? Quando
illum vel silentii culpa attigit, qui ad se venientes tam
vehementer increpavit, dicens: <hi>Genimina viperarum,
<pb n="0604B"/>
quis demonstravit vobis fugere a ventura ira? <note>(Matth.
III, 7; Luc. III, 7; Marc. I, 4.)</note>
              </hi> Quid est ergo, quod
Job Dei testimonio praefertur, et tamen plagis usque
ad sterquilinium sternitur? Quid est, quod Joannes
Dei voce laudatur, et tamen pro temulenti verbis
in saltationis praemium moritur? Quid est, quod omnipotens
Deus sic vehementer in hoc saeculo despicit,
quos sic sublimiter ante saecula elegit: nisi hoc, quod
pietati fidelium patet, quoniam idcirco sic eos premit
in infimis, quia videt quomodo remuneret in
summis; et foras usque ad despecta dejicit, quia intus
usque ad incomprehensibilia perducit. Hinc ergo
unusquisque colligat quid illic sint passuri quos reprobat,
si hic sic cruciat quos amat; aut quomodo
ferientur qui in judicio arguendi sunt, si sic eorum
<pb n="0604C"/>
vita premitur, qui ipso judice teste laudantur. Sequitur:</p>
          </div3>
        </div2>
<div2>
          <head>CAPUT VIII [ <hi>Rec. VI</hi> ].</head>
<p>VERS. 9.-- <hi>Dixit autem illi uxor sua: Adhuc permanes
in simplicitate tua? Benedic Deo, et morere.</hi> </p>
<div3>
            <head>12.</head>
            <p>
 <hi>Tentat diabolus stantes aut tribulationibus frangere,
aut persuasionibus mollire. Quaerit mulierem quasi
scalam, qua in cor Job ascendat: sed frustra.</hi> --Antiquus
hostis humanum genus duobus modis tentare
consuevit; ut videlicet corda stantium aut tribulationibus
frangat, aut persuasionibus molliat. In utrisque
ergo contra beatum Job se vehementer exercuit.
 Nam prius patrifamilias intulit damna rerum,
orbavit patrem morte filiorum, percussit incolumem
<pb n="0604D"/>
putredine vulnerum. Sed quia putrescentem foras,
sanum adhuc interius stare conspexit; et quem exterius
nudum reddidit, hunc interius ditiorem fieri per
exhibitam laudem conditoris invidit; callide cogitans
pensat quod contra se athleta Dei unde premitur,
inde sublevatur, victusque ad subtilia tentandi argumenta
convertitur. [ <hi>Vet. V.</hi> ] Nam antiquae artis insidias
repetit; et quia scit quomodo Adam decipi soleat,
ad Evam recurrit. <emph>78</emph> Beatum enim Job inter
tot rerum damna, inter tot percussionum vulnera,
quasi in quadam virtutum arce stare invictum vidit.
<pb n="0605A"/>
In alto quippe mentem fixerat; et idcirco hanc hostiles
insidiae irrumpere non valebant. Quaeritur ergo
ab adversario in hanc arcem munitissimam quibus
gradibus ascendatur. Vicina est autem viro mulier
atque subjuncta. Cor igitur mulieris tenuit, et quasi
scalam, qua ad cor viri ascendere potuisset invenit.
Occupavit animum conjugis, scalam mariti. Sed nihil
hac arte praevaluit, quia sanctus vir subjectam sibi
mulierem, et non praepositam attendit; et recta loquens
docuit, quam serpens, ut perversa loqueretur,
instigavit. Dignum quippe erat ut fluxam mentem
virilis censura restringeret, cum profecto et de ipso
primo lapsu humani generis nosset quod docere
mulier recta nesciret. Unde bene et per Paulum dicitur: <hi>Docere autem mulieri non permitto 
 (I Tim. II,
<pb n="0605B"/>
12)</hi>; quia nimirum aliquando cum docuit, a sapientiae
aeternitate separavit. Antiquus itaque hostis ab
Adam in sterquilinio perdidit, qui Adam in paradiso
superavit; atque adjutricem suam mulierem dum
ad verba malae persuasionis accendit, ad doctrinam
sanctae eruditionis misit; et quae excitata fuerat ut
perderet, erudita est ne periret. Sic sic a nostris viris
fortibus hostis percutitur, ut sua ei etiam tela rapiantur.
Unde enim se exaggerare aestimat dolorem
vulneris, inde eis contra semetipsum suggerit arma
virtutis.</p>
          </div3>
<div3>
            <head>13.</head>
            <p>
 <hi>Ex verbis diabolus per eos qui nobis adhaerent,
nos tentat.</hi> --Ex verbis autem male persuadentis conjugis
vigilanter debemus aspicere quod antiquus adversarius
non solum per semetipsum, sed per eos
<pb n="0605C"/>
etiam qui nobis adhaerent, statum satagit nostrae
mentis inclinare. Cum enim cor nostrum sua persuasione
non subruit, ad hoc nimirum per linguas
adhaerentium repit. Hinc enim scriptum est: <hi>A filiis
tuis cave, et a domesticis tuis attende <note>(Eccli. XXXII,
26)</note>
            </hi>. Hinc per prophetam dicitur: <hi>Unusquisque se a
proximo suo custodiat, et in omni fratre suo non habeat
fiduciam <note>(Jer. IX, 4)</note>
            </hi>. Hinc rursum scriptum est: <hi>Inimici hominis domestici ejus 
 <note>(Matth. X, 36)</note>
            </hi>. Callidus
namque adversarius, cum a bonorum cordibus
repelli se conspicit, eos qui ab illis valde diliguntur
exquirit; et per eorum verba blandiens loquitur, qui
plus caeteris amantur; ut dum vis amoris cor perforat,
facile persuasionis ejus gladius ad intimae rectitudinis
munimina irrumpat. Post damna igitur rerum,
<pb n="0605D"/>
post funera pignorum, post vulnera scissurasque
membrorum, antiquus hostis linguam movit uxoris.</p>
          </div3>
<div3>
            <head>14.</head>
            <p>
 <hi>In serie tentationum Job quae artes inimici.</hi> --Et
notandum quo tempore viri mentem studuit virulento
<pb n="0606A"/>
sermone corrumpere. Verba enim post vulnera
intulit, ut nimirum cum vis doloris ingravesceret,
facile persuasionis suggestio perversa praevaleret.
[ <hi>Vet. VI.</hi> ] Sed si ipsum subtiliter tentationis ejus
ordinem perpendimus, qua calliditate saeviat invenimus.
Movit namque prius damna substantiae, quae et
extra naturam profecto essent, et extra corpus. Subtraxit
filios, quod jam quidem extra naturam non
esset, sed tamen adhuc aliquatenus extra proprium
corpus. Ad extremum percussit et corpus. Sed quia
vulneribus carnis ad mentis vulnus pervenire non
valuit, etiam conjunctae mulieris <emph>79</emph> linguam quaesivit.
Quia enim aperto certamine superari se doluit,
de ore conjugis jaculum quasi de insidiis intorsit, quae
profecto diceret: <hi>Adhuc permanes in simplicitate tua?
<pb n="0606B"/>
Benedic Deo, et morere.</hi> Ecce tentando omnia abstulit,
ecce tentando mulierem reliquit, et sancto viro
callide cuncta diripuit; sed valde callidius adjutricem
suam mulierem reservavit, quae dicat: <hi>Adhuc permanes
in simplicitate tua?</hi> Verba sua Eva repetit. Nam
quid est dicere: Simplicitatem desere, nisi: Obedientiam,
 vetitum comedendo, contemne? Et quid est
dicere: <hi>Benedic Deo, et morere,</hi> nisi: Transcendendo
praeceptum, ultra quam es conditus, vive? Sed Adam
noster fortis in sterquilinio jacuit, qui in paradiso
quondam debilis stetit. Nam illico ad male suadentis
verba respondit, dicens:</p>
          </div3>
        </div2>
<div2>
          <head>CAPUT IX [ <hi>Rec. VII</hi> ].</head>
<p>VERS. 10.-- <hi>Quasi una de stultis mulieribus locuta
es. Si bona accipimus de manu Domini, mala quare
<pb n="0606C"/>
non sustineamus?</hi> </p>
<div3>
            <head>15.</head>
            <p>
 <hi>Job externis rebus vacuus, intus Deo plenus.
Mala quatenus vocentur flagella.</hi> --Ecce ubique hostis
frangitur, ubique superatur, per cuncta tentationum
argumenta succubuit, quia et illud suum familiare
solatium etiam de muliere amisit. Inter haec igitur
sanctum virum intueri libet, foras rebus vacuum, intrinsecus
Deo plenum. Paulus cum in seipso divitias
sapientiae internae conspiceret, seque ipsum exterius
esse corruptibile corpus videret, ait: <hi>Habemus thesaurum
istum in vasis fictilibus <note>(II Cor. IV, 7)</note>
            </hi>. Ecce
in beato Job vas fictile scissuras ulcerum exterius
sensit; sed hic thesaurus interius integer mansit.
Foras enim per vulnera crepuit, sed indeficienter
interius nascens thesaurus sapientiae per verba
<pb n="0606D"/>
sanctae eruditionis emanavit, dicens: <hi>Si bona accepimus
de manu Domini, mala quare non sustineamus?</hi> 
bona scilicet, dona Dei vel temporalia vel aeterna;
mala autem, flagella praesentia appellans, de quibus
<pb n="0607A"/>
per prophetam Dominus dicit: <hi>Ego Dominus, et non
est alter, formans lucem, et creans tenebras; faciens
pacem, et creans mala <note>(Isai. XLV, 7)</note>
            </hi>. Neque enim
mala, quae nulla sua natura subsistunt, a Domino
creantur; sed creare se mala Dominus indicat, cum
res bene conditas nobis male agentibus in flagellum
format, ut ea ipsa et per dolorem, quo feriunt, delinquentibus
mala sint; et per naturam, qua existunt,
bona. Unde et venenum mors quidem est homini,
sed tamen vita serpenti. Amore enim praesentium ab
auctoris nostri dilectione recessimus; et perversa
mens dum dilectioni creaturae se subdidit, a creatoris
societate disjunxit. Ex his ergo ab auctore ferienda
erat, quae errans auctori praeposuerat, ut unde
homo culpam non timuit superbus admittere, inde
<pb n="0607B"/>
poenam corrigendus inveniret; et tanto citius resipisceret
ad illa quae perdidit, quanto doloris plena esse
conspiceret quae quaesivit. Unde et bene dicitur: Formans
lucem, et creans tenebras, quia cum per flagella
exterius doloris tenebrae creantur, intus per
eruditionem lux mentis accenditur. Faciens pacem,
et creans mala, quia tunc nobis pax cum Deo redditur,
cum haec quae bene sunt condita, sed non bene
concupita, in ea quae nobis mala sunt, flagella vertuntur.
Per culpam quippe Deo discordes exstitimus;
dignum ergo est ut ad pacem illius per flagella redeamus;
ut cum unaquaeque res bene condita nobis in
dolorem vertitur, correcti <emph>80</emph> mens ad auctoris pacem
humiliter reformetur. Haec itaque flagella beatus
Job mala nominat; quia salutis et tranquillitatis bonum,
<pb n="0607C"/>
qua perturbatione feriant, pensat.</p>
          </div3>
<div3>
            <head>16.</head>
            <p>
 <hi>Flagelli poena memoria doni, laetitia metu flagelli
temperanda. Sensus pravis, non sexus in vitio.</hi> --Sed
illud valde in ejus verbis intuendum est,
contra persuasionem conjugis quanta considerationis
arte se colligat, dicens: <hi>Si bona accepimus
de manu Domini, mala quare non sustineamus?</hi> 
[ <hi>Vet. VII.</hi> ] Magna quippe consolatio tribulationis
est, si cum adversa patimur, auctoris nostri ad
memoriam dona revocemus. Nec frangit quod ex dolore
obviat, si menti citius hoc, quod ex munere
sublevat, occurrat. Hinc namque scriptum est: <hi>In die
bonorum ne immemor sis malorum, et in die malorum
ne immemor sis bonorum <note>(Eccli. XI, 27)</note>
            </hi>. Quisquis
enim dona percipit, sed donorum tempore nequaquam
<pb n="0607D"/>
etiam flagella pertimescit, in elatione per laetitiam
corruit. Quisquis autem flagellis atteritur, sed flagellorum
tempore nequaquam se ex donis, quae eum
contigit accepisse, consolatur, ab statu mentis omnimoda
desperatione destruitur. Sic ergo utraque
<pb n="0608A"/>
jungenda sunt, ut unum semper ex altero fulciatur;
quatenus et flagelli poenam memoria temperet doni,
et doni laetitiam mordeat suspicio ac formido flagelli.
Sanctus igitur vir, ut oppressam mentem inter vulnera
mulceat, in flagellorum doloribus blandimenta
donorum pensat, dicens: <hi>Si bona accepimus de manu
Domini, mala quare non sustineamus?</hi> Ubi et bene
praemittit, <hi>Locuta es quasi una ex insipientibus mulieribus.</hi> 
Quia enim sensus pravae mulieris, non autem
sexus in vitio est, nequaquam ait: Locuta es
quasi una ex mulieribus, sed, ex ineptis mulieribus,
ut videlicet ostendatur quia quod pravum sapit, accedentis
stultitiae, non autem conditae sit naturae.
Sequitur:</p>
          </div3>
        </div2>
<div2>
          <head>CAPUT X [ <hi>Rec. VIII</hi> ].</head>
<p>
            <pb n="0608B"/>IBID.-- <hi>In omnibus his non peccavit Job labiis suis.</hi> </p>
<div3>
            <head>17.</head>
            <p>
 <hi>Job non peccavit labiis, quia nec injusta dixit,
nec justa reticuit.</hi> --Duobus modis labiis delinquimus,
cum aut injusta dicimus, aut justa reticemus. Nam
si aliquando et tacere culpa non esset, propheta non
diceret: <hi>Vae mihi, quia tacui <note>(Isai. VI, 5)</note>
            </hi>. Beatus
igitur Job in cunctis quae egit, labiis suis minime
peccavit, quia nec contra ferientem superba dixit,
nec contra suadentem recta reticuit. Nec loquens
ergo, nec tacens deliquit, qui et flagellanti patri gratias
reddidit, et male suadenti conjugi doctrinae sapientiam
ministravit. Quia enim scivit quid deberet
Deo, quid proximo, scilicet patientiam conditori, sapientiam
conjugi, idcirco et hanc redarguendo docuit,
<pb n="0608C"/>
et illum gratias agendo laudavit. Quis autem
nostrum, si unum quodlibet vulnus tantae hujus percussionis
acciperet, non mox ab intimis prostratus
jaceret? Ecce stratus foris vulneribus carnis, erectus
intrinsecus munimine permanet mentis; et sub semetipso
omne jaculum transvolare conspicit, quod
in se exterius districta manu saeviens hostis figit,
vigilanter deprehendit jacula, modo vulneribus contra
se a facie, modo verbis quasi ex latere intorta.
Et bellator noster circumvallantium certaminum
fervore deprehensus, ubique patientiae suae clypeum
opponit; undique venientibus spiculis obviat, et per
cuncta virtutum latera circumspectam contra irruentia
vulnera mentem rotat.
</p>
            <p>[ <hi>Vet. VIII.] 18. Tentatur per amicos.</hi> --Sed antiquus
<pb n="0608D"/>
hostis quo valentius vincitur, eo <emph>81</emph> adhuc ad
insidias ardentius instigatur. Nam quia uxor increpata
reticuit, protinus alios qui increpandi ad contumelias
surgerent, excitavit. Sicut enim damna
rerum studuit crebrius nuntiando percutere; ita nunc
<pb n="0609A"/>
robustum pectus satagit verborum contumeliis saepius
feriendo penetrare. Sequitur:</p>
          </div3>
        </div2>
<div2>
          <head>CAPUT XI [ <hi>Rec. IX</hi> ].</head>
<p>VERS. 11.-- <hi>Igitur audientes tres amici Job omne
malum quod accidisset ei, venerunt singuli de loco suo:
Eliphaz Themanites, Baldad Suhites, et Sophar Naamathites.
Condixerant enim sibi, ut pariter venientes
visitarent eum, et consolarentur.</hi> </p>
<div3>
            <head>19.</head>
            <p>
 <hi>Amicorum Job recta intentio indiscretione fuscatur.</hi> --Qui
ex condicto ad afflicti consolationem
veniunt, et inter se et erga percussum quantae chariratis
fuerint, demonstrantur. Quamvis et per hoc,
quod Scriptura eos tanti viri amicos fuisse testatur,
quia boni studii et rectae fuerint intentionis ostenditur;
sed tamen haec ipsa illorum intentio, eis ad
<pb n="0609B"/>
verba prorumpentibus, ante districti judicis oculos,
suborta indiscretione, fuscatur. Sequitur:</p>
          </div3>
        </div2>
<div2>
          <head>CAPUT XII [ <hi>Rec. X</hi> ].</head>
<p>VERS. 12.-- <hi>Cumque elevassent procul oculos suos,
non cognoverunt eum; et exclamantes ploraverunt, scissisque
vestibus sparserunt pulverem super caput suum
in coelum.</hi> </p>
<div3>
            <head>20.</head>
            <p>
 <hi>Consolaturus afflictum debet moerere. At modum
dolori ponat.</hi> --Quia percussi speciem plaga mutaverat,
amici plorantes exclamant, vestes scindunt,
capita pulvere aspergunt; ut cum mutatum eum, ad
quem venerant, cernerent, ipsam etiam consolatorum
speciem spontaneus dolor immutaret. Ordo quippe
consolationis est, ut cum volumus afflictum quempiam
a moerore suspendere, studeamus prius moerendo
<pb n="0609C"/>
ejus luctui concordare. Dolentem namque non
potest consolari, qui non concordat ejus dolori, quia
eo ipso, quo a moerentis afflictione discrepat, minus
ab illo recipitur, a quo mentis qualitate separatur.
Emolliri itaque prius debet animus, ut afflicto congruat,
congruens inhaereat, inhaerens trahat. Neque
enim ferrum ferro conjungitur, si non utrumque
exustione ignis liquetur; et durum molli non adhaeret
nisi prius duritia ejus temperata mollescat, ut quasi
hoc ipsum fiat, quod curatur ut teneat. Sic nec jacentes
erigimus, nisi a rigore nostri status inclinemur,
quia dum rectitudo stantis a jacentis situ discrepat,
eum, cui condescendere negligit, nequaquam levat.
Amici igitur beati Job ut afflictum a dolore suspenderent,
curaverunt necessario simul dolere; et
<pb n="0609D"/>
cum vulneratum illius corpus viderent, studuerunt
ipsi vestes scindere; et cum immutatum conspicerent,
studuerunt pulvere capita foedare; quatenus
afflictus vir tanto facilius eorum verba reciperet,
quanto in eis suum aliquid de afflictione cognovisset.
</p>
            <p>[ <hi>Vet. IX.</hi> ] 21. Sed inter haec sciendum est quia is
qui afflictum consolari desiderat, mensuram necesse
<pb n="0610A"/>
est dolori quem suscipit ponat, ne non solum dolentem
non mulceat, sed intemperate dolens, afflicti animum
ad pondus desperationis premat. Sic enim dolor
noster moerentium dolori jungendus est, ut per
temperamentum sublevet, non autem per augmentum
gravet. Unde fortasse colligendum est <emph>82</emph> quod
amici beati Job plusquam necesse fuerat, in consolatione
doluerunt, qui dum percussionem cernunt,
sed percussi mentem nesciunt, ita in immensum luctum
versi sunt, ac si percussus vir tantae fortitudinis,
in plaga corporis, etiam a corde cecidisset. Sequitur:</p>
          </div3>
        </div2>
<div2>
          <head>CAPUT XIII.</head>
<p>VERS. 13.-- <hi>Sederuntque cum eo in terra septem
diebus et septem noctibus, et nemo loquebatur ei verbum;
<pb n="0610B"/>
videbant enim dolorem ejus esse vehementem.</hi> </p>
<div3>
            <head>22.</head>
            <p>
 <hi>Continuis ne, an intermissis septem diebus ac
noctibus, amici cum Job sederint incertum.</hi> --Utrum
continuis septem diebus et septem noctibus cum afflicto
Job sederint, an certe diebus septem et noctibus
totidem instantia ei crebrae visitationis adhaeserint,
ignoramus. Saepe enim rem quamlibet tot diebus
agere dicimur, quamvis non eisdem diebus ad
eam continue vacemus. Saepe vero Scriptura sacra
sic totum pro parte, sicut pro toto partem ponere consuevit.
Pro toto enim partem loquitur, sicut Jacob
familiam describens dicit: <hi>Intravit Jacob in Aegyptum
cum animabus septuaginta <note>(Gen. XLVI, 27)</note>
            </hi>. Quae nimirum
cum animas memorat, constat quia intrantium
et corpora comprehendit. Rursum totum pro parte
insinuat, sicut ad monumentum Maria queritur,
<pb n="0610C"/>
dicens: <hi>Tulerunt Dominum de monumento, et nescimus ubi posuerunt eum 
 <note>(Joan. XX, 2)</note>
            </hi>. Solum
quippe corpus Domini quaesitura venerat, et quasi
totum simul Dominum tultum deplorat. An ergo et
hoc in loco totum pro parte dicatur incertum est.</p>
          </div3>
<div3>
            <head>23.</head>
            <p>
 <hi>Nec sermo sit praeceps, nec post debitum silentium
indiscretus.</hi> --Sed tamen hoc, quod diu tacuerunt,
et quandoque loquendo reprobati sunt, neglecte
praetereundum non est. Sunt namque nonnulli qui
et loqui praecipitanter incipiunt, et effrenate coepta
effrenatius exsequuntur. Et sunt nonnulli qui tarde
quidem loqui inchoant, sed semel inchoantes, habere
modum locutionis ignorant. Amici igitur beati Job
dolorem videntes, diu tacuerunt; sed tarde inchoantes,
indiscrete locuti sunt, quia parcere dolenti noluerunt.
<pb n="0610D"/>
Tenuerunt linguam, ne praepropere inciperet;
sed incipientem semel nequaquam moderati sunt, ne
se ex consolatione usque ad contumelias effrenaret.
Et bona quidem intentione ad consolandum venerant;
sed hoc, quod pia mens mundum Deo obtulit, locutio
praecipitata vitiavit. Scriptum quippe est: <hi>Si recte
<pb n="0611A"/>
offeras, non recte autem dividas, peccasti <note>(Genes. IV, 7,
sec. LXX)</note>
            </hi>. Recte namque offertur, cum recta intentione
quid agitur. Sed recte non dividitur, si non hoc,
quod die agitur, etiam subtiliter discernatur. Oblata
enim recte dividere est quaelibet bona nostra studia
sollicite discernendo pensare. Quod nimirum qui
agere dissimulat, etiam recte offerens peccat.
</p>
            <p>[ <hi>Vet. X.] 24. Providendum ut quod recto studio incipimus,
recto fine peragamus.</hi> --Saepe ergo et quod
bono studio gerimus, dum discernere caute negligimus,
quo judicetur fine nescimus; et nonnunquam
hoc fit reatus criminis, quod putatur causa virtutis.
Quisquis autem amicorum beati Job facta considerat,
quam pia ad eum intentione venerint non ignorat.
Pensemus enim cujus charitatis fuerit, ad afflictum
<pb n="0611B"/>
concorditer convenisse; quanta virtus longanimitatis
exstiterit, septem diebus et noctibus cum afflicto tacuisse;
quae humilitas, in terra tot diebus ac noctibus
sedisse; <emph>83</emph> quae compassio, pulvere capita conspersisse.
Sed tamen inchoantes loqui, unde se aestimaverunt
praemium mercedis acquirere, inde eos contigit
reatum reprehensionis invenire, quia incautis saepe
ad peccati finem vertitur, etiam quod pro solo studio
mercedis inchoatur. Ecce praecipiti locutione perdiderunt
bonum, quod tanto labore mercati sunt. Et
nisi divini gratia offerre eos sacrificium pro suo reatu
praecepisset, inde a Domino juste puniri poterant,
unde se placere Domino mirabiliter aestimabant. Inde
judici displicent, unde sibi quasi pro defensione
judicis per effrenationem placent. Idcirco vero haec
<pb n="0611C"/>
dicimus, ut ad memoriam legentium revocemus,
quatenus sollicite quisque consideret ea quae malo
voto perpetrantur, quanta Dominus animadversione
puniat, si inchoata bono studio, sed negligentiae indiscretionis
admista, tanta invectione castigat. Quis
non mercedis causam peregisse se crederet, si aut
in defensione Dei quidquam contra proximum diceret,
aut certe septem diebus ac noctibus pro proximi dolore
tacuisset? Et tamen amici beati Job haec agentes,
ad culpam laborando pervenerunt, quia consolationis
quidem bonum quod agebant, noverant; sed cum
quanta agendum esset discretionis libra, nesciebant.
Unde necesse est ut non solum intueamur quid agimus,
sed etiam cum quanta discretione peragamus.
Primum quidem, ne mala quoquo modo, postmodum
<pb n="0611D"/>
vero ne bona incaute faciamus. Ad quae nimirum bona
sollicite peragenda propheta nos admonet, dicens: <hi>Maledictus homo, qui facit opus Domini negligenter <note>(Jerem. XLVIII, 10)</note>
              </hi>.
Ad hoc vero ista proficiant, ut
ante terribilis judicis subtile atque incomprehensibile
examen non solum mala quae commisimus, sed ipsa
etiam, si qua in nobis sunt bene gesta, timeamus,
quia saepe in ejus judicio culpa esse deprehenditur,
quod virtus ante judicium putatur; et unde exspectatur
pia merces operis, inde supplicium justae sequitur
ultionis.</p>
<p>
              <pb n="0612A"/>[ <hi>Vet. XI. Rec. XI.</hi> ] 25. ALLEGORICUS SENSUS.-- <hi>Christi
et Ecclesiae quanta sit conjunctio.</hi> --Haec juxta
historiam breviter tractata percurrimus, nunc ad allegoriarum
mysterium verba vertamus. Sed quia in
exordio hujus operis dum de unitate capitis et corporis
tractaremus, sollicita intentione praemisimus quanta
in eis sit compago charitatis, quia nimirum et Dominus
multa adhuc per corpus, quod nos sumus, patitur,
et jam corpus ejus, id est Ecclesia, de suo capite,
videlicet Domino, in coelo gloriatur; ita nunc passiones
exprimi ejusdem capitis debent, ut ostendatur
quam multa etiam in corpore suo sustinet. Si enim
caput nostrum tormenta nostra non tangerent, nequaquam
pro afflictis membris persecutori suo etiam de
coelo clamaret: <hi>Saule, Saule, quid me persequeris? <note>(Act.
IX, 5.)</note>
              </hi> Si cruciatus nostri ejus poenae non essent,
<pb n="0612B"/>
conversus afflictusque Paulus minime diceret: <hi>Suppleo
ea quae desunt passionum Christi, in carne mea <note>(Col. I, 24)</note>
              </hi>.
Et tamen resurrectione jam sui capitis
exaltatus dicit: <hi>Qui nos conresuscitavit, et consedere
fecit in coelestibus <note>(Ephes. II, 6)</note>
              </hi>. Nempe hunc in terra
persecutionum tormenta constrinxerant; sed poenarum
suarum ponderibus pressus, ecce jam per gloriam
capitis in coelo residebat. Quia ergo in omnibus
unitum caput et corpus novimus, sic a percussione
capitis incipimus, ut subsequenter tamen ad corporis
flagella veniamus. Sed hoc, quod quadam die Satan
coram Domino astitisse dicitur, quod unde veniat <emph>84</emph> 
percontatur, quod beatus Job magnis conditoris praeconiis
praefertur, quia jam saepe discussimus, replicare
<pb n="0612C"/>
devitamus. Si enim diu mens rebus discussis involvitur,
pervenire ad indiscussa praepeditur. Ibi ergo
allegoriae nunc initium ponimus, ubi post verba saepe
repetita, adjunctum novi aliquid scimus. Itaque ait:</p>
          </div3>
        </div2>
<div2>
          <head>CAPUT XIV.</head>
<p> <hi>Commovisti me adversus eum, ut affligerem illum
frustra.</hi> </p>
<div3>
            <head>26.</head>
            <p>
 <hi>Christus pro se frustra, pro nobis non frustra
afflictus.</hi> --Si beatus Job Redemptoris nostri in passione
positi speciem tenet, quomodo ad Satan a Domino
dicitur: <hi>Commovisti me adversus eum?</hi> Mediator
quidem Dei et hominum, homo Christus Jesus, ut
culpas nostrae transgressionis exstingueret, venit
mortalitatis nostrae flagella tolerare; sed quia unius
cum Patre ejusdemque naturae est, quomodo per Satan
<pb n="0612D"/>
motum se adversus eum Pater asserit, cum constet
quod Patris Filiique concordiam nulla potestatis
inaequalitas, nulla voluntatis diversitas interrumpat?
Sed tamen isdem, qui Patri aequalis est per divinitatem,
venit propter nos ad flagella per carnem. Quae
nimirum flagella non susciperet, nisi formam damnati
hominis redimendo sumpsisset. Et nisi primus homo
delinqueret, secundus ad passionis probra minime
veniret. Cum ergo primus homo per Satan a
Domino motus est, tunc est Dominus in homine secundo
commotus. Satan itaque ad hujus afflictionem,
<pb n="0613A"/>
Dominum tunc commovit, quando in paradiso primum
hominem a justitiae culmine inobedientiae culpa
prostravit. Nisi enim Adam primum per voluntarium
vitium in animae mortem traxisset, Adam secundus
sine vitio in carnis mortem voluntariam non veniret.
Bene ergo ei etiam de Redemptore nostro dicitur: <hi>Commovisti me adversus eum, ut affligerem illum
frustra.</hi> 
 Ac si apertius dicatur: Dum iste non
sua, sed illius causa moritur, tunc me in hujus afflictionem
commovisti, cum illum a me callida persuasione
traxisti. De quo et bene additur, <hi>frustra.</hi> 
Frustra quippe afflictus est, qui et culpae ultione
pressus est, et culpae contagio inquinatus non
est. Frustra afflictus est, qui incarnatus, propria
admissa non habuit, et tamen poenam carnalium
<pb n="0613B"/>
sine culpa suscepit. Hinc est enim quod per Prophetam
loquitur, dicens: <hi>Quae non rapui, tunc exsolvebam <note>(Psal. LXVIII, 5)</note>
            </hi>.
Alius namque ad paradisum
conditus, divinae potentiae similitudinem superbe
rapere voluit, sed tamen culpam hujus superbiae sine
culpa Mediator exsolvit. Hinc est quod Patri quidam
sapiens dicit: <hi>Cum sis justus, juste omnia disponis, eum
quoque qui non debet puniri condemnas <note>(Sap. XII, 15)</note>
            </hi>.</p>
          </div3>
<div3>
            <head>27.</head>
            <p>
 <hi>Qui Deus Christum innocentem poenis affecit.</hi> --Sed
pensandum est quomodo justus sit, et omnia juste
disponat, si eum, qui non debet puniri condemnat.
Mediator etenim noster puniri pro semetipso non debuit,
quia nullum culpae contagium perpetravit. Sed
si ipse indebitam non susciperet, nunquam nos a debita
morte liberaret. Pater ergo cum justus sit, justum
<pb n="0613C"/>
puniens, omnia juste disponit; quia per hoc
cuncta justificat, quod eum qui sine peccato est, pro
peccatoribus damnat; ut eo electa omnia ad culmen
justitiae surgerent; quo is qui est super omnia damna
injustitiae nostrae sustineret. Quod ergo illic damnatus
cum non debeat dicitur, hoc hic afflictus frustra memoratur.
Qui tamen juxta semetipsum frustra afflictus
est, juxta vero nostra acta non frustra. <emph>85</emph> Rubigo
quippe vitii purgari non potuit, nisi igne tormenti.
Venit itaque sine vitio, qui se subjiceret sponte tormento;
ut debita nostrae iniquitati supplicia eo reos
suos juste amitterent, quo hunc a semetipsis liberum
injuste tenuissent. Frustra ergo et non frustra afflictus
est, qui in se quidem admissa non habuit, sed
cruore proprio reatus nostri maculam tersit.</p>
          </div3>
        </div2>
<div2>
          <head>CAPUT XV [ <hi>Vet. XII</hi> ].</head>

<pb n="0613D"/>
<p>VERS. 4, 5.-- <hi>Respondens Satan ait: Pellem pro
pelle, et cuncta quae habet homo, dabit pro anima
sua. Alioquin mitte manum tuam, et tange os ejus et
carnem, et tunc videbis quod in faciem benedicat tibi.</hi> </p>
<div3>
            <head>28.</head>
            <p>
 <hi>Satan unde sciat Christum, unde de eo dubitet.
In charitate ac patientia Christi aestimanda unde fallatur.
<pb n="0614A"/>
Satanae loquela tum per se, tum per suos.</hi> --Malignus
spiritus cum Redemptorem nostrum miraculis
coruscare conspicit, clamat: <hi>Scimus qui sis,
Sanctus Dei <note>(Luc. IV, 34)</note>
            </hi>. Qui haec dicens, cognoscendo
Dei Filium pertimescit; sed tamen vim supernae
pietatis ignorans, nonnunquam dum passibilem
considerat, hominem purum putat. Multos autem
sub sanctitatis specie in pastorali positos loco didicerat,
qui a visceribus charitatis alieni valde, pro
minimo aliena damna pensabant. Hunc ergo quasi ex
aliis colligens, quia subtractis multis, superari non
vidit, usque ad ejus carnem, per tactum passionis sic
exarsit, ut diceret: <hi>Pellem pro pelle, et cuncta quae
habet homo, dabit pro anima sua. Alioquin mitte manum
tuam, et tange os ejus et carnem, et tunc videbis
<pb n="0614B"/>
quod in faciem benedicat tibi.</hi> Ac si aperte dicat:
Moveri ex his, quae extra se sunt, negligit; sed tunc
veraciter qui sit agnoscitur, si in se ipso quod doleat,
experiatur. Haec per se Satan cum fieri appetit,
non verbis, sed desideriis dixit. Haec per membra sua
et verbis et desideriis intulit. Ipse quippe loquitur,
cum juxta prophetae vocem ejus, sequaces dicunt: <hi>Mittamus lignum in panem ejus, et eradamus eum de
terra viventium 
 <note>(Jerem. XI, 19)</note>
            </hi>. Lignum quippe in
panem mittere, est configendo ejus corpori stipitem
crucis adhibere; et vitam illius de terra viventium
eradere se posse existimant, quem dum mortalem
conspiciunt, finiri morte suspicantur.</p>
          </div3>
        </div2>
<div2>
          <head>CAPUT XVI.</head>
<p>VERS. 6.-- <hi>Dixit autem Dominus ad Satan: Ecce
<pb n="0614C"/>
in manu tua est, verumtamen animam illius serva.</hi> </p>
<div3>
            <head>29.</head>
            <p>
 <hi>Satanae membra, omnes male viventes. Satanae
manus, potestas ejus. Illi se tradens Dominus, eum
sibi servire cogit.</hi> --Conditorem omnium Satanae
manui traditum quis vel disipiens credat? sed tamen
edoctus veritate, quis nesciat quod ejusdem Satanae
membra sunt omnes, qui ei perverse vivendo junguntur?
Membrum quippe ejus Pilatus exstitit, qui,
usque ad mortis extrema, venientem in redemptionem
nostram Dominum non cognovit. Corpus ejus
sacerdotum principes exstiterunt, qui Redemptorem
mundi a mundo repellere, usque ad crucem persequendo,
conati sunt. Cum ergo se pro nostra redemptione
Dominus membrorum Satanae manibus tradidit,
quid aliud quam ejusdem Satanae manum in se
<pb n="0614D"/>
saevire permisit; ut unde ipse exterius occumberet,
inde nos exterius interiusque liberaret? Si igitur Satanae
manus, ejus potestas accipitur, ejus manum
juxta carnem pertulit, cujus potestatem corporis usque
ad sputa, colaphos, flagella, crucem lanceamque
toleravit. Unde et Pilato, ejus videlicet corpori, ad
passionem veniens dicit: <hi>Non haberes in me potestatem,
<pb n="0615A"/>
nisi tibi data esset desuper <note>(Joan. XIX, 11)</note>
            </hi>. Sed
tamen hanc potestatem, quam contra se ei extrinsecus
dederat, suis servire lucris intrinsecus <emph>86</emph> compellebat.
Pilatus enim vel Satan, qui ejusdem Pilati
caput exstiterat, sub potestate illius, super quem potestatem
acceperat, tenebatur; quia et superior ipse
disposuerat hoc quod inferius accedens a persecutore
tolerabat; ut cum ex mala mente infidelium surgeret,
utilitati tamen electorum omnium ipsa quoque
crudelitas deserviret. Pie igitur disponebat intus
quod semetipsum pati nequiter permittebat foris.
Hinc est enim quod de illo in coena dicitur: <hi>Sciens
Jesus, quia omnia dedit ei Pater in manus, et quia a
Deo exivit, et ad Deum vadit, surgit a coena, et ponit
vestimenta sua <note>(Joan. XIII, 3)</note>
            </hi>. Ecce in manus persequentium
<pb n="0615B"/>
iturus, sciebat quod in manu sua ipsos
etiam persecutores acceperat. Qui enim omnia accepisse
se noverat, constat quia et ipsos a quibus tenebatur
tenebat; ut ipse in se ad usum pietatis intorqueret
quidquid eorum contra se malitia permissa
saeviret. Dicatur ergo ei: <hi>Ecce in manu tua est;</hi> quia
ad feriendam carnem saeviens licentiam accepit, sed
potestati illius nesciens deservivit.
</p>
            <p>[ <hi>Vet. XIII.] 30. Diabolus animam Christi superare
non posse convincitur.</hi> --Animam vero illius servare
praecipitur, non quod hanc tentare prohibetur, sed
quod hanc superare non posse convincitur. Neque
enim sicut nos, qui puri homines sumus, irruente
saepe tentatione concutimur, ita Redemptoris nostri
anima tentationis est necessitate turbata. Hostis
<pb n="0615C"/>
namque noster, etsi in excelsum montem eum permissus
assumpsit, si daturum se regna mundi perhibuit,
si quasi in panem vertendos lapides ostendit <note>(Matth. IV, 8; Luc. IV, 4)</note>,
mentem tamen mediatoris
Dei et hominum tentatione quassare non valuit. Sic
enim dignatus est haec exterius cuncta suscipere, ut
ejus tamen mens interius divinitati suae inhaerens inconcussa
permaneret. Qui et si quando turbatus spiritu
infremuisse dicitur <note>(Joan. XI, 33, 38)</note>, ipse divinitus
disponebat quantum ipse humanitus turbaretur,
immutabiliter omnibus praesidens, et semetipsum
mutabilem in satisfactione infirmitatis ostendens.
Quietus ergo in semetipso manens, disposuit quidquid
pro ostendenda humanitate, quam susceperat,
etiam turbulentus fecit.</p>
<pb n="0615D"/>
</div3>
<div3>
            <head>31. </head>
            <p>
 <hi>Anima Christi dici possunt electi. Hi a potestate
diaboli eximuntur.</hi> --Quia vero cum recte diligimus,
nihil in rebus conditis anima nostra charius amamus;
et sicut animam nos eos diligere dicimus, quibus
amoris nostri exprimere pondus conamur, potest
per ejus animam electorum vita signari. Et cum Satan
<pb n="0616A"/>
ad feriendam Redemptoris carnem permittitur,
ab anima separatur; quia cum corpus ejus ad passionem
accipit, electos ejus a jure suae potestatis
amittit; cumque illius caro per crucem moritur,
horum mens contra tentamenta solidatur. Dicatur
ergo: <hi>Ecce in manu tua est, verumtamen animam illius
serva.</hi> Ac si aperte audiat: Licentiam contra corpus
ejus accipe, et ab electis illius, quos apud se
ante saecula praesciens possidet, jus pravae dominationis
perde.</p>
          </div3>
        </div2>
<div2>
          <head>CAPUT XVII [ <hi>Vet. XIV</hi> ].</head>
<p>VERS. 7.-- <hi>Egressus igitur Satan a facie Domini,
percussit Job ulcere pessimo, a planta pedis usque ad
verticem.</hi> </p>
<div3>
            <head>32.</head>
            <p>
 <hi>Christus ab exordio mundi in suis percussus.</hi> --Nullus
<pb n="0616B"/>
in hanc vitam electorum venit, qui non hujus
hostis adversa sustinuit. Membra autem nostri Redemptoris
exstiterunt, etiam qui ab ipso mundi
exordio, dum pie vivunt, crudelia passi <emph>87</emph> sunt.
An non hujus membrum Abel se esse perhibuit, qui
ejus mortem, de quo scriptum est, <hi>Sicut agnus coram
tondente se obmutescet, et non aperiet os suum <note>(Isai.
LIII, 7)</note>
            </hi>, non solum placens in sacrificio, sed etiam
moriens tacendo signavit? Ab ipso itaque mundi
exordio Redemptoris nostri corpus expugnare conatus
est. A planta ergo pedis usque ad verticem vulnus
intulit, quia a puris hominibus inchoans, usque
ad ipsum caput Ecclesiae saeviendo pervenit.
Bene autem dicitur:</p>
          </div3>
        </div2>
<div2>
          <head>CAPUT XVIII.</head>
<p>
            <pb n="0616C"/>VERS. 8.-- <hi>Testa saniem radebat.</hi> </p>
<div3>
            <head>33.</head>
            <p>
 <hi>Testa, hoc est, carne sua e terra sumpta, saniem
peccati rasit.</hi> --Quid enim aliud in manu Domini testa
est, nisi caro ex nostrae substantiae luto sumpta?
Etenim testa igne solidatur. Caro autem Domini eo
ex passione sua robustior exstitit, quo per infirmitatem
moriens, a morte sine infirmitate surrexit. Unde
recte etiam per Prophetam dicitur: <hi>Exaruit velut
testa virtus mea <note>(Psal. XXI, 16)</note>
            </hi>. Sicut testa enim ejus
virtus exaruit, qui susceptae carnis infirmitatem passionis
suae igne roboravit. Quid vero per saniem, nisi
peccatum, debet intelligi? Per carnem quippe et sanguinem
solent carnis peccata designari. Unde per
Psalmistam dicitur: <hi>Libera me de sanguinibus <note>(Psal.
L, 16)</note>
            </hi>. Sanies itaque putredo est sanguinis. Quid
<pb n="0616D"/>
ergo accipimus saniem, nisi peccata carnis ex longa
vetustate pejora? Vulnus itaque in saniem vertitur,
cum neglecta culpa usu deterius gravatur. Mediator
itaque Dei et hominum homo Christus Jesus <note>(I Tim.
II, 5)</note> corpus suum manibus persequentium tradens,
saniem testa rasit, quia peccatum carne delevit. <hi>Venit
<pb n="0617A"/>
enim,</hi> sicut scriptum est, <hi>in similitudinem carnis
peccati, ut de peccato damnaret peccatum <note>(Rom. VIII, 3)</note>
            </hi>.
Dumque hosti objicit innocentiam carnis suae, extersit
contagia carnis nostrae; et ex qua nos captivos
inimicus tenuit, per illam nos liberos expiavit; quia
quam nos instrumentum fecimus culpae, haec nobis
per Mediatorem versa est in arma justitiae. Testa
ergo sanies raditur, cum carne culpa superatur. Bene
autem subditur:</p>
          </div3>
        </div2>
<div2>
          <head>CAPUT XIX.</head>
<p>IBID.-- <hi>Sedens in sterquilinio.</hi> </p>
<div3>
            <head>34.</head>
            <p>
 <hi>In sterquilinio sedit, quia infirma mundi elegit.</hi> --Non
in foro, in quo lex perstrepit; non in aedificio,
quod se culmine in alta sustollit; sed in sterquilinio
residet, quia videlicet Redemptor humani
<pb n="0617B"/>
generis ad carnem veniens, attestante Paulo, <hi>Infirma
mundi elegit, ut confunderet fortia <note>(I Cor. I, 27)</note>
            </hi>. An
non quasi ruentibus aedificiis in sterquilinio residet,
qui relictis Judaeis superbientibus, in ea quam dudum
abjecerat gentilitate requiescit? Extra habitaculum
reperitur in vulnere, qui in eo quod Judaeam adversantem
pertulit, passionis dolorem a gente propria
despectus sensit; Joanne attestante, qui ait: <hi>In propria
venit, et sui eum non receperunt <note>(Joan. I, 11)</note>
            </hi>.
Sed quomodo sedens in sterquilinio conquiescat,
haec eadem de semetipsa Veritas dicat: Ait enim: <hi>Gaudium erit in coelo super uno peccatore poenitentiam
agente, quam super nonaginta novem justis, qui non
indigent poenitentia 
 <note>(Luc. XV, 10)</note>
            </hi>. Ecce dolens in sterquilinio
sedet, qui post perpetratas culpas libenter
<pb n="0617C"/>
corda poenitentium possidet. An non quasi quoddam
sterquilinium sunt corda poenitentium, qui dum mala
sua flendo considerant, quasi ante se stercora, sese
abjiciendo coacervant? Percussus ergo Job montem
non petiit, sed in sterquilinio resedit, quia ad passionem
Redemptor veniens, alta superborum corda
deseruit, et in afflictorum humilitate requievit. <emph>88</emph> 
Quod tamen de se et prius quam incarnaretur, indicavit,
cum per Prophetam dixit: <hi>Ad quem respiciam,
nisi ad humilem et quietum et trementem sermones meos? <note>(Isai. LVI, 2, sec. LXX.)</note>
            </hi> </p>
          </div3>
<div3>
            <head>35.</head>
            <p>
 <hi>Christus in suis, et ab infidelibus, et a fidelibus
carnalibus multa patitur.</hi> --Quis vero consideret, is
qui tot pia hominibus intulit, quot ab hominibus perversa
toleravit? Quis consideret, quanta nunc usque
<pb n="0617D"/>
tolerat, etiam cum de coelo super corda fidelium regnat?
Ipse quippe quotidie patitur omne quod a reprobis
ejus electi lacerantur. Et quamvis caput hujus
corporis, quod videlicet nos sumus, jam sese super
omnia liberum exerit, reproborum tamen vulnera
adhuc per suum, quod deorsum retinet, corpus
sentit. Sed quid ista de infidelibus dicimus, cum in
ipsa quoque Ecclesia multos carnalium, pravis moribus
contra Redemptoris vitam pugnare videamus?
Sunt namque nonnulli qui hunc, quia gladiis non
possunt, perversis actibus insequuntur; quia dum sibi
<pb n="0618A"/>
in Ecclesia vident deesse quod ambiunt, hostes bonorum
fiunt; et non solum pravae semetipsos actioni
inserunt, sed etiam justorum rectitudinem inflectere
ad perversa moliuntur. Aeterna quippe intueri negligunt,
et appetitui temporalium mentis pusillanimitate
succumbunt; tantoque ab aeternis altius corruunt,
quanto bona temporalia esse quasi sola suspicantur.
His justorum simplicitas displicet, et cum occasionem
perturbationis inveniunt, suam eos arripere
duplicitatem suadent. Unde hoc quoque congruit
apte quod subditur:</p>
          </div3>
        </div2>
<div2>
          <head>CAPUT XX.</head>
<p>VERS. 9.-- <hi>Dixit autem illi uxor sua: Adhuc permanens
in simplicitate tua? Benedic Deo et morere.</hi> </p>
<div3>
            <head>36.</head>
            <p>
 <hi>Uxor Job male suadens, figura est carnalium in
<pb n="0618B"/>
Ecclesiae sinu positorum.</hi> --Cujus enim speciem male
suadens mulier tenuit, nisi quorumlibet carnalium
in Ecclesiae sinu positorum, qui quo verbis professae
fidei intus sunt, eo bonos incorrectis suis moribus pejus
premunt. Nam minus fortasse nocuissent, si non
eos sancta Ecclesia introrsus admittens usque ad fidei
cubile reciperet, quos dum per professam fidem
recipit, sibi procul dubio pene inevitabiles facit. Hinc
est, quod premente turba, una Redemptorem nostrum
mulier tetigit; unde et isdem Redemptor noster
protinus dicit: <hi>Quis me tetigit?</hi> Cui cum discipuli responderent: <hi>Turbae te 
 comprimunt et affligunt, et dicis:
Quis me tetigit?</hi> illico adjunxit: <hi>Tetigit me aliquis,
nam et ego novi virtutem de me exisse <note>(Luc. VIII,
44, 45, 46)</note>
            </hi>.
</p>
            <p>
              <pb n="0618C"/>[ <hi>Vet. XX.] 37. Hi premunt Christum, non tangunt.</hi> --Multi
ergo Dominum comprimunt, et una tangit,
quia carnales quique in Ecclesia eum premunt, a
quo longe sunt; et soli tangunt qui huic veraciter
humiles adjunguntur. Turba igitur premit, quia multitudo
carnalium quo intus admittitur, gravius toleratur.
Premit, et non tangit, quia et importuna est
per praesentiam, et absens per vitam. Nonnunquam
enim pravis nos sermonibus, nonnunquam vero solis
perversis moribus insequuntur. Suadent namque
aliquando quae tenent; aliquando vero etsi non suadent,
praebere tamen iniquitatis exempla non cessant.
Qui igitur ad mala nos vel verbis vel exemplis
illiciunt, profecto persecutores nostri sunt a quibus
tentationum certamina sumimus, quae saltem in
<pb n="0618D"/>
corde vincamus.</p>
          </div3>
<div3>
            <head>38.</head>
            <p>
 <hi>Prava interdum metu, aliquando audacia suadent.</hi> --Sciendum
vero est, quia carnales in Ecclesia
aliquando metu, aliquando vero audacia suadere <emph>89</emph> 
perversa contendunt; cumque ipsi vel pusillanimitate
vel elatione deficiunt, haec justorum cordibus infundere
quasi ex dilectione moliuntur. Carnalem videlicet
mentem Petrus ante Redemptoris mortem resurrectionemque
retinebat; carnali mente Sarviae filius
duci suo David adjunctus inhaeserat; sed tamen unus
formidine, alter elatione peccabat. Ille quippe magistri
<pb n="0619A"/>
mortem audiens dixit: <hi>Absit a te, Domine, non
erit tibi hoc <note>(Matth. XVI, 22, 23)</note>
            </hi>; hic vero injurias
ducis non ferens, ait: <hi>Nunquid pro his verbis non occidetur
Semei, qui maledixit Christo Domini? <note>(II
Reg. XIX, 21, 22.)</note>
            </hi> Sed illi mox dicitur: <hi>Redi post
me, Satana;</hi> et hic cum germano audivit protinus: <hi>Quid mihi et vobis, filii Sarviae, cur efficimini mihi hodie
in Satan?</hi> 
 Male itaque suadentes, angeli apostatae
appellatione censentur, qui blandis verbis ad illicita
quasi diligentes trahunt. Valde vero deteriores sunt,
qui huic culpae non formidine, sed elatione succumbunt:
quorum specialiter beati Job uxor figuram tenuit,
quae marito suadere superba tentavit, dicens: <hi>Adhuc permanes in simplicitate tua? Benedic Deo, et
morere.</hi> 
 Simplicitatem in marito redarguit, quod
<pb n="0619B"/>
transitura cuncta despiciens, puro corde sola aeterna
concupiscit. Ac si dicat: Quid simpliciter aeterna appetis,
et sub malis praesentibus aequanimiter ingemiscis?
Excedens, aeterna despice, et mala praesentia
vel moriens evade. [ <hi>Vet. XVI.</hi> ] Sed electi quique cum
prava intus a carnalibus tolerant, quantae se formam
rectitudinis ostendant, discamus ex verbis vulnerati
et incolumis, sedentis et erecti, qui ait:</p>
          </div3>
        </div2>
<div2>
          <head>CAPUT XXI.</head>
<p>VERS. 10.-- <hi>Locuta es quasi una ex stultis mulieribus.
Si bona accepimus de manu Domini, mala
quare non sustineamus?</hi> </p>
<div3>
            <head>39.</head>
            <p>
 <hi>Sancti ferientibus opponunt scutum patientiae,
male suadentibus jacula intorquent doctrinae.</hi> --Sancti
<pb n="0619C"/>
viri tribulationum bello deprehensi, cum uno eodemque
tempore alios ferientes, alios suadentes ferunt,
illis opponunt scutum patientiae, istis intorquent jacula
doctrinae; atque ad utrumque pugnandi modum
mira virtutis arte se erigunt; quatenus et perversa
intus sapienter doceant, et foras fortiter adversa
contemnant; hos docentes corrigant, illos tolerantes
premant. Insurgentes namque hostes patiendo despiciunt,
infirmantes vero cives compatiendo ad salutem
reducunt: illis resistunt, ne et alios subtrahant;
 istis metuunt, ne vitam rectitudinis funditus perdant.
</p>
            <p>[ <hi>Rec. XII.] 40. Id exemplo sancti Pauli comprobatur.</hi> --Videamus
castrorum Dei militem contra utraque
praeliantem. Ait: <hi>Foris pugnae, intus timores.</hi> Enumerat
<pb n="0619D"/>
bella, quae extrinsecus tolerat, dicens: <hi>Periculis
fluminum, periculis latronum, periculis ex genere,
periculis ex gentibus, periculis in civitate, periculis in
solitudine, periculis in mari, periculis in falsis fratribus <note>(II Cor. VII, 5; XI, 26)</note>
              </hi>.
In hoc autem bello, quae
contra adversarium spicula intorqueat, adjungat: <hi>In
labore et aerumna, in vigiliis multis, in fame et siti, in
jejuniis multis, in frigore et nuditate. <note>(Ibidem.)</note>
              </hi> Sed inter
tot certamina deprehensus dicat, quanto vigiliarum
munimine etiam castra custodiat. Nam protinus
<pb n="0620A"/>
adjungit: <hi>Praeter illa quae extrinsecus sunt, instantia
mea quotidiana, sollicitudo omnium Ecclesiarum.</hi> Ecce
in se bella fortiter suscipit, et tuendis se proximis
misericorditer impendit. Narrat mala quae patitur,
subjungit bona quae impartitur. Pensemus ergo cujus
laboris sit, uno eodemque tempore foris adversa
tolerare, intus infirma protegere. Foris pugnas patitur,
quia <emph>90</emph> verberibus scinditur, catenis ligatur;
intus metum tolerat, quia passionem suam non sibi,
sed discipulis obesse formidat. Unde et eisdem scribit,
dicens: <hi>Nemo moveatur in tribulationibus istis.
Ipsi enim scitis, quod in hoc positi sumus <note>(I Thess.
III, 3)</note>
              </hi>. Aliorum quippe casus in propria passione
metuebat, ne dum ipsum discipuli afflictum pro fide
verberibus agnoscerent, fideles se profiteri recusarent.
<pb n="0620B"/>
O immensae charitatis viscera; despicit quod
ipse patitur, et curat ne quid pravae persuasionis
discipuli in corde patiantur. In se contemnit vulnera
corporis, et in aliis vulnera medetur cordis. Habent
quippe hoc justi proprium, ut in dolore positi tribulationis
suae, curam non deserant utilitatis alienae;
et cum de se adversa patientes dolent, aliis necessaria
docentes praevident, et quasi percussi quidam
magni medici aegrotant. Ipsi tolerant scissuras vulneris,
et aliis proferunt medicamenta sanitatis. Valde
autem minoris laboris est, aut docere cum nihil toleras;
aut tolerare, cum nihil doces. Unde sancti
viri ad utraque se solerter extendunt; et cum tribulationibus
fortasse feriuntur, sic exteriora bella suscipiunt,
ut sollicite cogitent, ne proximorum interiora
lacerentur. Sic sancti viri fortes in acie assistunt; et
<pb n="0620C"/>
illinc jaculis adversantia pectora feriunt, hinc scuto
postpositos debiles tuentur, atque ita utrobique velocitate
circumspectionis invigilant; quatenus et ante
se audaces confodiant, et post se trepidos a vulnere
defendant. Quia igitur sancti viri sic sciunt foris adversa
tolerare, ut intus etiam noverint perversa corrigere,
dicatur recte: <hi>Locuta es quasi una ex stultis
mulieribus.</hi> Quia enim electis dicitur: <hi>Viriliter agite,
et confortetur cor vestrum <note>(Psalm. XXX, 25)</note>
              </hi>, mentes
carnalium, quae fluxa Deo intentione deserviunt, non
immerito mulieres vocantur.</p>
          </div3>
<div3>
            <head>41.</head>
            <p>
 <hi>Ad aeterna bona tendens, non aegre fert mala
temporalia.--Si bona accepimus de manu Domini,
mala quare non sustineamus?</hi> Ac si dicat: Si ad bona
<pb n="0620D"/>
aeterna tendimus, quid mirum si temporalia mala
sufferamus? Haec autem bona sollicite Paulus inspexerat,
quando illata aequanimiter mala tolerabat,
dicens: <hi>Non sunt condignae passiones hujus temporis
ad superventuram gloriam, quae revelabitur in
nobis <note>(Rom. VIII, 18)</note>
            </hi>.
</p>
            <p>IBID.-- <hi>In omnibus his non peccavit Job labiis suis.</hi> </p>
<p> <hi>Nec in Deum, nec in adversarios est contumeliosus.</hi> --Sancti
viri cum persecutionem foris intusque patiuntur,
non solum in Dei injuriis minime excedunt, sed
<pb n="0621A"/>
neque contra ipsos adversarios contumeliosa verba
jaculantur. Quod dux bonorum recte Petrus admonet,
dicens: <hi>Nemo vestrum patiatur quasi homicida,
aut fur, aut maledicus <note>(I Pet. IV, 15)</note>
              </hi>. Maledicus enim
patitur, qui passionis suae tempore in sui salutem injuria
persecutoris effrenatur. Sed quia Redemptoris
corpus, sancta nimirum Ecclesia, ita pondus dolorum
portat, ut humilitatis modum per verba non
transeat, recte de hoc dolente dicitur:</p>
          </div3>
        </div2>
<div2>
          <head>CAPUT XXII [ <hi>Vet. XVII</hi> ].</head>
<p>IBID. ET VERS. 11.-- <hi>In omnibus his non peccavit
Job labiis suis; neque stultum aliquid contra Deum locutus
est. Igitur audientes tres amici Job omne malum,
quod accidisset ei, venerunt singuli de loco suo: Eliphaz
Themanites, et Baldad Suhites, et Sophar Naamathites.</hi> </p>
<div3>
            <head>42. </head>
<p>
              <pb n="0621B"/> <hi>In amicis Job adumbrati haeretici.</hi> --In praefatione
hujus operis diximus, quia amici beati Job, etsi bona
ad eum intentione conveniunt, haereticorum tamen
idcirco speciem tenent, quia ad culpam indiscrete
loquendo dilabuntur. <emph>91</emph> Unde et illis ab eodem
beato Job dicitur: <hi>Disputare cum Deo cupio, prius
vos ostendens fabricatores mendacii, et cultores perversorum
dogmatum. [Rec. XIII</hi> ]. Sancta itaque Ecclesia
omni hoc tempore peregrinationis suae in afflictione
constituta, cum vulnera sustinet, cum membrorum
suorum lapsus dolet, insuper alios sub Christi nomine
tolerat hostes Christi. Ad augmentum namque
doloris ejus, etiam haeretici in contentione conveniunt,
<pb n="0621C"/>
eamque quasi quibusdam jaculis, irrationabilibus
verbis transfigunt.</p>
          </div3>
<div3>
            <head>43.</head>
            <p>
 <hi>Locus unde venerunt superbia.</hi> --Bene autem
dicitur: <hi>Venerunt de loco suo.</hi> Haereticorum quippe
locus ipsa superbia est; quia nisi prius in corde intumescerent,
ad pravae assertionis certamina non venirent.
Ita namque malorum locus superbia, sicut
est e contra humilitas locus bonorum. De quo per
Salomonem dicitur: <hi>Si spiritus potestatem habentis
ascenderit super te, locum tuum ne dimiseris <note>(Ephes.
X, 4)</note>
            </hi>. Ac si aperte dicat: Si tentatoris spiritum contra
te in aliquo praevalere consideras, humilitatem
poenitentiae non relinquas. Qui quia locum nostrum
humilitatem poenitentiae dixerit, verbis sequentibus
ostendit, dicens: <hi>Quia curatio cessare faciet peccata
maxima <note>(Ibid.)</note>
            </hi>. Quid est enim aliud humilitas lamenti,
<pb n="0621D"/>
nisi medicina peccati? Haeretici igitur de loco
suo veniunt, quia contra sanctam Ecclesiam ex superbia
moventur.</p>
          </div3>
<div3>
            <head>44.</head>
            <p>
 <hi>Amicorum Job nomina actionem signant haereticorum.</hi> --Quorum
perversa quoque actio ex ipsa
suorum nominum interpretatione colligitur. Dicuntur
enim, Eliphaz, Baldad, Sophar; et, sicut superius
diximus, Eliphaz interpretatus dicitur, Dei contemptus.
Nisi enim Deum contemnerent, nequaquam de
<pb n="0622A"/>
eo perversa sentirent. Baldad autem interpretatur,
vetustas sola. Dum enim vere vinci refugiunt, et perverso
studio esse victores quaerunt, novae vitae conversationem
negligunt; et ex sola vetustate est quod
intendunt, Sophar vero speculam dissipans. Hi etenim,
qui in sancta Ecclesia siti sunt, Redemptoris sui
mysteria fide vera humiliter contemplantur; sed dum
haeretici cum falsis allegationibus veniunt, speculam
dissipant, quia eorum mentes, quos ad se attrahunt,
ab intentione rectae contemplationis inclinant.
</p>
            <p>[ <hi>Vet. XVIII. Rec. XIV.] 45. Haereticorum curiositas,
loquacitas, hypocrisis locis amicorum Job designata.</hi> --Bene
autem loca de quibus veniunt congrua
haereticorum actibus describuntur. Dicitur etenim
Themanites, Suhites, Naamathites. Thema namque
<pb n="0622B"/>
interpretatur Auster; Suhi, loquens; Naama, decor.
Austrum autem ventum calidum esse quis nesciat?
Haeretici igitur, quia ardentius appetunt sapere,
quasi plusquam necesse est, student calere. Desidia
quippe torpori frigoris et rursum inquietudo immoderatae
curiositatis, intemperato concordat calori.
Quia ergo amplius quam debent, calorem sapientiae
percipere appetunt, ab Austro venire referuntur. Ab
hoc calore immoderatae sapientiae mentes fidelium.
Paulus temperare curaverat, cum dicebat: <hi>Non plus
sapere quam oportet sapere, sed sapere ad sobrietatem <note>(Rom. XII, 3)</note>
              </hi>.
Hinc est quod David valles salinarum
percutit <note>(II Reg. VIII, 13)</note>, quia videlicet Redemptor
noster suae districtionis examine in his qui de illo
prava sentiunt stultitiam immoderati saporis exstinguit.
<pb n="0622C"/>
Suhi autem dicitur loquens. Calorem quippe
non ut bene vivant, sed <emph>92</emph> ut elate loquantur, habere
desiderant. A Thema igitur et Suhi, id est, a
calore et loquacitate venire referuntur, quia per hoc
quod Scripturarum se studiosos exhibent, solius verbis
loquacitatis, non autem visceribus charitatis carent.
Naama vero interpretatur decor. Quia enim
docti non esse, sed videri appetunt, ex eruditionis
verbis speciem bene viventium sumunt; et per calorem
loquacitatis in se imaginem ostendunt decoris,
ut eo per decorem linguae perversa facile persuadeant,
quo foeditatem vitae sensus callide occultant.
Sed neque ipsa locorum nomina inordinata sunt narratione
distincta. Prius enim Thema, postmodum
Suhi, ac deinde Naama ponitur; qua prius illos inordinatus
<pb n="0622D"/>
calor accendit, nitor deinde loquacitatis
erigit, et tunc demum decoros hominibus hypocrisis
ostendit.</p>
          </div3>
        </div2>
<div2>
          <head>CAPUT XXIII.</head>
<p>IBID.-- <hi>Condixerant enim ut pariter venientes visitarent
eum, et consolarentur.--46. Haeretici contra
Ecclesiam concordant. Amici possunt vocari.</hi> Condicunt
sibi haeretici, quando prava quaedam contra Ecclesiam
concorditer sentiunt; et in quibus a veritate
<pb n="0623A"/>
discrepant, sibi in falsitate concordant. Omnes autem
qui nos de aeternitate erudiunt, quid aliud faciunt,
nisi in peregrinationis nostrae nos afflictione consolantur?
Haeretici autem, quia sanctam Ecclesiam sua
docere desiderant, ad eam quasi consolantes appropinquant.
Nec mirum quod qui adversantium formam
exprimunt, amici nominantur, cum ipsi quoque traditori
dicitur: <hi>Amice, ad quid venisti <note>(Matth. XXVI,
50)</note>
            </hi>? et dives, qui in inferni igne exuritur, ab Abraham
filius vocatur <note>(Luc. XVI, 25)</note>; quia etsi per nos
mali corrigi negligunt, dignum tamen est ut a nobis
non ex sua nequitia, sed ex nostra benignitate
amici nominentur.</p>
        </div2>
<div2>
          <head>CAPUT XXIV.</head>
<p>VERS. 12.-- <hi>Cumque elevassent procul oculos suos,
non cognoverunt eum.</hi> </p>
<div3>
            <head>47. </head>
<p>
              <pb n="0623B"/> <hi>Non cognoscunt Ecclesiam. Cur.</hi> --Haeretici
quique cum sanctae Ecclesiae facta considerant, oculos
levant, quia videlicet ipsi in imo positi sunt, et
cum ejus opera respiciunt, in alto sunt sita quae
cernunt; sed tamen hanc in dolore positam non cognoscunt.
Ipsa quippe appetit hic mala recipere, ut
possit ad aeternae remunerationis praemium purgata
pervenire. Plerumque prospera metuit, et disciplina
eruditionis hilarescit. Haeretici igitur, quia pro magno
praesentia appetunt, eam in vulneribus positam
non cognoscunt. Hoc namque quod in illa cernunt,
in suorum cordium cognitione non relegunt. Cum
ergo haec et adversitatibus proficit, ipsi suo stupori
inhaerent: quia per experimentum ignorant quae
vident.</p>
          </div3>
        </div2>
<div2>
          <head>CAPUT XXV [ <hi>Vet. XIX</hi> ].</head>

<pb n="0623C"/>
<p>IBID.-- <hi>Scissisque vestibus, sparserunt pulverem
super caput suum in coelum.</hi> </p>
<div3>
            <head>48.</head>
            <p>
 <hi>Multas in partes scinduntur.</hi> --Sicut vestimenta
Ecclesiae cunctos fideles accipimus; unde et per
prophetam dicitur: <hi>Omnibus his velut ornamento
vestieris;</hi> ita haereticorum vestes sunt omnes, qui eis
concorditer inhaerentes, illorum erroribus involvuntur.
Habent vero haeretici hoc proprium, quod in eo
gradu in quo de Ecclesia exeunt, diu stare non possunt;
sed ad deteriora quotidie ruunt, et sentiendo
pejora, in multis se partibus scindunt, atque a semetipsis
plerumque longius confusionis suae altercatione
dividuntur. Quia ergo hos quos suae perfidiae
adjungunt, <emph>93</emph> adhuc in multa divisione dilaniant,
<pb n="0623D"/>
dicatur recte quod amici qui veniunt vestes rumpant.
Ruptis autem vestibus corpus ostenditur, quia
saepe scissis sequacibus, malitia eorum cogitationis
aperitur; ut discordia dolos patefaciat, quos gravis
prius concordiae culpa claudebat.</p>
          </div3>
<div3>
            <head>49.</head>
            <p>
 <hi>Terrena de verbis coelestibus sapiunt.</hi> --Pulverem
vero in coelum super capita spargunt. Quid
per pulverem, nisi terrena intelligentia? quid per
caput, nisi hoc, quod principale nostrum est, mens
videlicet, designatur? Quid per coelum, nisi praeceptum
supernae locutionis exprimitur? Pulverem ergo
<pb n="0624A"/>
super caput in coelum spargere, est saeculari intellectu
mentem corrumpere, et de verbis coelestibus
terrena sentire. Divina autem verba plus discutiunt
plerumque, quam capiunt. Super capita igitur pulvorem
spargunt, quia in praeceptis Dei per terrenam
intelligentiam ultra suarum mentium vires enituntur.</p>
          </div3>
        </div2>
<div2>
          <head>CAPUT XXVI [ <hi>Rec. XV</hi> ].</head>
<p> <hi>Vers. 13.--Sederuntque cum eo in terra septem
diebus et septem noctibus.</hi> </p>
<div3>
            <head>50.</head>
            <p>
 <hi>Per fictam humilitatem persuadere tentant superba.</hi> --In
die quae videmus agnoscimus; in nocte
autem, aut caecitate nil cernimus, aut dubietate caligamus.
Per diem itaque intelligentia, per noctem
vero ignorantia designatur. Septenario autem numero
<pb n="0624B"/>
summa universitatis exprimitur. Unde et non
amplius, quam diebus septem, omne hoc tempus
transitorium consummatur. Quid est ergo, quod
amici beati Job consedere ei septem diebus et septem
noctibus referuntur, nisi quod haeretici, vel in
his in quibus verum lumen intelligunt, vel in his in
quibus ignorantiae tenebras patiuntur, quasi infirmanti
sanctae Ecclesiae se condescendere simulant,
eique sub blandimentorum specie, dolos deceptionis
parant? Et quamvis vel in his quae intelligunt, vel in
his quae intelligere non possunt, elationis typo turgidi,
magnos se apud semetipsos existimant, nonnunquam
tamen sanctae Ecclesiae specie tenus inclinant; et
dum verba molliunt, virus infundunt. In terra ergo
consedere, est aliquid de imagine humilitatis ostendere;
<pb n="0624C"/>
ut dum humilia exhibent, persuadeant superba
quae docent.
</p>
            <p>[ <hi>Vet. XX.] 51. Nobiscum in terra sedent cum
de incarnatione nobiscum consentiunt.</hi> --Potest vero
per terram ipsa etiam Mediatoris incarnatio designari.
Unde et ad Israel dicitur: <hi>Altare de terra facietis
mihi <note>(Exod. XX, 24)</note>
              </hi>. Altare enim de terra Deo facere,
est in incarnationem Mediatoris sperare. Tunc quippe
a Deo munus nostrum accipitur, quando in hoc
altari nostra humilitas, id est, super Dominicae incarnationis
fidem, posuerit quidquid operatur. In altari
ergo de terra oblatum munus ponimus, si actus nostros
Dominicae incarnationis fide solidamus. Sed sunt
nonnulli haeretici qui factam Mediatoris incarnationem
non denegant, sed aut de divinitate quam est
<pb n="0624D"/>
aliter aestimant, aut in ipsa a nobis incarnationis
qualitate discordant. Qui ergo veram nobiscum incarnationem
Redemptoris perhibent, quasi cum Job
in terra pariter sedent. Septem vero diebus et septem
noctibus in terra consedere describuntur, quia
vel in hoc quod aliquid de plenitudine veritatis intelligunt,
vel in hoc quod suae stultitiae tenebris excaecantur,
incarnationis mysterium negare non possunt.
Cum beato ergo Job in terra sedere, est veram Redemptoris
carnem cum sancta Ecclesia credere. <emph>94</emph>
</p>
          </div3>
<div3>
            <head>52.</head>
            <p>
 <hi>Mutis amici, contradicentibus fiunt adversarii.</hi> --Aliquando
<pb n="0625A"/>
vero haeretici contra nos etiam suppliciis
saeviunt, aliquando nos solis verbis insequuntur,
aliquando quietos lacessunt, aliquando autem,
si nos tacentes videant, quiescunt; et mutis amici
sunt, loquentibus adversantur. Unde quia beatus Job
necdum ad illos aliquid disserens dixerat, recte subjungitur: <hi>Et nemo loquebatur ei verbum.</hi> 
 Tacentes
enim adversarios habemus, si verae fidei filios praedicando
generare negligimus. Si autem recta loqui
incipimus, graves mox contumelias ex eorum responsione
sentimus; protinus in adversitatem prosiliunt,
et contra nos in vocem doloris erumpunt,
quia videlicet metuunt ne corda, quae in infimis pondus
stultitiae aggravat, ad altum vox recta loquentis
trahat. Quia ergo, ut diximus, mutos nos adversarii
<pb n="0625B"/>
diligunt, loquentes oderunt, recte apud tacentem Job
dicitur:</p>
          </div3>
        </div2>
<div2>
          <head>CAPUT XXVII.</head>
<p>IBID. <hi>Nemo loquebatur ei verbum.</hi> </p>
<div3>
            <head>53.</head>
            <p>
 <hi>Quandoque silere coguntur haeretici.</hi> --Nonnunquam
tamen cum per torporem inertia fidelium corda
considerant, erroris semina spargere loquendo non
cessant. Cum vero mentes bonorum vident alta sapere,
ad patriam reditum quaerere, de aerumna hujus
exsilii strenue dolere, circumspectione sollicita linguam
frenant, quia vident quod contra corda dolentium
incassum loquentes citius obmutescant. Unde
et recte cum diceretur: <hi>Nemo loquebatur ei verbum,</hi> 
mox causa silentii subinfertur, cum dicitur:</p>
          </div3>
        </div2>
<div2>
          <head>CAPUT XXVIII.</head>
<p>
            <pb n="0625C"/>IBID.-- <hi>Videbant enim dolorem esse vehementem.</hi> </p>
<div3>
            <head>54.</head>
            <p>
 <hi>Cum ex amore Dei cor dolet, prava loqui adversarius
metuit.</hi> --Cum enim amoris Dei dolor vehemens
corda nostra transfigit, passim prava loqui adversarius
metuit, quia videt quod intentam mentem
lacessens, non solum ad perversitatem trahere non
valet, sed per excitatam forsitan et quos tenuerat,
perdet.
</p>
            <p>[ <hi>Vet. XXI. Rec. XVI.] 55. In script. bene gesta
interdum significant male gerenda; ac vice versa.</hi> --Fortasse
aliquos movet nos haec ita dixisse, quod
quae bene ab amicis gesta sunt, male ab haereticis
gerenda significent. Sed sic plerumque res quaelibet
per historiam virtus est, per significationem culpa:
sicut aliquando res gesta, in facto causa damnationis
<pb n="0625D"/>
est; in scripto autem prophetia virtutis. Quod verum
citius ostendemus, si unum sacrae Scripturae testimonium
ad utraque probanda proferamus. Quis namque
audiens, non solum fidelium, sed ipsorum quoque infidelium,
 non omni modo detestetur quod David, in
solario deambulans, Bersabee Uriae concupiscit uxorem?
<pb n="0626A"/>
Quem tamen a praelio revertentem ire ad domum
admonet pedes lavare. Qui protinus respondit,
dicens: <hi>Arca Domini sub pellibus est, et ego in domo
mea resquiescam <note>(II Reg. XI, 11)</note>
              </hi>? Quem David ad
mensam propriam suscepit, eique epistolas, per quas
mori debeat, tradit. Cujus autem David in solario
deambulans typum tenet, nisi ejus de quo scriptum
est: <hi>In sole posuit tabernaculum suum <note>(Psal. XVIII, 6)</note>
              </hi>?
Et quid est Bersabee ad se perducere, nisi legem litterae,
carnali populo conjunctam, spiritali sibi intellectu
sociare? Bersabee enim puteus septimus dicitur,
quia nimirum per cognitionem legis, infusione spiritalis
gratiae, perfecta nobis sapientia ministratur. Quem
vero Urias, nisi Judaicum populum signat? Cujus nomen
interpretatum dicitur, lux mea Dei. Judaicus
<pb n="0626B"/> <emph>95</emph> 
 autem populus, quia de accepta legis scientia extollitur,
quasi de Dei luce gloriatur. Sed huic Uriae
David uxorem abstulit, sibique conjunxit: quia videlicet
manu fortis, quod David dicitur, in carne Redemptor
apparens, dum de se spiritaliter loqui legem
innotuit, per hoc, quod juxta litteram tenebatur, hanc
a Judaico populo extraneam demonstravit; sibique
conjunxit, quia se per illam praedicari declaravit.
Uriam tamen ad domum ire David admonet pedes lavare,
quia incarnatus Dominus veniens Judaico populo
praecepit ut ad conscientiam redeat, et sordes
operum fletibus tergat; ut spiritaliter mandata legis
intelligat, et post tantam duritiam praeceptorum, fontem
baptismatis inveniens, ad aquam post laborem
recurrat. Sed Urias, qui arcam Domini esse sub pellibus
<pb n="0626C"/>
meminit, respondit quod domum suam intrare
non possit. Ac si Judaicus populus dicat: Ego mandata
Dei in sacrificiis carnalibus video, et redire ad
conscientiam per spiritalem intelligentiam non requiro.
Quasi enim arcam esse sub pellibus dicit, qui praecepta
Dei non nisi ad exhibendum ministerium sacrificii
carnalis intelligit. Hunc tamen etiam redire ad
domum nolentem David ad mensam vocat; quia
quamvis Judaicus populus ad conscientiam reverti
contemnat, ei tamen Redemptor veniens mandata
spiritalia praedicat, dicens: <hi>Si crederetis Moysi, crederetis
forsitan et mihi, de me enim ille scripsit <note>(Joan. V,
46)</note>
              </hi>. Legem itaque Judaicus populus tenet, quae ejus
divinitatem loquitur, cui isdem populus credere dedignatur.
Unde et Urias ad Joab cum epistolis, ex quibus
<pb n="0626D"/>
occidi debeat, mittitur, quia idem ipse Judaicus
populus legem portat, qua convincente moriatur.
Dum enim mandata legis retinens implere renititur,
ipse nimirum defert judicium unde damnetur. Quid
ergo per factum istud David scelestius? quid Uria
mundius dici potest? Sed rursus, per mysterium,
<pb n="0627A"/>
quid David sanctius, quid Uria infidelius invenitur,
quando et ille, per vitae culpam, in prophetia signat
innocentiam; et iste, per vitae innocentiam, in
prophetia exprimit culpam? Non ergo incongrue per
ea quae bene ab amicis Job gesta sunt, male ab haereticis
gerenda signantur, dum virtus sacri eloquii sic
transacta narrat, ut ventura exprimat; sic in facto
rem approbat, ut ei in mysterio contradicat; sic gesta
damnat, ut haec mystice gerenda persuadeat.</p>
<p>SENSUS MORALIS.--[ <hi>Vet. XXII]. 56. Cur diabolus
aliquando a tentatione quiescat.</hi> --Igitur quia allegoriae
mysteria membratim enodantes explevimus, nunc
moralitatis intelligentiam raptim tangentes exsequamur.
Ad obscuriora quippe disserenda mens properat;
et si apertis diu involvitur, clausa, ut dignum
<pb n="0627B"/>
est, pulsare praepeditur. Saepe antiquus hostis postquam
menti nostrae tentationum certamen inflixerit,
ab ipso suo certamine ad tempus recedit; non ut
malitiae finem praebeat, sed ut corda quae per quietem
secura reddiderit, repente rediens facilius inopinatus
irrumpat. Hinc est quod ad tentandum beatum
virum iterum redit, ejusque cruciatus expetit, quem
tamen ei superna pietas retinendo concedit, dicens:</p>
          </div3>
        </div2>
<div2>
          <head>CAPUT XXIX.</head>
<p>VERS. 6.-- <hi>Ecce in manu tua est, tantum animam
illius serva.</hi> </p>
<div3>
            <head>57.</head>
            <p>
 <hi>Quandoque Deus nos deserit ut custodiat. Tentatio
fit salva anima, ubi negatur consensus. Delectationis
tamen vulnus poenitentia curandum.</hi> --Sic quippe
ille nos deserit, ut custodiat; sic custodit, ut tamen
permisso tentationis articulo <emph>96</emph> statum nobis nostrae
<pb n="0627C"/>
infirmitatis ostendat. Qui mox a facie Domini
exiit, atque a planta pedis usque ad verticem acceptum
feriendo vulneravit, quia nimirum cum licentiam
percipit, a minimis incipiens, atque usque
ad majora perveniens, quasi omne corpus mentis
illatis tentationibus lacerando transfigit. Sed
tamen ad animam feriendo non pervenit, quia cunctis
cogitationibus interior, inter ipsa vulnera delectationum
quae suscipit, arcani propositi intentio resistit;
ut quamvis delectatio mentem mordeat, deliberationem
tamen sanctae rectitudinis usque ad consensus
mollitiem non inflectat. Debemus tamen per
asperitatem poenitentiae ipsa delectationum vulnera
tergere, et censura districtionis rigidae, si quid fluxum
emanat in cogitatione, mundare. Unde bene
<pb n="0627D"/>
mox subditur,</p>
          </div3>
        </div2>
<div2>
          <head>CAPUT XXX [ <hi>Rec. XVII</hi> ].</head>
<p>VERS. 8.-- <hi>Quia testa saniem radebat.</hi> </p>
<div3>
            <head>58.</head>
            <p>
 <hi>Quia testa saniem radere est se judicando fragilitatemque
suam contemplando peccatum purgare.</hi> --Quid
enim per testam, nisi vigor districtionis; quid per
saniem, nisi fluxus illicitae cogitationis accipitur? Percussi
<pb n="0628A"/>
ergo testa saniem radimus, cum post pollutiones
cogitationis illicitae, nosmetipsos aspere dijudicando
mundamus. Potest etiam testa fragilitas mortalitatis
intelligi. Testa ergo saniem mundare, est mortalitatis
cursum fragilitatemque pensare, et putredinem
miserae delectationis abstergere. Nam dum quisque
considerat, quam citius caro ad pulverem redeat,
festine superat hoc, quod se de carne intus
turpiter impugnat. Cum ergo ex tentatione prava
mentem cogitatio influit, quasi ex vulnere sanies decurrit.
Sed citius sanies tergitur, si in consideratione
nostra fragilitas quasi in manu testa teneatur.</p>
          </div3>
<div3>
            <head>59.</head>
            <p>
 <hi>Cogitationes pravae non sunt spernendae.</hi> --Neque
enim parvi pendenda sunt quae, quamvis usque ad
effectum non pertrahunt, tamen illicite in mente versantur.
<pb n="0628B"/>
Hinc est quod quasi a vulneribus Redemptor
noster saniem radere venerat, cum dicebat: <hi>Audistis
quia dictum est antiquis: Non moechaberis. Ego autem
dico vobis quod si quis viderit mulierem ad concupiscendum
eam, jam moechatus est eam in corde suo <note>(Matth. V, 27)</note>
            </hi>.
Sanies itaque tergitur, cum culpa non
solum ab opere, sed etiam a cogitatione resecatur.
Hinc est, quod Jerobaal cum a paleis frumenta excuteret,
angelum vidit, ad cujus imperium protinus
haedum coxit, quem super petram posuit, et jus carnium
desuper effudit; quae angelus virga tetigit, eaque
ignis exiens de petra consumpsit <note>(Jud. VI, 11,
12, 19)</note>. Quid est enim frumentum virga caedere,
nisi rectitudine judicii, a vitiorum paleis virtutum
grana separare? Sed haec agentibus angelus apparet,
<pb n="0628C"/>
quia tanto magis Dominus interiora denuntiat, quanto
se studiosius homines ab exterioribus purgant.
Qui occidi haedum praecipit, id est, omnem appetitum
nostrae carnis immolari, carnesque super petram
poni, et jus carnium desuper fundi. Quem alium signat
petra, nisi eum, de quo per Paulum dicitur: <hi>Petra autem erat Christus 
 <note>(I Cor. X, 4)</note>
            </hi>. Carnes ergo
super petram ponimus, cum corpus nostrum in Christi
imitatione cruciamus. Jus etiam carnium desuper
fundit, qui in conversatione Christi ipsas a se etiam
carnales cogitationes exinanit. Quasi enim jus ex
carne liquida in petram funditur, quando mens et a
cogitationum carnalium fluxu vacuatur. Quae tamen
mox angelus <emph>97</emph> virga tangit, quia intentionem nostram
nequaquam potestas divini adjutorii deserit.
De petra autem ignis exit, et jus carnesque consumit,
<pb n="0628D"/>
quia afflatus a Redemptore spiritus, tanta cor nostrum
flamma compunctionis concremat, ut omne
quod in eo est illicitum et operis et cogitationis exurat.
Quod ergo illic est jus in petram fundere, hoc
est hic saniem testa mundare. Perfecta enim mens
solerter invigilat, ut non solum perversa agere renuat,
sed omne etiam quod in se per cogitationes
<pb n="0629A"/>
turpiter liquatur tergat. [ <hi>Vet. XXIII.</hi> ] Sed saepe de
ipsa victoria bellum oritur, ut cum immunda cogitatio
vincitur, victoris animus elatione pulsetur. Sic
ergo mentem necesse est per munditiam erigi, ut tamen
sollicite debeat in humilitate substerni. [ <hi>Rec.
XXVIII.</hi> ] Unde et cum de sancto viro diceretur, <hi>Testa saniem radebat,</hi> 
 protinus apte subjungitur,</p>
          </div3>
        </div2>
<div2>
          <head>CAPUT XXXI.</head>
<p>IBID.-- <hi>Sedens in sterquilinio.</hi> </p>
<div3>
            <head>60.</head>
            <p>
 <hi>Tentationis victor humilitatem servet. Elatio
parva agentium, et magna de se sentientium. Elatio
iniquorum, ubi alii peccant in quibus ipsi non peccent.</hi> --In
sterquilinio quippe sedere, est vilia de se
quempiam et abjecta sentire. In sterquilinio nobis
sedere, est ad ea quae illicite gessimus mentis oculos
<pb n="0629B"/>
poenitendo reducere; ut cum ante nos peccatorum
stercora cernimus, omne quod in animo de elatione
surgit inclinemus. In sterquilinio sedet, qui infirmitatem
suam sollicitus respicit, et sese de bonis, quae
per gratiam perceperit, non extollit. An non apud se
in sterquilinio Abraham sederat, qui dicebat: <hi>Loquar
ad Dominum meum, cum sim pulvis et cinis <note>(Genes.
XVIII, 27)</note>
            </hi>? Aperte enim cernimus, in quo se apud se
loco posuerat, qui pulverem se ac cinerem, etiam
dum cum Deo loqueretur, aestimabat. Si igitur ita se
despicit, qui usque ad honorem divinae collocutionis
ascendit, sollicita intentione pensandum est qua poena
illi feriendi sunt qui et ad summa non proficiunt, et
tamen de minimis extolluntur. Nam sunt nonnulli,
qui cum parva agunt, de semetipsis magna sentiunt:
<pb n="0629C"/>
in altum mentem sublevant, et praeire se caeteros
virtutum meritis putant. Hi nimirum apud se introrsus
humilitatis sterquilinium deserunt, et elationis
fastigia ascendunt; illum videlicet imitantes, qui
primus se apud se extulit, sed elevando prostravit;
illum imitantes, qui accepta conditionis dignitate
contentus non fuit, dicens: <hi>In coelum conscendam,
super astra coeli exaltabo solium meum <note>(Isai. XIV,
13)</note>
            </hi>. Unde et ei male conjuncta Babylonia, id
est, confusa multitudo peccantium, dicit: <hi>Sedeo
regina, et vidua non sum <note>(Isai. XLVII, 8, sec.
LXX.)</note>
            </hi> Quisquis ergo introrsus intumescit, in altum
se apud semetipsum posuit. Sed eo se gravius in
infimis deprimit, quo de se infima veraciter sentire
contemnit. Sunt vero nonnulli qui nihil quidem virtutis
<pb n="0629D"/>
agere student, sed tamen cum alios peccare
conspiciunt, justos se in eorum comparatione suspicantur.
Neque enim corda omnium una vel similis
culpa transfigit. Hunc namque superbia illaqueat, illum
forsitan ira supplantat, hunc autem avaritia cruciat,
illum vero luxuria inflammat. Et plerumque
contingit ut is quem superbia deprimit, alium respiciat
qualiter ira succendat; et quia se ira non citius
instigat, meliorem iracundo jam reputat, atque apud
semetipsum quasi de justitia extollitur, quia pensare
negligit vitium quo gravius tenetur. Plerumque contingit
<pb n="0630A"/>
ut is quem avaritia sauciat, alium in luxuriae
voragine mersum cernat; et quia se a pollutione
carnali alienum respicit, <emph>98</emph> quibus ipse sordibus
spiritalis vitii intrinsecus polluitur, non attendit;
dumque in alio pensat malum quod ipse non habet,
in se negligit considerare quod habet: sicque fit, ut
dum ad aliena dijudicanda mens ducitur, proprii judicii
lumine privetur; et eo durius contra aliena superbiat,
quo sua negligentius ignorat.
</p>
            <p>[ <hi>Vet. XXIV.] 61. Humilitatem qui non perdat perfectus,
intuitu culpae alienae. Tentatio interdum foris
et intus pulsat.</hi> --At contra hi, qui ad alta virtutum
surgere veraciter appetunt, cum alienas culpas audiunt,
mox cor ad proprias reducunt; et tanto rectius
illas dijudicant, quanto verius istas deplorant.
Quia igitur electus quisque in infirmitatis suae consideratione
<pb n="0630B"/>
se comprimit, dicatur recte, quod vir sanctus
in sterquilinio dolens sedet. Qui enim vere se
humiliat, continuae considerationis oculo, quibus
circumseptus sit delictorum sordibus proficiens
pensat. Sciendam vero est quia plerumque in prosperis
importuna tentatione mens tangitur; sed tamen
aliquando et adversa exterius patimur, et intus tentationis
impulsu fatigamur; ut et carnem flagella crucient,
et tamen ad mentem carnalis suggestio inundet.
Unde et bene post tot beati Job vulnera, adhuc subjuncta
sunt etiam male suadentis uxoris verba, quae ait:</p>
          </div3>
        </div2>
<div2>
          <head>CAPUT XXXII.</head>
<p>VERS. 9.-- <hi>Adhuc permanes in simplicitate tua?
Benedic Deo et morere.</hi> </p>
<div3>
            <head>62. </head>
<p>
              <pb n="0630C"/> <hi>Uxor Job male suadens, est carnalis cogitatio.</hi> --Uxor
quippe male suadens est carnalis cogitatio
mentem lacessens. Saepe etenim, ut dictum est,
et foris flagellis atterimur, et intus carnali suggestione
fatigamur. Hinc est enim quod Jeremias deplorat,
dicens: <hi>Foris interficit gladius, et domi mors
similis est <note>(Thren. I, 20)</note>
              </hi>. Foris enim gladius interficit,
cum nos exterius feriens vindicta configit. Sed
dom mors similis est, quia et flagella quidem sustinet,
et tamen intus conscientia a tentationis sordibus
munda non est. Hinc David ait: <hi>Fiant tanquam
pulvis ante faciem venti, et angelus Domini affligens
eos <note>(Psal. XXXIV, 5)</note>
              </hi>. Qui enim in corde suo aura
tentationis rapitur, quasi ante venti faciem pulvis
elevatur. Et cum inter haec divina districtio percutit,
<pb n="0630D"/>
quid aliud quam angelus Domini affligit?</p>
          </div3>
<div3>
            <head>63.</head>
            <p>
 <hi>Tentationem aliter electi, aliter reprobi excipiunt.</hi> --Sed
haec aliter aguntur a reprobis, aliter ab
electis. Illorum namque corda ita tentantur, ut consentiant.
 Istorum vero, tentationes quidem suscipiunt,
sed repugnant. Illorum mens delectabiliter
capitur; et si ad tempus quod male suggeritur displicet,
sed postmodum per deliberationem libet. Isti
vero sic tentationum jacula excipiunt, ut semper resistendo
fatigentur; et si quando usque ad delectationem
tentata mens rapitur, ipsam tamen citius
<pb n="0631A"/>
subreptionem suae delectationis erubescunt, et forti
censura redarguunt quidquid intra se exsurgere carnale
deprehendunt. Unde et bene mox subjungitur:</p>
          </div3>
        </div2>
<div2>
          <head>CAPUT XXXIII. [ <hi>Rec. XIX</hi> ].</head>
<p>VERS. 10.-- <hi>Locuta es quasi una ex stultis mulieribus.
Si bona accepimus de manu Domini, mala
quare non sustineamus?</hi> </p>
<div3>
            <head>64.</head>
            <p>
 <hi>Contra aspera aut blanda quomodo resistendum.</hi> --Dignum
quippe est ut sancta mens spiritali
correptione comprimat, quidquid apud se carnale
insolenter immurmurat; ne caro aut loquens aspera,
ad impatientiam illam pertrahat, aut loquens blanda,
ad libidinis fluxa dissolvat. Censura igitur virilis, illicitae
cogitationis suggestionem redarguens, dissolutam
turpitudinis mollitiem reprimat, dicens: <hi>Locuta
<pb n="0631B"/>
es quasi una ex stultis mulieribus.</hi> Et rursum consideratio
munerum <emph>99</emph> cogitationis asperae impatientiam
refrenet, dicens: <hi>Si bona accepimus de manu
Domini, mala quare non sustineamus?</hi> Quisquis autem
subigere vitia appetit, et ad aeterna internae retributionis
culmina, verae intentionis gressibus tendit, quo
magis vallari se vitiorum bello undique conspicit, eo
se virtutum armis robustius accingit; et tanto minus
jacula metuit, quanto contra haec venientia fortiter
pectus munit.</p>
          </div3>
<div3>
            <head>65.</head>
            <p>
 <hi>Vitia se sub virtutum specie tegunt.</hi> --Sed plerumque
dum contra hoc tentationum bellum fulciri
magnis virtutibus nitimur, quaedam se nobis vitia
sub specie virtutum tegunt, et quasi blanda ad nos
facie veniunt; sed cujus adversitatis sint, discussa
<pb n="0631C"/>
sentiuntur. Unde et amici beati Job quasi pro consolatione
conveniunt, sed in contumelias erumpunt;
quia insidiantia vitia virtutum faciem sumunt, sed
hostili invectione nos feriunt. Nam saepe immoderata
ira, justitia; et saepe dissoluta remissio, misericordia
vult videri. Saepe incautus timor humilitas; saepe
effrenata superbia appetit libertas apparere. Ad consolandum
ergo amici veniunt, sed ad increpationis
verba dilabuntur; quia nimirum vitia virtutum specie
palliata, blanda quidem superficie inchoant, sed aspera
nos contrarietate perturbant. Bene autem dicitur:</p>
          </div3>
        </div2>
<div2>
          <head>CAPUT XXXIV.</head>
<p>VERS. 11.-- <hi>Condixerant enim sibi, ut pariter venientes
visitarent eum.</hi> </p>
<div3>
            <head>66.</head>
            <p>
 <hi>Foedus adversum nos ineunt.</hi> --Vitia quippe sibi
<pb n="0631D"/>
sub virtutum praetextu condicunt, quia sunt quaedam
quae adversum nos inter se quadam convenientia
conjunguntur, sicut superbia et ira, remissio et timor.
Vicina namque est ira superbiae, remissio timori.
Condicendo ergo veniunt, quae contra nos sibi ex
quadam pravitatis cognatione sociantur. [ <hi>Vet. XXV.</hi> ]
Sed si aerumnam nostrae captivitatis agnoscimus, si
ex amore aeternae patriae in intimis dolemus, vitia,
quae male laetis surrepunt, bene tristibus praevalere
non possunt. Unde et bene subditur:</p>
          </div3>
        </div2>
<div2>
          <head>CAPUT XXXV.</head>

<pb n="0632A"/>
<p>VERS. 12.-- <hi>Cumque elevassent procul oculos suos,
non agnoverunt eum.</hi> </p>
<div3>
            <head>67.</head>
            <p>
 <hi>Afflictio fugat vitia.</hi> --Afflictos enim nos vitia
minime cognoscunt, quia triste cor mox ut pulsaverint,
reprobata resiliunt; et quae nos laetos quasi noverant,
quia penetrabant, moerentes cognoscere
nequeunt, quia ipso nostro rigore franguntur. Sed
antiquus hostis, quo in eis fortiter deprehendi se
conspicit, eo illa sub virtutum imagine altius abscondit.
Unde et subditur:</p>
          </div3>
        </div2>
<div2>
          <head>CAPUT XXXVI.</head>
<p>IBID.-- <hi>Et exclamantes ploraverunt, scissisque vestibus
sparserunt pulverem super caput suum in coelum, et sederunt
cum eo in terra septem diebus et septem noctibus.</hi> </p>
<div3>
            <head>68.</head>
            <p>
 <hi>Nisi sub virtutum specie illudant.</hi> --Signatur
<pb n="0632B"/>
enim pietas per ploratum, discretio per scissionem
vestium, affectus operum per <emph>100</emph> pulverem capitum,
humilitas per sessionem. Aliquando enim pium
quid hostis insidians simulat, ut ad crudelitatis terminum
deducat; sicut est, cum plecti per disciplinam
culpam prohibet, quatenus quae hic non reprimitur,
gehennae igne feriatur. Aliquando discretionis imaginem
oculis objicit, et ad indiscretionis laqueos perducit;
sicut est cum impulsu ejus pro infirmitate
nobis plus alimentorum quasi discrete concedimus,
sed indiscrete contra nos bella carnis excitamus. Aliquando
 affectum simulat bonorum operum, sed per
hunc inquietudinem irrogat laborum; sicut est cum
quis quiescere non valet, et quasi de otio judicari
timet. Aliquando imaginem humilitatis ostentat, ut
<pb n="0632C"/>
 affectum utilitatis subtrahat; sicut est cum quosdam,
plusquam sunt infirmos atque inutiles sibimetipsis
asserit, ut dum se nimis indignos considerant,
res in quibus prodesse proximis poterant, ministrare
pertimescant.</p>
          </div3>
<div3>
            <head>69.</head>
            <p>
 <hi>Compunctio contra vitia munit.</hi> --Sed haec vitia
quae sub virtutum specie antiquus hostis occultat,
valde subtiliter manus compunctionis examinat. Qui
enim veraciter intus dolet, quae agenda foras, quae
non agenda sint, fortiter praevidet. Si enim nos virtus
compunctionis in intimis afficit, omnis strepitus
pravae suggestionis obmutescit. Unde et sequitur:</p>
          </div3>
        </div2>
<div2>
          <head>CAPUT XXXVII.</head>
<p>VERS. 13.-- <hi>Et nemo loquebatur ei verbum: videbant
enim dolorem esse vehementem.</hi> </p>
<div3>
            <head>70. </head>
<p>
              <pb n="0632D"/> <hi>Qui vitia ad virtutis usum possunt famulari.</hi> --Si
enim cor veraciter dolet, linguam contra nos vitia
non habent. Nam cum plene vita rectitudinis quaeritur,
supervacua suggestio pravitatis obturatur.
Saepe autem si forti nos studio contra vitiorum incentiva
stringimus, ipsa etiam vitia ad usum virtutis
immutamus. Nonnullos namque ira possidet: sed
hanc, dum rationi subjiciunt, in sancti zeli ministerium
vertunt. Nonnullos superbia erigit; sed dum
divinae formidini animum inclinant, hanc ad defensionem
<pb n="0633A"/>
justitiae in vocem liberae auctoritatis immutant.
Nonnullos fortitudo carnis illecebrat; sed dum
exercendis piis operibus corpus subdunt, unde iniquitatis
stimulum passi sunt, inde pietatis lucra mercantur.
Unde et bene isdem beatus Job post multa
certamina hostiam pro amicis immolat. Quos enim
per contentionem diu hostes pertulit, quandoque per
sacrificium cives reddit; quia dum vitiosas quasque
<pb n="0634A"/>
cogitationes subigendo in virtutes vertimus, tentationum
adversa studia per intentionis hostiam, quasi
ad amica corda permutamus. Haec nos in tribus voluminibus
tripliciter disseruisse sufficiat. In ipso namque
operis hujus exordio velut in molem nasciturae
arboris, linguae radicem fiximus, ut expositionis ramos
postmodum, prout singula expetunt loca, producamus.
</p>
          </div3>
        </div2>
      </div1>

<div1>
        <head>LIBER QUARTUS. <hi>In quo Gregorius paucis praefatus Scripturae litteram secum aliquando pugnare, et imprecationes Job sicut Jeremiae ac David, secundum id quod sonant, sine absurditate intelligi non posse, verba Job ab initio capitis tertii, ad versum vigesimum historice, mystice ac moraliter exponit.</hi> </head>
<div2>
          <head>CAPUT PRIMUM. PRAEFATIO.</head>
<pb n="0633B"/>
<p> <emph>101</emph> <hi>Scripturae littera aliquando sibi contradicit.
Scripturae sensus ab humilibus assiduitate legendi penetratur.</hi> --Qui
textum considerat, et sensum sacrae
locutionis ignorat, non tam se eruditione instruit,
quam ambiguitate confundit, quia nonnunquam sibi
litterae verba contradicunt; sed dum a semetipsis per
cotrarietatem dissident, lectorem ad intelligentiam
veritatis mittunt. Quid enim est quod Salomon
ait: <hi>Melius est comedere et bibere <note>(Eccle. II, 24)</note>
            </hi>; et
non longe post subjicit: <hi>Melius est ire ad domum
luctus, quam ad domum convivii <note>(Eccle. VII, 3)</note>
            </hi>? Cur
luctum convivio praetulit, qui prius esum potumque
laudavit? Si enim per electionem bonum est comedere
<pb n="0633C"/>
et bibere, procul dubio esse melius debet ad
domum gaudii, quam ad domum lamenti properare.
Hinc est quod iterum dicit: <hi>Laetare, juvenis, in adolescentia
tua <note>(Eccle. XI, 9)</note>
            </hi>. Et paulo post subjicit: <hi>Adolescentia enim et voluptas vana sunt 
 <note>(Ibid., 10)</note>
            </hi>.
Quid est hoc quod vel prius reprehendenda praecipit,
vel post praecepta reprehendit, nisi quod ipsis litterae
verbis innuit, ut qui difficultatem exterius patitur,
veritatis intelligentiam consideret, quam sequatur?
quae nimirum veritatis intelligentia cum per cordis
humilitatem quaeritur, legendi assiduitate penetratur.
Sicut enim ignotorum hominum facies cernimus, et
corda nescimus, sed si familiari eis locutione conjungimur,
usu colloquii eorum etiam cogitationes indagamus;
ita cum in sacro eloquio sola historia
<pb n="0633D"/>
aspicitur, nihil aliud quam facies videtur; sed si huic
assiduo usu conjungimur, ejus nimirum mentem
quasi ex collocutionis familiaritate penetramus. Dum
enim alia ex aliis colligimus, facile in ejus verbis
agnoscimus, aliud esse quod intimant, aliud quod
<pb n="0634B"/>
sonant. Tanto autem quisque notitiae illius extraneus
redditur, quanto in sola ejus superficie ligatur.</p>
        </div2>
<div2>
          <head>CAPUT II.</head>
<p> <hi>Imprecationes Job intelligi ad litteram sine absurditate
nequeunt.</hi> --Ecce enim quod beatus Job diei
suo maledixisse describitur dicens: <hi>Pereat dies in
qua natus sum, et nox in qua dictum est: Conceptus est
homo,</hi> si superficie tenus attenditur, quid his verbis
reprehensibilius invenitur? Quis autem nesciat, diem
in quo natus est nequaquam tunc stare potuisse?
 Modus quippe est temporis, ut statum non habeat
mansionis. Quia enim per ventura tendit ad esse,
semper ex praeteritis festinat non esse. Cur ergo vir
tantus malediceret rei, quam nequaquam subsistere
non ignoraret? Sed fortasse aliquis dicat, quod ex eo
<pb n="0634C"/>
pondus virtutis ejus aspicitur, quia tribulatione commotus,
illi rei maledictum <emph>102</emph> irrogat quae constat
quod minime subsistat. Sed hoc citius perspecta ratio
destruit, quia si subsistebat res cui malediceret, perniciosum
maledictum intulit: si autem non subsistebat,
otiosum. Quisquis vero ejus spiritu plenus est,
qui ait: <hi>Omne verbum otiosum, quod locuti fuerint
homines, rationem reddent de eo in die judicii <note>(Matth.
XII, 36)</note>
            </hi>, ita otiosa admittere, sicut etiam perniciosa
formidat. Cui adhuc sententiae adjungitur: <hi>Dies ille
vertatur in tenebras, non requirat eum Deus desuper,
et non sit in recordatione, et non illustret lumine:
obscurent eum tenebrae et umbra mortis, occupet eum
caligo, et involvatur amaritudine. Noctem illam tenebrosus
turbo possideat, sit nox illa solitaria, nec
<pb n="0634D"/>
laude digna; exspectet lucem, et non videat, nec ortum
surgentis aurorae.</hi> Dies qui elapsus cursu temporis
scitur, cur verti in tenebras dicitur? Et cum constaret
quia non subsisteret, cur optatur ut eum umbra
mortis obscuret; vel quae caligo occupat, quae implicatio
<pb n="0635A"/>
amaritudinis involvit; aut quis noctem tenebrosus
turbo possidet, quam nullus status tenet? Aut
quomodo optatur fieri solitaria, quae transeundo jam
fuerat nulla? Aut lucem quomodo exspectat, quae et
sensu caret, et in proprio statu non permanet? Quibus
adhuc verbis subjicit:</p>
        </div2>
<div2>
          <head>CAPUT III.</head>
<p> <hi>Quare non in vulva mortuus sum, egressus ex utero
non statim perii? Quare exceptus genibus? Cur lactatus
uberibus? Nunc enim dormiens silerem, et somno
meo requiescerem.</hi> </p>
<p> <hi>Argumenti propositi confirmatio. Qui liberarentur
homines ab originali peccato, ante institutum baptismum.</hi> --Nunquid
si egressus ex utero statim periisset,
retributionis meritum ex hac ipsa perditione
<pb n="0635B"/>
conciperet? Nunquid aeterna requie abortivi perfruuntur?
Quisquis enim regenerationis unda non
solvitur, reatu primi vinculi ligatus tenetur. Quod
vero <note>(De cons., dist. 4, c, 5, Quod autem)</note> apud nos
valet aqua baptismatis, hoc egit apud veteres vel pro
parvulis sola fides, vel pro majoribus virtus sacrificii,
vel pro his qui ex Abrahae stirpe prodierant,
mysterium circumcisionis. Nam quia unusquisque cum
primi parentis culpa concipitur, Propheta testatur,
dicens: <hi>Ecce enim in iniquitatibus conceptus sum <note>(Psal. L, 7)</note>
            </hi>.
Et quia is quem salutis unda non diluit,
originalis culpae supplicia non amittit, aperte per
semetipsam Veritas perhibet, dicens: <hi>Nisi quis renatus
fuerit ex aqua et Spiritu sancto, non habebit vitam
aeternam <note>(Joan. III, 5)</note>
            </hi>. Quid est ergo quod in vulva
<pb n="0635C"/>
se mortuum fuisse desiderat, et potuisse se quiescere
ejusdem mortis beneficiis sperat, dum constet quod
nequaquam eum requies vitae susciperet, si a reatu
illum originalis culpae <emph>103</emph> nequaquam divinae cognitionis
sacramenta liberassent? Qui adhuc cum quibus
quiescere potuisset, adjungit dicens: <hi>Cum regibus
et consulibus terrae, qui aedificant sibi solitudines.</hi> Quis
ignoret quod reges terrae ac consules eo a solitudine
longe sunt, quo innumeris obsequentium cuncis constipantur?
Vel quam difficile hi ad requiem tendunt,
qui tam duris rationum multiplicium nexibus astringuntur?
Scriptura attestante, quae ait: <hi>Judicium durissimum 
 in his qui praesunt fiet <note>(Sap. VI, 6)</note>
            </hi>. Unde
in Evangelio Veritas dicit: <hi>Cui multum datum est,
multum quaeretur ab eo <note>(Luc. XII, 48)</note>
            </hi>. Qui adhuc quos
<pb n="0635D"/>
in eadem requie socios habuisset, insinuat dicens: <hi>Aut cum principibus, qui possident aurum, et replent
domos suas argento.</hi> 
 Rarum valde est ut qui aurum
possident, ad requiem tendant, dum per semetipsam
Veritas dicat: <hi>Difficile, qui pecunias habent, intrabunt
in regnum coelorum <note>(Matth. XIX, 24)</note>
            </hi>. Nam qui hic
multiplicandis divitiis inhiant, quae alterius vitae gaudia
<pb n="0636A"/>
sperant? Quod tamen, ut Redemptor noster
valde rarum, et ex solo divino miraculo evenire posse
monstraret: <hi>Apud homines,</hi> inquit, <hi>hoc impossibile
est, apud Deum autem possibilia omnia sunt.</hi> Quia
igitur verba haec in superficie a ratione discordant,
ipsa jam littera indicat, quod in eis sanctus vir juxta
litteram nihil dicat.</p>
        </div2>
<div2>
          <head>CAPUT IV [ <hi>Vet. III</hi> ].</head>
<p> <hi>Nec David nec Jeremiae imprecationes ad litteram
accipiendae.</hi> --Sed
si prius in sacro eloquio alia maledicta
discutimus, hoc quod beati Job ore prolatum
est, subtilius indagamus. Quid est enim, quod David,
qui retribuentibus sibi mala non reddidit, cum Saul
et Jonathas bello occumberent, Gelboe montibus maledicit,
dicens: <hi>Montes Gelboe, nec ros nec pluvia veniat
<pb n="0636B"/>
super vos, neque sint agri primitiarum, quia ibi
abjectus est clypeus Saul, quasi non esset unctus oleo <note>(II Reg. I, 21)</note>
            </hi>?
[ <hi>Rec. IV.</hi> ] Quid est quod Jeremias,
cum praedicationem suam cerneret audientium difficultate
praepediri, maledicit dicens: <hi>Maledictus vir
qui annuntiavit patri meo, dicens: Natus est tibi puer
masculus <note>(Jerem. XX, 15)</note>
            </hi>? Quid ergo montes Gelboe,
Saul moriente deliquerunt, quatenus in eis nec
ros nec pluvia caderet, et ab omni eos viriditatis
germine sententiae sermo siccaret? Sed quia Gelboe
interpretatur decursus, per Saul autem unctum et
mortuum, mors nostri Mediatoris exprimitur; non
immerito per Gelboe montes superba Judaeorum
corda signantur, quae dum in hujus mundi desideriis
defluunt, in Christi, id est uncti, se morte miscuerunt.
<pb n="0636C"/>
Et quia in eis unctus rex corporaliter moritur,
ipsi ab omni gratiae rore siccantur. De quibus et bene
dicitur: <hi>Ut agri primitiarum esse non possint.</hi> Superbae
quippe Hebraeorum mentes primitivos fructus
non ferunt, quia in Redemptoris adventu ex parte
maxima in perfidia remanentes, primordia fidei sequi
noluerunt. Sancta namque Ecclesia in primitiis suis
multitudine gentium fecundata, vix in mundi fine
Judaeos, quos invenerit, suscipiet; et extrema colligens,
eos quasi reliquias frugum ponet. De quibus
nimirum reliquiis Isaias dicit: <hi>Si fuerit numerus filiorum
Israel sicut arena maris, reliquiae salvae fient <note>(Isaiae X, 22, sec. LXX; Rom. IX, 27)</note>
            </hi>.
Possunt tamen
idcirco Gelboe montes ore prophetae maledici,
ut dum fructus exarescente terra non oritur, possessores
<pb n="0636D"/>
terrae sterilitatis damno feriantur, quatenus ipsi
maledictionis sententiam <emph>104</emph> acciperent, qui apud
se mortem regis suscipere iniquitate sua exigente
meruissent. [ <hi>Vet. IV.</hi> ] Sed quid est quod a Propheta
maledictionis sententiam vir ille suscepit, qui nativitatem
illius patri nuntiavit? Hoc nimirum tanto
intrinsecus majori mysterio plenum est, quanto
<pb n="0637A"/>
extrinsecus humana ratione vacuum. Nam si quid
exterius rationabile fortasse sonuisset, nequaquam
nos ad studium interioris intellectus accenderet. Eo
ergo nobis plenius aliquid intus innuit, quo foris rationabile
nihil ostendit. Si enim ex matris suae utero
hoc in mundo propheta affligendus prodiit, nativitatis
ejus nuntius quid deliquit? Sed quid persona prophetae
fluctuantis, nisi per poenae meritum veniens
humani generis mutabilitas designatur? Et quid per
patrem illius, nisi iste de quo nascimur mundus exprimitur?
Et quis est ille vir qui nativitatem nostram
patri annuntiat, nisi antiquus hostis, qui cum nos in
cogitationibus fluctuare considerat, malorum mentes,
qui ex auctoritate hujus mundi praeeminent, ad persuasionem
nostrae deceptionis instigat; cumque nos
<pb n="0637B"/>
agere infirma conspexerit, ea quasi fortia favoribus
extollit, et quasi natos masculos loquitur, cum corruptores
veritatis per mendacium nos exstitisse gratulatur?
Patri ergo masculum natum denuntiat, quando
huic mundo eum, quem persuaserit, factum innocentiae
corruptorem demonstrat. Nam cum cuilibet
peccanti ac superbienti dicitur, Fecisti sicut vir, quid
aliud quam natus masculus in mundo perhibetur? Jure
itaque vir, qui masculum natum nuntiat, maledicitur,
quia ipso ejus nuntio reprobum gaudium nostri
corruptoris indicatur. His ergo Scripturae sacrae
maledictionibus discimus quid apud beatum Job in
voce maledictionis inquiramus, ne quem Deus post
vulnera et verba remunerat, lector verba ejus redarguere
non intelligens praesumat. Quia igitur utcunque
haec quae in praefatione fuerant exquirenda distinximus,
<pb n="0637C"/>
verba jam historiae disserentes exsequamur.</p>
        </div2>

<div2>
          <head>CAPUT PRIMUM [ <hi>Rec. V</hi> ].</head>
          <head>CAP. III. </head>
          <p>
VERS. 1-3.-- <hi>Post haec aperuit Job os suum, et
maledixit diei suo, dicens: Pereat dies in qua natus sum.</hi> 
</p>
          <div3>
            <head>1.</head>
            <p>
 HISTORICUS ET MYSTICUS SENSUS.-- <hi>Job ex impatientia
maledictum non protulit.</hi> --Non est neglecte
disserendum quod dicitur, <hi>Aperuit os suum.</hi> Scriptura
enim sacra ex his quae tenuiter praemittit, reverenter
exspectanda indicat quae subjungit. Sicut enim clausa
vascula quid intus habeant ignoramus, aperto vero
ore vasculorum quid intrinsecus contineatur agnoscimus;
ita sanctorum corda, quae clauso ore occulta
sunt, aperto ore deteguntur; et cum cogitationes detegunt,
os aperire referuntur, ut intenta mente, quasi
<pb n="0637D"/>
apertis vasculis, quid intus contineant festinemus
cognoscere, ac nosmetipsos eorum intimo odore recreare.
Unde et sublimia praecepta Domino in monte
 dicturo praemittitur: <hi>Aperiens os suum dixit (Matth.
<pb n="0638A"/>
V, 2)</hi>; quamvis illic et hoc accipi debeat, quia tunc
os suum in praeceptis aperuit, in quibus dudum aperuerat
ora prophetarum. Valde autem solerter intuendum
est quod dicitur, <hi>Post haec,</hi> ut nimirum rei
virtus quae agitur veraciter ex tempore sentiatur.
Prius enim vastitas rerum, exstinctio pignorum, <emph>105</emph> 
dolor vulnerum, persuasio conjugis, adventus amicorum
describitur, qui scidisse vestes, exclamantesque
flevisse, pulvere capita conspersisse, et diu considentes
in terra tacuisse memorantur, ac deinde subjungitur: <hi>Post haec aperuit Job os suum, et maledixit
diei suo;</hi> 
 ut ipso videlicet narrationis ordine perpendatur
quia nequaquam maledictum per impatientiam
protulit, qui ad maledictionis vocem amicis adhuc
tacentibus erupit. [ <hi>Vet. V.</hi> ] Si enim ira motus malediceret,
audito damno substantiae, cognita morte filiorum,
<pb n="0638B"/>
eum procul dubio ad maledictionem dolor
excitaret. Sed quid tunc dixit audivimus. Ait namque: <hi>Dominus dedit, Dominus abstulit 
 <note>(Job. I, 21)</note>
            </hi>.
Rursum, si ira motus malediceret saltem percussus
in corpore, vel male suasus a conjuge, maledictum
inferre potuisset. Sed quid tunc respondit agnovimus.
Ait namque: <hi>Locuta es quasi una ex stultis mulieribus.
Si bona accepimus de manu Domini, mala
quare non sustineamus? <note>(Job. II, 10.)</note>
            </hi> Post haec vero
describitur, quia amici veniunt, flent, consident, tacent;
moxque subjungitur hoc, quod diei suo maledixisse
perhibetur. Nimis itaque incongruum est ut
suspicemur eum, nullo instigante, nullo pulsante, ex
impatientia ad vocem maledictionis erumpere, quem
nimirum novimus inter damna rerum mortemque filiorum,
<pb n="0638C"/>
inter vulnera corporis, inter verba male suadentis
uxoris, magna creatori praeconia humili mente
reddidisse. Patefecit ergo qua mente haec quietus
dixerit, qui tot Dei laudes etiam percussus emanavit.
Neque enim postmodum non percussus superbire
potuit, quem et in percussione dolor humilem ostendit.
Sed cum certo novimus quod maledictum sacra
Scriptura prohibet, cur recte aliquando fieri dicimus
quod vitari eodem sacro eloquio non ignoramus?
</p>
            <p>[ <hi>Rec. VI.] 2. Maledictum aliud ex judicio, aliud
ex vindicta.</hi> --Sciendum vero est quod Scriptura sacra
duobus modis maledictum memorat, aliud videlicet
quod approbat, aliud quod damnat <note>(24, q. 3, c.
1, can. Cum sancti)</note>. Aliter enim maledictum profertur
judicio justitiae, aliter livore vindictae. Maledictum
<pb n="0638D"/>
quippe judicio justitiae, ipsi primo homini peccanti
prolatum est, cum audivit: <hi>Maledicta terra in opere
tuo <note>(Genes. III, 17)</note>
              </hi>. Maledictum justitiae judicio profertur,
cum ad Abraham dicitur: <hi>Maledicam maledicentibus
<pb n="0639A"/>
tibi <note>(Genes. XII, 3)</note>
              </hi>. Rursum quia maledictum
non judicio justitiae, sed livore vindictae promitur,
voce Pauli apostoli praedicantis admonemur, qui ait: <hi>Benedicite, et nolite maledicere 
 <note>(Rom. XII, 14)</note>
              </hi>. Et
rursum: <hi>Neque maledici regnum Dei possidebunt <note>(I
Cor. VI, 10)</note>
              </hi>. Deus ergo maledicere dicitur, et tamen
maledicere homo prohibetur; quia quod homo agit
malitia vindictae, Deus non facit nisi examine et virtute
justitiae. [ <hi>Vet. VI.</hi> ] Cum vero sancti viri maledictionis
sententiam proferunt <note>(24, q. 3, can. 12,
Cum sancti)</note>, non ad hanc ex voto ultionis, sed ex
justitiae examine erumpunt. Intus enim subtile Dei
judicium aspiciunt, et mala foras exsurgentia, quia
maledicto debeant ferire, cognoscunt; et eo in maledicto
non peccant, quo ab interno judicio non discordant.
<pb n="0639B"/>
Hinc est quod Petrus in offerentem sibi pecuniam
Simonem, sententiam maledictionis intorsit,
dicens: <hi>Pecunia tua tecum sit in perditionem <note>(Act.
VIII, 20)</note>
              </hi>. Qui enim non ait, <hi>est;</hi> sed <hi>sit,</hi> non indicativo,
sed optativo modo se haec dixisse <emph>106</emph> signavit.
Hinc Elias duobus quinquagenariis ad se venientibus
dixit: <hi>Si homo Dei sum, descendat ignis de
coelo, et consumat vos <note>(IV Reg. I, 10)</note>
              </hi>. Quorum utrorumque
sententia quanta veritatis ratione convaluit,
terminus causae monstravit. Nam et Simon
aeterna perditione interiit, et duos quinquagenarios
desuper veniens flamma consumpsit. Virtus ergo
subsequens testificatur, qua mente maledictionis
sententia promitur. Cum enim et maledicentis innocentia
permanet, et tamen eum qui maledicitur,
usque ad interitum maledictio absorbet, ex utriusque
<pb n="0639C"/>
partis fine colligitur, quia ab uno et intimo judice in
reum sententia sumpta jaculatur.</p>
          </div3>
<div3>
            <head>3.</head>
            <p>
 <hi>Maledictio Job ex rectitudine judicis.</hi> --Igitur si
subtiliter beati Job verba pensamus, non est ejus
maledictio ex malitia delinquentis, sed ex rectitudine
judicis; non est ira commoti, sed doctrina tranquilli.
Qui enim tam recta maledicens intulit, non perturbationis
vitio succubuit, sed doctrinae magisterium
impendit. Vidit quippe amicos cum clamore flere,
vidit vestes scindere, vidit pulvere capita conspersisse,
vidit consideratione suae percussionis obmutescere;
et vir sanctus inspexit, quia hi qui prospera
temporalia requirebant, ex comparatione mentis
propriae eum temporali fractum adversitate crediderant.
Perspexit quod transitoria afflictione percussum
<pb n="0639D"/>
desperate non flerent, nisi ipsi desperatam
mentem ab spe incolumitatis internae subtraherent;
et dum erumpit foras in vocem doloris, vulneratis
intus ostendit virtutem medicaminis, dicens:
</p>
            <p> <hi>Pereat dies in qua natus sum.</hi> </p>
<p>[ <hi>Rec. VII.] 4. Maledicit diei mutabilitatis, ex intuitu
aeternitatis.</hi> --Quid enim debet per diem nativitatis,
nisi omne hoc tempus nostrae mortalitatis intelligi?
<pb n="0640A"/>
quod quandiu nos in hac nostrae mutabilitatis
corruptione retinet, aeternitatis nobis incommutabilitas
non apparet. Qui igitur diem jam aeternitatis
videt, aegre diem suae mortalitatis sustinet. Et notandum
quia non ait, Pereat dies in qua conditus: sed, <hi>Pereat dies in qua natus sum.</hi> 
 In die quippe justitiae
homo est conditus, sed jam in tempore culpae natus.
Adam enim conditus, sed Cain primus natus est.
Quid est ergo diei nativitatis maledicere, nisi aperte
dicere: Dies mutabilitatis pereat, et lumen aeternitatis
erumpat.</p>
<p>[ <hi>Vet. VII.] 5. Tempus mutabilitatis nostrae aliquando
penitus periturum. Dies qui hic ita optatur perire
ut male sit, est apostata spiritus.</hi> --Sed quia perire
duobus modis dicere solemus (aliter enim perire dicimus,
<pb n="0640B"/>
quando aliquid optamus ut non sit; et aliter
perire dicimus, quando optamus ut male sit), hoc,
quod de hoc die subditur, <hi>Obscuret eum caligo, et
involvatur amaritudine,</hi> liquido ostenditur quia dies
iste non ita ut non sit, sed ita perire optatur, ut male
sit. Involvi enim amaritudine non potest quod omni
modo perditum non est penitus. Hoc autem tempus
nostrae mutabilitatis non quandoque ita periturum,
id est, transiturum est, ut male sit; sed ut penitus
non sit, angelo in sacro eloquio attestante, qui ait: <hi>Per viventem in saecula, quia tempus jam non erit <note>(Apoc. X, 6)</note>
              </hi>.
Nam etsi Propheta dicit, <hi>Erit tempus
eorum in aeternum <note>(Psal. LXXX, 16)</note>
              </hi>, quia per momenta
tempus deficit, nomine temporis eorum defectum
vocavit, ostendens quod sine omnimodo defectu
deficiunt hi qui a visionis intimae consolatione
<pb n="0640C"/>
separantur. Quia <emph>107</emph> ergo nostrae mortalitatis hoc
tempus non ita ut male sit, sed ita perit ut non sit;
quaerendum est quid sit quod non ita ut non sit, sed
ita perire optatur ut male sit. Humana enim anima,
seu angelicus spiritus ita immortalis est, ut mori
possit; ita mortalis, ut mori non possit. Nam beate
vivere, sive per vitium, sive per supplicium perdit.
Essentialiter autem vivere, neque per vitium, neque
per supplicium amittit. A qualitate enim vivendi deficit,
sed omni modo subsistendi interitum nec moriens
sentit. Ut ergo breviter dixerim, et immortaliter
mortalis est, et mortaliter immortalis. [ <hi>Rec.
VIII.</hi> ] Dum igitur dies ut pereat optatur, et paulo
post involvendus amaritudine dicitur; quem credamus,
quod vir sanctus diei nomine exprimere voluit,
<pb n="0640D"/>
nisi apostatam spiritum, qui in vivendi essentia etiam
moriendo subsistit? quem perditio vitae non subtrahit,
quia in aeterno dolore positum, servando mors
immortalis exstinguit: qui jam a beatitudinis gloria
dejectus, adhuc optatur ut pereat, ut videlicet retrusus
dignis suppliciis, etiam tentandi licentiam amittat.</p>
<p>[ <hi>Vet. VIII, Rec. IX]. 6. Qua ratione dies, quave
<pb n="0641A"/>
nox sit. Quid ei optetur, dum ut pereat optatur.</hi> --Is
nimirum diem se exhibet, quia per prospera illicit;
sed in noctis tenebras desinit, quia ad adversa perducit.
Diem namque ostendebat, cum diceret, <hi>In
quocunque die comederitis ex eo, aperientur oculi vestri,
et eritis sicut dii <note>(Genes. III, 5)</note>
              </hi>; sed noctem intulit,
cum ad mortalitatis tenebras perduxit. Dies itaque
est, illata promissio meliorum; sed nox est, exhibita
ipsa experientia calamitatum. Antiquus hostis
dies est per naturam bene conditus; sed nox est per
meritum ad tenebras delapsus. Dies est, cum pollicendo
bona, humanis aspectibus lucis se angelum
simulat, Paulo attestante qui ait, <hi>Ipse enim Satanas
transfigurat se in angelum lucis <note>(II Cor. XI, 14)</note>
              </hi>, sed
nox est, cum mentes consentientium erroris tenebris
<pb n="0641B"/>
obscurat. Vir ergo sanctus in dolore proprio causam
totius humani generis deflens, et nihil speciale omni
modo in speciali vulnere cogitans, reducat ad animum
originem culpae; et consideratione justitiae,
dolorem temperet poenae. Videat humanum genus
unde quo cecidit, et dicat: <hi>Pereat dies in qua natus
sum, et nox in qua dictum est, Conceptus est homo.</hi> Ac
si aperte dicat: Pereat spes ab apostata angelo illata,
qui diem se simulans, ex promissione divinitatis
emicuit; sed noctem se exhibens, lucem nobis nostrae
immortalitas obscuravit. Pereat antiquus hostis,
qui lucem promissionis ostendit, et peccati tenebras
contulit; qui quasi diem se blandiendo innotuit, sed
usque ad tenebrosam noctem ex impressa cordis
caecitate perduxit. Sequitur:</p>
          </div3>
        </div2>
<div2>
          <head>CAPUT II.</head>

<pb n="0641C"/>
<p>VERS. 4.-- <hi>Dies ille vertatur in tenebras.</hi> </p>
<div3>
            <head>7.</head>
            <p>
 <hi>Vertitur in tenebras, cum quae promittit prospera,
intelliguntur adversa.</hi> --Quasi lucet dies iste mentibus
hominum, cum pravitatis ejus persuasio prospera
creditur, et qualis sit intrinsecus non videtur. Sed
cum iniquitas illius, sicut est, agnoscitur, dies falsae
promissionis quasi quibusdam ante judicii nostri
oculos tenebris obscuratur; quia videlicet qualis est
ex merito, talis perspicitur in blandimento. In tenebras
ergo dies vertitur, quando adversa intelligimus,
etiam quae prospera suadendo pollicetur. In tenebras
dies vertitur, quando antiquus hostis qualis est saeviens,
talis a nobis perspicitur etiam sub blandimentis
latens; ne fictis prosperitatibus quasi ex diei lumine
illudat, et veris miseriis ad <emph>108</emph> peccati tenebras
<pb n="0641D"/>
pertrahat. Sequitur:</p>
          </div3>
        </div2>
<div2>
          <head>CAPUT III [ <hi>Vet. IX</hi> ].</head>
<p>IBID.-- <hi>Non requirat eum Deus desuper, et non illustret
lumine.</hi> </p>
<div3>
            <head>8.</head>
            <p>
 <hi>Cur humana natura reparata, non angelica.</hi> --Omnipotens
Deus sicut ex nihilo bona facere potuit,
ita, cum voluit, per incarnationis suae mysterium
<pb n="0642A"/>
etiam perdita bona reparavit. Duas vero ad intelligendum
se creaturas fecerat, angelicam videlicet, et
humanam: utramque vero superbia perculit, atque
ab statu ingenitae rectitudinis fregit. Sed una tegmen
carnis habuit, alia vero nihil infirmum de carne gestavit.
Angelus namque solummodo spiritus, homo
vero et spiritus est et caro. Misertus ergo creator ut
redimeret, illam ad se debuit reducere, quam in perpetratione
culpae ex infirmitate aliquid constat habuisse;
et eo altius debuit apostatam angelum repellere,
quo cum a persistendi fortitudine corruit,
nihil infirmum ex carne gestavit. Unde recte Psalmista,
cum misertum Redemptorem hominibus diceret,
ipsam quoque causam misericordiae expressit,
dicens: <hi>Et memoratus est, quia caro sunt (Psal.
<pb n="0642B"/>
LXXVII, 39)</hi>. [ <hi>Rec. X.</hi> ] Ac si diceret: Quo eorum
infirma vidit, eo districte culpas punire noluit.
Est adhuc aliud, quo et perditus homo reparari
debuit, et superbiens spiritus reparari non possit,
quia nimirum angelus sua malitia cecidit, hominem
vero aliena prostravit. Quia ergo humanum
genus ad lucem poenitentiae Redemptoris adventu
reducitur, apostata vero angelus ad restaurationis
lucem nulla spe veniae, nulla conversionis emendatione
revocatur; dicatur recte: <hi>Non requirat eum
Deus desuper, et non illustret lumine.</hi> Ac si aperte
diceretur: Quia ipse tenebras intulit, toleret sine
fine quod fecit; nec unquam lumen pristini status recipiat,
quia hoc etiam non suasus amisit. Sequitur:</p>
          </div3>
        </div2>
<div2>
          <head>CAPUT IV.</head>
<p>
            <pb n="0642C"/>VERS. 5.-- <hi>Obscurent eum tenebrae et umbra mortis.</hi> </p>
<div3>
            <head>9.</head>
            <p>
 <hi>Diabolum erroris caecitas sic obruit, ut ad poenitentiae
lucem non sit resurrecturus.</hi> --Per umbram
mortis, oblivio debet intelligi; quia sicut mors interimit
vitam, ita oblivio exstinguit memoriam. Quia
ergo apostata angelus aeternae oblivioni traditur, umbra
mortis obscuratur. Dicatur igitur: <hi>Obscurent
eum tenebrae et umbra mortis;</hi> id est, sic eum erroris
sui caecitas obruat, ut nequaquam ulterius ad lucem
poenitentiae per divini respectus memoriam resurgat.
Sequitur:</p>
          </div3>
        </div2>
<div2>
          <head>CAPUT V [ <hi>Vet. X</hi> ].</head>
<p>IBID.-- <hi>Occupet eum caligo, et involvatur amaritudine.</hi> </p>
<div3>
            <head>10.</head>
            <p>
 <hi>Quid nunc patiatur, et quid passurus sit post
<pb n="0642D"/>
judicium.</hi> --Antiquus hostis nequitiae suae vinculis
astrictus, aliud est quod nunc patitur, aliud quod in
fine patietur. Quia enim a lucis intimae ordine cecidit,
nunc semetipsum intrinsecus erroris caligine
confundit. Sed post hoc amaritudine involvitur, quia
ex merito spontaneae caliginis aeterno gehennae tormento
cruciatur. Dicatur ergo: Is qui serenitatem
lucis intimae perdidit, quid est quod ante extremum
<pb n="0643A"/>
supplicium tolerat? <hi>Occupet eum caligo.</hi> Subjungatur
etiam, quae illum poena subsequens etiam sine termino
devastat: <hi>Involvatur amaritudine.</hi> Omne quippe
quod involutum est finem suum quasi nusquam indicat;
quia sicut non ostendit quo incipit, ita non detegit
quo desistit. Involvi ergo amaritudine antiquus
hostis dicitur, quia superbiae ejus supplicia non solum
omnimoda, sed etiam infinita praeparantur. Quae videlicet
ejus poena tunc initium accipit, cum districtus
ad extremum judicium judex venit. Unde et bene
subditur:</p>
          </div3>
        </div2>
<div2>
          <head> <emph>109</emph> CAPUT VI [ <hi>Rec. XI</hi> ].</head>
<p>VERS. 6.-- <hi>Noctem illam tenebrosus turbo possideat.</hi> </p>
<div3>
            <head>11.</head>
            <p>
 <hi>Quanta tempestate ad aeterna supplicia raptus.</hi> --Scriptum
quippe est: <hi>Deus manifestus veniet,
<pb n="0643B"/>
Deus noster, et non silebit. Ignis in conspectu ejus
ardebit, et in circuitu ejus tempestas valida <note>(Psal.
XLIX, 3)</note>
            </hi>. Tenebrosus ergo turbo hanc noctem possidet,
quia apostatam spiritum a conspectu districti judicis
ad aeterna supplicia, pavenda illa tempestas rapit.
Turbine ergo nox ista possidetur, quia superba ejus
caecitas districta animadversione percutitur. Sequitur:</p>
          </div3>
        </div2>
<div2>
          <head>CAPUT VII.</head>
<p>IBID.-- <hi>Non computetur in diebus anni, nec numeretur
in mensibus.</hi> </p>
<div3>
            <head>12.</head>
            <p>
 <hi>Quid diei mensis et anni nomine, in verbis Job
intelligendum.</hi> --Annum praedicationem supernae gratiae
non inconvenienter accipimus; quia sicut in anno
congestis diebus tempus perficitur, ita in superna
gratia virtutum multiplex vita completur. Potest per
<pb n="0643C"/>
annum etiam multitudo intelligi redemptorum; quia
sicut ex dierum multitudine annus ducitur, ita ex
collectione bonorum omnium, illa electorum innumerabilis
universitas expletur. Hunc namque annum
perfectae multitudinis Isaias praedicat, dicens: <hi>Spiritus
Domini super me, eo quod unxerit me Dominus:
ad annuntiandum mansuetis misit me, ut mederer contritis
corde, et praedicarem captivis indulgentiam, et
clausis apertionem, ut praedicarem annum placabilem
Domini <note>(Isai. LXI, 1)</note>
            </hi>. Annus enim placabilis Domini
praedicatur, cum futura plebs fidelium veritatis lumine
illustranda praedicitur. Quid vero per dies, nisi singulae
quaeque electorum mentes; quid per menses,
nisi multiplicatae eorum Ecclesiae, quae unam catholicam
faciunt, designatur? Illa ergo nox non computetur
<pb n="0643D"/>
in diebus anni, nec numeretur in mensibus;
quia antiquus hostis superbiae suae tenebris pressus,
adventum quidem Redemptoris conspicit, sed nequaquam
ad veniam cum electis redit. Hinc enim scriptum
est: <hi>Nusquam enim angelos apprehendit, sed semen
Abrahae apprehendit <note>(Hebr. II, 16)</note>
            </hi>. [ <hi>Rec. XII.</hi> ] Idcirco
namque Redemptor noster non angelus, sed
homo factus est, quia hoc procul dubio fieri debuit,
quod redemit; ut et perditum angelum non apprehendendo
desereret, et hominem in semetipso apprehendendo
repararet. [ <hi>Vet. XI.</hi> ] Possunt etiam dies hi qui
<pb n="0644A"/>
in interna luce permanent, angelici spiritus; menses
autem, eorum ordines et dignitates intelligi. Singuli
enim quique spiritus, quia lucent, dies sunt. Sed quia
certis quibusdam dignitatibus distinguuntur, ut alii
throni, alii dominationes, alii principatus, alii potestates
sint; pro hac ipsa distributione agminum, menses
vocantur. Sed quia antiquus hostis nequaquam
ad meritum lucis, nequaquam ad ordinem supernorum
agminum reducitur: nec in diebus anni, nec in
mensibus numeratur. Sic quippe illum perpetratae
superbiae caecitas gravat, ut ultra ad illa claritatis intimae
agmina superna non redeat. Nequaquam jam
stantibus lucis dignitatibus admiscetur, quia tenebrarum
suarum merito semper ad ima deprimitur. Qui
quia ab illa patriae coelestis frequentia exsors in perpetuum
<pb n="0644B"/>
permanet, recte adhuc subjungitur:</p>
          </div3>
        </div2>
<div2>
          <head>CAPUT VIII.</head>
<p>VERS. 7.-- <hi>Sit nox illa solitaria, nec laude digna.</hi> </p>
<div3>
            <head>13.</head>
            <p>
 <hi>Diabolus redempto homine et idolis reprobatis
fit solitarius et sine laude.</hi> --Nox illa solitaria efficitur,
quia distinctione perpetua a frequentia patriae
supernae separatur. Quod tamen intelligi et aliter potest,
ut videlicet hominem, quem sibi socium ad perditionem
fecerat, <emph>110</emph> amittat; et solus cum suo corpore
hostis pereat, dum multos quos destruxerat,
Redemptoris gratia reformat. Solitaria ergo nox efficitur,
cum sublatis eis qui electi sunt, solus hostis
antiquus aeternis ignibus gehennae mancipatur. Bene
autem dicitur: <hi>Nec laude digna.</hi> Cum enim humanum
genus, erroris tenebris pressum, deos lapides
<pb n="0644C"/>
crederet, per hoc quod idolis serviebat, quid aliud
quam seductoris sui facta laudabat? Unde bene per
Paulum dicitur: <hi>Scimus, quia nihil est idolum; sed
quae immolant gentes, daemoniis immolant <note>(I Cor.
VIII, 4)</note>
            </hi>. Qui ergo idolorum venerationi substrati sunt,
quid aliud quam noctis tenebras laudaverunt? Sed
ecce jam cernimus, quia nox illa non esse laude digna
cognoscitur, cum jam a redempto humano genere
idolorum veneratio reprobatur; et solitaria nox
relinquitur, quia cum damnato apostata spiritu ad
tormenta non itur. Sequitur:</p>
          </div3>
        </div2>
<div2>
          <head>CAPUT IX.</head>
<p>VERS. 8.-- <hi>Maledicant ei qui maledicunt diei, qui
parati sunt suscitare Leviathan.</hi> </p>
<div3>
            <head>14.</head>
            <p>
 <hi>A Christo ejus malitia jam destruitur; in fine
<pb n="0644D"/>
mundi potentia exstinguetur.</hi> --In translatione veteri
ita non dicitur; sed, <hi>Maledicat eam, qui maledixit
diem, qui capturus est grandem cetum.</hi> Quibus
verbis aperte ostenditur quod a sancto viro in fine
mundi ventura Antichristi perditio praevidetur. Malignus
namque spiritus, qui per meritum nox est,
diem se in mundi fine simulat, cum se quasi Deum
hominibus ostentat, cum claritatem sibi Divinitatis
fallaciter tribuit, et se supra omne quod Deus vel dicitur,
vel colitur, extollit. Noctem igitur maledicit,
qui maledicit diem; quia ille nunc ejus malitiam
<pb n="0645A"/>
destruit, qui illustratione adventus sui tunc etiam
potentiam ejus fortitudinis exstinguet. Unde et bene
subjungitur: <hi>Qui capturus est grandem cetum.</hi> Hujus
enim ceti fortitudo in aquis capitur, quia antiqui
hostis versutia baptismi sacramento superatur.</p>
          </div3>
<div3>
            <head>15.</head>
            <p>
 <hi>Electi angeli ejus doli tenebras nobis indicant.</hi> --Sed
quod translatione veteri de auctore omnium
dicitur, hoc translatione hac, quae ad nos ex Hebraeo est
Arabicoque sermone derivata, de electis ejus angelis
memoratur <note>(Consule quae diximus l. XXXV, cap. olim
13, ad vers. 14 c. ult. l. Job.)</note> De his namque dicitur: <hi>Maledicant ei qui maledicunt diei.</hi> 
 [ <hi>Rec. XIII.</hi> ]
Diem se quippe iste superbiens spiritus ostentare
etiam angelicis potestatibus voluit, cum se super caeteros
quasi in potentia divinitatis extollens; tot post
<pb n="0645B"/>
se ad interitum legiones traxit. Sed hi nimirum, qui
in auctore suo humili corde perstiterunt, cum errori
ejus noctem inesse conspicerent, diem claritatis illius
de semetipsis humilia sentiendo calcaverunt: qui
nunc nobis doli ejus tenebras indicant, et quam sit
illius despicienda ficta claritas, demonstrant. Dicatur
ergo de tenebrosa nocte, quae humanae infirmitatis
oculos claudit: <hi>Maledicant ei, qui maledicunt
diei,</hi> id est, illi electi spiritus erroris ejus tenebras
 damnando denuntient, qui magnitudinem claritatis
illius jam ab exordio fictam vident. Bene autem subditur: <hi>Qui parati sunt suscitare Leviathan.</hi> 
 Leviathan
quippe intepretatus dicitur additamentum eorum.
Quorum scilicet, nisi hominum? Recta autem additamentum
eorum dicitur, quia postquam primam
culpam mala suggestione intulit, hanc quotidie augere
<pb n="0645C"/>
gravioribus persuasionibus non desistit. Vel
certe per exprobrationem Leviathan vocatus est, id
est, additamentum hominum dictus. Eos namque in
paradiso immortales reperit; sed divinitatem immortalibus <emph>111</emph> 
 promittendo, quasi eis aliquid ultra
quam erant se addere spopondit. Sed dum blande
non habita se daturum perhibuit, callide et habita
subtraxit. Unde et eumdem Leviathan ita propheta
describit dicens: <hi>Super Leviathan serpentem vectem,
super Leviathan serpentem tortuosum <note>(Isai. XXVII, 1)</note>
            </hi>.
Leviathan quippe iste in eo, quod se addere homini
spopondit, tortuosis ad eum sinibus irrepsit; quia
dum falso impossibilia promisit, vere et possibilia
sustulit. [ <hi>Vet. XII.</hi> ] Quaerendum vero nobis est cur
<pb n="0645D"/>
qui serpentem dixerat, tortuosumque illico subjungens,
interposuit vectem, nisi forte quod in serpentis
tortitudine fluxa mollities, in vecte autem est duritia
rigiditatis. Ut ergo hunc et durum signaret, et mollem;
et vectem nominat, et serpentem. Durus quippe
est per malitiam, mollis per blandimenta. Vectis ergo
dicitur, quia usque ad necem percutit; serpens autem,
quia se per insidias molliter infundit.</p>
          </div3>
<div3>
            <head>16.</head>
            <p>
 <hi>Diabolum electi angelorum in puteo abyssi clausum
<pb n="0646A"/>
premunt.</hi> --Sed hunc Leviathan electi angelorum
spiritus nunc in puteo abyssi clausum premunt. Unde
scriptum est: <hi>Vidi angelum descendentem de coelo,
habentem clavem abyssi, et catenam magnam in manu
sua: et apprehendit draconem serpentem antiquum,
qui est diabolus et Satanas, et ligavit eum per annos
mille, et misit eum in abyssum <note>(Apocal. XX, 1, 2 et
seq.)</note>
            </hi>. Quem tamen in mundi fine ad apertiora certamina
revocant, et totum contra nos in suis viribus
ralaxant. Unde et illic rursum scriptum est: <hi>Cum
completi fuerint mille anni, solvetur Satanas <note>(Ibid., 7)</note>
            </hi>.
Ille enim apostata angelus, quia ita conditus fuerat,
ut angelorum caeteris legionibus emineret, ita superbiendo
succubuit, ut hunc stantium angelorum ditioni
substratus sit; quatenus vel nunc ad utilitatem
<pb n="0646B"/>
nostram eis ministrantibus religatus lateat, vel tunc
ad probationem nostram eis relaxantibus, totis se
contra nos suis viribus solutus exerceat. Quia igitur
hi electi spiritus superbum apostatam comprimunt,
qui humiles hunc sequi noluerunt, ipsisque administrantibus
disponitur, ut ad intentionem aperti certaminis
destruendus funditus quandoque revocetur,
dicatur recte: <hi>Qui parati sunt suscitare Leviathan.</hi> 
Quia tamen hostis callidus ad aperta bella necdum
suscitatus est, quomodo quorumdam mentes nox ista
nunc latenter obscuret, insinuet. Sequitur:</p>
          </div3>
        </div2>
<div2>
          <head>CAPUT X [ <hi>Vet. XIII, Rec. XIV</hi> ].</head>
<p>VERS. 9.-- <hi>Obtenebrentur stellae caligine ejus.</hi> </p>
<div3>
            <head>17.</head>
            <p>
 <hi>Stellae aliquando sancti, aliquando hypocritae
in Scripturis dicuntur. Hypocritarum lux obscuratur
<pb n="0646C"/>
aperto errore.</hi> --In Scriptura sacra stellarum stellarum nomine
aliquando sanctorum justitia, quae in hujus vitae tenebris
lucet, aliquando vero hypocritarum fictio demonstratur,
qui bona quae faciunt, ad percipiendas
laudes hominibus ostendunt. Si enim recte viventes,
stellae non essent, nequaquam Paulus discipulis diceret: <hi>In medio nationis pravae et perversae, inter quos
lucetis sicut luminaria in mundo 
 <note>(Philip. II, 15)</note>
            </hi>. Rursum,
si inter eos qui recta agere videntur, quidam
de actione sua retributionem favoris humani non
quaererent, nequaquam stellas Joannes ruere a coelestibus
videret, dicens: <hi>Misit draco caudam, et traxit
tertiam partem stellarum <note>(Apoc. XII, 4)</note>
            </hi>. Draconis
enim cauda stellarum pars trahitur, quia extrema
persuasione Antichristi quidam qui videntur lucere rapientur.
<pb n="0646D"/> <emph>112</emph> 
 Stellas namque in terram trahere, est eos
qui videntur studio vitae coelestis inhaerere, ex amore
terreno iniquitate aperti erroris involvere. Sunt namque
nonnulli qui ante humanos oculos velut magnis
operibus lucent; sed quia haec ipsa opera a mundo
corde non prodeunt, capti in occultis cogitationibus,
noctis hujus tenebris obscurantur; qui saepe ea quae
mundo corde non faciunt, etiam opera amittunt.
Quia ergo nox praevalere permittitur, quando et inter
<pb n="0647A"/>
bona opera cordis intentio minime mundatur, dicatur
recte: <hi>Obscurentur stellae caligine ejus;</hi> id est,
contra eos qui ante humanos oculos quasi bonis operibus
splendent, malitia antiqui hostis obscura praevaleat;
et hoc, quod ante humana judicia sumpserant,
lumen laudis deponant. Caligine quippe noctis obscurantur,
cum eorum vita aperto errore confunditur;
ut nimirum tales etiam foris in actione appareant,
quales apud semetipsos intus divino parere judicio
non formidant. Sequitur:</p>
          </div3>
        </div2>
<div2>
          <head>CAPUT XI [ <hi>Vet. XIV</hi> ].</head>
<p>IBID. <hi>Exspectet lucem, et non videat, nec ortum surgentis
aurorae.</hi> </p>
<div3>
            <head>18.</head>
            <p>
 <hi>Christus cum bonis una est persona, et diabolus
una cum reprobis. Qui prava agunt, aut recta non
<pb n="0647B"/>
recto corde, mercedem aeternam frustra sperant.</hi> --In
Evangelio Veritas dicit: <hi>Ego sum lux mundi <note>(Joan.
VIII, 12)</note>
            </hi>. Sicut autem isdem Redemptor noster una
persona est cum congregatione bonorum; ipse namque
caput est corporis, et nos hujus capitis corpus;
ita antiquus hostis una persona est cum cuncta collectione
reproborum, quia ipse eis ad iniquitatem
quasi caput praeeminet, illi autem dum ad persuasa
deserviunt, velut subjunctum capiti corpus inhaerent.
Quod ergo de hac nocte, id est antiquo hoste dicitur,
dignum est ut ad corpus ejus, id est ad iniquos quosque,
derivetur. Quia igitur Redemptor humani generis
lux est, quid est quod de hac nocte dicitur: <hi>Exspectet
lucem, et non videat:</hi> nisi quod sunt nonnulli
qui fidem, quam operibus destruunt, tenere se sermonibus
<pb n="0647C"/>
ostendunt? De quibus per Paulum dicitur: <hi>Qui confitentur se nosse Deum, factis autem negant <note>(Tit. I, 16)</note>
            </hi>.
Hi nimirum aut prava sunt quae faciunt,
aut recta opera non recto corde sectantur. Non enim
de suis operibus retributiones perpetuas, sed transitorios
favores quaerunt; et tamen quia quasi sanctos
laudari se audiunt, esse se veraciter sanctos arbitrantur;
et quanto se ex multorum aestimatione irreprehensibiles
putant, tanto diem districti judicii
securius exspectant. De quibus bene per prophetam
dicitur: <hi>Vae desiderantibus diem Domini <note>(Amos V, 18)</note>
            </hi>.
Quibus beatus Job debitam sententiam profert, praedicentis
studio; non optantis voto dicens: <hi>Exspectet
lucem, et non videat.</hi> Nox quippe illa, videlicet tenebrosus
hostis, in membris suis lucem exspectat, et
<pb n="0647D"/>
non videt, quia vel hi qui fidem sine operibus retinent,
cum pro eadem fide in extremo judicio salvari
se posse confidunt, spes eorum frustrabitur, quia
hanc vivendo demoliti sunt, quam confitendo tenuerunt,
vel hi qui pro humana laude in bona actione se
exhibent, incassum a veniente judice retributionem
bonorum operum sperant; quia dum haec in ostentationem
<pb n="0648A"/>
faciunt laudis, jam praemium ab humano ore
receperunt, Veritate attestante, quae ait: <hi>Amen dico
vobis, receperunt mercedem</hi> <emph>113</emph> <hi>suam <note>(Matth. VI,
2, 5)</note>
            </hi>. Ubi et bene subditur: <hi>Nec ortum surgentis
aurorae.</hi> 
</p>
            <p>[ <hi>Vet. XV.) 19. Ecclesiae in judicio novissimo claritatem
non videbunt.</hi> --Aurora quippe Ecclesia dicitur,
quae a peccatorum suorum tenebris ad lucem
justitiae permutatur. Unde et hanc sponsus in Canticorum
cantico miratur, dicens: <hi>Quae est ista, quae
progreditur quasi aurora consurgens <note>(Cant. VI, 9)</note>
              </hi>?
Quasi aurora quippe electorum surgit Ecclesia, quae
pravitatis pristinae tenebras deserit, et sese in novi
luminis fulgorem convertit. In illa igitur luce, quae
in districti judicis adventu monstratur, corpus damnati
<pb n="0648B"/>
hostis ortum surgentis aurorae non videt; quia
cum districtus judex ad retributionem venerit, iniquus
quisque suorum caligine meritorum pressus,
quanta claritate sancta Ecclesia in internum cordis
lumen surgat, ignorat. Tunc namque electorum mens
in altum rapitur, ut divinitatis radiis illustretur; et
quo ejus respectu perfunditur, eo ultra se gratia coruscante
sublevatur. Tunc sancta Ecclesia plena
aurora fit, cum mortalitatis atque ignorantiae suae
tenebras funditus amittit. In judicio ergo adhuc aurora
est, sed in regno dies; quia etsi jam cum restauratione
corporum videre lumen in judicio inchoat,
ejus tamen visum plenius in regno consummat. Ortus
itaque aurorae est exordium clarescentis Ecclesiae,
quem videre reprobi nequeunt, quia a conspectu
<pb n="0648C"/>
districti judicis malorum suorum pondere ad tenebras
pressi pertrahuntur. Unde recte per prophetam
dicitur: <hi>Tollatur impius ne videat gloriam Dei <note>(Isai.
XXVI, 10, sec. LXX)</note>
              </hi>. Hinc est quod de hac aurora
per Psalmistam dicitur: <hi>Abscondes eos in abdito
vultus tui, a conturbatione hominum <note>(Psal. XXX, 21)</note>
              </hi>.
Electus enim quisque in judicio per internum visum
in vultu Divinitatis absconditur, dum reproborum
foris caecitas districta animadversione justitiae repulsa
turbatur.</p>
          </div3>
<div3>
            <head>20.</head>
            <p>
 <hi>Hypocritae justorum opera non intentionem
cernentes, lucem eorum non vident.</hi> --Quod etiam ad
praesens non inconvenienter accipimus, si simulatorum
corda subtilius indagamus. Arrogantes namque
et hypocritae bonorum facta exterius aspiciunt, eosque
<pb n="0648D"/>
in factis suis laudari ab hominibus agnoscunt,
eorumque celebre nomen mirantur, et quod pro bene
gestis laudes suscipiant vident; sed quanto studio
easdem laudes fugiant, non vident. Aperta eorum
opera considerant; sed quod sola spe intima haec
operentur, ignorant. Qui enim vera luce justitiae clari
sunt, prius a tenebris internae intentionis immutantur,
<pb n="0649A"/>
ut obscuritatem intus terrenae appetitionis plene
deserant, et corda sua ad supernae lucis desideria
perfecte convertant, ne cum aliis apparent lucidi,
sibimetipsis sint obscuri. Arrogantes ergo quia bonorum
facta considerant, et corda non pensant, imitantur
unde laudari foris valeant, non unde intus ad
justitiae lumen surgant: et quasi ortum surgentis
aurorae videre nesciunt, quia intentionem religiosae
mentis considerare contemnunt.
</p>
            <p>[ <hi>Vet. XVI.] 21. Judaea Christi venientis et Ecclesiae
nascentis lucem non vidit.</hi> --Potest etiam sanctus
vir, gratia prophetici spiritus plenus, Judaeae perfidiam
Redemptore veniente conspicere, ejusque caecitatis
damna per verba haec quasi ex optantis qualitate
prophetare, ut dicat: <hi>Exspectet lucem, et non
<pb n="0649B"/>
videat, nec ortum surgentis aurorae.</hi> Judaea quippe
lucem exspectavit, et non vidit; quia humani generis
Redemptorem venturum quidem prophetando
sustinuit, sed venientem minime cognovit; et quos
ad spem aperuit <emph>114</emph> mentis oculos, ad praesentiam
lucis clausit. Quae et surgentis aurorae ortum non vidit:
quia infirma illa sanctae Ecclesiae primordia venerari
contempsit; dumque hanc labefactari suorum
mortibus credidit, ad quae fortia perveniret, ignoravit.
Sed quia de infidelibus loquens, iniqui capitis
membra innotuit, ad ipsum rursum iniquorum caput
verba convertit, dicens:</p>
          </div3>
        </div2>
<div2>
          <head>CAPUT XII.</head>
<p>VERS. 10.-- <hi>Quia non conclusit ostia ventris, qui
portavit me, nec abstulit mala ab oculis meis.</hi> </p>
<div3>
            <head>22. </head>
<p>
              <pb n="0649C"/> <hi>Paradisus humani generis uterus, cujus ostia
serpens aperuit.</hi> --Quod unicuique hominum venter
est matris, hoc universo humano generi exstitit habitatio
illa summa paradisi. Ex ipsa namque proles
humani generis velut ex ventre prodiit, et quasi ad
incrementa corporis, sic ad augmenta propaginis foras
emanavit. Ibi conceptio nostra coaluit, ubi origo
hominum homo primus habitavit. Sed hujus ventris
ostia serpens aperuit, quia persuasione callida in
corde hominis mandatum coeleste dissolvit. Hujus
ventris ostia serpens aperuit, quia munita supernis
monitis claustra mentis irrupit. Sanctus igitur vir in
poena quam tolerat, ad culpam mentis oculos reducat.
Doleat hoc, quod tenebrosa nox, id est, antiqui
hostis obscura suggestio humanis mentibus intulit;
<pb n="0649D"/>
doleat hoc, quod suggestioni callidae humana mens
in sua deceptione consensit, et dicat: <hi>Quia non conclusit
ostia ventris, qui portavit me, nec abstulit mala
ab oculis meis.</hi> Nec moveat quod non conclusisse queritur,
quem aperuisse paradisi januam detestatur. <hi>Non conclusit</hi> 
 enim dicit, aperuit; et <hi>mala non abstulit,</hi> 
irrogavit. Quasi enim auferret, si quiesceret; et
quasi clauderet, si ab irruptione cessaret. Pensat
namque de quo loquitur, et perpendit quod pravo
<pb n="0650A"/>
spiritui quasi lucra nobis dedisse fuerat, si damna
non intulisset. Sic nos de latronibus loquimur, quia
captivis suis donant vitam, si non abstulerint.</p>
          </div3>
<div3>
            <head>23.</head>
            <p>
 SENSUS MORALIS.--Libet haec ab inchoatione
repetere, atque ex eo quod in usu praesentis vitae
recognoscimus, moraliter retractare. [ <hi>Vet. XVII.</hi> ]
Beatus Job considerans, postquam a mentis statu
succubuit genus humanum, quanta in rebus prosperis
fiducia sublevetur, vel quanta ex adversis perturbatione
frangatur, ad illum, quem habere in paradiso
potuit, incommutabilitatis statum mente recurrit, et
mortalitatis lapsum per prospera et adversa variantem,
quam despicabilem cerneret, maledicendo declaravit
dicens:</p>
          </div3>
        </div2>
<div2>
          <head>CAPUT XIII [ <hi>Rec. XV</hi> ].</head>
<p>
            <pb n="0650B"/>VERS. 3. <hi>Pereat dies in qua natus sum, et nox in
qua dictum est, Conceptus est homo.</hi> </p>
<div3>
            <head>24.</head>
            <p>
 <hi>Dies est prosperitas, nox tribulatio. Dies peccati
delectatio, nox caecitas mentis.</hi> --Quasi dies quaedam
est, cum mundi hujus prosperitas arridet. Sed dies
iste in noctem desinit, quia saepe temporalis prosperitas
ad tribulationis tenebras perducit. Hunc prosperitatis
diem propheta despexerat, cum dicebat: <hi>Diem
hominis non concupivi, tu scis <note>(Jerem. XVII, 16)</note>
            </hi>. Hanc
tribulationis noctem postremo incarnationis suae tempore
passurum se Dominus nuntiabat, cum per Psalmistam
quasi ex praeterito diceret: <hi>Usque ad noctem
increpuerunt me renes mei <note>(Psal. XV, 7)</note>
            </hi>. Potest autem
per diem, peccati delectatio, per noctem vero
caecitas mentis intelligi, per quam se homo patitur in
<pb n="0650C"/>
culpae perpetratione prosterni. Optat igitur perire
diem, ut omne quod blandiri culpa cernitur, vigore
justitiae interveniente destruatur. Optat etiam perire
noctem, ut quod caecata mens etiam per consensum
perpetrat, animadversione poenitentiae exstinguat. <emph>115</emph>
</p>
          </div3>
<div3>
            <head>25.</head>
            <p>
 <hi>Scriptura tribus modis hominem appellat.
Homo per voluntarias mentis tenebras a delectatione
peccati rapitur.</hi> --Sed quaerendum nobis est cur in
die homo natus dicitur, in nocte conceptus? Scriptura
sacra tribus modis hominem appellat, scilicet
aliquando per naturam, aliquando per culpam, aliquando
per infirmitatem. Homo quippe per naturam
dicitur, sicut scriptum est: <hi>Faciamus hominem
ad imaginem et similitudinem nostram <note>(Genes. I, 26)</note>
            </hi>.
Homo per culpam, sicut scriptum est: <hi>Ego dixi, Dii
estis, et filii Excelsi omnes; vos autem sicut homines
<pb n="0650D"/>
moriemini <note>(Psal. LXXXI, 6)</note>
            </hi>. Ac si aperte dicat: Sicut
delinquentes obibitis. Unde et Paulus ait: <hi>Cum sit
inter vos zelus et contentio, nonne carnales estis, et secundum
hominem ambulatis <note>(I Cor. III, 3)</note>
            </hi>? Ac si dicat:
Qui discordes mentes ducitis, nonne adhuc ex
reprehensibili humanitate peccatis? Homo per infirmitatem
dicitur, sicut scriptum est: <hi>Maledictus homo,
qui spem suam ponit in homine <note>(Jerem. XVII, 5)</note>
            </hi>.
Ac si aperte diceret, in infirmitate. Homo ergo in die
<pb n="0651A"/>
nascitur, sed in nocte concipitur, quia nequaquam
 a delectatione peccati rapitur, nisi prius per voluntarias
mentis tenebras infirmetur. Ante enim caecus
in mente fit, et postmodum se reprobae delectationi
substernit. Dicatur ergo: <hi>Pereat dies in qua natus
sum, et nox in qua dictum est, Conceptus est homo:</hi> 
id est, pereat delectatio, quae in culpam hominem
rapuit, pereat incauta mentis infirmitas, quae usque
ad tenebras pravi consensus excaecavit. Homo enim
dum blandimenta delectationis caute non perspicit,
etiam in noctem nequissimae perpetrationis ruit. Solerter
ergo vigilandum est, ut cum blandiri culpa inchoat,
ad quantum interitum mens trahatur, agnoscat.
Unde et apte subditur:</p>
          </div3>
        </div2>
<div2>
          <head>CAPUT XIV.</head>
<p>
            <pb n="0651B"/>VERS. 4.-- <hi>Dies illa vertatur in tenebras.</hi> </p>
<div3>
            <head>26.</head>
            <p>
 <hi>Delectationis initium poenitentiae lamentis castigandum.</hi> --Dies
quippe in tenebras vertitur, cum
culpa in ipso delectationis exordio, ad quem perditionis
finem rapiat, videtur. In tenebras diem vertimus,
cum nosmetipsos districte punientes, ipsa delectationis
pravae blandimenta per districta poenitentiae
lamenta cruciamus, cum flendo insequimur quidquid
in corde taciti ex delectatione peccamus. Quia
enim fidelis quisque cogitationes in judicio exquiri
subtiliter non ignorat, Paulo attestante, qui ait: <hi>Inter
se invicem cogitationum accusantium, aut etiam defendentium <note>(Rom. II, 15)</note>
            </hi>;
semetipsum introrsus discutiens,
ante judicium vehementer examinat, ut districtus
judex eo jam tranquillius veniat, quo reatum
<pb n="0651C"/>
suum, quem discutere appetit, jam pro culpa
punitum cernit. Unde et recte subjungitur:</p>
          </div3>
        </div2>
<div2>
          <head>CAPUT XV [ <hi>Vet. XVIII, Rec. XVI</hi> ].</head>
<p>IBID.-- <hi>Non requirat eum Deus desuper.</hi> </p>
<div3>
            <head>27.</head>
            <p>
 <hi>Ut a Deo in judicio non puniatur.</hi> --Requirit
Deus quae judicando discutit; non requirit quae ignoscendo
in suo jam judicio impunita derelinquit. Hic
itaque dies, id est, haec peccati delectatio, a Domino
non requiretur, si animadversione spontanea punitur,
Paulo attestante, qui ait: <hi>Si nosmetipsos dijudicaremus,
non utique a Domino judicaremur <note>(I Cor. XI, 31)</note>
            </hi>.
Deo ergo diem nostrum requirere, est contra mentem
nostram subtiliter in judicio omne quod de
culpa gratulatur indagare; in qua scilicet requisitione
illum tunc severius percutit, quem sibi nunc mollius
<pb n="0651D"/>
pepercisse deprehendit. Bene autem sequitur: <hi>Et
non illustret lumine.</hi> In judicio namque Dominus apparens, <emph>116</emph> 
 omne quod tunc redarguit, lumine illustrat.
Quasi enim sub quadam obscuritate tegitur,
quidquid tunc in memoriam judicis non revocatur.
Scriptum quippe est: <hi>Omnia autem quae arguuntur, a
lumine manifestantur <note>(Ephes. V, 13)</note>
            </hi>. Quasi quaedam
tenebrae peccata poenitentium abscondunt, de quibus
<pb n="0652A"/>
per Prophetam dicitur: <hi>Beati quorum remissae sunt
iniquitates, et quorum tecta sunt peccata <note>(Psal. XXXI,
1)</note>
            </hi>. Quia ergo omne quod tegitur, velut in tenebris
occultatur; in die extremi judicii non illustratur lumine,
quod non discutitur ultione. Actus namque
nostros, quos tunc juste punire noluerit, ipsa sibi
aliquo modo sciens divina misericordia abscondit. In
lumine vero ostenditur, quidquid tunc in conspectu
omnium demonstratur. Hic ergo dies vertatur in tenebras,
ut videlicet omne quod delinquimus, nos per
poenitentiam feriamus. Hunc diem Dominus non requirat,
et lumine non illustret; ut scilicet nobis culpam
nostram ferientibus, ipse hanc extremi judicii
animadversione non increpet.</p>
          </div3>
<div3>
            <head>28.</head>
            <p>
 <hi>Poenitens solus locum invenit, quo se Deo judici
<pb n="0652B"/>
abscondat.</hi> --Ipse autem judex venturus est, qui
cuncta penetret, cuncta perstringat. Qui quia ubique
est, locus quo fugiatur, non est. [ <hi>Vet. XIX.</hi> ] Sed quia
correctionis nostrae fletibus placatur, solus ab illo locum
fugae invenit, qui post perpetratam culpam nunc
se ei in poenitentia abscondit. Unde et apte adhuc de
hoc delectationis die subjungitur:</p>
          </div3>
        </div2>
<div2>
          <head>CAPUT XVI [ <hi>Rec. XVII</hi> ].</head>
<p>VERS. 5.-- <hi>Obscurent eum tenebrae et umbra mortis.</hi> </p>
<div3>
            <head>29.</head>
            <p>
 <hi>Occulta Dei judicia, quaedam tenebrae sunt.</hi> --Diem
profecto tenebrae obscurant, quando delectationem
mentis inflicta poenitentiae lamenta transverberant.
Possunt etiam per tenebras occulta judicia
designari. In luce namque quod videmus agnoscimus;
<pb n="0652C"/>
in tenebris vero aut omnino nihil cernimus, aut incerto
visu caligamus. Occulta ergo judicia quasi quaedam
ante oculos nostros tenebrae sunt, quia perscrutari
nequaquam possunt. Unde et de Deo scriptum
est: <hi>Posuit tenebras latibulum suum <note>(Psal. XVII, 12)</note>
            </hi>.
Et quia absolvi non meremur, agnoscimus: sed praeveniente
nos divina gratia, per ejus judicia occulta
liberamur. Diem igitur tenebrae obscurant, cum flendum
nostrae delectationis gaudium, ab illo justae animadversionis
radio inscrutabilia ejus judicia misericorditer
occultant. Ubi et apte subjungitur: <hi>Et umbra
mortis.</hi> 
</p>
            <p>[ <hi>Vet. XX.] 30. Umbra mortis tripliciter in Scripturis
accipitur.</hi> --In
Scriptura enim sacra umbra mortis
aliquando oblivio mentis accipitur, aliquando imitatio
diaboli, aliquando mors carnis. Umbra enim
<pb n="0652D"/>
mortis, oblivio mentis accipitur; quia, ut superius
diximus, sicut mors hoc quod interficit, agit ut non
sit in vita; ita et oblivio hoc quod intercipit, agit ut
non sit in memoria. Unde et recte, quia Joannes
Hebraeorum populo eum, cujus obliti fuerant, Deum
praedicare veniebat, per Zachariam dicitur: <hi>Illuminare
his qui in tenebris et in umbra mortis sedent <note>(Luc.
I, 79)</note>
              </hi>. In umbra enim mortis sedere, est a divini
<pb n="0653A"/>
amoris notitia in oblivione lassescere. Umbra mortis
imitatio antiqui hostis accipitur. Ipse enim quia mortem
intulit, mors vocatur, Joanne attestante, qui ait: <hi>Ut nomen illi mors 
 <note>(Apoc. VI, 8)</note>
              </hi>. Per umbram igitur
mortis ejus imitatio designatur; quia sicut umbra
juxta qualitatem corporis ducitur, ita actiones iniquorum
de specie imitationis <emph>117</emph> ejus exprimuntur.
Unde recte Isaias cum gentiles populos in antiqui
hostis cerneret imitatione defecisse, eosque ad
veri solis ortum resurgere, quae certo futura considerat,
quasi ex praeteritis narrat, dicens: <hi>Sedentibus
in tenebris et umbra mortis, lux orta est eis <note>(Isai. IX,
2)</note>
              </hi>. Umbra etiam mortis mors carnis accipitur; quia
sicut vera mors est, qua anima separatur a Deo, ita
umbra mortis est, qua caro separatur ab anima. Unde
<pb n="0653B"/>
recte voce martyrum per Prophetam dicitur: <hi>Humiliasti
nos in loco afflictionis, et cooperuit nos umbra
mortis <note>(Psal. XLIII, 20)</note>
              </hi>. Quos enim constat non spiritu,
sed sola carne mori, nequaquam se vera morte,
sed umbra dicunt mortis operiri.</p>
          </div3>
<div3>
            <head>31.</head>
            <p>
 <hi>Christus unica morte duplicem hominum mortem
delevit.</hi> --Quid est ergo, quod beatus Job, ad obscurandum
diem pravae delectationis postulat umbram
mortis; nisi quod ad delenda peccata ante Dei oculos,
Dei et hominum mediatorem requirit, qui solam pro
nobis mortem carnis susciperet, et veram mortem delinquentium
per umbram suae mortis deleret? Ad nos
quippe venit, qui in morte spiritus carnisque tenebamur;
unam ad nos suam mortem detulit, et duas
nostras, quas reperit, solvit. Si enim ipse utramque
susciperet, nos a nulla liberaret. Sed unam misericorditer
<pb n="0653C"/>
accepit, et juste utramque damnavit. Simplam
suam duplae nostrae contulit, et duplam nostram moriens
subegit. Unde et non immerito uno die in sepulcro
et duabus noctibus jacuit, quia videlicet lucem
suae simplae mortis, tenebris duplae nostrae mortis
adjunxit. Qui ergo solam pro nobis mortem carnis
accepit, umbram mortis pertulit, et a Dei oculis culpam
quam fecimus abscondit. Dicatur igitur recte: <hi>Obscurent eum tenebrae et umbra mortis.</hi> 
 Ac si aperte
diceretur: ille veniat, qui ut a morte carnis et spiritus
debitores eripiat, mortem carnis non debens solvat.
[ <hi>Vet. XXI.</hi> ] Sed quia nullum peccatum Dominus inultum
relaxat, aut enim nos hoc flendo insequimur, aut
ipse judicando, restat ut ad emendationem suam semper
mens solerter invigilet. In quo ergo sibi quisque
<pb n="0653D"/>
misericorditer subveniri considerat, hoc necesse
est ut confitens tergat. Unde et apte subjungitur:</p>
          </div3>
        </div2>
<div2>
          <head>CAPUT XVII.</head>
<p>IBID.-- <hi>Occupet eum caligo.</hi> </p>
<div3>
            <head>32.</head>
            <p>
 <hi>Mentis poenitentis salubris caligo.</hi> --Quia enim
in caligine oculus confunditur, ipsa per poenitentiam
<pb n="0654A"/>
mentis nostrae confusio, caligo nominatur. Nam sicut
caligo nebulosa congerie obscurat diem, ita confusio
perturbatis cogitationibus obnubilat mentem. De qua
 per quemdam dicitur: <hi>Est confusio adducens gloriam <note>(Eccli. IV, 25)</note>
            </hi>.
Cum enim ad mentem male gesta
poenitendo reducimus, gravi mox moerore confundimur,
perstrepit in animo turba cogitationum, moeror
conterit, anxietas devastat, in aerumnam mens vertitur,
et quasi quodam nubilo caliginis obscuratur.
Haec namque caligo confusionis eorum mentem salubriter
oppresserat; quibus Paulus dicebat: <hi>Quem
enim fructum habuistis tunc in illis, in quibus nunc
erubescitis <note>(Rom. VI, 21)</note>
            </hi>? Hunc ergo peccati diem
caligo occupet, id est, blandimentum nequitiae afflictio
poenitentiae digno moerore perturbet. Unde et
apte subjungitur:</p>
          </div3>
        </div2>
<div2>
          <head>CAPUT XVIII.</head>

<pb n="0654B"/>
<p>IBID.-- <hi>Involvatur amaritudine.</hi> </p>
<div3>
            <head>33.</head>
            <p>
 <hi>Salubris moeror de prava delectatione.</hi> --Dies
enim amaritudine involvitur, cum ad cognitionem
mente redeunte, peccati blandimenta <emph>118</emph> cruciatus
poenitentiae sequuntur. Diem amaritudine involvimus,
cum pravae delectationis gaudium, quae supplicia sequantur
aspicimus, et asperis hoc fletibus circumdamus.
Quia enim hoc quod involvitur, ex latere omnis
partis operitur, involvi dies amaritudine optatur,
quatenus quae mala incorrectis imminent, ex omni
parte quisque conspiciat, et voluptatis suae lasciviam
tristitiae lamentis tergat.</p>
          </div3>
<div3>
            <head>34.</head>
            <p>
 <hi>Quanto major esse debeat de consensu ad culpam.</hi> --Sed
si diem, quam peccati delectationem
<pb n="0654C"/>
diximus, tot impeti precibus audivimus, ut videlicet
circumdantes fletus expient quidquid delectatus per
negligentiam animus delinquit, quanta animadversione
poenitentiae hujus diei nox ferienda est, videlicet
ipse jam consensus ad culpam? Sicut enim minoris
culpae est, cum carnaliter mens in delectatione
rapitur, sed tamen delectationi suae per spiritum
reluctatur; ita gravioris et plenae est nequitiae,
ad peccati illecebram non solum delectatione pertrahi,
sed etiam consensu famulari. Tanto igitur arctiori
manu poenitentiae, mens a pollutione tergenda est,
quanto se per consensum conspicit sordidius inquinatam.
Unde et apte subjungitur:</p>
          </div3>
        </div2>
<div2>
          <head>CAPUT XIX.</head>
<p>VERS. 6.-- <hi>Noctem illam tenebrosus turbo possideat.</hi> </p>
<div3>
            <head>35. </head>
<p>
              <pb n="0654D"/> <hi>Vis compunctionis.</hi> --Quasi enim quidam turbo
tempestatis est concitatus spiritus moeroris. Nam
dum peccatum quisque quod fecit, intelligit; dum
pravitatis suae nequitiam subtiliter pensat, moerore
mentem obnubilat et quasi concusso serenae laetitiae
aere, omnem in se tranquillitatem cordis poenitentiae
<pb n="0655A"/>
turbine devastat. Nisi enim recognoscentem se
animum iste turbo contereret, nequaquam Propheta
dixisset: <hi>In spiritu vehementi conteres naves Tharsis <note>(Psal. XLVII, 8)</note>
              </hi>.
Tharsis quippe exploratio gaudii dicitur.
[ <hi>Vet. XXII.</hi> ] Sed cum vehemens poenitentiae
spiritus mentem occupat, omnem in ea explorationem
reprehensibilis gaudii perturbat, ut nihil ei jam
nisi flere libeat, nihil nisi quod se terrere possit attendat.
Ponit namque ante oculos illinc districtionem
justitiae, hinc meritum culpae: conspicit quo supplicio
digna sit, si parcentis pietas desit, quae per lamenta
praesentia ab aeterna eruere poena consuevit. Spiritus
ergo vehemens Tharsis naves conterit, cum vis
compunctionis valida mentes nostras huic mundo,
quasi mari deditas, salubri terrore confundit. Dicat
<pb n="0655B"/>
igitur: <hi>Noctem illam tenebrosus turbo possideat;</hi> id
est, perpetrationem culpae, non blandimenta securae
quietis foveant, sed pie desaeviens amaritudo poenitentiae
irrumpat.</p>
          </div3>
<div3>
            <head>36.</head>
            <p>
 <hi>Quid sit possidere noctem, et a nocte possideri.</hi> --Sciendum
vero est, quia cum peccata impunita
relinquimus, a nocte possidemur; cum vero haec animadversione
poenitentiae plectimus, nimirum nos
noctem, quam fecimus, possidemus. Sed tunc peccatum
cordis sub juris nostri possessionem reducitur,
si cum incipit, reprimatur. Unde et divina voce Cain
prava cogitanti dicitur: <hi>In foribus peccatum tuum
aderit, sed sub te erit appetitus ejus, et tu dominaberis
illius <note>(Genes. IV, 7)</note>
            </hi>. In foribus quippe peccatum adest,
cum in cogitationibus pulsat. Cujus appetitus subter
est, eique homo dominatur, si cordis nequitia inspecta,
<pb n="0655C"/>
citius prematur, et priusquam ad duritiam crescat,
reluctanti mente subigatur. Ut ergo delictum
suum citius animus sentiat, <emph>119</emph> et culpae tyrannidem
sub jure suo poenitendo restringat, dicatur recte: <hi>Noctem illam tenebrosus turbo possideat.</hi> 
 Ac si aperte
diceretur: Ne captiva mens culpae serviat, culpam
a poenitentia liberam non relinquat. Et quia quod
flendo insequimur, nequaquam nobis a venturo judice
hoc objici certe speramus, bene subditur:</p>
          </div3>
        </div2>
<div2>
          <head>CAPUT XX [ <hi>Rec. XVIII</hi> ].</head>
<p>IBID.-- <hi>Non computetur in diebus anni, nec numeretur
in mensibus.</hi> </p>
<div3>
            <head>37.</head>
            <p>
 <hi>Rogandus Deus ne mala quae gessimus, in judicio
nobis objiciantur.</hi> --Illuminationis nostrae annus
tunc perficitur, quando apparente aeterno judice sanctae
<pb n="0655D"/>
Ecclesiae, peregrinationis suae vita completur.
Tunc laboris sui remunerationem recipit, cum expleto
hoc belli tempore, ad patriam redit. Unde bene
per Prophetam dicitur: <hi>Benedices coronae anni benignitatis
tuae <note>(Psal. LXIV, 12)</note>
            </hi>. Quasi enim corona anni
benedicitur, cum finito laboris tempore, virtutum
remuneratio confertur. Dies vero hujus anni sunt
singulae quaeque virtutes; menses autem multiplicia
facta virtutum. Sed ecce cum per fiduciam mens erigitur,
ut speret quod veniente judice de virtutibus
remuneretur, occurrunt ejus memoriae etiam mala quae
gessit; et valde formidat, ne districtus judex qui venit
<pb n="0656A"/>
ut virtutes remuneret, etiam ea quae illicite gesta
sunt examinans, subtiliter penset; ne cum annum
complet, etiam noctem numeret. Dicat itaque de hac
nocte: <hi>Non computetur in diebus anni, nec numeretur
in mensibus.</hi> Ac si districtum judicem exoret, dicens:
Cum completo sanctae Ecclesiae tempore, extremo te
examini manifestas, sic dona quae contulisti remunera,
ut mala quae commisimus non requiras. Si enim
nox illa in diebus anni computatur, omne quod egimus,
ex pravitatis nostrae aestimatione confunditur. Et
dies virtutum jam non lucent, si hos in conspectu tuo
annum eratanostrae noctis tenebrosa confusio obscuret.
</p>
            <p>[ <hi>Vet. XXIII.] 38. Ideo nulla impunita relinquamus.</hi> --Sed
si de nocte nostra moveri tunc inquisitionem
nolumus, magnopere nunc curandum est, ut nos
<pb n="0656B"/>
in ejus discussione vigilemus; ne quaelibet nobis culpa
impunita remaneat, ne mens perversa quod fecit,
defendere audeat, et defendendo, nequitiae nequitiam
adjungat. Unde et bene subditur:</p>
          </div3>
        </div2>
<div2>
          <head>CAPUT XXI [ <hi>Rec. XIX</hi> ].</head>
<p>VERS. 7.-- <hi>Sit nox illa solitaria, nec laude digna.</hi> </p>
<div3>
            <head>39.</head>
            <p>
 <hi>Nulla excusando exaggeremus.</hi> --Sunt nonnulli,
qui non solum nequaquam deflent quod faciunt,
sed etiam laudare et defendere non desistunt. Et nimirum
dum defenditur culpa, geminatur. Contra
quod recte per quemdam dicitur: <hi>Peccasti, ne adjicias
iterum <note>(Eccli. XXI, 1)</note>
            </hi>. Peccatum quippe peccato
adjicit, qui male gesta etiam defendit; et noctem solitariam
non relinquit, qui culpae suae tenebris etiam
patrocinia defensionis adjungit. Hinc est, quod primus
homo de erroris sui nocte requisitus, eamdem
<pb n="0656C"/>
noctem esse solitariam noluit; quia dum requisitione
ad poenitentiam vocaretur, ei adminicula excusationis
adjunxit, dicens: <hi>Mulier, quam dedisti mihi sociam,
dedit mihi de ligno, et comedi <note>(Genes. III, 12)</note>
            </hi>;
scilicet excessus sui vitium in auctorem latenter intorquens,
ac si diceret: Tu occasionem delinquendi
praebuisti, qui mulierem dedisti. Hinc est, quod hujus
erroris ramus in humano genere ex illa nunc usque
radice <emph>120</emph> protrahitur, ut quod male agitur,
adhuc etiam defendatur. Dicat ergo: <hi>Sit nox illa solitaria,
nec laude digna.</hi> Ac si aperte exoret, dicens:
Culpa, quam fecimus, sola remaneat, ne dum laudatur
et defenditur, in conspectu nos nostri judicis
multiplicius astringat. Peccare quidem non debuimus;
sed utinam alia non jungentes, vel ea quae fecimus
<pb n="0656D"/>
sola deseramus.</p>
          </div3>
<div3>
            <head>40.</head>
            <p>
 <hi>Culpam suam veraciter insequitur, qui prosperitatem
saeculi calcat.</hi> --Sed inter haec sciendum est,
quia ille culpam suam veraciter insequitur, qui jam ad
amorem praesentis saeculi nullo appetitu prosperitatis
instigatur; qui hujus mundi blandimenta quam sint
fraudulenta considerat, favoresque ejus quasi quasdam
persecutiones pensat. Unde et bene subditur:</p>
          </div3>
        </div2>
<div2>
          <head>CAPUT XXII [ <hi>Rec. XX</hi> ].</head>
<p>VERS. 8.-- <hi>Maledicant ei, qui maledicunt diei.</hi> </p>
<div3>
            <head>41.</head>
            <p>
 <hi>Transactas culpas punit qui seductoris insidias
in ipsa suggestione deprehendit.</hi> --Ac si aperte dicat:
<pb n="0657A"/>
Illi hujus noctis tenebras vere poenitendo feriant, qui
jam lucem prosperitatis saeculi despicientes calcant.
Si enim diem laetitiam delectationis accipimus, recte
de hac nocte dicitur: <hi>Maledicant ei qui maledicunt
diei;</hi> quia nimirum illi veraciter mala transacta per
animadversionem poenitentiae corrigunt, qui jam ad
bona fallentia nulla delectatione rapiuntur. Nam quos
adhuc noxia alia delectant, falsum est quod cernitur,
quia perpetrata alia deplorant. Si autem, ut supra
dictum est, suggestionem callidam antiqui hostis accipimus,
illi maledicere noctem intelligendi sunt, qui
diei maledicunt; quia scilicet illi transactas culpas
vere puniunt, qui maligni seductoris insidias in ipsa
blanda suggestione deprehendunt. Bene autem subditur:</p>
          </div3>
        </div2>
<div2>
          <head>CAPUT XXIII [ <hi>Vet. XXIV, Rec. XXI</hi> ].</head>
<p>
            <pb n="0657B"/>IBID.-- <hi>Qui parati sunt suscitare Leviathan.</hi> </p>
<div3>
            <head>42.</head>
            <p>
 <hi>Diabolum contra se suscitant, qui ejus tyrannidem
despiciunt.</hi> --Omnes enim, qui ea quae mundi
sunt mente calcant, et ea quae Dei sunt plena
intentione desiderant, Leviathan contra se suscitant,
quia ejus malitiam instigatione suae conversationis
inflammant. Nam qui ejus voluntati subjecti
sunt, quasi quieto ab illo jure possidentur, et superbus
eorum rex quasi quadam securitate perfruitur,
dum eorum cordibus inconcussa potestate dominatur.
Sed cum uniuscujusque spiritus ad conditoris sui desiderium
recalescit, cum torporem negligentiae deserit,
et frigus insensibilitatis pristinae igne sancti amoris
accendit; cum libertatis ingenitae meminit, et teneri
ab hoste servus erubescit, quia isdem hostis se
<pb n="0657C"/>
considerat despici, quia vias Dei videt apprehendi,
dolet contra se captum reniti, et mox zelo accenditur,
mox ad certamen movetur, mox ad tentationes
innumeras contra rebellantem mentem se excitat,
atque in omni arte lacerationis instigat, ut tentationum
jacula intorquendo confodiat cor, quod dudum
quieto jure possidebat. Quasi dormiebat quippe, dum
sopitus in pravo corde quiesceret: sed excitatur in
provocatione certaminis, cum jus amiserit perversae
dominationis. Huic ergo nocti maledicant, qui parati
sunt suscitare Leviathan: id est, hi se contra peccatum
fortiter judicio districtionis erigant, qui in
suis tentationibus excitare antiquum adversarium
non formidant. Scriptum namque est: <hi>Fili, accedens
ad servitutem Dei, sta in justitia</hi> <emph>121</emph> <hi>et timore, et
<pb n="0657D"/>
praepara animam tuam ad tentationem <note>(Eccli. II, 1)</note>
            </hi>.
Quisquis enim accingi in divino servitio properat,
quid aliud, quam se contra antiqui adversarii certamen
parat, ut liber in certamine ictus suscipiat, qui
quietus sub tyrannide in captivitate serviebat? Sed
in eo ipso, quod mens contra hostem accingitur,
<pb n="0658A"/>
quod alia vitia subigit, aliis reluctatur, aliquando de
culpa aliquid, quod tamen non valde noceat, remanere
permittitur.</p>
          </div3>
<div3>
            <head>43.</head>
            <p>
 <hi>Ob humilitatem Deus sinit ut qui multa et gravia
vitia subegit, unum minimum non expugnet.</hi> --Et
saepe mens, quae adversa multa et fortia superat,
unum in se, et fortasse minimum, quamvis magna intentione
invigilet, non expugnat. Quod divina nimirum
dispensatione agitur, ne ex omni parte virtutibus
splendens, in elatione sublevetur; ut dum in se parvum
quid reprehensibile videt, et tamen hoc subigere
non valet, nequaquam sibi, sed auctori victoriam
tribuat in his quae subigere fortiter valet. Unde et
bene subjungitur:</p>
          </div3>
        </div2>
<div2>
          <head>CAPUT XXIV [ <hi>Rec. XXII</hi> ].</head>
<p>VERS. 9.-- <hi>Obtenebrentur stellae caligine ejus.</hi> </p>
<div3>
            <head>44. </head>
<p>
              <pb n="0658B"/> <hi>Sic qui stellae sunt, aliqua caligine obscurantur.</hi> --Stellae
quippe hujus noctis caligine tenebrantur,
quando et hi qui magnis jam virtutibus splendent,
adhuc de obscuritate culpae aliquid renitentes sustinent,
ut etiam magna vitae claritate luceant, et tamen
adhuc noctis reliquias nolentes trahant. Quod ad
hoc, sicut dictum est, agitur, ut mens proficiens ad
virtutem justitiae suae, melius infirmitate roboretur;
et inde verius in bonis luceat, unde eam etiam nolentem
parva reprehensibilia humiliter obscurant.
Unde et bene cum Israelitico populo, percepta repromissionis
terra, partiretur, Ephraim tribui Chananaeus
gentilis populus non occisus, sed factus tributarius
dicitur, sicut scriptum est: <hi>Habitavit Chananaeus
in medio Ephraim tributarius <note>(Jos. XVI, 10)</note>
              </hi>.
<pb n="0658C"/>
Quid enim Chananaeus, gentilis videlicet populus, nisi
vitium significat? Et saepe magnis virtutibus terram
repromissionis ingredimur, quia spe intima de aeternitate
roboramur. [ <hi>Vet. XXV.</hi> ] Sed dum inter acta
sublimia, vitia quaedam parva retinemus, quasi Chananaeum
vivere in terra nostra concedimus. Qui tamen
 tributarius efficitur, quia hoc ipsum vitium,
quod subigere non possumus, ad usum nostrae utilitatis
humiliter retorquemus; ut eo de se mens et in
summis vilia sentiat, quo suis viribus etiam parva
quae appetit, non expugnat. Unde bene rursum scriptum
est: <hi>Hae sunt gentes quas Dominus dereliquit,
ut erudiret in eis Israelem <note>(Jud. III, 1)</note>
              </hi>. Ad hoc namque
quaedam minima vitia nostra retinentur, ut sese
nostra intentio sollicitam in certamine semper exerceat;
<pb n="0658D"/>
et eo de victoria non superbiat, quo vivere in
se hostes conspicit, a quibus adhuc vinci formidat.
Israel ergo reservatis gentibus eruditur, quando in
quibusdam minimis vitiis elatio virtutis nostrae comprimitur,
et in parvis sibi resistentibus discit, quod
ex se majora non subigit.
</p>
          </div3>
          <pb n="0659A"/>

<div3>
            <head>45. </head>
            <p>
 <hi>Nemo in hac vita, quantalibet sanctitate fulgeat,
Deum sicut est videre valet.</hi> --Hoc tamen quod dicitur: <hi>Obtenebrentur stellae caligine ejus;</hi> 
 intelligi et
aliter potest. Nox quippe illa, videlicet consensus ad
culpam, quae ad nos primi parentis est excessu propagata,
mentis nostrae oculum tanta obscuritate perculit,
ut in hujus vitae exsilio, caecitatis suae tenebris
pressus, quantalibet vi aeternitatis lumen intenderit,
penetrare non possit. Post poenam namque
damnati <emph>122</emph> peccatores nascimur, atque ad hanc
vitam cum mortis nostrae merito venimus; et cum ad
supernae lucis radium aciem mentis erigimus, ipsa
infirmitatis nostrae obscuritate caligamus. Et quidem
multi in hac infirmitate carnis tanta virtute roborati
sunt, ut resplendere mundo quasi stellae potuissent.
Multi in tenebris vitae praesentis, dum superiora de se
<pb n="0659B"/>
exempla exhibent, astrorum more nobis desuper
lucent; sed quantalibet coruscatione operis fulgeant,
quantolibet se igne compunctionis accendant;
nimirum constat quia dum corruptibili adhuc
carne gravati sunt, aeternum lumen, sicut est, videre
nequaquam possunt. Dicat ergo: <hi>Obtenebrentur stellae
caligine ejus;</hi> id est, etiam illi in contemplatione sua,
antiquae noctis adhuc tenebras sentiant, de quibus
nimirum constat quod humano generi in hujus vitae
caligine virtutum suarum jam radios expandant, quia
etsi mente jam ad summa exsiliunt, adhuc tamen
in infimis primae culpae pondere gravantur. Unde fit
ut et foras exempla lucis velut astra praebeant, sed
tamen intus usque ad fixae visionis certitudinem pressi
noctis caligine non ascendant. Saepe autem ita
<pb n="0659C"/>
mens accenditur, ut quamvis in carne sit posita, in
Deum tamen omni subjugata carnali cogitatione rapiatur;
nec tamen Deum sicut est conspicit, quia
hanc nimirum, sicut dictum est, in carne corruptibili
pondus primae damnationis premit. Saepe ita ut
est, absorberi desiderat, ut aeternam vitam, si possit
fieri, sine interventu corporeae mortis attingat. Unde
Paulus, cum ardenter internam lucem quaereret, sed
tamen utcunque exterioris mortis damna formidaret,
ait: <hi>Quandiu sumus in hoc habitaculo, ingemiscimus
gravati, eo quod nolumus exspoliari, sed supervestiri,
ut absorbeatur quod mortale est a vita <note>(II Cor. V, 4)</note>
            </hi>.
[ <hi>Vet. XXVI.</hi> ] Sancti igitur viri videre verum mane
appetunt, et, si concedatur, etiam cum corpore illud
attingere lucis intimae secretum volunt. Sed quantolibet
<pb n="0659D"/>
ardore intentionis exsiliant, adhuc antiqua nox
gravat, et corruptibilis hujus carnis oculos, quos
hostis callidus ad concupiscentiam aperuit, judex
justus a contuitu interni sui fulgoris premit. Unde et
bene subditur:</p>
          </div3>
        </div2>
<div2>
          <head>CAPUT XXV [ <hi>Rec. XXIII</hi> ].</head>

<pb n="0660A"/>
<p>IBID.-- <hi>Exspectet lucem, et non videat, nec ortum
surgentis aurorae.</hi> </p>
<div3>
            <head>46.</head>
            <p>
 <hi>Ortus aurorae est internae veritatis claritas.</hi> --Quantalibet
namque intentione adhuc peregrina mens
satagat videre lucem sicut est, non valet, quia hanc
ei damnationis suae caecitas abscondit. <note>( Ortus vero
aurorae est internae veritatis claritas, quae semper nobis
debet esse nova. Quam nox procul dubio non videt,
quia per culpam caeca nostra infirmitas ad illud
lumen, quod supernos jam cives irradiat, in carne
adhuc corruptibili posita non ascendit. Intus namque
haec aurora surgit, ubi angelorum spiritibus divinitatis
claritas nova semper ostenditur; et quasi semper
gaudium lucis oritur, quod nunquam finitur.)</note>
<pb n="0660B"/>
Ortus vero aurorae est illa nova nativitas resurrectionis,
qua sancta Ecclesia etiam carne suscitata
oritur ad contemplandum lumen aeternitatis. Si enim
ipsa carnis nostrae resurrectio quasi quaedam nativitas
non esset, de ea Veritas non dixisset: <hi>In regeneratione,
cum sederit Filius hominis in sede majestatis
suae <note>(Matth. XIX, 28; Luc. XXII, 69)</note>
            </hi>. Esse ergo hanc
ortum vidit, quam regenerationem <emph>123</emph> vocavit.
Sed quantalibet virtute electi nunc fulgeant, penetrare
nequeunt, quae erit illa novae nativitatis gloria,
qua tunc cum carne ad contemplandum aeternitatis
lumen ascendunt. Unde et Paulus ait: <hi>Quod oculus
non vidit, nec auris audivit, nec in cor hominis ascendit,
quae praeparavit Deus diligentibus se <note>(I Cor. II, 9)</note>
            </hi>.
Dicat ergo: <hi>Exspectet lucem, et non videat, nec ortum
<pb n="0660C"/>
surgentis aurorae;</hi> quia spontaneo vitio tenebrata
nostra infirmitas, nisi prius per mortem poenae suae
debitum solvat, claritatem lucis internae non penetrat.
Sequitur:</p>
          </div3>
        </div2>
<div2>
          <head>CAPUT XXVI [ <hi>Rec. XXIV</hi> ].</head>
<p>VERS. 10.-- <hi>Quia non conclusit ostia ventris qui
portavit me, nec abstulit mala ab oculis meis.</hi> </p>
<div3>
            <head>47.</head>
            <p>
 <hi>Concupiscentiae ostia consensus noster aperuit,
unde innumera mala.</hi> --Sicut et superius dictum est, <hi>non conclusit,</hi> 
 dicit aperuit; et <hi>non abstulit,</hi> irrogavit.
Haec itaque nox, videlicet culpa, ostia ventris aperuit,
quia concepto ad peccatum homini desideria concupiscentiae
reseravit. Ostia quippe ventris sunt desideria
concupiscentiae, de quibus per prophetam dicitur:
<pb n="0660D"/> <hi>Intra in cubicula tua, claude ostia tua 
 <note>(Isai. XXVI, 20)</note>
            </hi>.
Cubicula quippe ingredimur, cum secreta nostrae
mentis intramus. Ostia autem claudimus, cum desideria
illicita coercemus. Haec itaque concupiscentiae
carnalis ostia, dum consensus noster aperuit, ad innumera
nos mala corruptionis pertraxit. Unde jam
nunc sub mortalitatis pondere gemimus, quamvis ad
<pb n="0661A"/>
hoc arbitrio nostro venerimus; quia et judicii sic
justitia exigit, ut quod sponte fecimus, inviti toleremus.
Sequitur:</p>
          </div3>
        </div2>
<div2>
          <head>CAPUT XXVII.</head>
<p>VERS. 11, 12.-- <hi>Quare non in vulva mortuus sum;
egressus ex utero non statim perii? cur exceptus genibus?
cur lactatus uberibus?</hi> </p>
<div3>
            <head>48.</head>
            <p>
 <hi>Quid intelligendum in verbis Job cum se optat
abortivum.</hi> --Absit nos credere quod beatus Job,
tanta spiritus scientia praeditus, tanta interni judicis
attestatione laudatus, abortivum se optet interiisse.
Sed quia, sicut etiam per remunerationem cognoscitur,
intus habet testem suae fortitudinis, intus pensanda
sunt ejus pondera locutionis.
</p>
            <p>[ <hi>Vet. XXVII. Rec. XXV.] 49. Peccatum quatuor
<pb n="0661B"/>
modis seu gradibus in corde, ac totidem in opere perficitur.</hi> --Quatuor
quippe modis peccatum perpetratur
in corde, quatuor consummatur in opere. In
corde namque suggestione, delectatione, consensu, et
defensionis audacia perpetratur. Fit enim suggestio
per adversarium, delectatio per carnem, consensus
per spiritum, defensionis audacia per elationem.
Culpa enim, quae terrere mentem debuit, extollit, et
dejiciendo elevat, sed gravius elevando supplantat.
Unde et illam primi hominis rectitudinem antiquus
hostis his quatuor ictibus fregit. Nam serpens suasit,
Eva delectata est, Adam consensit; qui etiam requisitus,
confiteri culpam per audaciam noluit. Hoc vero
in humano genere quotidie agitur, quod actum in
primo parente nostri generis non ignoratur. Serpens
suasit; quia occultus hostis mala cordibus hominum
<pb n="0661C"/>
latenter suggerit. Eva delectata est; quia carnalis
sensus, ad verba serpentis mox se delectationi substernit.
Assensum vero Adam mulieri praepositus
praebuit; quia dum caro in delectationem rapitur,
etiam a sua rectitudine spiritus infirmatus inclinatur.
Et requisitus Adam confiteri noluit culpam, quia videlicet
spiritus, quo peccando a veritate disjungitur,
eo in ruinae suae audacia nequius obduratur. Eisdem
etiam quatuor modis peccatum consummatur in opere.
Prius namque latens culpa agitur; postmodum vero
etiam ante oculos hominum sine <emph>124</emph> confusione
reatus aperitur; dehinc et in consuetudinem ducitur;
ad extremum quoque vel falsae spei seductionibus,
vel obstinatione miserae desperationis enutritur.</p>
          </div3>
<div3>
            <head>50.</head>
            <p>
 <hi>Job deplorat hos quatuor in corde peccandi modos.</hi> --Hos
<pb n="0661D"/>
itaque peccati modos, qui vel in corde
latenter fiunt, vel patenter in opere perpetrantur,
beatus Job considerat, et humanum genus in quot
peccatorum gradibus sit lapsum, deplorat, dicens: <hi>Quare non in vulva mortuus sum; egressus ex utero non
statim perii? cur exceptus genibus? cur lactatus uberibus?</hi> 
Prima enim vulva conceptionis, fuit lingua malae
suggestionis. Sed peccator in vulva moreretur, si
moriturum se homo in ipsa suggestione cognosceret.
Qui tamen ex utero egressus est; quia postquam in
peccato eum suggerens lingua concepit, foras mox
<pb n="0662A"/>
etiam delectatio rapuit. Post egressionem vero exceptus
est genibus; quia cum ad delectationem carnis
prodiit, nimirum culpam per consensionem spiritus,
subjectis cunctis sensibus, quasi suppositis genibus
consummavit. Sed genibus exceptus, etiam
uberibus est lactatus. In consensu enim culpae addictis
spiritus sensibus, multa cassae fiduciae argumenta
subsecuta sunt, quae natam in peccato animam, virulento
lacte nutrierunt, et ne aspera mortis supplicia
metueret, hanc blandis excusationibus foverunt. [ <hi>Vet.
XXVIII.</hi> ] Unde et primus homo post culpam audacior
exstitit, dicens: <hi>Mulier, quam dedisti mihi sociam,
ipsa dedit mihi de ligno, et comedi <note>(Genes. III, 12)</note>
            </hi>.
Qui quidem per timorem semetipsum absconsurus
fugerat; sed tamen requisitus innotuit quantum
<pb n="0662B"/>
etiam timens tumebat. Cum enim ex peccato praesens
poena metuitur, et amissa Dei facies non amatur; timor
ex tumore est, non ex humilitate. Superbit quippe,
qui peccatum, si liceat non puniri, non deserit.</p>
          </div3>
<div3>
            <head>51.</head>
            <p>
 <hi>Deplorat ac deprecatur quatuor modos quibus
homines peccant in opere.</hi> --Sed his, sicut dictum est,
quatuor modis culpa, ut in corde agitur, etiam in
opere perpetratur. Ait enim: <hi>Quare non in vulva
mortuus sum?</hi> Vulva quippe peccantis, est hominis
culpa latens, quae occulte peccatorem concipit, et
reatum suum adhuc in tenebris abscondit. <hi>Egressus
ex utero non statim perii?</hi> A vulva de utero
exitur, cum peccator quae in occulto commiserit, haec
etiam in aperto committere non erubescit. Quasi
enim ab occultationis suae vulva processerant, de quibus
Propheta dicebat: <hi>Et peccatum suum quasi Sodoma
<pb n="0662C"/>
praedicaverunt, nec absconderunt <note>(Isai. III, 9)</note>
            </hi>. <hi>Quare exceptus genibus?</hi> 
 Quia nimirum peccator, cum
jam de iniquitate sua non confunditur, in iniquitate
eadem etiam adminiculis pessimae consuetudinis roboratur.
Quasi genibus peccator fovetur ut crescat,
dum culpa consuetudinibus firmatur ut vigeat. <hi>Cur
lactatus uberibus?</hi> Quia dum prodire culpa in usum
coeperit, nimirum se vel falsa spe divinae misericordiae,
vel aperta miseria desperationis pascit; ut eo
nequaquam ad correptionem redeat, quo vel factorem
suum pium sibi inordinate simulat, vel hoc quod fecit,
inordinate formidat. Beatus igitur vir humani
generis lapsus aspiciat, et quibus praecipitiis mersum
sit in foveam iniquitatis intendat, dicens: <hi>Quare non
in vulva mortuus sum?</hi> id est, in ipsa occulta perpetratione
<pb n="0662D"/>
peccati, cur a carnis vita mortificare me
nolui? <hi>Egressus ex utero non statim perii?</hi> id est, postquam
ad apertam <emph>125</emph> iniquitatem exii, cur me
tunc saltem perditum non cognovi? Perisset quippe
in suo judicio, si se perditum cognovisset. <hi>Quare exceptus
genibus?</hi> id est, etiam post apertam culpam,
cur me adhuc in illa etiam consuetudo suscepit, ut
valentiorem ad nequitias redderet, et pravis me usibus
sustinens foveret? <hi>Cur lactatus uberibus?</hi> id est, postquam
in culpae consuetudinem veni, cur me ad atrociorem
nequitiam vel falsae spei fiducia, vel lacte miserae
<pb n="0663A"/>
desperationis enutrivi? Cum enim culpa in usum
venerit, ei jam animus etiam si appetat, debilius resistit;
quia quot vicibus pravae frequentationis astringitur,
quasi tot vinculis ad mentem ligatur. [ <hi>Vet.
XXIX.</hi> ] Unde fit ut enervis animus, cum solvi non
valet, ad quaedam se solatia falsae consolationis inclinet;
quatenus venturum judicem tantae sibi misericordiae
spondeat, ut eos etiam quos arguendos invenerit
penitus non occidat. Cui rei hoc deterius accidit,
quod ei multorum similium lingua consentit,
cum multi etiam male gesta laudibus exaggerant:
unde fit ut incessanter crescat culpa, favoribus nutrita.
Curari autem vulnus negligitur, quod dignum
praemio laudis videtur. Unde bene per Salomonem
dicitur: <hi>Fili mi, si te lactaverint peccatores, ne acquiescas
<pb n="0663B"/>
eis <note>(Prov. I, 10)</note>
            </hi>. Peccatores etenim lactant,
cum vel perpetranda mala blandimentis inferunt, vel
perpetrata favoribus extollunt. An non lactantur, de
quo per Psalmistam dicitur: <hi>Quoniam laudatur peccator
in desideriis animae suae: et qui iniqua gerit benedicitur 
 <note>(Psal. IX, 24)</note>
            </hi>?</p>
          </div3>
<div3>
            <head>52.</head>
            <p>
 <hi>Peccati quartus gradus difficilius corrigitur.</hi> --Sciendum
quoque est, quod tres illi modi peccantium
juxta descensus sui ordinem facilius corriguntur,
quartus vero iste difficilius emendatur. Unde et Redemptor
noster puellam in domo, juvenem extra
portam, in sepulcro autem Lazarum suscitat. Adhuc
quippe in domo mortuus jacet, qui latet in peccato.
Jam quasi extra portam educitur, cujus iniquitas
usque ad inverecundiam publicae perpetrationis aperitur.
<pb n="0663C"/>
Sepulturae vero aggere premitur, qui in perpetratione
nequitiae etiam usu consuetudinis pressus
gravatur. Sed hos ad vitam miseratus revocat, quia
plerumque divina gratia, non solum in occultis, sed
etiam in apertis iniquitatibus mortuos, et mole pravae
consuetudinis pressos, respectus sui lumine illustrat.
Quartum vero mortuum Redemptor noster nuntiante
discipulo agnoscit, nec tamen suscitat, quia valde
difficile est ut is quem post usum malae consuetudinis
etiam adulantium linguae excipiunt, a mentis suae
morte revocetur. De quo et bene dicitur: <hi>Sine
mortuos sepelire mortuos suos <note>(Luc. IX, 60)</note>
            </hi>. Mortui
enim mortuos sepeliunt, cum peccatores peccatorem
favoribus premunt. Quid enim aliud est peccare,
quam occumbere; et sepelire, quam abscondere?
<pb n="0663D"/>
Sed qui peccantem laudibus prosequuntur, exstinctum
sub verborum suorum aggere abscondunt. Erat autem
et Lazarus mortuus, sed tamen non a mortuis sepultus.
Fideles quippe mulieres illum obruerant, quae
et ejus mortem vivificatori nuntiabant. Unde et protinus
ad lucem rediit, quia cum in peccato animus
moritur, citius ad vitam reducitur, si super hunc
<pb n="0664A"/>
sollicitae cogitationes vivunt. Aliquando autem, sicut
et superius <emph>126</emph> dictum est, falsa spes mentem non
intercipit, sed hanc deterior desperatio configit,
quae dum omnem spem veniae funditus interimit, erroris
lacte animam uberius nutrit.
</p>
            <p>[ <hi>Vet. XXX, Rec. XXVI]. 53. Job se in primo homine
peccasse, et hujus peccati aerumnas deflet.</hi> --Consideret
igitur sanctus vir, post primam culpam
quanta deterius homo mala commisit; postquam paradisum
perdidit, usque ad quanta hujus exsilii praerupta
descendit, et dicat: <hi>Quare non in vulva mortuus
sum?</hi> id est, cum serpentis suggestio peccatorem me
conciperet, tunc utinam quae me mors sequeretur
agnovissem, ne usque ad delectationem suggestio
raperet, et morti arctius ligaret. <hi>Egressus ex utero
non statim perii?</hi> Ac si dicat: Utinam ad exteriorem
<pb n="0664B"/>
delectationem exiens, quod interiore lumine privabar
agnovissem; et saltem in ipsa delectatione occumberem,
ne per consensum mors acrius puniret. <hi>Cur exceptus genibus?</hi> 
 Ac si dicat: Utinam minime
me consensus subjectis pravitati sensibus excepisset,
ne ipsa me consensio ad audaciam deterius raperet. <hi>Cur lactatus uberibus?</hi> 
 Ac si dicat: Utinam
blandiri mihi saltem post mala perpetrata noluissem,
ne tanto me culpae nequius astringerem, quanto me
in illa mollius foverem. His itaque reprehensionum
suarum vocibus in parente primo se peccasse redarguit.
Sed si ad aerumnam hujus exsilii nequaquam homo
peccando descenderet, dicat qua perfrui quiete potuisset.
Sequitur:</p>
          </div3>
        </div2>
<div2>
          <head>CAPUT XXVIII.</head>
<p>
            <pb n="0664C"/>VERS. 13.-- <hi>Nunc enim dormiens silerem, et somno
meo requiescerem.</hi> </p>
<div3>
            <head>54.</head>
            <p>
 <hi>Prima hominis conditio, a qua peccando cecidit.
Quietum silentium hominis innocentis.</hi> --Ad hoc in
paradiso homo positus fuerat, ut si se ad conditoris
sui obedientiam vinculis charitatis astringeret, ad
coelestem angelorum patriam quandoque sine carnis
morte transiret. Sic namque immortalis est conditus,
ut tamen si peccaret, et mori posset; et sic mortalis
est conditus, ut si non peccaret, etiam non mori
posset; atque ex merito liberi arbitrii beatitudinem
illius regionis attingeret, in qua vel peccare, vel
mori non posset. Ubi igitur post redemptionis tempus,
carnis morte interposita, electi transeunt, illuc
procul dubio parentes primi, si in conditionis suae
<pb n="0664D"/>
statu perstitissent, etiam sine morte corporum transferri
potuissent. Dormiens igitur sileret, et somno
suo homo requiesceret, dum ad aeternae patriae requiem
ductus, quasi secessum quemdam a clamore
hoc humanae infirmitatis inveniret. Post peccatum
namque quasi clamans vigilat, qui contentionem carnis
propriae repugnans portat. Hoc quietis silentium
<pb n="0665A"/>
homo conditus habuit, cum contra hostem suum liberum
voluntatis arbitrium accepit. Cui quia sua
sponte succubuit, mox de se, quod contra se perstreperet,
invenit, mox in certamine infirmitatis
tumultus reperit; et quamvis in pace silentii ab
auctore fuerat conditus, hosti tamen sponte substratus,
clamores de pugna toleravit. Ipsa enim carnis
suggestio, quasi quidam clamor est contra quietem
mentis, quam ante transgressionem homo non sensit;
quia nimirum quod de infirmitate posset tolerare,
non habuit. Postquam vero se sponte hosti
subdidit, astrictus culpae suae vinculis, in quibusdam
ei etiam nolens servit, et clamores in mente patitur,
cum caro spiritui reluctatur. An non clamores <emph>127</emph> 
intrinsecus audiebat, qui pravae contra se legis verba
<pb n="0665B"/>
tolerabat, dicens: <hi>Video aliam legem in membris meis
repugnantem legi mentis meae, et captivum me ducentem
in lege peccati, quae est in membris meis <note>(Rom. VII,
23)</note>
            </hi>? Contempletur ergo vir sanctus in quanta cordis
pace requiesceret, si serpentis verba suscipere homo
noluisset, et dicat: <hi>Nunc enim dormiens silerem, et
somno meo requiescerem,</hi> id est, intra secretum
mentis ad conditoris contemplationem secederem,
nisi me extra me tentationum tumultibus consensus
primi culpa prodidisset. Hujus autem quietis gaudiis
cum quibus etiam sociis perfrueretur, adjungat,
dicens:</p>
          </div3>
        </div2>
<div2>
          <head>CAPUT XXIX [ <hi>Vet. XXXI, Rec. XXVII</hi> ].</head>
<p>VERS. 14.-- <hi>Cum regibus et consulibus terrae.</hi> </p>
<div3>
            <head>55.</head>
            <p>
 <hi>Angelici gaudii socius fuisset. Qui angeli sint
reges et consules.</hi> --Ex rebus insensibilibus discimus
<pb n="0665C"/>
quid de sensibilibus atque intelligibilibus sentiamus.
Terra namque aere fecundatur, aer autem ex coeli
qualitate disponitur. Sic jumentis homines, hominibus
angeli, archangeli vero angelis praesunt. Nam
quod jumentis homines praesint, et usu cernimus,
et verbis Psalmistae docemur, qui ait: <hi>Omnia subjecisti
sub pedibus ejus, oves et boves universas, insuper
et pecora campi <note>(Psal. VIII, 8)</note>
            </hi>. Quia vero angeli hominibus
praesint, per prophetam testatur angelus,
dicens: <hi>Princeps regni Persarum restitit mihi <note>(Dan.
X, 13)</note>
            </hi>. Quod vero angeli a superiorum angelorum
potestatibus dispensentur, Zacharias perhibet propheta,
qui ait: <hi>Ecce angelus, qui loquebatur in me,
egrediebatur; et angelus alius egrediebatur in occursum
ejus, et dixit ad eum: Curre, loquere ad puerum
<pb n="0665D"/>
istum, dicens: Absque muro habitabitur Jerusalem <note>(Zach. II, 3)</note>
            </hi>.
Si enim in ipsis officiis sanctorum
spirituum nequaquam potestates summae minimas
disponerent, nullo modo hoc, quod homini diceret,
angelus ab angelo cognovisset. Quia igitur cunctorum
conditor omnia per semetipsum tenet, et tamen
ad distinguendum pulchrae universitatis ordinem, alia
aliis dispensantibus regit, non immerito reges, angelorum
spiritus accipimus, qui quo auctori omnium
familiarius serviunt, eo subjecta potius regunt. Cum
regibus ergo dormiret, quia nimirum jam cum angelis
<pb n="0666A"/>
homo quiesceret, si persuasoris linguam sequi
noluisset. Qui bene etiam consules vocantur, quia
spiritali reipublicae consulunt, dum nos sibi ad regnum
socios jungunt. Bene consules vocantur, quia
dum ipsis nuntiantibus voluntatem conditoris agnoscimus,
in eis procul dubio consultum ab hac angustia
nostrae tribulationis invenimus.
</p>
            <p>[ <hi>Vet. XXXII.] 56. Sancti ante Christum inferno
detinebantur, nunc sine mora coelum petunt. Reges
et consules sunt sancti praedicatores.</hi> --Sed quia beatus
Job sancto aeternitatis spiritu impletur, et fuisse,
vel futurum esse aeternitas non habet, cui nimirum,
nec praeterita transeunt, nec quae futura sunt, veniunt,
quia cuncta per praesens videt, potest futuros
praedicatores Ecclesiae in praesentia spiritus contemplari,
<pb n="0666B"/>
qui postquam de corporibus transeunt, nequaquam
per morarum spatia, sicut antiqui Patres, a coelestis
patriae perceptione differuntur. Mox quippe ut
a carnis colligatione exeunt, in coelesti sede requiescunt,
Paulo attestante, qui ait: <hi>Scimus quoniam si
terrestris domus nostra hujus habitationis dissolvatur,
quod aedificationem ex Deo habemus domum non manufactam,
aeternam in coelis <note>(II Cor. V, 1)</note>
              </hi>. Prius
autem quam Redemptor noster morte sua humani
generis poenam solveret, eos etiam qui coelestis patriae
vias sectati sunt, post egressum carnis inferni
claustra tenuerunt: <emph>128</emph> non ut poena quasi peccatores
plecteret, sed ut eos in locis remotioribus
quiescentes, quia necdum intercessio Mediatoris advenerat,
ab ingressu regni reatus primae culpae prohiberet.
Unde juxta ejusdem Redemptoris nostri
<pb n="0666C"/>
testimonium, dives qui apud inferos torquetur, in
sinu Abrahae requiescere Lazarum contemplatur <note>(Luc. XVI, 19)</note>.
Qui profecto si adhuc in imis non essent,
hos ille in tormentis positus non videret. Unde
et isdem Redemptor noster pro nostrae culpae debito
occumbens, inferna penetrat; ut suos, qui ei inhaeserant,
ad coelestia reducat. Sed quo nunc homo redemptus
ascendit, illuc profecto si peccare noluisset,
etiam sine redemptione pertingeret. Consideret ergo
vir sanctus quia si non peccasset, illuc etiam non
redemptus ascenderet, ad quod praedicatores sanctos
post redemptionem necesse est cum magno labore
pervenire. Et cum quibus jam nunc quiesceret, insinuet,
dicens: <hi>Cum regibus et consulibus terrae
[Vet. XXXIII</hi> ]. Reges quippe sunt sancti praedicatores
<pb n="0666D"/>
res Ecclesiae, qui et commissos sibi recte disponere,
et sua bene regere corpora sciunt; qui dum desideriorum
in se motus temperant, super subjectis cogitationibus
lege virtutis regnant. Qui bene etiam terrae
consules vocantur. Reges enim sunt, quia sibimetipsis
praesident; terrae autem consules, quia exstinctis
peccatoribus vitae consultum praebent. Reges sunt,
quia semetipsos regere sciunt; terrae sunt consules,
quia terrenas mentes per exhortationis suae consilium
ad coelestia pertrahunt. An terrae consul non
erat, qui dicebat: <hi>De virginibus autem praeceptum
<pb n="0667A"/>
Domini non habeo, consilium autem do <note>(I Cor. VII,
25)</note>
              </hi>? Et iterum: <hi>Beatior erit, si sic permanserit, secundum
meum consilium <note>(Ibid., 40)</note>
              </hi>. Bene autem subditur:</p>
          </div3>
        </div2>
<div2>
          <head>CAPUT XXX [ <hi>Rec. XXVIII.</hi> ]</head>
<p>IBID.-- <hi>Qui aedificant sibi solitudines.</hi> </p>
<div3>
            <head>57.</head>
            <p>
 <hi>Turbam tumultuantem in se gestant. Luxuriae
deditus, iracundus, avarus, superbus, curis saecularibus
deserviens.</hi> --Omnes enim, qui vel illicita appetunt,
vel in hoc mundo videri aliquid volunt, densis
cogitationum tumultibus in corde comprimuntur;
dumque desideriorum turbas intra se excitant, prostratam
mentem pede miserae frequentationis calcant.
Alius namque juri se luxuriae subdidit, atque ante
mentis oculos schemata turpium perpetrationum fingit:
<pb n="0667B"/>
et cum effectus non tribuitur operis, hoc crebrius
agitur intentione cogitationis. Voluptatis perfectio
quaeritur, et concussus enerviter animus, hinc
inde et sollicitus et caecatus, occasionem nequissimae
expletionis rimatur. Mens itaque haec quasi quemdam
populum patitur, quae insolenti cogitationum tumultu
vastatur. Alius irae se dominio stravit; et quid in
corde, nisi jurgia, etiam quae desunt peragit? Hic
saepe praesentes non videt, absentibus contradicit,
intra semetipsum contumelias profert et recipit, receptis
autem durius respondet; et cum qui obviet
nullus adsit, magnis clamoribus rixas in corde componit.
Turbam itaque hic intus sustinet, quem pondus
vehemens inflammatae cogitationis premit. Alius juri
se avaritiae tradidit, et fastidiens propria, aliena concupiscit:
<pb n="0667C"/>
Hic plerumque concupita adipisci non valens,
diem quidem in otium, noctem vero in cogitationem
versat: torpet ab utili opere, quia fatigatur
illicita cogitatione; consilia multiplicat, et sinum
mentis cogitationum inventionibus latius expandit;
pervenire ad concupita satagit, atque ad obtinenda
haec quosdam secretissimos causarum meatus quaerit.
Qui mox ut in causa aliquid subtile invenisse se
aestimat, jam se obtinuisse quod concupierat, <emph>129</emph> 
exsultat: jam quid etiam adeptae rei adjungat, excogitat,
atque ut in meliori statu debeat excoli, pertractat.
Quam quia jam quasi possidet, et quasi ad
meliorem speciem adducit, mox insidias invidentium
considerat, et quid contra se jurgii moveatur, pensat:
exquirit quid respondeat, et cum rem nullam
<pb n="0667D"/>
teneat, jam in defensione rei quam appetit, vacuus
litigator elaborat. Quamvis ergo nihil de concupita
re ceperit, habet tamen in corde jam fructum concupiscentiae,
laborem rixae. Gravi itaque populo
premitur, qui instigantis avaritiae tumultu vastatur.
Alius se tyrannidi superbiae subjecit; et cor miserum,
dum contra homines erigit, vitio substernit.
<pb n="0668A"/>
Honorum sublimium infulas appetit, exaltari successibus
exquirit, totumque quod esse desiderat, sibi
apud semetipsum in cogitationibus depingit: jam
quasi tribunali praesidet, jam sibi parere obsequia
subjectorum videt, jam caeteris eminet, jam aliis
mala irrogat, aliis quia irrogaverint recompensat.
Jam apud semetipsum stipatus cuneis ad publicum
procedit, jam quibus obsequiis fulciatur conspicit;
qui tamen haec cogitans solus repit; jam alia conculcat,
alia sublevat; jam de conculcatis satisfacit
odiis, jam de sublevatis recipit favores. Qui igitur
tot phantasmata cordi imprimit, quid iste aliud quam
somnium vigilans videt? Quia ergo tot rerum causas
quas fingit tolerat, nimirum intrinsecus natas ex desideriis
turbas portat. Alius jam illicita refugit, sed
tamen bonis mundi carere pertimescit: concessa
<pb n="0668B"/>
tenere appetit, videri inter homines minor erubescit,
et curat summopere ne inops in domo sit, ne despectus
in publico. Exquirit quid sibi sufficiat, quid
necessitas subjectorum petat; atque ut sufficienter
jura patronatus subditis expleat, patronos quaerit
quibus ipse famuletur; sed his dum familiariter jungitur,
eorum procul dubio causis implicatur, quibus
saepe consentit in illicitis, et mala quae propter semetipsum
non appetit, committit propter alia quae
non derelinquit. Nam saepe dum honorem suum in
hoc mundo imminui trepidat, ea apud majores personas
approbat, quae jam per proprium judicium
damnat. Is dum sollicite cogitat, quid patronis debeat,
quid subjectis; quid sibi augeat, quid affectibus
prosit, quasi tanta frequentia turbarum premitur,
<pb n="0668C"/>
quanta curarum importunitate laceratur.
</p>
            <p>[ <hi>Vet. XXXIV.] 58. Soli secum sunt qui vitia subegerunt.</hi> --At
contra sancti viri, quia nihil hujus mundi
appetunt, nullis procul dubio in corde tumultibus
premuntur; omnes quippe inordinatos desideriorum
motus a cubili cordis, manu sanctae considerationis
ejiciunt, et quia transitoria cuncta despiciunt, ex his
nascentes cogitationum insolentias non patiuntur.
Solam namque aeternam patriam appetunt; et quia
nulla hujus mundi diligunt, magna mentis tranquillitate
perfruuntur. Unde et recte dicitur: <hi>Qui aedificant
sibi solitudines.</hi> Solitudines quippe aedificare, est a
secreto cordis terrenorum desideriorum tumultus
expellere, <emph>130</emph> et una intentione aeternae patriae in
amorem intimae quietis anhelare. An non cunctos a
<pb n="0668D"/>
se cogitationum tumultus expulerat, qui dicebat: <hi>Unam petii a Domino, hanc requiram, ut inhabitem
in domo Domini 
 <note>(Psal. XXVI, 4)</note>
              </hi>? A frequentia quippe
terrenorum desideriorum fugerat, ad magnam videlicet
solitudinem semetipsum, ubi eo tutius nihil extraneum
conspiceret, quo incompetens nihil amaret. A
tumultu rerum temporalium magnum quemdam
<pb n="0669A"/>
secessum petierat quietam mentem, in qua tanto
purius Deum cerneret, quanto hunc cum se solo solum
inveniret.</p>
          </div3>
<div3>
            <head>59.</head>
            <p>
 <hi>Et vere consules sunt, quia consulere aliis non
desistunt.</hi> --Bene autem hi, qui sibi solitudines construunt,
etiam consules vocantur, quia sic in se solitudinem
mentis aedificant, ut tamen in quo praevalent,
aliis per charitatem consulere minime desistant.
Hunc ergo, quem modo praetulimus consulem, paulo
subtilius perpendamus, quomodo ad praebenda vitae
sublimioris exempla, subjectis populorum cuneis, virtutum
calculos spargat. Ecce ad insinuandam retributionem
boni pro malo, de semetipso fatetur, dicens: <hi>Si
reddidi retribuentibus mihi mala, decidam merito ab
inimicis meis inanis <note>(Ps. VII, 5)</note>
            </hi>. Ad dilectionem conditoris
<pb n="0669B"/>
excitandam insinuat, dicens: <hi>Mihi autem adhaerere
Deo bonum est <note>(Psal. LXXII, 28)</note>
            </hi>. Ad formam
sanctae humilitatis imprimendam, secreta cordis
sui indicat, dicens: <hi>Domine, non est exaltatum cor
meum, neque elati sunt oculi mei <note>(Psal. CXXX, 1)</note>
            </hi>. Ad
imitandam zeli rectitudinem exemplo suo nos excitat,
dicens: <hi>Nonne qui te oderunt, Deus, oderam
eos, et super inimicos tuos tabescebam? Perfecto odio
oderam illos, inimici facti sunt mihi <note>(Psal. CXXXVIII,
22)</note>
            </hi>. Ad aeternae nobis patriae desiderium succendendum,
vitae praesentis longitudinem deplorat, dicens: <hi>Heu 
 mihi! quod incolatus meus prolongatus est <note>(Psal. CXIX, 5)</note>
            </hi>.
Largitate nimirum consulatus
emicuit, qui exemplo conversationis propriae, tot
nobis virtutum calculos spargit.
</p>
            <p>
              <pb n="0669C"/>[ <hi>Vet. XXXV.</hi> ] 60. Sed iste consul an sibi etiam
solitudinem aedificet, narret. Ait enim: <hi>Ecce elongavi
fugiens, et mansi in solitudine <note>(Psal. LIV, 8)</note>
              </hi>. Fugiens
elongat, quia a turba desideriorum temporalium
in alta Dei contemplatione se sublevat. Manet
vero in solitudine, quia perseverat in remota mentis
intentione. De qua bene solitudine Domino Jeremias
ait: <hi>A facie manus tuae solus sedebam, quoniam comminatione
replesti me <note>(Jerem. XV, 17)</note>
              </hi>. Facies quippe
manus Dei, est illa percussio justi judicii, qua superbientem
hominem a paradiso repulit, et in hac caecitate
 praesentis exsilii exclusit. Comminatio vero
ejus, est terror adhuc supplicii sequentis. Post faciem
igitur manus adhuc nos minae terrificant, quia
per experimentum judicii jam nos et poena praesentis
<pb n="0669D"/>
exsilii perculit, et si peccare non desistimus, aeternis
adhuc suppliciis addicit. Consideret ergo vir sanctus,
projectus huc, unde homo ceciderit, atque hunc post
ista peccantem, quo adhuc justitia judicantis rapit;
et cunctas a se desideriorum temporalium turbas
ejiciat, seque in magna mentis <emph>131</emph> solitudine
<pb n="0670A"/>
abscondat, dicens: <hi>A facie manus tuae solus sedebam,
quoniam comminatione replesti me.</hi> Ac si aperte dicat:
Dum considero quid jam per judicii experimentum
patior, a tumultu desideriorum temporalium
trepidus mentis secessum peto, quia et adhuc
acrius illa quae minaris, aeterna supplicia formido.
Bene ergo de regibus atque consulibus dicitur: <hi>Qui
aedificant sibi solitudines.</hi> Quia ii qui et se bene regere,
et consulere aliis sciunt, quoniam praesentari
interim illi intimae quieti non possunt, hanc apud
semetipsos per studium tranquillae mentis imitantur
Sequitur:</p>
          </div3>
        </div2>
<div2>
          <head>CAPUT XXXI.</head>
<p>VERS. 15.-- <hi>Cum principibus, qui possident aurum,
et replent domos suas argento.</hi> </p>
<div3>
            <head>61. </head>
<p>
              <pb n="0670B"/> <hi>Principes sunt rectores Ecclesiae, aurum sapientia,
argentum verbum Dei.</hi> --Quos alios principes,
nisi sanctae Ecclesiae rectores vocat, quos indesinenter
in loco praedicatorum praecedentium divina dispensatio
subrogat? De quibus eidem Ecclesiae Psalmista
ait: <hi>Pro patribus tuis nati sunt tibi filii: constitues
eos principes super omnem terram <note>(Psal. XLIV, 17)</note>
              </hi>.
Quid vero aurum, nisi sapientiam appellat? de qua
per Salomonem dicitur: <hi>Thesaurus desiderabilis requiescit
in ore sapientis <note>(Prov. XXI, 20)</note>
              </hi>. Aurum nempe
sapientiam vidit, quam thesaurum vocavit. Quae et
recte auri appellatione signatur; quia sicut auro
temporalia, ita sapientia bona aeterna mercantur.
Si aurum sapientia non esset, nequaquam Laodiceae
Ecclesiae ab angelo diceretur: <hi>Suadeo tibi emere a
<pb n="0670C"/>
me aurum ignitum <note>(Apoc. III, 18)</note>
              </hi>. Aurum quippe
emimus, cum accepturi sapientiam, prius obedientiam
praebemus. Ad quem videlicet nos contractum
bene quidam sapiens excitat, dicens: <hi>Concupisti
sapientiam? Serva mandata, et Dominus praebebit
illam tibi <note>(Eccli. I, 33)</note>
              </hi>. Quid autem per domos, nisi
conscientiae designantur? Unde sanato cuidam dicitur: <hi>Vade in domum tuam 
 <note>(Matth. IX, 6)</note>
              </hi>. Ac si
aperte audiat: Post exterius miraculum ad conscientiam
revertere, et qualem te intrinsecus Deo debeas
exhibere, perpende. Quid etiam per argentum, nisi
eloquia divina figurantur? de quibus per Psalmistam
dicitur: <hi>Eloquia Domini, eloquia casta, argentum
igne examinatum <note>(Psal. XI, 7)</note>
              </hi>. Eloquium Domini
argentum igne examinatum dicitur, quia sermo Dei
<pb n="0670D"/>
si in corde figitur, tribulationibus probatur.</p>
          </div3>
<p>[ <hi>Vet. XXXVI.] 62. Si Adam non peccasset, soli
nascerentur, qui nunc salvandi sunt.</hi> --Vir igitur sanctus
spiritu aeternitatis plenus, quaeque futura sunt
colligat; et quos longe post ventura saecula gignerent,
laxato mentis sinu comprehendat; et magna
<pb n="0671A"/>
admiratione consideret cum quibus electis sine labore
in aeternitate quiesceret, si per appetitum superbiae
nemo peccasset, et dicat: <hi>Nunc enim dormiens silerem,
et somno meo requiescerem cum regibus et consulibus
terrae qui aedificant sibi solitudines, aut cum principibus
qui possident aurum, et replent domos suas
argento.</hi> Quia enim si parentem primum nulla peccati
putredo corrumperet, nequaquam ex se filios
gehennae generaret; sed hi qui nunc per redemptionem
salvandi sunt, soli ab illo electi nascerentur,
eosdem electos aspiciat, atque cum eis quomodo
quiescere potuisset intendat. Videat sanctos apostolos
sic susceptam Ecclesiam regere, ut ei praedicationis
verbo non desinant consultum praebere, eosque
reges et consules appellet. Videat post hos in eorum
<pb n="0671B"/>
loco rectores exsurgere, <emph>132</emph> qui et sapienter vivendo
aurum possideant, et aliis recta praedicando, argento
sacrae locutionis enitescant, eosque principes repletis
conscientiarum domibus auro et argento divites memoret.
Sed quia aliquando prophetico spiritui nequaquam
sufficit ut ventura praevideat, nisi cordi prophetantis
etiam praeterita et antiqua repraesentet,
sanctus vir infra supraque oculos aperit, et non solum
ventura conspicit, sed etiam transacta ad memoriam
reducit. Nam protinus adjungit:</p>
        </div2>
<div2>
          <head>CAPUT XXXII [ <hi>Rec. XXIX</hi> ].</head>
<p>VERS. 16.-- <hi>Aut sicut abortivum absconditum non
subsisterem: vel qui concepti non viderunt lucem.</hi> </p>
<div3>
            <head>63.</head>
            <p>
 <hi>Sancti ante redemptionis tempus orti, sunt velut
abortivi. Plures fuerunt quam quos memorat Moyses</hi> --Abortivum,
<pb n="0671C"/>
quia ante plenum tempus oritur,
exstinctum protinus occultatur. Quos ergo sanctus
vir alios abortivos vocat, cum quibus se quiescere
potuisse considerat, nisi electos quosque, qui ab ipso
mundi primordio ante redemptionis tempus exorti
sunt, et tamen huic mundo semetipsos mortificare
curaverunt? Qui conscriptae legis tabulas non habentes,
quasi ab utero mortui sunt, quia auctorem
suum naturali lege timuerunt; et cum venturum Mediatorem
crederent, studuerunt summopere, mortificandis
voluptatibus, etiam quae scripto non acceperant
praecepta servare. Tempus itaque illud, quod
juxta mundi initium mortuos huic saeculo patres nostros
protulit, quasi abortivi uterus fuit. Ibi namque
Abel, qui occidenti se fratri restitisse non legitur
<pb n="0671D"/> <note>(Genes. IV, 8, 24)</note>.
Ibi Enoch, qui talem se exhibuit,
ut ambulaturus cum Domino transferretur <note>(Genes. V,
22, 24)</note>. Ibi Noe, qui per hoc, quod divino examini
placuit, in mundo mundo superstes fuit <note>(Genes. VII,
23)</note>. Ibi Abraham, qui dum peregrinus est in saeculo,
factus est amicus Deo <note>(Genes. XII, 1)</note>. Ibi Isaac, qui
caligantibus carnis oculis, per aetatem quidem praesentia
non vidit, sed per virtutem prophetici spiritus
in futuris etiam saeculis magna videndi luce radiavit <note>(Genes. XXVII, 1)</note>.
Ibi Jacob, qui iram fratris
<pb n="0672A"/>
humiliter fugit, clementer edomuit; qui prole quidem
fecundus exstitit, sed tamen spiritus ubertate
fecundior, eamdem prolem sub prophetiae suae vinculis
astrinxit <note>(Genes. XXXIII, 4)</note>. Bene autem abortivum
hoc absconditum dicitur, quia a mundi primordiis,
dum quosdam paucos Moyse scribente cognoscimus,
pars nobis maxima humani generis occultatur.
Neque enim tot justos solummodo usque ad acceptam
legem exstitisse credendum est, quot Moyses brevissima
descriptione perstrinxit. Quia ergo a mundi
primordio edita multitudo bonorum, ex magna parte
notitiae nostrae subtrahitur, abortivum hoc absconditum
vocatur. Quod et non substitisse dicitur, quia,
enumeratis paucis, eorum frequentia nullo apud nos
memoriae scripto retinetur.
</p>
            <p>[ <hi>Vet. XXXVII.] 64. Concepti sunt, sed lucem non
<pb n="0672B"/>
viderunt, qui post legem ante Christum nati.</hi> --Recte
vero additur: <hi>Vel qui concepti non viderunt lucem.</hi> 
Hi namque, qui post acceptam legem in hoc mundo
nati sunt, auctori suo ejusdem legis sunt admonitione
concepti. Sed tamen concepti lucem minime viderunt,
quia ad adventum incarnationis Dominicae, quamvis
hanc fideliter crederent, pervenire nequiverunt. Incarnatus
quippe Dominus dicit: <hi>Ego sum lux mundi <note>(Joan. VIII, 12)</note>
              </hi>.
Atque ipsa Lux ait: <hi>Multi prophetae
et justi desideraverunt videre quae videtis, et non viderunt <note>(Matth. XIII, 17)</note>
              </hi>.
 <hi>Concepti</hi> igitur <hi>non viderunt
lucem,</hi> quia ad spem venturi Mediatoris apertis prophetarum
vocibus excitati, nequaquam potuerunt
cernere ejus incarnationem. <emph>133</emph> In his itaque conceptus
interior formam fidei edidit, sed hanc usque
<pb n="0672C"/>
ad apertam visionem divinae praesentiae non perduxit,
quia prius hos a mundo mors interveniens rapuit,
quam manifesta mundum Veritas illustravit.</p>
<p>[ <hi>Vet. XXXVIII.] 65. Job praeterita cernens et futura,
ad aeterna anhelat.</hi> --Vir igitur sanctus spiritu
aeternitatis plenus, manu cordis cuncta labentia ad
memoriam astringit; et quia angusta est omnis
creatura creatori, per eumdem spiritum, qui nihil
in se vel juxta se aliud, nisi semper esse habet, hoc
quod erit, hoc quod praeteriit, conspicit; ac infra
supraque mentis oculum tendit, et venientia velut
transacta considerans, ad aeternum esse medullitus
inardescit, dicens: <hi>Nunc enim dormiens silerem.
Nunc</hi> enim praesentis est temporis. Et quid est stantem
semper in praesenti quietem quaerere, nisi ad
<pb n="0672D"/>
illud, cui nihil venit, nihil praeterit, gaudium aeternitatis
anhelare? Quod nimirum Veritas semper esse
suum, ut nobis utcunque infunderet, Moyse mediante
insinuat, dicens: <hi>Ego sum qui sum. Et dices filiis
Israel: Qui est, misit me ad vos <note>(Exod. III, 14)</note>
              </hi>. Sed
ecce, quia labentia conspicit, quia semper praesens
gaudium quaerit, quia venturae lucis memorat, quia
electorum ejus ordines enumerans pensat: ipsam
jam nobis apertius quietem hujus lucis insinuet, et
quid apud illam quotidie de pravorum conversatione
<pb n="0673A"/>
 agitur, verbis manifestioribus demonstret.
Sequitur:</p>
          </div3>
        </div2>
<div2>
          <head>CAPUT XXXIII [ <hi>Vet. XXXIX, Rec. XXX</hi> ].</head>
<p>VERS. 17.-- <hi>Ibi impii cessaverunt a tumultu, et ibi
requieverunt fessi robore.</hi> </p>
<div3>
            <head>66.</head>
            <p>
 <hi>Impii Incarnationis beneficio a gravi labore
erepti.</hi> --Paulo
ante jam diximus quia corda peccantium
per hoc quod strepitus desideriorum possidet,
gravis cogitationum instigantium tumultus premit.
Sed in hac luce, quam concepti minime viderunt, a
tumultu suo impii cessare perhibentur, quia nimirum
Mediatoris adventum, quem patres in lege positi diu
praestolati sunt, ad vitae suae requiem populi gentiles
invenerunt, Paulo attestante, qui ait: <hi>Quod quaerebat
Israel, hoc non est consecutus, electio autem consecuta
<pb n="0673B"/>
est <note>(Rom. XI, 7)</note>
            </hi>. In hac itaque luce impii a tumultu
cessant, dum perversorum mentes, veritate cognita,
laboriosa mundi desideria fugiunt, et tranquillitati
intimi amoris acquiescunt. An non ad cessationem
vocat Lux ipsa, quae ait: <hi>Venite ad me omnes qui
laboratis et onerati estis, et ego vos reficiam: tollite
jugum meum super vos, et discite a me, quia mitis sum
et humilis corde, et invenietis requiem animabus vestris;
jugum enim meum suave est, et onus meum leve
est <note>(Matth. XI, 28, 29, 30)</note>
            </hi>? Quid enim grave mentis
nostrae cervicibus imponit, qui vitari omne desiderium
quod perturbat praecipit? Quid grave subjectis jubet,
qui declinari laboriosa mundi hujus itinera admonet?
Attestante autem Paulo apostolo, <hi>Christus pro impiis
mortuus est <note>(Rom. V, 6)</note>
            </hi>. Sed idcirco dignata est pro
<pb n="0673C"/>
impiis ipsa Lux occumbere, ne impii in tenebrarum
suarum tumultu remanerent. Contempletur ergo vir
sanctus quod Lux per incarnationis suae mysterium ex
gravi labore impios eripit, dum ab eorum cordibus
desideria pravitatis tergit; contempletur quod conversi
quique quietem, quam percipere in aeternitate
desiderant, hic jam per tranquillitatem mentis degustant,
et dicat: <hi>Ibi impii cessaverunt a tumultu, et
ibi requieverunt fessi robore.</hi> <emph>134</emph>
</p>
          </div3>
<div3>
            <head>67.</head>
            <p>
 <hi>Quo plus in amore Dei roboramur, eo
magis deficimus a propria virtute. Lux aeterna locus
noster.</hi> --Omnes enim qui in hoc mundo fortes
sunt, robore quasi fortes sunt, non robore defessi.
Qui vero in auctoris sui amore roborantur, quo magis
in concupita Dei fortitudine convalescunt, eo a propria
<pb n="0673D"/>
virtute deficiunt; et quo robustius aeterna appetunt,
eo a temporalibus salubri defectione lassantur.
Hinc Psalmista amoris sui robore fessus dicebat: <hi>Defecit 
 in salutari tuo anima mea <note>(Psal. CXVIII, 81)</note>
            </hi>.
In salutare enim Dei proficiendo defecerat, quia
aeternitatis lucem desiderans, a carnis jam fiducia
fractus anhelabat. Hinc rursum dicit: <hi>Concupivit, et
defecit anima mea in atria Domini <note>(Psal. LXXXIII, 3)</note>
            </hi>.
Qui nimirum cum diceret, <hi>Concupivit,</hi> recte subdidit, <hi>Et defecit:</hi> 
 quia valde minor est divinitatis concupiscentia,
<pb n="0674A"/>
quam non mox etiam proprius sequitur
defectus. Qui enim ad appetenda aeternitatis atria
accenditur, dignum profecto est ut ab hoc temporalitatis
amore lassetur, ut tanto frigescat ab studio
saeculi, quanto surgit ardentior in amorem Dei. Quem
scilicet si perfecte arripit, mundum etiam plene derelinquit;
et eo funditus temporalibus moritur, quo ad
supernam vitam altius afflatu aeternitatis animatur.
An non robore suo fessam se invenerat, quae dicebat: <hi>Anima mea liquefacta est, ut 
 locutus est <note>(Cant. V, 6)</note>
            </hi>?
Quia nimirum mens dum occultae locutionis aspiratione
tangitur, a statu suae fortitudinis infirmata, ipso
quo absorbetur desiderio liquatur; et inde se apud
semetipsam fessam invenit, unde ultra se esse conspicit
fortitudinem, quam conscendit. Hinc propheta,
<pb n="0674B"/>
cum visionem Dei se conspexisse diceret, adjungit, <hi>Elangui et aegrotavi per dies plurimos 
 <note>(Dan. VIII, 27)</note>
            </hi>,
quia cum ad virtutem Dei mens stringitur, a fortitudine
propria caro lassatur. [ <hi>Vet. XL.</hi> ] Hinc Jacob,
qui angelum tenuit, uno mox pede claudicavit <note>(Genes. XXXII, 25)</note>,
quia qui vero amore sublimia
respicit, jam in hunc mundum duplicibus incedere
desideriis nescit. Uno enim pede innititur, qui solo
Dei amore roboratur; et necesse est ut alius marceat,
quia, mentis virtute crescente, oportet procul dubio
ut carnis fortitudo torpescat. Beatus igitur Job alta
fidelium corda respiciat, atque perpendat quem sinum
intimae quietis inveniunt, dum a viribus propriis in
Deum proficiendo lassantur, et dicat: <hi>Ibi requieverunt
fessi robore.</hi> Ac si aperte insinuet, dicens: Illic
<pb n="0674C"/>
requies lucis remunerat, quos hic interius recreans
provectus fatigat. Nec movere debet quod lucem nominans,
nequaquam subdidit: <hi>In hac,</hi> sed <hi>Ibi.</hi> Quam
enim continere electos conspicit, quasi locum nostrum
hanc esse deprehendit. Unde Psalmista cum
incommutabilitatem aeternitatis aspiceret, dicens: <hi>Tu autem idem ipse es, et anni tui non deficient <note>(Psal. CI, 28)</note>
            </hi>,
hunc electorum locum esse denuntiat,
subdens: <hi>Filii servorum tuorum inhabitabunt ibi <note>(Ibid.,
29)</note>
            </hi>. Deus enim, qui sine situ omnia continet, nobis
ad se venientibus locus non localis manet. Quem
locum dum pertingimus, etiam ipsa in hac vita
mentis nostrae tranquillitas, quanta fuerit perturbatio
videmus; quia etsi jam justi in pravorum comparatione
quieti sunt, in aestimatione tamen quietis intimae
<pb n="0674D"/>
omni modo quieti non sunt. Unde et bene subditur:</p>
          </div3>
        </div2>
<div2>
          <head>CAPUT XXXIV.</head>
<p>VERS. 18.-- <hi>Et quondam vincti pariter sine
molestia.</hi> </p>
<div3>
            <head>68.</head>
            <p>
 <hi>Vincula dura quibus hic ligantur etiam justi.</hi> --Justos
enim quamvis nullus desideriorum carnalium
tumultus possideat, duris tamen vinculis eos in
hac vita positos suae molestia corruptionis <emph>135</emph> 
ligat. Scriptum quippe est: <hi>Corpus quod corrumpitur,
<pb n="0675A"/>
aggravat animam, et deprimit terrena inhabitatio sensum
multa cogitantem <note>(Sap. IX, 15)</note>
            </hi>. Eo itaque ipso
quo adhuc mortales sunt, corruptionis suae pondere
gravantur, et astricti molestia vincti sunt, quia in illa
adhuc libertate vitae incorruptibilis non exsurgunt.
Aliud namque de mente, aliud de corpore tolerant,
et contra semetipsos quotidie in interno certamine
desudant. An non duro molestiae vinculo ligantur,
quorum nimirum mens sine labore in ignorantia solvitur,
et non nisi cum studio laboris eruditur?
 Coacta erigitur, libens jacet, ab infimis vix levatur,
et tamen elevata protinus labitur. Semetipsam laboriose
vincendo, superna conspicit; sed reverberata,
lumen, quod se irradiaverat, refugit. An non duro
molestiae vinculo ligantur, quos cum accensus spiritus
<pb n="0675B"/>
ad sinum pacis intimae pleno desiderio pertrahat,
fervente certamine caro perturbat? Quae etsi jam
ante faciem velut ex adverso acie erecta non obviat,
adhuc tamen a mentis dorso quasi captiva submurmurat:
et quamvis timendo, sed tamen turpi strepitu
in corde speciem pulchrae quietis foedat. Electi
igitur etsi valenter omnia superant, cum securitatem
pacis internae desiderant, gravis eis est molestia,
adhuc habere quod vincant. Qui his exceptis, ea
etiam vincula sustinent, quae gravis exterius necessitas
astringit. Esurire quippe, sitire, lassescere, vincula
corruptionis sunt: quae scilicet solvi nequeunt,
nisi cum in illam immortalitatis gloriam nostra mortalitas
permutatur. [ <hi>Vet. XLI.</hi> ] Replemus etenim
refectionibus corpus, ne extenuatum deficiat; extenuamus
abstinentia, ne nos repletum premat. Vegetamus
<pb n="0675C"/>
hoc motibus, ne situ immobilitatis intereat;
sed citius hoc collocando sistimus, ne ipsa sua vegetatione
succumbat. Adjumentis hoc vestium tegimus,
ne frigus interimat, et quaesita adjumenta projicimus,
ne calor exurat. Tot igitur diversitatibus occurrentes
quid agimus, nisi corruptibilitati servimus, ut saltem
multiplicitas impensi obsequii corpus sustineat, quod
anxietas infirmae mutabilitatis gravat? Unde bene per
Paulum dicitur: <hi>Vanitati enim creatura subjecta est
non volens, sed propter eum qui subjecit in spe: quia et
ipsa creatura liberabitur a servitute corruptionis, in
libertatem gloriae filiorum Dei <note>(Rom. VIII, 20)</note>
            </hi>. Vanitati
quippe creatura non volens subditur, quia homo,
qui ingenitae constantiae statum volens deseruit,
pressus justae mortalitatis pondere, nolens mutabilitatis
<pb n="0675D"/>
suae corruptioni servit. Sed creatura haec tunc
a servitute corruptionis eripitur, cum ad filiorum Dei
gloriam incorrupta resurgendo sublevatur. Hic itaque
electi molestia vincti sunt, quia adhuc corruptioni
suae poena deprimuntur. Sed cum corruptibili carne
<pb n="0676A"/>
exuimur, quasi ab his, quibus nunc astringimur,
molestiae vinculis relaxamur. Praesentari namque jam
Deo cupimus, sed adhuc mortalis corporis obligatione
praepedimur. Jure ergo vincti dicimur, quia adhuc
incessum <emph>136</emph> nostri desiderii ad Deum liberum non
habemus. Unde bene Paulus aeterna desiderans, sed
tamen adhuc corruptionis suae sarcinam portans,
vinctus clamat: <hi>Cupio dissolvi et esse cum Christo <note>(Phil. I, 23)</note>
            </hi>.
Dissolvi enim non quaereret, nisi se
procul dubio vinctum videret. Haec autem vincula,
quia certissime rumpenda in resurrectione conspexerat,
jam quasi rupta gaudebat Propheta, cum diceret: <hi>Dirupisti vincula mea, tibi sacrificabo hostiam
laudis 
 <note>(Psal. CXV, 7)</note>
            </hi>.
</p>
            <p> <hi>Epilogus.</hi> --Contempletur itaque vir sanctus, quod
<pb n="0676B"/>
conversos peccatores lux interna recipiat, et dicat: <hi>Ibi impii cessaverunt a tumultu.</hi> 
 Contempletur, quod
sancti viri desiderii exercitatione fatigati, altius in
illo intimo sinu requiescant, et dicat: <hi>Et ibi requieverunt
fessi robore.</hi> Contempletur, quod cunctis simul
corruptionis suae vinculis absoluti, ad illa libertatis
gaudia incorrupta perveniant, et dicat: <hi>Et quondam
vincti pariter sine molestia.</hi> Bene autem dicitur, <hi>Quondam
vincti;</hi> quia dum illa semper praesens laetitia
cernitur, omne quod erit et defluit, quasi praeteritum
jam videtur. Dum enim rerum finis attenditur, omne
quod praeterit, quasi jam fuisse pensatur. Sed omnes
hi quos illuc quies interna suscipiet, hic interim
quid egerint, narret. Sequitur:</p>
          </div3>
        </div2>
<div2>
          <head>CAPUT XXXV [ <hi>Rec. XXXI</hi> ].</head>
<p>
            <pb n="0676C"/>IBID.-- <hi>Non exaudierunt vocem exactoris.</hi> </p>
<div3>
            <head>69.</head>
            <p>
 <hi>Diabolus exactor. Non exauditur, cum tentanti
resistitur.</hi> --Quis alius debet nomine exactoris intelligi,
nisi importunus ille persuasor, qui humano generi
semel nummum deceptionis contulit, et ab hoc
quotidie expetere mortis debitum non desistit? Qui
in paradiso homini peccati pecuniam commodavit;
sed iniquitate crescente, hanc quotidie cum usuris
exigit. De hoc exactore in Evangelio Veritas dicit, <hi>Et judex tradet te exactori 
 <note>(Luc. XII, 58)</note>
            </hi>. Hujus igitur
exactoris vox est tentatio miserae suggestionis. Audimus
autem vocem exactoris, cum ejus tentatione
pulsamur; sed non exaudimus, si pulsanti resistimus.
Audit enim, qui tentationem sentit; exaudit vero qui
tentationi consentit. Dicatur itaque de justis: <hi>Non
<pb n="0676D"/>
exaudierent vocem exactoris,</hi> quoniam suggestionem
ejus etsi audiunt, quia tentantur; non exaudiunt,
quia consentire contemnunt. [ <hi>Vet. XLII.</hi> ] Sed quia
quod valde mens amat, etiam in sermone saepius replicat,
beatus Job, quia internae pacis frequentiam
<pb n="0677A"/>
diligens conspicit, descriptioni ejus iterum servit,
dicens:</p>
          </div3>
        </div2>
<div2>
          <head>CAPUT XXXVI.</head>
<p>VERS. 19.-- <hi>Parvus et magnus ibi sunt, et servus
liber a domino suo.</hi> </p>
<div3>
            <head>70.</head>
            <p>
 <hi>Ut hic merita, ita in coelo erunt praemia diversa.</hi> --Quia
in hac vita nobis est discretio operum, erit
in illa procul dubio discretio dignitatum, ut quod hic
alius alium merito superat, illic alius alium retributione
transcendat. Unde in Evangelio Veritas dicit: <hi>In domo Patris mei mansiones multae sunt 
 <note>(Joan. XIV,
2)</note>
            </hi>. Sed in eisdem multis mansionibus erit aliquo
modo ipsa retributionum diversitas concors; quia
tanta vis in illa pace nos sociat, ut quod in se
quisque non acceperit, hoc se accepisse in alio
<pb n="0677B"/>
exsultet. Unde et non aeque laborantes in vinea <note>(Matth. XX, 10)</note>,
aeque <emph>137</emph> cuncti denarium sortiuntur.
Et quidem apud Patrem mansiones multae
sunt, et tamen eumdem denarium dispares laboratores
accipiunt; quia una cunctis erit beatitudo
laetitiae, quamvis non una sit omnibus sublimitas
vitae. Parvum et magnum in hac luce conspexerat,
qui ex voce capitis dicebat: <hi>Imperfectum meum viderunt
oculi tui, et in libro tuo omnes scribentur <note>(Psal.
CXXXVIII, 16)</note>
            </hi>. Parvum et magnum conspexerat, cum
dicebat: <hi>Benedixit omnes timentes se Dominus, pusillos
cum majoribus <note>(Psal. CXIII, 13)</note>
            </hi>.</p>
          </div3>
<div3>
            <head>71.</head>
            <p>
 <hi>Quis peccati servus, quis ab eo liber, et quod hic
nemo ab eo liber.</hi> --Bene autem subditur: <hi>Et servus
<pb n="0677C"/>
liber a domino suo.</hi> Scriptum quippe est, <hi>Omnis qui
peccat, servus est peccati <note>(Joan. VIII, 34)</note>
            </hi>; quia nimirum
quisquis se pravo desiderio subjicit, iniquitatis
dominio dudum libera mentis colla supponit. Sed huic
 domino contradicimus, cum iniquitati quae nos ceperat,
reluctamur; cum consuetudini violenter resistimus,
et desideria perversa calcantes contra hanc
jus nobis libertatis ingenitae vindicamus; cum culpam
poenitendo percutimus, et maculas sordium fletibus
lavamus. Plerumque autem jam mens quidem quod
perverse egisse se meminit, deplorat; jam prave acta
non solum deserit, sed amarissimis etiam lamentis
punit; sed tamen dum eorum quae egit reminiscitur,
 gravi de judicio pavore terretur. Jam se perfecte
convertit; sed adhuc se perfecte in securitatem non
<pb n="0677D"/>
erigit, quia dum quanta sit districtio extremi examinis
pensat, inter spem ac formidinem sollicita trepidat,
quia justus judex veniens, quid de perpetratis
reputet, quid relaxet, ignorat. Nam quam prava commiserit,
<pb n="0678A"/>
meminit; sed an commissa digne defleverit,
nescit; ac ne culpae immanitas modum poenitentiae
transeat, metuit. Et plerumque culpam jam veritas
relaxat, sed mens afflicta adhuc de venia, dum valde
sibi est sollicita, trepidat. Servus ergo hic jam fugit
dominum, sed liber non est, quia peccatum suum
homo jam corrigendo et poenitendo deserit, sed tamen
adhuc districtum judicem de ejus retributione
pertimescit. Ibi ergo servus a domino liber erit, ubi
jam de peccati venia dubietas non erit, ubi jam
securam mentem culpae suae memoria non addicit,
ubi non sub reatu animus trepidat, sed de ejus in
dulgentia liber exsultat. <emph>138</emph>
</p>
          </div3>
<div3>
            <head>72.</head>
            <p>
 <hi>An nulla in coelo peccati memoria: qui
haec beatitudini non officiat.</hi> --Sed si nulla ibi homo
<pb n="0678B"/>
peccati sui memoria tangitur, ereptum se unde gratulatur?
Aut quomodo largitori gratias refert de venia
quam accepit, si interveniente oblivione transactae
nequitiae, esse se poenae debitorem nescit? Neque
enim neglecte praetereundum est quod Psalmista ait: <hi>Misericordias tuas, Domine, in aeternum cantabo <note>(Psal. LXXXVIII, 1)</note>
            </hi>.
Quomodo enim Dei misericordias
in aeternum cantat, si se fuisse miserum ignorat? Et
si miseriae transactae non meminit, unde largitati
misericordiae laudes reddit? Sed rursum quaerendum
est, quomodo electorum mens perfecta esse in beatitudine
poterit, si hanc inter gaudia memoria sui
reatus tangit? Aut quomodo perfectae lucis clarescit
gloria, quam reducta ad animum obumbrat culpa?
Sed sciendum est quia sicut saepe nunc tristium laeti
reminiscimur, ita tunc transactae nequitiae sine laesione
<pb n="0678C"/>
nostrae beatitudinis recordamur. Plerumque
enim incolumitatis tempore ad memoriam dolores
praeteritos sine dolore reducimus; et quo aegros recolimus,
eo nos incolumes plus amamus. Erit ergo et in
illa beatitudine culpae memoria, non quae mentem
polluat, sed quae nos arctius laetitiae astringat; ut
dum doloris sui animus sine dolore reminiscitur, et
debitorem se medico verius intelligat, et eo magis
acceptam salutem diligat, quo de molestia meminit,
quid evasit. In illa itaque laetitia sic tunc sine taedio
mala nostra conspicimus, sicut nunc in luce positi,
sine ulla cordis caligine animo tenebras videmus;
quia etsi obscurum est quod mente cernimus, de judicio
est hoc luminis, non de passione caecitatis. Et
in aeternum ergo laudem misericordiae largitori nostro
<pb n="0678D"/>
referimus, et nequaquam miseriae conscientia gravamur;
quia dum mala nostra sine aliquo mentis
malo respicimus, et nunquam erit quod corda laudantium
<pb n="0679A"/>
de transactis iniquitatibus polluat, et semper
erit quod haec ad laudem liberatoris accendat. Quia
ergo internae lucis requies sic in se magnos sublevat,
ut tamen nec parvulos derelinquat, dicatur recte: <hi>Parvus et magnus ibi sunt.</hi> 
 Quia autem sic ibi conversi
<pb n="0680A"/>
peccatoris animus culpae suae memoria tangitur, ut
tamen nulla ejusdem memoriae confusione deprimatur,
congrue subjungitur: <hi>Et servus liber a domino
suo.</hi> 
</p>
          </div3>
        </div2>
      </div1>

<div1>
        <head>LIBER QUINTUS. <hi>Reliquam capitis tertii partem a</hi> XX <hi>versu, totum caput quartum, et quinti duos priores versus enarrat.</hi> </head>
<div2>
          <head>CAPUT PRIMUM.</head>
<div3>
            <head>1.</head>
            <p>
 <hi>Sancti hic prospera magis formidare, quam adversa.</hi> --Cum
<pb n="0679A"/>valde occulta sint divina judicia, cur
<pb n="0679B"/>
in hac vita nonnunquam bonis male sit, malis bene,
tunc occultiora sunt, cum et bonis hic bene est, et
malis male. Nam cum bonis male est, malis bene,
hoc fortasse deprehenditur, quia et boni, si qua deliquerunt,
hic recipiunt, ut ab aeterna plenius damnatione
liberentur; et mali bona, quae pro hac vita
faciunt, hic inveniunt, ut ad sola in posterum tormenta
pertrahantur. Unde et ardenti in inferno diviti
dicitur: <hi>Memento, fili, quia recepisti bona in vita tua,
et Lazarus similiter mala <note>(Luc. XVI, 25)</note>
            </hi>. At cum
bonis hic bene est, et malis male, incertum valde fit
utrum boni idcirco bona accipiant, ut provocati ad
aliquid melius crescant; an justo latentique judicio
hic suorum operum remunerationem percipiant, ut
a praemiis vitae sequentis inanescant; et utrum malos
<pb n="0679C"/>
idcirco adversa feriant, ut ab aeternis suppliciis corrigentia
defendant; an hic eorum poena incipiat, ut
quandoque complenda eos ad ultima gehennae <emph>139</emph> 
tormenta perducat. Quia ergo inter divina judicia
gravi incertitudinis suae caligine humana mens premitur,
sancti viri cum sibi suppetere prospera hujus
mundi conspiciunt, pavida suspicione turbantur.
Timent enim ne hic laborum suorum fructus recipiant;
timent ne quod divina justitia latens in eis
vulnus aspiciat, et exterioribus eos muneribus cumulans,
ab intimis repellat. Cum vero taciti cogitant
quod nec bona agunt, nisi ut soli Domino placeant,
nec in ipsa affluentia suae prosperitatis exsultant,
minus quidem de prosperis occulta contra se judicia
metuunt, sed tamen eadem prospera, quia se ab intima
<pb n="0679D"/>
intentione praepediunt, aegre ferunt; et moleste
praesentis vitae blandimenta tolerant, quia per haec se
utcunque tardari in interno desiderio non ignorant.
Plus enim in hoc mundo honor quam despectio occupat,
et magis prosperitatis sublimitas quam necessitatis
adversitas gravat. Per hanc namque nonnunquam
cum homo exterius premitur, ad concupiscenda
quae intus sunt, liberius relaxatur. Per illam vero
animus, dum multis parere cogitur, a desiderii sui
cursu retinetur. Unde fit ut sancti viri magis in hoc
<pb n="0680A"/>
mundo prospera quam adversa formident. Sciunt
namque quia mens dum blanda occupatione premitur,
aliquando libens ad exteriora derivatur. Sciunt quia
<pb n="0680B"/>
saepe sic hanc clandestina cogitatio decipit, ut quomodo
permutetur ignoret. Pensant autem quae sint
 aeterna bona quae cupiunt, et cognoscunt quam nihil
sit omne quod blandum temporaliter arridet; cunctaque
hujus mundi prospera mens eorum eo aegre tolerat,
quo supernae felicitatis est amore sauciata, tantoque
magis in praesentis dulcedinis aspernatione
erigitur, quanto hanc conspicit, quia furtive sibi in
aeternae gloriae despectu blanditur. Unde beatus Job
cum supernam requiem contemplatus diceret: <hi>Parvus
et magnus ibi sunt, et servus liber a domino suo,</hi> illico
adjungit:</p>
          </div3>
        </div2>
<div2>
          <head>CAPUT II [ <hi>Rec. II</hi> ].</head>
<p>VERS. 20.-- <hi>Quare data est misero lux?</hi> </p>
<div3>
            <head>2. </head>
<p>
              <pb n="0680C"/> <hi>Aeterna contemplantes terrenam prosperitatem
refugiunt.</hi> --In Scriptura sacra nonnunquam lucis
appellatione prosperitas, noctis autem nomine hujus
mundi adversitas designatur. Unde et bene per Psalmistam
dicitur: <hi>Sicut tenebrae ejus, ita et lumen ejus <note>(Psal. CXXXVIII, 12)</note>
              </hi>.
Quia enim sancti viri ita prosperitatem
saeculi despicientes calcant, sicut et adversitatem
ejus calcantes tolerant, per magnam mentis
celsitudinem mundi sibi et adversa et prospera substernentes
dicunt: <hi>Sicut tenebrae ejus, ita et lumen
ejus.</hi> Ac si apertius dicant: Sicut intentionis nostrae
fortitudinem ejus tristia non premunt, ita hanc nec
blanda corrumpunt. Sed quia haec, ut diximus, bonorum
mentem etiam cum non sublevant, perturbant,
sancti viri, qui se in hujus exsilii aerumna miseros
cognoscunt, clarescere in ejus prosperitate
<pb n="0680D"/>
refugiunt. Unde bene nunc dicitur: <hi>Quare data est
misero lux?</hi> Lux enim miseris datur, quando ii qui
sublimia contemplantes, esse se in hac peregrinatione
miseros agnoscunt, claritatem transitoriae prosperitatis
accipiunt. Et cum valde defleant quia tarde ad
patriam redeunt, tolerare insuper honoris onera
compelluntur. Amor eos aeternorum conterit, et gloria
de temporalibus arridet. Qui dum cogitant <emph>140</emph> quae
sint quae in infimis tenent, et quae sint quae de sublimibus
non vident; quae sint quae in terra fulciunt,
<pb n="0681A"/>
quae autem de coelestibus perdiderunt, prosperitatis
suae moerore mordentur; quia etsi vident nequaquam
se ab ea funditus opprimi, pensant tamen sollicite
cogitationem suam in amore Domini et in ejus dispensatione
partiri. Unde bene cum dicit: <hi>Quare data
est misero lux?</hi> protinus adjungit:</p>
          </div3>
        </div2>
<div2>
          <head>CAPUT III [ <hi>Vet. II, Rec. III</hi> ].</head>
<p>VERS. 20.-- <hi>Et vita his qui in amaritudine animae sunt.</hi> </p>
<div3>
            <head>3.</head>
            <p>
 <hi>Hic in amaritudine sunt electi et reprobi; quo
discrimine.</hi> --In amaritudine quippe animae sunt
omnes electi, quia vel punire flendo non desinunt
quae deliquerunt, vel gravi se moerore afficiunt, quia
longe huc a facie conditoris projecti, adhuc in aeternae
patriae gaudiis non sunt. De quorum corde per Salomonem
bene dicitur: <hi>Cor, quod novit amaritudinem
<pb n="0681B"/>
animae suae, in gaudio illius non miscebitur extraneus <note>(Prov. XIV, 10)</note>
            </hi>.
In amaritudine namque sunt et corda
reproborum, quia ipsis etiam pravis suis desideriis
affliguntur; sed eamdem amaritudinem nesciunt, quia
pensare quod tolerant, sponte sua excaecati non possunt.
At contra cor bonorum amaritudinem suam
novit, quia aerumnam exsilii, in qua projectum laceratur,
intelligit; et quam sint tranquilla quae perdidit,
quam confusa in quibus cecidit, sentit. Sed hoc amaricatum
cor ad gaudium suum quandoque reducitur,
atque in ejus gaudio extraneus non miscetur; quia is
qui nunc ab hoc moerore cordis foras se per desideria
ejicit, seclusus tunc ab illa intima ejus solemnitate
remanebit.</p>
          </div3>
<div3>
            <head>4.</head>
            <p>
 <hi>Quis mortuus mundo, et cui mundus mortuus.</hi> --Hi
<pb n="0681C"/>
itaque qui in amaritudine animae sunt, mori
mundo funditus concupiscunt; ut sicut in saeculo ipsi
nihil appetunt, ita jam a saeculo nulla obligatione
teneantur. Et plerumque contingit ut jam homo mundum
mente non teneat, sed tamen mundus hominem
occupationibus astringat: et ipse quidem mundo jam
mortuus est, sed ipsi mundus adhuc mortuus non est.
Quasi enim adhuc vivus mundus eum conspicit, dum
alio intentum in suis actibus rapere contendit. Unde
bene Paulus, cum et ipse saeculum perfecte despiceret,
et talem se factum videret, quem jam hoc saeculum
concupiscere omnino non posset, ruptis hujus
vitae vinculis liber dicit: <hi>Mihi mundus crucifixus est,
et ego mundo <note>(Gal. VI, 14)</note>
            </hi>. Mundus quippe ei crucifixus
fuerat, quia hunc cordi suo jam mortuum non
<pb n="0681D"/>
amabat. Sed et se ipsum mundo crucifixerat, quia
talem se ei exhibere studuit, ut ab eo quasi mortuus
concupisci non posset. Si enim uno in loco sint mortuus
et vivens; etsi mortuus vivum non videt, vivus
tamen mortuum videt; si vero utrique sint mortui,
alter alterum nequaquam videt. Ita qui jam mundum
non amat, sed tamen ab illo vel non volens amatur,
etsi ipse velut mortuus mundum non videt, hunc tamen
mundus adhuc non mortuus videt. Si vero nec
<pb n="0682A"/>
ipse in amore mundum retinet, nec rursum a mundi
amore retinetur, vicissim sibi utrique exstincti sunt;
quia dum alter alterum non appetit, quasi mortuum
mortuus non attendit. Quia igitur Paulus nec mundi
gloriam quaerebat, nec a mundi gloria ipse quaerebatur,
et se mundo, et mundum sibi crucifixum esse
gloriatur. Quod quia multi appetunt, sed tamen usque
ad culmen exstinctionis <emph>141</emph> omni modo non assurgunt,
recte gementes dicunt: <hi>Quare data est misero
lux, et vita his qui in amaritudine animae sunt?</hi> Vita
quippe amaricatis datur, cum hujus mundi gloria tristibus
gementibusque tribuitur. In qua nimirum vita poena
se validissimi timoris afficiunt, quia etsi ipsi mundum
non tenent, adhuc tamen tales esse se metuunt, qui a
mundo teneantur; quia nisi ei quantulumcunque viverent,
<pb n="0682B"/>
hos ad usum suum procul dubio non amaret.
Mare enim viva corpora in semetipso retinet; nam
mortua extra se protinus expellit. Sequitur:</p>
          </div3>
        </div2>
<div2>
          <head>CAPUT IV [ <hi>Rec. IV</hi> ].</head>
<p>VERS. 21.-- <hi>Qui exspectant mortem, et non venit.</hi> </p>
<div3>
            <head>5.</head>
            <p>
 <hi>Mori saeculo appetentes, saepe humanis ministeriis
servire coguntur. Non sine suo et aliorum lucro.</hi> --Desiderant
quippe mortificare se funditus, atque ab
omni vita gloriae temporalis exstinguere; sed occultis
saepe Dei judiciis vel praeesse in regimine, vel occupari
injunctis honoribus compelluntur, atque inter
haec mortificationem plenissimam indesinenter exspectant.
Sed exspectata mors non venit, quia eorum
usus temporali gloriae etiam nolens vivit, quam tamen
pro divino timore tolerant. Et intus quidem
<pb n="0682C"/>
servant desiderium pietatis, foris autem explent ministerium
ordinis; quatenus nec a perfectione per
intentionem recedant, nec dispositioni conditoris per
superbiam contradicant. Mira enim divinitatis pietate
agitur, cum is qui perfecto corde ad contemplationem
tendit, humanis ministeriis occupatur; ut et
multis infirmioribus ejus mens perfecta proficiat, et
quo se ipse imperfectum respicit, inde ad humilitatis
culmen perfectior assurgat. [ <hi>Vet. III.</hi> ] Nonnunquam
etenim sancti viri unde desideriorum suorum detrimenta
tolerant, inde majora lucra, conversis aliis,
reportant; quia dum eis vacare ut appetunt non
licet, rapere secum alios, quibus admiscentur, libet.
Fit ergo mira dispensatione pietatis ut unde se destructiores
aestimant, inde locupletiores ad coelestis
<pb n="0682D"/>
patriae constructionem surgant.</p>
          </div3>
<div3>
            <head>6.</head>
            <p>
 <hi>Desideria pia saepe Deus explere differt, ut crescant.</hi> --Nonnunquam
vero idcirco ad concepta desideria
minime perveniunt, ut ipsa interveniente tarditate,
ad eadem desideria laxato mentis sinu dilatentur;
et quae extenuari fortasse impleta poterant,
magna dispositione agitur, ut repulsa crescant. Sic
quippe mortificari appetunt, ut jam perfecte, si liceat,
conditoris sui faciem contemplentur. Sed eorum
<pb n="0683A"/>
desiderium differtur, ut proficiat; et tarditatis
suae sinu nutritur, ut crescat. Unde bene sponsa in
sponsi sui desiderio anhelans clamat: <hi>In lectulo meo
per noctes quaesivi quem diligit anima mea; quaesivi
illum, et non inveni <note>(Cant. III, 1)</note>
            </hi>. Abscondit se
sponsus cum quaeritur, ut non inventus ardentius
quaeratur; et differtur quaerens sponsa, ne inveniat,
ut tarditate sua capacior reddita, multiplicius quandoque
inveniat quod quaerebat. Unde beatus Job cum
diceret: <hi>Exspectant mortem, et non venit,</hi> ut hoc
ipsum quaerentium desiderium subtilius expleret, illico
adjungit:</p>
          </div3>
        </div2>
<div2>
          <head>CAPUT [ <hi>Rec. V</hi> ].</head>
<p>IBID.-- <hi>Quasi effodientes thesaurum.</hi> </p>
<div3>
            <head>7.</head>
            <p>
 <hi>Crescunt, ubi finis propinquior.</hi> --Omnes namque
<pb n="0683B"/>
qui fodiendo thesaurum quaerunt, cum fodere altius
coeperint, ad laborem instantius inardescunt; quia
quo se thesauro abscondito jam jamque appropinquare
aestimant, eo in effossione enixius laborant.
Qui igitur plene <emph>142</emph> mortificationem suam appetunt,
quasi effodientes thesaurum quaerunt; quia
quanto fiunt viciniores ad finem, tanto se exhibent
ardentiores in opere. Laborando ergo non deficiunt,
sed magis ad usum laboris crescunt; quia quo jam
praemia propinquiora considerant, eo in opere delectabilius
exsudant. Unde bene Paulus quibusdam
absconditum aeternae patriae thesaurum quaerentibus
dicit: <hi>Non deserentes collectionem nostram, sicut
est consuetudinis quibusdam, sed consolantes, et
tanto magis, quanto videritis appropinquantem diem</hi> 
<pb n="0683C"/> <note>(Hebr. X, 25)</note>.
Laborantem quippe consolari, est pariter
in labore persistere, quia sublevatio laboris
est visio collaborantis: sicut cum in itinere comes
jungitur, via quidem non abstrahitur, sed tamen
de societate comitis labor itineris leviatur. Dum itaque
Paulus consolantes se in laboribus quaereret,
adjunxit dicens: <hi>Tanto magis, quanto videritis appropinquantem
diem.</hi> Ac si diceret: Eo labor crescat,
quo ipsa jam praemia laboris appropinquant, velut si
aperte dicat: Thesaurum quaeritis? sed eo fodere
ardentius debetis, quo jam juxta quaesitum aurum fodiendo
pervenistis.</p>
          </div3>
<div3>
            <head>8.</head>
            <p>
 <hi>Mortui mundo se intra se a terrenis abscondunt.</hi> --Quamvis
hoc quod dicitur: <hi>Exspectant mortem,
et non venit, quasi effodientes thesaurum,</hi> intelligi et
<pb n="0683D"/>
aliter potest. Quia enim perfecte mori mundo non
possumus, nisi intra mentis nostrae invisibilia a visibilibus
abscondamur, recte ii qui mortificationem
suam appetunt, thesaurum effodientibus comparantur.
Mundo enim per invisibilem sapientiam morimur,
de qua per Salomonem dicitur: <hi>Si quaesieris
illam quasi pecuniam, et sicut thesauros effoderis eam</hi> 
<pb n="0684A"/> <note>(Prov. II, 4, 5)</note>.
Sapientia quippe in rerum superficie
non jacet; quia in invisibilibus latet. Et tunc mortificationem
nostram sapientiam contingentes apprehendimus,
si relictis visibilibus in invisibilibus abscondamur;
si sic hanc, cor effodientes, quaerimus, ut
omne quod terrenum mens cogitat, a semetipsa,
manu sanctae discretionis ejiciat, et thesaurum virtutis,
qui se latebat, agnoscat. Facile enim in se thesaurum
 invenit, si eam quae se male presserat molem
a se terrenae cogitationis repellit. Quia autem quaesitam
mortem sicut thesaurum dicit, recte subjungit:</p>
          </div3>
        </div2>
<div2>
          <head>CAPUT VI.</head>
<p>VERS. 22.-- <hi>Gaudentque vehementer, cum invenerint
sepulcrum.</hi> </p>
<div3>
            <head>9.</head>
            <p>
 <hi>Divina contemplatio sepulcrum est in quo mens
<pb n="0684B"/>
mundo mortua quiescit.</hi> --Sicut enim sepulcrum locus
est quo absconditur corpus, ita divina contemplatio
quoddam sepulcrum mentis est, quo absconditur anima.
Quasi enim huic adhuc mundo vivimus, cum
mente in eum foras vagamur; sed mortui in sepulcro
abscondimur, cum mortificati exterius, in secreto
internae contemplationis celamur. Sancti igitur viri
ab importunitate desideriorum temporalium, a tumultu
inutilium curarum, a clamore perstrepentium
perturbationum, semetipsos sacri verbi gladio mortificare
non desinunt, atque intus ante Dei faciem in
sinu mentis abscondunt. Unde bene per Psalmistam
dicitur: <hi>Abscondes eos in abscondito vultus tui, a
conturbatione hominum <note>(Psal. XXX, 21)</note>
            </hi>. Quod quamvis
perfecte postmodum fiat, etiam nunc ex magna parte
<pb n="0684C"/>
agitur, cum a temporalium desideriorum tumultibus
delectatione in interiora rapiuntur; <emph>143</emph> ut mens
eorum dum in amorem Dei tota tenditur, nulla inutili
perturbatione laceretur. Hinc est quod Paulus
per contemplationem mortuos et quasi in sepulcro
absconditos discipulos viderat, quibus dicebat: <hi>Mortui
enim estis, et vita vestra abscondita est cum Christo
in Deo <note>(Col. III, 3, 4)</note>
            </hi>. Qui ergo mortem quaerit,
gaudet dum sepulcrum invenit, quia qui mortificare
se appetit, valde ad inventam requiem contemplationis
hilarescit; ut exstinctus mundo lateat, et a cunctis
exteriorum rerum perturbationibus intra sinum se
intimi amoris abscondat.</p>
          </div3>
<div3>
            <head>10.</head>
            <p>
 <hi>Mortui olim cum divitiis sepulti.</hi> --Si vero ad
hoc quod thesaurus effodi dicitur, etiam sepulcri inventio
<pb n="0684D"/>
subinfertur, hoc necesse est ut intentio nostra
conspiciat, quod antiqui mortuos cum divitiis obruebant.
Qui igitur thesaurum quaerit, gaudet cum sepulcrum
invenerit, quia sapientiam perquirentes,
cum sacrae Scripturae paginas volvimus, cum exempla
 praecedentium perscrutamur, quasi ex sepulcro
gaudium sumimus, quia mentis divitias apud mortuos
<pb n="0685A"/>
invenimus: qui quia huic mundo perfecte exstincti
sunt, in occulto cum divitiis requiescunt. Sepulcro
ergo dives efficitur, qui per exempla justorum
in contemplationis virtute sublevatur. Sed cum requirens
dicat: <hi>Quare data est misero lux?</hi> cur hoc
ipsum requirere praesumat, insinuat dicens:</p>
          </div3>
        </div2>
<div2>
          <head>CAPUT VII [ <hi>Rec. VI</hi> ].</head>
<p>VERS. 23.-- <hi>Viro, cujus abscondita est via, et circumdedit
eum Deus tenebris.</hi> </p>
<div3>
            <head>11.</head>
            <p>
 <hi>Ignorat recte agens utrum perseveraturus sit.</hi> --Via
enim sua viro abscondita est, quia etsi jam in
qua sit vitae qualitate considerat, adhuc tamen ad
quem finem tendat, ignorat. Etsi jam superna appetit,
etsi plenis haec desideriis quaerit, adhuc tamen si in
eisdem desideriis permaneat, nescit. Peccata quippe
<pb n="0685B"/>
deserentes, ad justitiam tendimus; et unde venimus,
novimus; sed quo perveniamus, ignoramus. Quid
hesterna die fuimus, scimus; sed quid contingat crastina
nos esse, nescimus. Via ergo sua viro abscondita
est, quia sic pedem ponit operis, ut tamen praevidere
nequeat exitum consummationis ejus.
</p>
            <p>[ <hi>Vet. IV.] 12. Ignorat utrum quod rectum putat,
Deus non damnet. Circumdatur tenebris.</hi> --Est autem
et alia viae nostrae absconsio; quia nonnunquam ea
ipsa quae recte nos agere credimus, an in districti
judicis examine recta sint, ignoramus. Saepe enim,
sicut et longe superius diximus, opus nostrum causa
damnationis est, et provectus putatur esse virtutis.
Saepe unde placari judex creditur, inde ad irascendum
placidus instigatur; Salomone attestante, qui ait.
<pb n="0685C"/> <hi>Est quae videtur 
 homini recta; novissima autem
ejus ducunt ad mortem <note>(Prov. XIV, 12)</note>
              </hi>. Unde sancti
viri cum mala superant, sua etiam bene gesta formidant,
ne cum bona agere appetunt, de actionis
imagine fallantur, ne pestifera tabes putredinis sub
boni specie lateat coloris. Sciunt enim quia corruptionis
adhuc pondere gravati, dijudicare bona subtiliter
nesciunt; et cum ante oculos extremi examinis
regulam deducunt, haec ipsa in se nonnunquam et
quae approbant metuunt. Et tota quidem mente interna
desiderant, sed tamen de incertitudine operum
trepidi, quo gradiuntur ignorant. Unde bene postquam
dictum est: <hi>Quare data est misero</hi> <emph>144</emph> <hi>lux?</hi> adjungitur: <hi>Viro, cujus abscondita est via.</hi> 
 Ac si dicatur:
Cur hujus vitae successus accipit, qui sub qua sit
<pb n="0685D"/>
aestimatione judicis iter sui operis nescit? Bene autem
subditur: <hi>Et circumdedit eum Deus tenebris.</hi> 
Tenebris namque homo circumdatur; quia quamvis
coelesti desiderio ferveat, quid de semetipso sit dispositum
intrinsecus, ignorat. Et valde metuit, ne quid
sibi in judicio obviet, quod se de se nunc in desiderio
boni fervoris latet. Tenebris homo circumdatur,
quia ignorantiae suae caligine premitur. An tenebris
<pb n="0686A"/>
circumdatus non est, qui plerumque praeteritorum
non meminit, futura non invenit, praesentia vix cognoscit?
Tenebris se circumdatum quidam sapiens
viderat, cum dicebat: <hi>Quae in prospectu sunt, invenimus
cum labore; et quae in coelis sunt, quis
investigabit <note>(Sap. IX, 16)</note>
              </hi>? His se tenebris Propheta
circumdatum vidit, cum dispositionis intimae penetrare
interna non potuit, dicens: <hi>Posuit tenebras
latibulum suum <note>(Psal. XVII, 12)</note>
              </hi>. Auctor enim noster,
quia nobis in hoc exsilium dejectis, lucem suae visionis
abstulit, sese nostris oculis quasi in tenebrarum
latibulo abscondit.</p>
          </div3>
<div3>
            <head>13.</head>
            <p>
 <hi>Hinc sanctis materia flendi.</hi> --Quas nimirum
caecitatis nostrae tenebras cum studiose conspicimus,
mentem ad lamenta provocamus. Flet enim caecitatem
<pb n="0686B"/>
quam foris patitur, si humiliter meminit quod
in interioribus lumine privatur. Cumque tenebras,
quibus circumdatur, respicit, splendoris intimi ardenti
se desiderio affligit; omnique intentionis adnisu
semetipsam concutit, et supernam lucem, quam condita
deseruit, repulsa quaerit. Unde fit plerumque,
ut in ipsis piis fletibus illa interni gaudii claritas
erumpat; et mens, quae in torpore prius caeca jacuerat,
ad inspectionem fulgoris intimi suspiriis vegetata
convalescat. Unde bene sequitur:</p>
          </div3>
        </div2>
<div2>
          <head>CAPUT VIII [ <hi>Rec. VII</hi> ].</head>
<p>VERS. 24.-- <hi>Antequam comedam, suspiro.</hi> </p>
<div3>
            <head>14.</head>
            <p>
 <hi>Lacrymas saepe excipit gaudium contemplationis.</hi> --Comedere
namque est animae, supernae lucis
contemplationibus pasci. Suspirat ergo antequam
<pb n="0686C"/>
comedat, quia prius gemitibus tribulationis afficitur,
et postmodum contemplationis refectione satiatur.
Nisi enim suspiret, non comedit; quia qui se in hoc
exsilio per desideriorum coelestium lamenta non humiliat,
 aeternae patriae gaudia non degustat. A veritatis
enim pabulo jejuni sunt, qui in hac peregrinationis
inopia laetantur. Suspirat autem qui comedit,
quia quos amor veritatis afficit, etiam refectio contemplationis
pascit. Suspirans Propheta comedebat,
cum diceret: <hi>Fuerunt mihi lacrymae meae panes <note>(Psal. XIV, 4)</note>
            </hi>.
Luctu enim suo anima pascitur, cum
ad superna gaudia flendo sublevatur, et intus quidem
doloris sui gemitus tolerat; sed eo refectionis pabulum
percipit, quo vis amoris per lacrymas emanat.
Unde et eamdem lacrymarum vim beatus Job adhuc
<pb n="0686D"/>
sequitur, subdens:</p>
          </div3>
        </div2>
<div2>
          <head>CAPUT IX.</head>
<p>IBID.-- <hi>Et quasiinundantes aquae, sic rugitus meus.</hi> </p>
<div3>
            <head>15.</head>
            <p>
 <hi>Quae sanctis lugendi et trepidandi causae.</hi> --Aquae
cum inundant, cum impetu veniunt; et crescentibus
multipliciter voluminibus, intumescunt. Electi
vero dum mentis suae oculis divina judicia opponunt,
dum de occulta super se sententia trepidant,
<pb n="0687A"/>
dum se ad Deum pervenire posse confidunt, sed tamen
ne non perveniant metuunt, dum praeteritorum
suorum recolunt, <emph>145</emph> quae deflent, dum quae sibi
adhuc futura sunt, quia nesciunt, pertimescunt; quasi
quaedam in eis aquarum more volumina colliguntur,
quae in moeroris rugitus quasi in subjecta littora defluunt.
Vir igitur sanctus vidit, quanta sint in lamentis
poenitentiae volumina cogitationum; atque ipsas
moeroris undas inundantes aquas vocavit, dicens: <hi>Et
quasi inundantes aquae, sic rugitus meus. [Vet. V.</hi> ]
Nonnunquam vero justi, sicut et paulo superius diximus,
in ipsis bonis operibus positi trepidant, ac ne
in eisdem occulto aliquo errore displiceant, continuis
lamentis vacant. Quos cum divina subito flagella corripiunt,
auctoris sui se gratiam offendisse suspicantur,
<pb n="0687B"/>
quia vel infirmitatibus praepediti, vel amaritudinibus
pressi, ad impendenda proximis pia opera non
assurgunt. Et cor in lamentum vertitur, quia corpus
a devotionis suae ministerio retardatur. Cumque se
mercedem non augere considerant, etiam transacta
opera displicuisse formidant. Unde bene beatus Job
cum rugitum suum quasi inundantes aquas diceret,
illico adjunxit:</p>
          </div3>
        </div2>
<div2>
          <head>CAPUT X.</head>
<p>VERS. 25.-- <hi>Quia timor quem timebam evenit mihi,
et quod verebar, accidit.</hi> </p>
<div3>
            <head>16.</head>
            <p>
 <hi>Judicia Dei quam metuenda.</hi> --Justi igitur deflent
et pavent, et magnis se lamentis cruciant, quia
deseri formidant; et quamvis de correptione sua
gaudeant, eorum tamen trepidam mentem correptio
<pb n="0687C"/>
ipsa perturbat; ne malum quod tolerant, non pia
percussio disciplinae sit, sed animadversio justa vindictae.
Quod bene Psalmista considerans ait: <hi>Quis
novit potestatem irae tuae <note>(Psal. LXXXIX, 11)</note>
            </hi>? Potestas
quippe divinae irae nostra non potest mente comprehendi,
quia ejus dispensatio obscuris super nos dispositionibus,
saepe unde aestimatur deserere, inde
nos recipit; et unde nos recipere creditur, inde derelinquit;
ut plerumque hoc fiat gratia, quod ira
dicitur, et hoc aliquando ira sit, quod gratia putatur.
Nonnullos enim flagella corrigunt, nonnullos ad
impatientiae vesaniam perducunt; et alios prospera
quia demulcent, ab insania mitigant; alios quia elevant,
funditus ab omni spe conversionis eradicant.
Cunctos autem vitia ad ima pertrahunt: sed tamen
<pb n="0687D"/>
quidam eo ab his facilius redeunt, quo se in eis corruisse
altius erubescunt. Et semper virtutes ad superna
sublevant; sed nonnunquam quidam dum tumorem
de virtute concipiunt, per ipsum tramitem
ascensionis cadunt. Quia ergo potestas divinae irae
minime cognoscitur, in cunctis necesse est ut sine
cessatione timeatur. Sequitur:</p>
          </div3>
        </div2>
<div2>
          <head>CAPUT XI [ <hi>Rec. VIII</hi> ].</head>
<p>VERS. 26.-- <hi>Nonne dissimulavi? nonne silui?
nonne quievi? et venit super me indignatio.</hi> </p>
<div3>
            <head>17.</head>
            <p>
 <hi>Quae cogitando, loquendo, agendo peccare soleant
<pb n="0688A"/>
in potestate constituti.</hi> --Quamvis quolibet in loco
positi, cogitando, loquendo, agendo peccemus, tunc
tamen per tria haec animus effrenatius rapitur, cum
mundi hujus prosperitate sublevatur. Nam cum
praeire se potestate caeteros conspicit, alta de se
elate cogitans sentit. Et cum auctoritati vocis a nullo
resistitur, lingua licentius per abrupta diffrenatur.
Cumque facere quod libet, licet, juste sibi omne
aestimat licere, quod libet. Sed sancti viri cum mundi
hujus potestate fulciuntur, tanto sub majore mentis
disciplina se redigunt, quanto sibi per impatientiam
potestatis suaderi illicita quasi licentius sciunt. Cor
namque a consideranda sua gloria reprimunt, linguam
ab immoderata <emph>146</emph> locutione restringunt,
opus ab inquietudinis vagatione custodiunt. [ <hi>Vet.
<pb n="0688B"/>
VI.</hi> ] Saepe enim qui in potestate sunt, ea quae recte
faciunt, quia elate cogitant, amittunt; dumque se ad
cuncta utiles aestimant, etiam impensae utilitatis sibi
meritum damnant. Ut enim cujuslibet facta digniora
sint, necesse est ut ei apud se semper indigna videantur,
ne eadem bona actio agentis cor sublevet,
et sublevando plus auctorem de elatione dejiciat,
quam ipsos quibus forte impenditur juvet. Hinc est
enim quod rex Babyloniae, dum elata mente apud se
tacitus volveret, dicens: <hi>Nonne haec est Babylon,
quam ego aedificavi <note>(Dan. IV, 27)</note>
            </hi>? in irrationale animal
protinus versus est. Quod enim factus fuerat
perdidit, quia humiliter noluit dissimulare quod fecit.
Et quia elatione cogitationis se super homines
extulit, ipsum, quem communem cum hominibus
<pb n="0688C"/>
habuit, sensum hominis amisit. Saepe vero qui in potestate
sunt, ad subjectorum passim contumelias
erumpunt; et hoc quod invigilantes regimini serviunt,
per linguae procacitatem perdunt, minori
scilicet formidine judicis verba pensantes, quia qui
sine causa fratri, fatue dixerit, gehennae se ignibus
addicit <note>(Math. V, 22)</note>. Saepe ii qui in potestate sunt,
dum sese a licitis retinere nesciunt, ad illicita opera
et inquieta dilabuntur. Solus enim in illicitis non
cadit, qui se aliquando et a licitis caute restringit.
Qua videlicet constrictione religatum bene se Paulus
insinuat, dicens: <hi>Omnia mihi licent, sed non omnia
expediunt <note>(I Cor. VI, 12)</note>
            </hi>. Atque ut ex ipsa religatione
ostenderet in quanta se mentis libertate dilataret,
illico adjunxit: <hi>Omnia mihi licent, sed ego sub
<pb n="0688D"/>
nullius redigar potestate <note>(Ibid., 12)</note>
            </hi>. Cum enim mens
concepta desideria sequitur, servire rebus convincitur,
quarum amore superatur. Sed Paulus, cui cuncta
licent, sub nullius potestate se redigit, quia semetipsum
etiam a licitis restringendo, ea quae delectata
premerent, despecta transcendit.</p>
          </div3>
<div3>
            <head>18.</head>
            <p>
 <hi>Quomodo Job haec vitavit.</hi> --Beatus igitur Job,
ut nos erudiat, qualis in potestate fuit innotescat,
dicens: <hi>Nonne dissimulavi?</hi> Potestas namque cum
habetur, et cogitanda est ad utilitatem, et dissimulanda
propter tumorem; quatenus is qui ea utitur,
<pb n="0689A"/>
et ut prodesse debeat, posse se sciat; et ut extolli
non debeat, posse se nesciat. Qualis vero in ore
fuerit, adjungat dicens: <hi>Nonne silui?</hi> Qualis erga illicita
opera, adhuc subjiciat: <hi>Nonne quievi?</hi> Potest
autem silere et quiescere, adhuc subtilius perscrutari.
Silere namque est mentem a terrenorum desideriorum
voce restringere. Vis enim magni clamoris
est tumultus cordis.</p>
          </div3>
<div3>
            <head>19.</head>
            <p>
 <hi>Qui praesunt, occupationes temporales, ut Deo
vacent, intermittere debent.</hi> --Quiescunt quoque qui
bene in potestate sunt, cum terrenarum actionum
strepitus pro divino amore intermittendo postponunt;
ne dum ima indesinenter occupant, cor funditus
a summis cadat. Sciunt enim quia nequaquam
mens ad superna attollitur, si curarum tumultibus
<pb n="0689B"/>
continue in infimis occupatur. Quid enim de Deo
occupata obtineat, quae de illo apprehendere aliquid
etiam vacans laborat. Bene autem per Psalmistam
dicitur: <hi>Vacate et videte, quoniam ego sum Deus <note>(Psal. XLV, 11)</note>
            </hi>;
quia qui vacare Deo negligit, suo
sibi judicio lumen ejus visionis abscondit. Hinc etiam
per Moysen dicitur ut pisces qui pennulas non habent
non edantur <note>(Lev. XI, 12, 13)</note>. Pisces namque qui
habent pennulas, saltus dare super aquas solent. <emph>147</emph> 
 Soli ergo in electorum corpore quasi cibus
transeunt, qui in eo quod imis deserviunt, aliquando
ad superna conscendere mentis saltibus
sciunt, ne semper in profundis curarum lateant, et
nulla eos amoris summi quasi liberi aeris aura contingat.
Qui ergo rebus temporalibus occupantur, tunc
<pb n="0689C"/>
bene exteriora disponunt, cum sollicite ad interiora
refugiunt; cum nequaquam foras perturbationum
strepitus diligunt, sed apud semetipsos intus in
tranquillitatis sinu requiescunt.
</p>
            <p>[ <hi>Vet. VII.] 20. Quomodo affectae circa has occupationes
pravae mentes. Quomodo piae.</hi> --Pravae etenim
mentes temporalium rerum tumultus intra semetipsas
versare non cessant, etiam cum vacant. In cogitatione
enim servant depicta quae amant, et quamvis nihil
exterius faciant, apud semetipsas tamen sub pondere
inquietae quietis elaborant. Quibus si earumdem rerum
administratio praebeatur, semetipsas funditus
deserunt, et fugitiva haec temporalia per intentionis
cursum continuis cogitationum passibus sequuntur.
Piae autem mentes haec et cum desunt non quaerunt,
<pb n="0689D"/>
et graviter etiam cum adsunt, ferunt, quia per exteriorum
curam a se exire pertimescunt. Quod bene
illa duorum fratrum vita signatur, de quibus scriptum
est: <hi>Factus est Esau vir gnarus venandi, et homo agricola;
Jacob autem vir simplex habitabat in tabernaculis <note>(Genes. XXV, 27, sec. LXX)</note>
              </hi>.
Vel sicut in alia
translatione dicitur, <hi>Habitabat domi.</hi> Quid enim per
venationem Esau, nisi eorum vita figuratur, qui in
<pb n="0690A"/>
exterioribus voluptatibus fusi carnem sequuntur?
Qui etiam agricola esse describitur, quia amatores
hujus saeculi tanto magis exteriora colunt, quanto
interiora sua inculta derelinquunt. Jacob vero vir
simplex in tabernaculis vel in domo habitare perhibetur,
quia nimirum omnes, qui in curis exterioribus
spargi refugiunt, simplices in cogitatione atque in
conscientiae suae habitatione consistunt. In tabernaculis
enim aut in domo habitare, est se intra mentis
secreta restringere, et nequaquam exterius per desideria
dissipare, ne dum ad multa foras inhiant, a
semetipsis alienatis cogitationibus recedant. Dicat
igitur probatus vir, et exercitatus in prosperis: <hi>Nonne dissimulavi? nonne silui? nonne quievi?</hi> 
 Ut
enim supra diximus, sancti viri, cum eis transitoria
<pb n="0690B"/>
prosperitas arridet, favorem mundi quasi nescientes
dissimulant, et forti gressu interius hoc unde exterius
 sublevantur calcant. Silent autem, quia nullis
pravae actionis clamoribus perstrepunt. Omnis namque
iniquitas habet apud secreta Dei judicia voces
suas. Unde scriptum est: <hi>Clamor Sodomorum et Gomorrhaeorum
multiplicatus est <note>(Genes. XVIII, 20)</note>
              </hi>. Quiescunt
vero, cum non solum nullo cupiditatum temporalium
turbulento appetitu rapiuntur, verum etiam
curis praesentis vitae necessariis immoderatius occupari
refugiunt.</p>
          </div3>
<div3>
            <head>21.</head>
            <p>
 <hi>Justi cur assidue flagella patiantur.</hi> --Sed haec
agentes, paterna adhuc flagella sentiunt, ut tanto
perfectiores ad haereditatem veniant, quanto eos pie
feriens disciplina quotidie etiam de minimis purgat.
<pb n="0690C"/>
Justa itaque indesinenter faciunt, sed assidue dura
patiuntur, quia saepe ipsa nostra justitia, ad examen
divinae justitiae deducta, injustitia est, et sordet in
districtione <emph>148</emph> judicis quod in aestimatione fulget
operantis. Unde Paulus cum diceret: <hi>Nihil mihi conscius
sum,</hi> protinus adjunxit: <hi>Sed non in hoc justificatus
sum <note>(I Cor. IV, 4)</note>
            </hi>. Qui causam mox cur non
sit justificatus insinuans, ait: <hi>Qui autem judicat me,
Dominus est.</hi> Ac si diceret: Idcirco in eo quod nihil
mihi conscius sum justificatum me abnego, quia ab
eo qui me judicat examinari me subtilius scio. [ <hi>Vet.
VIII.</hi> ] Dissimulanda ergo sunt quae exterius favent,
 reprimenda quae interius perstrepunt, declinanda
quae quasi necessaria involvunt; et tamen in his
omnibus adhuc districti examinis flagella metuenda,
<pb n="0690D"/>
quia et ipsa nostra perfectio culpa non caret, nisi
hanc severus judex in subtili lance examinis misericorditer
penset.
</p>
            <p>[ <hi>Rec. IX.] 22. Si tot patiantur justi, quae iniquos
manent supplicia?</hi> --Bene autem subditur: <hi>Et venit
super me indignatio.</hi> Magna quippe arte doctrinae dicturus
 verbera praetulit recte facta; ut hinc unusquisque
consideret quae peccantes postmodum supplicia
<pb n="0691A"/>
maneant, si etiam justos tam valida hic flagella
castigant. Hinc est enim quod Petrus ait: <hi>Tempus est ut judicium incipiat de domo Dei. Et si
justus vix salvabitur, impius et peccator ubi parebunt <note>(I Pet. IV, 17, 18)</note>
              </hi>?
Hinc Paulus, cum multa in Thessalonicensium
laudem dixisset, protinus adjunxit: <hi>Ita ut et nos ipsi in vobis gloriemur in Ecclesiis Dei
pro patientia vestra et fide, in omnibus persecutionibus
vestris et tribulationibus, quas sustinetis in exemplum
justi judicii Dei 
 <note>(II Thess. I, 4)</note>
              </hi>. Ac si diceret:
Dum tot dura toleratis, qui tam recta agitis, quid
aliud quam justi Dei judicii exempla datis? quia ex
vestra poena colligendum est quomodo feriat quibus
irascitur, si sic vos affligi patitur, in quibus laetatur;
aut quomodo illos percussurus est, quibus justum
<pb n="0691B"/>
judicium exhibet, si etiam vos sic cruciat, quos pie
redarguens fovet.</p>
<p>[ <hi>Vet. IX, Rec. X.] 23. Amicorum Job intentio pia
fuit, sed incauta locutio. Quid ipsis agendum erat.</hi> --Prima
igitur beati Job locutione terminata, vicissim se
amici, qui consolaturi venerant pie ejus increpationi
subjiciunt; dumque ad contentionis verba prosiliunt,
eam pro qua venerant causam pietatis amittunt.
Qui quidem non prava hoc intentione faciunt;
sed quamvis affectum percusso exhibeant, percussum
tamen nonnisi pro iniquitate crediderunt; dumque
intentionem bonam nequaquam locutio cauta subsequitur,
ipsa pietatis propositio in transgressionis
vitium vertitur. Pensandum namque fuerat, cui et
quando loquerentur. Justus quippe erat, ad quem
<pb n="0691C"/>
venerant, et divinis verberibus cinctus. Ex anteacta
ergo ejus vita debuerant ea quae intelligere non
valebant illius verba perpendere; et ex flagellis praesentibus
non illum redarguere, sed de sua vita formidare;
seque flagellato justo, non quasi ratiocinando
erigere, sed flendo sociare; ut nequaquam se
eorum scientia per verba ostenderet, sed loqui recte
linguam consolantium magister dolor erudiret. Qui
etsi qua forsitan diversa sentirent, dignum profecto
erat ut haec humiliter dicerent, ne percusso vulnera
per immoderata verba cumularent.</p>
          </div3>
<div3>
            <head>24.</head>
            <p>
 <hi>Deterioribus saepe displicent dicta vel facta meliorum.</hi> --Saepe
enim, quia intelligi non valent, deterioribus
displicent vel facta vel dicta meliorum:
sed eo ab eis non temere reprehendenda sunt, <emph>149</emph> 
<pb n="0691D"/>
quo apprehendi veraciter nequaquam possunt. Saepe
aliquid a majoribus dispensatorie agitur, quod a
minoribus error putatur. Saepe multa a fortibus dicuntur,
quae infirmi idcirco dijudicant, quia ignorant.
Quod bene bobus calcitrantibus inclinata illa testamenti
arca signavit, quam quia casuram credens
Levites erigere voluit, mox sententiam mortis accepit <note>(II Reg. VI, 7)</note>.
[ <hi>Vet. X.</hi> ] Quid est namque mens
<pb n="0692A"/>
justi, nisi arca testamenti? Quae gestata a bobus calcitrantibus
inclinatur; quia nonnunquam etiam qui
bene praeest, dum subjectorum populorum confusione
concutitur, ad dispensationis condescensionem ex
sola dilectione permovetur. Sed in hoc, quod dispensatorie
agitur, inclinatio ipsa fortitudinis, casus
putatur imperitis. Unde et nonnulli subditi contra
hanc, manum reprehensionis mittunt, sed a vita protinus
ipsa sua temeritate deficiunt. Levites ergo
quasi adjuvans, manum tetendit, sed delinquens vitam
perdidit, quia dum infirmi quique fortium facta
corripiunt, ipsi a viventium sorte reprobantur. Aliquando
etiam sancti viri quaedam minimis condescendentes
dicunt, quaedam vero summa contemplantes
proferunt; dumque vim vel condescensionis
<pb n="0692B"/>
vel altitudinis nesciunt, audacter haec stulti reprehendunt.
Et quid est justum de sua condescensione
velle corrigere, nisi inclinatam arcam superba reprehensionis
manu relevare? Quid est justum de incognita
locutione reprehendere, nisi motum ejus fortitudinis,
erroris lapsum putare? Sed perdit vitam, qui
arcam Dei tumide sublevat, quia nequaquam quis sanctorum
corrigere recta praesumeret, nisi de se prius
meliora sensisset. Unde et Levites isdem recte Oza
dicitur, quod videlicet robustus Domini interpretatur;
quia praesumptores quique nisi audaci mente robustos
se in Domino crederent, nequaquam meliorum
facta vel dicta velut infirma judicarent. Amici igitur
Job, dum contra eum quasi in Dei defensionem prosiliunt,
divini praecepti regulam superbientes excedunt.
<pb n="0692C"/>
</p>
          </div3>
<div3>
            <head>25. </head>
            <p>
 <hi>Si aliquid in his displicet, non est reticendum,
sed magna humilitate promendum.</hi> --Cum vero quaedam
facta meliorum deterioribus displicent, nequaquam
hoc quod mentem movet, reticendum est, sed
cum magna humilitate proferendum; quatenus intentio
pie sentientis eo vere servet formam rectitudinis,
quo per iter graditur humilitatis. Et libere
ergo dicenda sunt quae sentimus, et valde humiliter
promenda quae dicimus, ne et quae recte intendimus,
haec elate proferendo non recta faciamus. Paulus
auditoribus suis multa humiliter dixerat; sed de
ipsa exhortatione humili placare eos adhuc humilius
satagebat, dicens: <hi>Rogo autem vos, fratres, ut sufferatis
verbum solatii; etenim perpaucis scripsi vobis <note>(Hebr. XIII, 22)</note>
            </hi>.
Ephesiis quoque Mileti valedicens,
<pb n="0692D"/>
afflictis ac gementibus, humilitatem suam ad memoriam
revocat, dicens: <hi>Vigilate, memoria retinentes
quoniam per triennium nocte ac die non cessavi cum
lacrymis monens unumquemque vestrum <note>(Act. XX, 31)</note>
            </hi>.
Eisdem rursum per Epistolam dicit: <hi>Obsecro vos,
fratres, ego vinctus in Domino, ut digne ambuletis vocatione,
qua vocati estis <note>(Ephes. IV, 1)</note>
            </hi>. Hinc ergo
colligat, si quando aliquid recte sentit, quanta <emph>150</emph> 
<pb n="0693A"/>
humilitate debeat magistro loqui discipulus; si ipse
magister gentium in his quae cum auctoritate praedicat,
tam submisse discipulos rogat. Hinc unusquisque
colligat, eis a quibus bene vivendi exempla percepit,
hoc quod bene intelligit, quam humiliter dicat;
si Paulus illis humili se voce subdidit, quos ad
vitam ipse suscitavit.</p>
          </div3>
<div3>
            <head>26.</head>
            <p>
 <hi>Humiliter loqui nesciens consolationis regulam
ignorat.</hi> --Eliphaz autem, qui primus amicorum loquitur,
quamvis ad consolandum pietate veniat, humilitatem
tamen locutionis deserens, regulam consolationis
ignorat. Qui dum loquendi custodiam negligit,
usque ad afflicti contumelias excedit, dicens: <hi>Tigris periit eo quod non haberet praedam. Rugitus
leonis, et vox leaenae, et dentes catulorum leonum dissipati
<pb n="0693B"/>
sunt 
 <note>(Job. IV, 11)</note>
            </hi>. Beatum videlicet Job nomine
tigridis, quasi vitio varietatis notans, per leonis
rugitum ejusdem viri terrorem, per leaenae vocem
loquacitatem conjugis, per dissipatos vero dentes
catulorum leonum destructam filiorum edacitatem
signans. Unde et bene amicorum sensum, qui in tumida
correptione se extulit, sententia divina reprehendit,
dicens: <hi>Non estis locuti coram me rectum,
sicut servus meus Job <note>(Job. XXXII, 7)</note>
            </hi>.
</p>
            <p>[ <hi>Vet. XI.] 27. Sententias amicorum Job qua ratione
Deus arguat, et Paulus commendet.</hi> --Sed quaerendum
video cur Paulus illorum sententiis tanta auctoritate
utitur, si hae eorum sententiae Dominica reprehensione
cassantur? Eliphaz quippe verba sunt, quae
Corinthiis intulit dicens, sicut scriptum est: <hi>Comprehendam
<pb n="0693C"/>
sapientes in astutia eorum <note>(I Cor. III, 19;
Job. V, 13)</note>
              </hi>. Quomodo ergo quasi prava respuimus,
quae Paulus ex auctoritate astruit? aut quomodo attestatione
Pauli recta putabimus, quae per semetipsum
Dominus non recta definivit? Sed utraque haec
citius quam non sint diversa cognoscimus, si ejusdem
Dominicae sententiae subtilius verba pensemus;
quae nimirum cum diceret: <hi>Non estis locuti coram
me rectum,</hi> illico adjunxit: <hi>Sicut servus meus Job.</hi> 
Liquet ergo quia quaedam in eorum dictis recta
sunt, sed melioris comparatione superantur. Nam
inter alia quae irrationabiliter dicunt, multas ad beatum
Job fortes sententias proferunt, sed comparatae
dictis fortioribus vim fortitudinis amittunt. Mira autem
sunt multa quae dicunt, nisi in sancti viri adversitatem
<pb n="0693D"/>
dicerentur. In semetipsis igitur magna sunt,
sed quia justum virum transfigere appetunt, ejusdem
magnitudinis pondus perdunt; quia et quamlibet
forte, frustra jaculum mittitur, ut dura saxa feriantur;
eo namque obtusum longius dissilit, quo intortum
fortiter venit. Igitur amicorum Job dicta licet
in quibusdam valde sint fortia, cum tamen sancti
viri fortem vitam feriunt, cunctum sui acuminis mueronem
retundunt. Quia ergo et in semetipsis magna
sunt, sed contra beatum Job nullo modo assumi debuerunt;
<pb n="0694A"/>
et Paulus haec ex virtute pensans, in auctoritate
proferat; et judex quia incaute prolata sunt,
ex personae qualitate reprehendat.</p>
          </div3>
<div3>
            <head>28.</head>
            <p>
 <hi>Illae, ut quaedam habent recta et alia perversa,
haereticis congruunt.</hi> --Sed quia eosdem amicos beati
Job haereticorum tenere speciem superius diximus,
nunc eorum verba quomodo haereticis congruant indagemus.
Quaedam namque valde recta sentiunt, sed
tamen inter haec ad perversa dilabuntur. Habent <emph>151</emph> 
 quippe hoc haeretici proprium, ut malis bona
permisceant, quatenus facile sensui audientis illudant.
Si enim semper prava dicerent, citius in sua pravitate
cogniti, quod vellent, minime persuaderent.
Rursum, si semper recta sentirent, profecto haeretici
non fuissent. Sed dum fallendi arte ad utraque deserviunt,
<pb n="0694B"/>
et ex malis bona inficiunt, et ex bonis
mala, ut recipiantur, abscondunt; sicut qui veneni
poculum porrigit, ora poculi dulcedine mellis tangit;
dumque hoc quod dulce est primo attactu delibatur,
etiam illud quod est mortiferum indubitanter absorbetur.
Itaque haeretici permiscent recta perversis, ut
ostendendo bona, auditores sibi attrahant; et exhibendo
mala, latenti eos peste corrumpant. Aliquando
tamen praedicatione sanctae Ecclesiae atque
exhortatione correcti, ab hac sensus sui diversitate
salvantur. Unde et amici Job reconciliationis suae sacrificium
ejusdem sancti viri manibus offerunt, atque
ad superni judicis gratiam vel addicti revocantur.
Quos bene in Evangelio illa decem leprosorum mundatio
designat <note>(Luc. XVII, 15)</note>. In lepra quippe et pars
cutis in fulgorem ducitur, et pars in colore sano retinetur.
<pb n="0694C"/>
Leprosi itaque haereticos exprimunt, quia dum
rectis prava permiscent, colorem sanum maculis aspergunt.
Unde et bene ut salventur, clamant, <hi>Jesu praeceptor.</hi> 
Quia enim in ejus verbis se errasse significant,
hunc salvandi humiliter praeceptorem vocant; cumque
ad cognitionem praeceptoris redeunt, mox ad
formam salutis recurrunt. Sed quia in amicorum dictis
praefationem expositionis paulo longius duximus,
ipsa jam eorum verba subtiliter pensemus. Sequitur:</p>
          </div3>
        </div2>

<div2>
          <head>CAPUT XII [ <hi>Vet. XII, Rec. XI</hi> ].</head>
          <head>CAP. IV. </head>
          <p>
VERS. 1, 2.-- <hi>Respondens autem Eliphaz
Themanites, dixit: Si coeperimus loqui tibi, forsitan
moleste accipies.</hi> 
</p>
          <div3>
            <head>29. </head>
<p>
              <pb n="0694D"/> <hi>Haereticorum verba blanda primum, post aspera.</hi> --Jam
superius dicta sunt quae his vocabulorum interpretationibus
exprimantur. Quia ergo festine ad
indiscussa tendimus, prolata replicare devitamus.
Hoc itaque est solerter intuendum, quod ii qui haereticorum
speciem tenent, loqui molliter inchoant, dicentes: <hi>Si coeperimus loqui tibi, forsitan moleste accipies.</hi> 
Exasperare quippe haeretici auditores suos in
exordio locutionis suae metuunt, ne vigilanter audiantur,
eorumque valde tristitiam declinant, ut negligentiam
<pb n="0695A"/>
capiant. Et pene semper blanda sunt
quae proponunt; sed aspera quae prosequendo subinferunt.
Unde et nunc amici Job a reverentia mansuetae
locutionis incipiunt, sed usque ad jacula asperrimae
invectionis erumpunt; quia et radices spinarum
molles sunt, sed tamen ex ipsa sua mollitie proferunt
unde pungunt. Sequitur:</p>
          </div3>
        </div2>
<div2>
          <head>CAPUT XIII.</head>
<p>VERS. 2.-- <hi>Sed conceptum sermonem tenere quis
possit?</hi> </p>
<div3>
            <head>30.</head>
            <p>
 <hi>Verba prava alii concipiunt et proferunt, alii concepta
reprimunt, alii nec concipiunt.</hi> --Tria sunt hominum
genera, quae gradatim ductis a se qualitatibus
dissident. Sunt namque alii qui et ad loquendum
prava concipiunt, a locutione sua nulla silentii gravitate
<pb n="0695B"/>
refrenantur. Et sunt alii qui cum prava concipiunt,
magno se silentii vigore restringunt. Et sunt
nonnulli qui, virtutum usu roborati, usque ad eam
celsitudinem provehuntur, ut ad loquendum, ne in
corde quidem perversa concipiant, quae silendo <emph>152</emph> 
compescant. Eliphaz itaque ex quo sit ordine, ostenditur,
qui conceptum sermonem tenere se non posse
testatur. Qua in re et illud innotuit, quod se loquendo
offensurum novit. Neque enim retinere verba quae
non potest vellet, nisi per haec se vulnera inferre
praenosceret. Boni enim viri freno consilii retinent
praecipitationem verbi, et caute considerant ne relaxantes
linguae lasciviam auditorum conscientiam incauta
locutione transfigant. Unde bene per Salomonem
dicitur: <hi>Qui dimittit aquam, caput est jurgiorum</hi> 
<pb n="0695C"/> <note>(Prov. XVII, 14)</note>.
Aqua quippe dimittitur, cum linguae
fluxus effrenatur. Sed dimissor aquae jurgiorum
caput efficitur, quia per linguae incontinentiam, discordiae
origo propinatur. Pravi igitur sicut in sensu
leves sunt, ita in locutione praecipites, et reticere
pertractando negligunt quae loquantur. Sed quod
levis conscientia concipit, levior protinus lingua prodit.
Unde nunc Eliphaz ex suo experimento colligit,
quod desperate de omnibus sentit, dicens: <hi>Sed conceptum
sermonem tenere quis possit?</hi> Sequitur:</p>
          </div3>
        </div2>
<div2>
          <head>CAPUT XIV [ <hi>Rec. XII</hi> ].</head>
<p>VERS. 3, 4.-- <hi>Ecce docuisti plurimos, et manus lassas
roborasti; vacillantes confirmaverunt sermones tui,
et genua trementia confortasti.</hi> </p>
<div3>
            <head>31. </head>
<p>
              <pb n="0695D"/> <hi>Quantus Job fuerit, cujus laudes nec silere valet
qui crimen ingerere conatur.</hi> --Si ipse historiae textus
aspicitur, magna est lectoris utilitas, quod ab
amicis jurgantibus in beato Job pro laceratione vitiorum,
virtutum praeconia proferuntur. Nunquam
quippe est tam robustum vitae testimonium, quam
cum ille laudanda loquitur, qui ingerere crimen conatur.
Pensemus autem cujus celsitudinis iste vir
<pb n="0696A"/>
fuerit, qui indoctos docens, lassos roborans, vacillantesque
confirmans, inter curas domus, inter multiplicium
rerum custodiam, inter affectus pignorum,
inter studia tot laborum, erudiendis se caeteris impendit.
Et illa quidem occupatus exercuit, sed tamen
liber magisterio doctrinae militavit. Temporalia
regendo disposuit; aeterna praedicando nuntiavit; vitae
rectitudinem et agendo videntibus ostendit, et loquendo
audientibus ingessit. [ <hi>Vet. XIII.</hi> ] Sed sive
haeretici, seu perversi quilibet, cum bona justorum
referunt, haec in argumentum criminis inflectunt.
Inde namque Eliphaz contra beatum Job occasionem
objurgationis colligit, unde laudanda narravit. Nam
sequitur:</p>
          </div3>
        </div2>
<div2>
          <head>CAPUT XV.</head>
<p>VERS. 5.-- <hi>Nunc autem venit super te plaga, et defecisti;
<pb n="0696B"/>
tetigitte, et conturbatus es.</hi> </p>
<div3>
            <head>32.</head>
            <p>
 <hi>Perversi bonorum vitam duobus modis impetunt.</hi> --Perversi
quique duobus modis bonorum vitam
impetunt, quia aut prava eos dicere asserunt, aut
recta non servare quae dicunt. Unde et beatus Job inferius
ab amicis suis de locutione reprehenditur;
nunc autem recta dixisse, sed haec non servasse laceratur.
Ab iniquis ergo modo bonorum locutio,
modo actio reprobatur, quatenus aut reprehensa lingua
taceat, aut ejusdem linguae suae adjudicata testimonio,
in crimine vita succumbat. Et notandum
quod prius laudes linguae inferunt, et postmodum
 de vitae infirmitate conqueruntur. Iniqui etenim, ne
publice pravi videantur, loquuntur aliquando bona
de justis, quae esse jam cognita et aliis noverunt. Sed
<pb n="0696C"/>
sicut praediximus, haec ipsa protinus ad cumulum <emph>153</emph> 
 reatus pertrahunt, et credendum sibi in contrariis,
ex eo quod et prospera loquebantur, ostendunt;
tantoque mala quasi verius insinuant, quanto
et bona quasi devote laudabant. Ad usum ergo intorquent
criminis voces favoris, dum justorum vitam
inde post gravius vulnerant, unde hanc paulo ante
specie tenus defendebant. Saepe autem eorum bona
quae prius habita despiciunt, haec postmodum quasi
perdita mirantur. Unde et Eliphaz sancti viri virtutes,
quia amissas asserit, enumerando subjungit,
dicens:</p>
          </div3>
        </div2>
<div2>
          <head>CAPUT XVI [ <hi>Rec. XIII</hi> ].</head>
<p>VERS. 6.-- <hi>Ubi est timor tuus, fortitudo tua, et
<pb n="0696D"/>
patientia tua, et perfectio viarum tuarum?</hi> </p>
<div3>
            <head>33.</head>
            <p>
 <hi>Virtutum quatuor gradus.</hi> --Quae nimirum cuncta
ei sententiae subrogat, quam praemisit, dicens: <hi>Nunc autem venit super te plaga, et defecisti; tetigit te,
et conturbatus es.</hi> 
 Omnia ergo simul interisse asserit,
in eo quod beatum Job turbatum flagello reprehendit.
Sed intuendum valde est, quia quamvis inconvenienter
increpat, congruenter tamen ordines virtutum
<pb n="0697A"/>
narrat. Quatuor quippe gradibus vitam beati
Job virtutes enumerando distinxit, dum et timori
fortitudinem, et fortitudini patientiam, et patientiae
perfectionem junxit. In via etenim Dei a timore incipitur,
ut ad fortitudinem veniatur. Nam sicut in
via saeculi audacia fortitudinem, ita in via Dei
audacia debilitatem parit; et sicut in via saeculi
timor debilitatem, ita in via Dei timor fortitudinem
gignit, Salomone attestante, qui ait: <hi>In timore Domini
fiducia fortitudinis <note>(Prov. XIV, 26)</note>
            </hi>. Timori quippe
Domini inesse fiducia fortitudinis dicitur, quia nimirum
mens nostra tanto valentius terrores rerum
temporalium despicit, quanto se auctori eorumdem
temporalium veracius per formidinem subdit. Quae
in timore Domini constituta, non invenit extra quod
<pb n="0697B"/>
metuat, quia dum recto metu conditori omnium
jungitur, potestate quadam supra omnia sublevatur.
Fortitudo autem nonnisi in adversitate ostenditur,
unde et mox post fortitudinem patientia subrogatur.
Tanto enim se unusquisque ad fortitudinem profecisse
verius demonstrat, quanto aliena mala robustius
tolerat. Nam minus in se convaluit, quem aliena iniquitas
sternit. Qui in eo quod ferre contrarietatem
non valet, pusillanimitatis suae gladio confossus jacet.
Quia vero perfectio de patientia nascitur, statim post
patientiam, viarum perfectio subinfertur. [ <hi>Vet. XIV.</hi> ]
Ille enim vere perfectus est, qui erga imperfectionem
proximi impatiens non est. Nam qui alienam imperfectionem
ferre non valens deserit, ipse sibi testis
est quod perfecte necdum proficit. Hinc in Evangelio
<pb n="0697C"/>
Veritas dicit: <hi>In patientia vestra possidebitis
animas vestras <note>(Luc. XXI, 19)</note>
            </hi>. Quid est enim animas
possidere, nisi perfecte in omnibus vivere, cunctis
mentis motibus ex virtutis arce dominari? Qui igitur
patientiam tenet, animam possidet; quia inde contra
adversa omnia fortis efficitur, unde sibi et semetipsum
vincendo dominatur. Et quo se laudabiliter frangit,
infractum se fortiter exerit; quia cum in suis se voluptatibus
superat, sese ad contraria invictum parat.
Sed quia Eliphaz invehendo corripuit, nunc aliqua
velut exhortando subjungit, dicens:</p>
          </div3>
        </div2>
<div2>
          <head>CAPUT XVII [ <hi>Rec. XIV</hi> ].</head>
<p divs_removed="true">VERS. 7.-- <hi>Recordare, obsecro, quis unquam innocens
perit? aut quando recti deleti sunt?</hi> <emph>154</emph>

          </p>
          <div3 moved_from_p="true">
              <head>34.</head>
            <p>
 <hi>Saepe innocentes hic perire et deleri, rectos.</hi> --Sive
<pb n="0697D"/>
haeretici, quorum amicos beati Job tenere
speciem diximus, sive perversi quilibet, quam inordinate
redarguunt, tam reprehensibiliter exhortantur.
Ait namque: <hi>Quis unquam innocens periit, aut quando
recti deleti sunt?</hi> Saepe quippe hic et innocentes pereunt,
et recti funditus delentur; sed tamen ad aeternam
gloriam pereundo servantur. Si enim nullus
innocens periret, Propheta non diceret: <hi>Justus periit,
et nemo est qui recogitet <note>(Isai. LVII, 1)</note>
              </hi>. Si rectos
Deus providendo non raperet, nequaquam de justo
Sapientia dixisset: <hi>Raptus est, ne malitia mutaret
intellectum ejus <note>(Sap. IV, 11)</note>
              </hi>. Si justos animadversio
nulla percuteret, Petrus minime praenuntiaret, dicens:
<pb n="0698A"/> <hi>Tempus est ut incipiat judicium de domo Dei <note>(I Pet. IV, 17)</note>
              </hi>.
Illi ergo veraciter recti sunt, qui
amore supernae patriae ad cuncta praesentis vitae adversa
praeparantur. Nam qui pro aeternis bonis mala
hic perpeti metuunt, videlicet recti non sunt. Sed
Eliphaz vel deleri rectos, vel innocentes hic perire
non aestimat, quia saepe hi qui non spe coelestis gloriae,
sed pro terrena Deo retributione deserviunt,
ipsi sibimet fingunt quod quaerunt; et docere praesumentes,
cum terrenam securitatem praedicant,
cunctis suis laboribus ostendunt quid amant. Sequitur:</p>
          </div3>
        </div2>
<div2>
          <head>CAPUT XVIII [ <hi>Vet. et Rec. XV</hi> ].</head>
<p>VERS. 8, 9.-- <hi>Quin potius vidi eos qui operantur
iniquitatem, et seminant dolores, et metunt eos, flante
<pb n="0698B"/>
Deo perisse, et spiritu irae ejus esse consumptos.</hi> </p>
<div3>
            <head>35.</head>
            <p>
 <hi>Dolores seminant ac metunt. Cur malos Deus
aliquando toleret, aliquando statim feriat.</hi> --Dolores
seminare, est fraudulenta dicere; dolores autem metere,
est dicendo praevalere. Vel certe dolores seminant,
qui perversa agunt; dolores metunt, cum de eadem
perversitate puniuntur. Fructus quippe doloris est
retributio damnationis. Sed cum protinus subinfertur
quia qui dolores seminant et metunt, flante Deo
pereunt, et irae ejus spiritu consumuntur, hoc loco
doloris messio, non jam poena, sed adhuc perfectio
iniquitatis ostenditur, quia ex divinae irae spiritu,
ejusdem messionis poena subrogatur. Seminant ergo
hic dolores et metunt, quia iniqua sunt quae faciunt,
et in ipsa iniquitate prosperantur; sicut de iniquo
<pb n="0698C"/>
per Psalmistam dicitur: <hi>Polluuntur viae ejus in omni
tempore; auferuntur judicia tua a facie ejus, omnium
inimicorum suorum dominabitur <note>(Psal. X, 5, sec. Heb.)</note>
            </hi>.
De quo paulo post subditur: <hi>Sub lingua ejus labor
et dolor <note>(Ibid., 7)</note>
            </hi>. Dolores itaque seminat, cum perversa
agit; dolores metit, cum ex eisdem perversitatibus
temporaliter excrescit. Quomodo ergo flante
Deo pereunt, qui plerumque diu hic subsistere, et
justis felicius, permittuntur? Hinc namque de illis
iterum per Psalmistam dicitur: <hi>In laboribus hominum
non sunt, et cum hominibus non flagellabuntur <note>(Psal. LXXII, 5)</note>
            </hi>.
Hinc Jeremias ait: <hi>Quare via impiorum
prosperatur <note>(Jerem. XII, 1)</note>
            </hi>. Quia enim, sicut
scriptum est, <hi>Dominus patiens redditor est <note>(Eccli. V, 4)</note>
            </hi>,
saepe diu tolerat quos in perpetuum damnat; nonnunquam
vero concite percutit, qui pusillanimitati
<pb n="0698D"/>
innocentium consolando concurrit. Aliquando ergo
omnipotens Deus diu praevalere iniquos patitur, ut
justorum mundius vita purgetur. Aliquando vero
injustos celeriter trucidat, eorumque interitu innocentium
corda confirmat. Si enim nunc omnes male
agentes percuteret, extremum jam judicium quibus
exhiberet? Si autem nullum omnino percuteret, quis
Deum res humanas curare credidisset? Nonnunquam
ergo <emph>155</emph> iniquos ferit, ut ostendat quia inulta mala
non deserit. Nonnunquam vero iniquos diu tolerat,
ut considerantibus insinuet, ad quod eos judicium
reservet.
<pb n="0699A"/>
</p>
          </div3>
<div3>
            <head>36. </head>
            <p>
 <hi>Iniquos deleri quo sensu falsum, quo verum.</hi> --Haec
itaque sententia deletionis iniquorum, si non
cum fine praesentis saeculi de cunctis generaliter dicitur,
ex magna parte procul dubio veritatis virtute
evacuatur. Sed tunc vera erit, cum jam iniquitatis
dilatio non erit. Quae hoc fortasse modo intelligi
rectius potest, quoniam nec innocens perit, nec rectus
deletur; quia etsi carne hic atteritur, in conspectu
aeterni judicis vera salute reparatur. Et qui seminant
dolores et metunt, flante Deo pereunt; quia quanto
hic altius perverse agendo proficiunt, tanto durius
subsequenti damnatione feriuntur. Sed cum eidem
sententiae praemittitur, <hi>Recordare,</hi> videlicet patet quia
transacta res ad mentem reducitur, non autem futura
nuntiatur. Tunc ergo Eliphaz verius diceret, si haec
<pb n="0699B"/>
de iniquis generaliter fieri extrema animadversione
credidisset.</p>
          </div3>
<div3>
            <head>37.</head>
            <p>
 <hi>Flare Deus apte dicitur, cum vindictam retribuit.
Tunc qui in se tranquillus, pereuntibus videtur
turbulentus.</hi> --Sed hoc quod flare Deus dicitur, urget
ut subtilius discernatur. Nos quippe cum flamus,
aerem ab exterioribus introrsus trahimus, et introrsus
tractum hunc exterius reddimus. Flare ergo Deus in
vindictae retributione dicitur, quia ab exterioribus
causis introrsus judicii consilium concipit, et ab interno
consilio extrorsus sententiam emittit. Quasi
flante Deo, ab exterioribus aliquid introrsus trahitur,
quando foras mala nostra conspicit, et intus judicium
disponit. Et rursum, quasi flante Deo, ab interioribus
spiritus extrorsus emittitur, quando ab
<pb n="0699C"/>
interno conceptu consilii, exterius judicium damnationis
infertur. Bene itaque dicitur quod qui dolores
seminant, flante Deo pereunt; quia unde foris perversa
faciunt, inde ab intimis recte feriuntur. Vel
certe cum flare Deus dicitur, quia et statim irae ejus
spiritus subinfertur, appellatione flatus illius potest
ipsa ejus animadversio designari. Nos quippe cum
irascimur, flatu furoris inflammamur. Ut ergo vindictam
cogitans Dominus demonstretur, flare irascendo
dicitur; non quo ipse in natura sua mutabilitatis
vicissitudinem recipiat, sed quo post longam
patientiam, quando vindictam peccatoris exsequitur,
is qui in semetipso tranquillus est, pereuntibus turbulentus
videtur. Mens quippe reproba, quia adversum
suis actibus judicem conspicit, quasi commotus
<pb n="0699D"/>
ei ostenditur, quia in conspectu illius suo reatu ipsa
turbatur. Sed postquam quasi clementer admonuit,
aperte increpationis verba subjungit, dicens:</p>
          </div3>
        </div2>
<div2>
          <head>CAPUT XIX.</head>
<p>VERS. 10.-- <hi>Rugitus leonis, et vox leaenae, et dentes
catulorum leonum contriti sunt.</hi> </p>
<div3>
            <head>38.</head>
            <p>
 <hi>Dura in Job Eliphaz verba.</hi> --Quid enim rugitum
leonis appellat, nisi, ut paulo ante praemisimus,
severitatem viri? quid vocem leaenae, nisi loquacitatem
conjugis? quid dentes catulorum leonum,
nisi edacitatem prolis? Quia enim filii convivantes
<pb n="0700A"/>
exstincti sunt, dentium expressione signantur. Quae
cuncta dum contrita Eliphaz rigidus exsultat, quasi
jure damnata denuntiat. Cujus adhuc duritiam increpationis
ingeminat, cum subjungit:</p>
          </div3>
        </div2>
<div2>
          <head>CAPUT XX [ <hi>Vet. et Rect. XVI</hi> ].</head>
<p>VERS. 11.-- <hi>Tigris periit, eo quod non haberet
praedam, et</hi> <emph>156</emph> <hi>catuli leonum dissipati sunt.</hi> </p>
<div3>
            <head>39.</head>
            <p>
 <hi>Tigris varia ac rapax hypocritas apte significat.</hi> --Quem
enim nomine tigridis, nisi beatum Job nota
varietatis signat, vel aspersum maculis simulationis?
Omnis namque simulator in eo quod videri rectus
appetit, mundum se per omnia non ostendit; quia
dum virtutes quasdam per hypocrisin assumit, et
occulte semetipsum vitiis subjicit, quaedam latentia
vitia repente in faciem erumpunt, et superductae simulationis,
<pb n="0700B"/>
quasi visionis corium, ex admistione sua
varium ostendunt; ut plerumque sit mirum cur homo,
qui tantis virtutibus pollere cernitur, etiam tam reprobis
actibus inquinetur. Sed nimirum omnis hypocrita
tigris est, quia dum mundus color de simulatione
ducitur, vitiorum nigredine interrumpente
variatur. Saepe enim dum de castitatis munditia extollitur,
sorde avaritiae foedatur. Saepe dum virtute
largitatis speciosus ostenditur, luxuriae maculis inquinatur.
Saepe dum castitatis atque largitatis decore
vestitur, velut ex zelo justitiae, crudelitatis atrocitate
fuscatur. Saepe largitate, castitate, pietate ex pulchra
visione induitur, sed interfusa obscuritate superbiae
notatur. Sicque fit ut intermistis vitiis dum
mundam in se speciem hypocrita non ostendit, quasi
<pb n="0700C"/>
unum colorem tigris habere nequaquam possit. Quae
videlicet tigris rapit praedam, quia humani sibi favoris
usurpat gloriam. Qui enim rapta laude extollitur,
quasi praeda satiatur. Bene autem hypocritarum laus
praeda dicitur. Praeda quippe est, cum aliena violenter
auferuntur. Omnis autem hypocrita, quia vitam justitiae
simulans, justorum sibi laudem arripit, alienum
profecto est quod tollit. Eliphaz itaque, quia beatum
Job incolumitatis suae tempore laudanda egisse cognovit,
percussione subsequente, haec illum tenuisse
per hypocrisin credidit, dicens: <hi>Tigris periit, eo quod
non haberet praedam.</hi> Ac si aperte dicat: Varietas
tuae simulationis exstincta est, quia et adulatio laudis
ablata est; et jam tua hypocrisis praedam non
habet, quia percussa divinitus, humanis favoribus
<pb n="0700D"/>
caret.</p>
          </div3>
<div3>
            <head>40.</head>
            <p>
 <hi>Myrmicoleon eos adumbrat qui timidi in fortiores,
audaces in parvos sunt.</hi> --Translatione autem
Septuaginta interpretum nequaquam tigris dicitur,
sed, Myrmicoleon periit, eo quod non haberet praedam.
Myrmicoleon quippe parvum valde est animal,
formicis adversum, quod se sub pulvere abscondit,
et formicas frumenta gestantes interficit, interfectasque
consumit. Myrmicoleon autem Latine dicitur, vel
formicarum leo, vel certe expressius formica pariter
et leo. Recte autem formica et leo nominatur, quia
<pb n="0701A"/>
sive volatilibus, seu quibuslibet aliis minutis animalibus
formica est, ipsis autem formicis leo. Has enim
quasi leo devorat, sed ab illis quasi formica devoratur.
Cum igitur Eliphaz dicit: <hi>Myrmicoleon periit,</hi> 
quid in beato Job sub myrmicoleontis nomine, nisi
pavorem et audaciam reprehendit? Ac si ei aperte
dicat: Non injuste percussus es, quia contra erectos
timidus, contra subditos audax fuisti. Ac si aperte
dicat: Contra astutos te formido pressit, contra simplices
temeritas inflavit. Sed praedam jam myrmicoleon
non habet, quia timida tua elatio dum verberibus
premitur, ab aliena laesione <emph>157</emph> prohibetur.
Sed quia amicos beati Job haereticorum tenere speciem
diximus, urget necessario, ut haec eadem Eliphaz
verba quomodo etiam typice sentienda sint intimemus.</p>
          </div3>
        </div2>
<div2>
          <head>CAPUT XXI [ <hi>Rec. XVII</hi> ].</head>

<pb n="0701B"/>
<p>VERS. 10.-- <hi>Rugitus leonis, et vox leaenae, et dentes
catulorum leonum contriti sunt.</hi> </p>
<p>SENSUS ALLEGORICUS.--41. <hi>Eadem re in Scripturis
figurantur diversa.</hi> --Quia natura uniuscujusque rei
ex diversitate componitur, in sacro eloquio per rem
quamlibet licite diversa figurantur. Habet quippe
leo virtutem, habet et saevitiam. Virtute ergo Dominum,
saevitia diabolum signat. Hinc enim de Domino
dicitur: <hi>Vicit leo de tribu Juda, radix David <note>(Apoc.
V, 5)</note>
            </hi>. Hinc de diabolo scriptum est: <hi>Adversarius vester
diabolus, sicut leo rugiens circuit, quaerens quem
devoret <note>(I Pet. V, 8)</note>
            </hi>. Leaenae autem nomine aliquando
sancta Ecclesia, aliquando Babylonia designatur.
<pb n="0701C"/>
Pro eo enim quod contra adversa audax est, leaena
Ecclesia dicitur; sicut ejusdem beati Job vocibus
approbatur, qui derelictam ab Ecclesia Judaeam indicans,
ait: <hi>Non calcaverunt eam filii institorum, nec
pertransivit per eam leaena <note>(Job. XXVIII, 8)</note>
            </hi>. Aliquando
vero leaenae nomine hujus mundi civitas, id est Babylonia,
exprimitur, quae contra vitam innocentium
immanitate crudelitatis efferatur, quae antiquo hosti,
quasi saevissimo leoni sociata, perversae persuasionis
ejus semina concipit, et reprobos ex se filios
ad similitudinem illius, quasi crudeles catulos gignit.
Catuli autem leonum sunt quilibet reprobi, ad iniquam
vitam, malignorum spirituum errore generati: qui et
simul omnes universam mundi civitatem, quam praediximus,
Babyloniam faciunt, et tamen iidem singuli
<pb n="0701D"/>
Babyloniae filii, quasi non leaena, sed leaenae catuli
vocantur. Sicut enim Sion tota simul Ecclesia dicitur,
filii autem Sion sanctorum quique singuli memorantur,
ita et filii Babyloniae singuli quique reproborum,
et eadem Babylonia simul omnes reprobi vocantur.</p>
<p>[ <hi>Vet. XVII.] 42. Sancti tentationes metuunt; haeretici
de sua sanctitate securi contemnunt.</hi> --Sed sancti
viri quandiu in hac vita sunt, semetipsos sollicita
<pb n="0702A"/>
circumspectione custodiunt, ne leo circuiens insidiando
subripiat, id est, antiquus hostis sub aliqua
imagine virtutis occidat; ne leaenae vox auribus obstrepat,
id est, ne Babyloniae gloria sensum ab amore
patriae coelestis avertat; ne catulorum leonum dentes
mordeant, id est, ne reproborum persuasio in corde
convalescat. At contra haeretici jam quasi de sanctitate
securi sunt, quia vitae suae meritis cuncta se superasse
suspicantur. Unde et nunc dicitur: <hi>Rugitus
leonis, et vox leaenae, et dentes catulorum leonum contriti
sunt.</hi> Ac si aperte diceretur: Nos ideo nullis
flagellis atterimur, quia et virtutem antiqui hostis,
et cupiditatem terrenae gloriae, et persuasiones reproborum
omnium vitae meritis superando calcamus.
Unde adhuc subditur:</p>
        </div2>
<div2>
          <head>CAPUT XXII.</head>
<p>
            <pb n="0702B"/>VERS. 11.-- <hi>Tigris periit, eo quod non haberet praedam,
et catuli leonum dissipati sunt.</hi> </p>
<div3>
            <head>43.</head>
            <p>
 <hi>Satan et leo recte vocatur, et tigris et myrmicoleon.
Haeretici quasi de victo Satana gloriantur.</hi> --Hunc
vocabulo tigridis repetit quem leonis appellatione
signavit. Satan quippe et propter crudelitatem
leo dicitur, et propter multiformis astutiae varietatem
non incongrue tigris vocatur. Modo enim
se sicut est perditus humanis sensibus objicit,
modo quasi angelum lucis ostendit. Modo stultorum
mentes blandiendo persuadet, modo ad culpam
terrendo pertrahit. Modo suadere <emph>158</emph> vitia
aperte nititur, modo in suis suggestionibus sub virtutis
specie palliatur. Haec itaque bellua, quae tanta
<pb n="0702C"/>
varietate respergitur, jure tigris vocatur, quae apud
Septuaginta interpretes, ut praefati sumus, myrmicoleon
dicitur. Quod videlicet animal absconsum pulvere,
formicas, ut diximus, frumenta gestantes interficit;
quia nimirum apostata angelus in terram de
coelis projectus, justorum mentes, quae bonorum sibi
operum refectionem praeparant, in ipso actionis itinere
obsidet; cumque eas per insidias superat, quasi
formicas frumenta gestantes improvisus necat. Recte
autem myrmicoleon, id est, leo et formica dicitur,
Formicis enim, ut diximus, leo est, volatilibus formica,
quia nimirum antiquus hostis sicut contra consentientes
fortis est, ita contra resistentes debilis. Si
enim ejus suggestionibus assensus praebetur, quasi
leo tolerari nequaquam potest; si autem resistitur,
<pb n="0702D"/>
quasi formica atteritur. Aliis ergo leo est, aliis formica;
quia crudelitatem illius carnales mentes vix
tolerant, spiritales vero infirmitatem illius pede virtutis
calcant. Haeretici igitur, quia de sanctitatis praesumptione
superbiunt, quasi exsultantes dicunt: <hi>Myrmicoleon,</hi> 
vel certe <hi>tigris, periit, eo quod non haberet
praedam.</hi> Ac si aperte dicant: Vetustus adversarius
in nobis praedam non habet, quia quantum ad nostra
<pb n="0703A"/>
studia jam victus jacet. Idcirco autem myrmicoleontis
appellatione vel tigridis repetitur, qui jam contrito
leonis rugitu fuerat designatus, quia quidquid
per gaudium dicitur, saepe replicatur. Voces quippe
ingeminat animus cum exsultat. Unde et veraci laetitia
Psalmista crebro repetit hoc, quod se exauditum
esse cognovit, dicens: <hi>Exaudivit Dominus vocem fletus
mei; exaudivit Dominus deprecationem meam,
Dominus orationem meam assumpsit <note>(Psal. VI, 9, 10)</note>
            </hi>.
</p>
            <p>[ <hi>Vet. XVIII.] 44. Sancti de domitis vitiis cum timore
gaudent. Hypocritae vel uno superato se perfectos putant.</hi> --Sed
sancti viri cum de quibusdam se vitiis
ereptos hilarescunt, magno se metu etiam in ipsa
exsultatione concutiunt; quia etsi jam de cujuslibet
procella tempestatis erepti sunt, esse se tamen adhuc
<pb n="0703B"/>
in incerti maris dubiis fluctibus sciunt: et sic spe
exsultant, ut pavore trepident; sic pavore trepidant,
ut spei fiducia exsultent. Unde per eumdem Psalmistam
dicitur: <hi>Servite Domino in timore, et exsultate
ei cum tremore <note>(Psal. II, 11)</note>
              </hi>. At contra, qui de specie
sanctitatis intumescunt, cum unum quodlibet vitium
superant, mox mentem in superbiam erigunt, et
quasi de vitae suae perfectione gloriantur; et pro eo
quod fortasse semel a periculo tempestatis erepti
sunt, jam quia in mari navigent, obliviscuntur: magnos
se in omnibus aestimant, et vicisse se antiquum
adversarium funditus putant; infra se cunctos respiciunt,
quia se per sapientiam transcendere omnes
arbitrantur. Unde subditur:</p>
          </div3>
        </div2>
<div2>
          <head>CAPUT XXIII [ <hi>Rec. XVIII</hi> ].</head>
<p>
            <pb n="0703C"/>VERS. 12.-- <hi>Porro ad me dictum est verbum absconditum.</hi> </p>
<div3>
            <head>45.</head>
            <p>
 <hi>Haeretici novum et occultam doctrinam affectant,
cur.</hi> --Verbum absconditum haeretici audire
se simulant, ut auditorum mentibus quamdam
praedicationis suae reverentiam obducant. Unde et
latenter praedicant, quatenus eorum praedicatio tanto
sancta, quanto et occulta videatur. Communem autem
scientiam habere refugiunt, ne caeteris aequales
aestimentur; et quaedam nova semper exquirunt,
quae dum alii nesciunt, apud imperitorum <emph>159</emph> mentes
ipsi de scientiae singularitate gloriantur. Quam,
ut diximus, occultam insinuant, quia scilicet ut miram
ostendere valeant, hanc se latenter percepisse
confirmant. Unde apud Salomonem haereticorum
<pb n="0703D"/>
speciem mulier tenens, dicit: <hi>Aquae furtivae dulciores
sunt, et panis absconditus suavior <note>(Prov. IX, 17)</note>
            </hi>. Unde
hic quoque subditur: <hi>Et quasi furtive suscepit auris
mea venas susurrii ejus.</hi> Furtive susurrii venas percipiunt,
quia socialis scientiae gratiam deserentes, ad
hanc nequaquam per ostium ingrediuntur, Domino
attestante, qui ait: <hi>Qui non intrat per ostium in ovile
ovium, sed ascendit aliunde, ille fur est et latro <note>(Joan.
X, 1, 2)</note>
            </hi>. Venas itaque divini susurrii furtive suscipit,
<pb n="0704A"/>
qui ad percipiendam virtutis ejus notitiam, deserto
publicae praedicationis ostio, pravae intelligentiae rimas
quaerit. Quia vero fur et latro, qui intrat aliunde, et
tenebras diligit, et claritatem luminis perhorrescit,
recte subjungitur:</p>
          </div3>
        </div2>
<div2>
          <head>CAPUT XXIV [ <hi>Vet. XIX</hi> ].</head>
<p>VERS. 13.-- <hi>In horrore visionis nocturnae, quando
solet sopor occupare homines.</hi> </p>
<div3>
            <head>46.</head>
            <p>
 <hi>Ut alta esse ostendant quae docent, ea se vix capere
declarant. Modo de sapientiae singularitate extolluntur.</hi> --Saepe
haeretici dum altiora dicere conantur,
ipsi sibi testes sunt quia quae proferunt, vera non
sunt. In nocturna quippe visione dubie cernitur.
Rimas ergo susurrii in pavore nocturnae visionis se
percepisse asserunt, quia ut quae docent alta aliis
<pb n="0704B"/>
ostendant, vix ea se capere posse denuntiant. Sed
hinc colligendum est quomodo audientibus certa esse
poterunt, quae ipsi dubie viderunt. Miro ergo ordine
cum alta loquentes profluunt, in patefactione
stultitiae, ipsis suae altitudinis vocibus ligantur. Quantum
vero de singularitate sapientiae elevantur, ostenditur
cum protinus subdit: <hi>Quando solet sopor occupare
homines.</hi> Ac si aperte ab haereticis diceretur:
Cum homines inferius dormiunt, nos ad percipienda
superna vigilamus, quia ea nobis nota sunt, ad
quae videlicet cognoscenda caeterorum hominum corda
torpentia non assurgunt. Ac si apertius dicant:
In quibus intelligentia nostra se erigit, reliquorum
hominum sensus dormit. Nonnunquam vero cum hoc
despici ab auditore conspiciunt, semetipsos simulant
<pb n="0704C"/>
timere quod dicunt. Unde subditur:</p>
          </div3>
        </div2>
<div2>
          <head>CAPUT XXV.</head>
<p>VERS. 14.-- <hi>Pavor tenuit me et tremor, et omnia
ossa mea perterrita sunt.</hi> </p>
<div3>
            <head>47.</head>
            <p>
 <hi>Modo pavidos se simulant.</hi> --Quia enim de
doctrinae suae altitudine miri videri appetunt, quasi
pertimescunt quae fingunt; et cum minoris laboris
sit audire quam dicere, ad ea proferenda audaces
sunt, quae scilicet astruunt quia ipsi vix audire potuerunt.
Unde adhuc subditur:</p>
          </div3>
        </div2>
<div2>
          <head>CAPUT XXVI.</head>
<p>VERS. 15, 16.-- <hi>Et cum spiritus me praesente transiret,
inhorruerunt pili carnis meae; stetit quidam, cujus
non agnoscebam vultum.</hi> </p>
<div3>
            <head>48.</head>
            <p>
 <hi>Modo fingunt in se incomprehensibilia novisse.</hi> --Ut
<pb n="0704D"/>
incomprehensibilia se cognovisse indicent, non
stetisse, sed transisse coram se spiritum narrant;
et vultum se vidisse incognitum simulant, ut esse se
ei cognitos qui ab humana mente cognosci non valet
ostendant. Ubi adhuc subditur:</p>
          </div3>
        </div2>
<div2>
          <head>CAPUT XXVII.</head>
<p>VERS. 16.-- <hi>Imago coram oculis meis, et vocem
quasi aurae lenis audivi.</hi> </p>
<div3>
            <head>49.</head>
            <p>
 <hi>Deum intueri spiritaliter nequeunt, neque tamen
<pb n="0705A"/>
semper errant. Quaedam vera et sublimia loquuntur.</hi> --Saepe
haeretici Deum sibi imaginaliter fingunt
quem intueri spiritaliter nequeunt; ejusque <emph>160</emph> 
vocem quasi aurae lenis audire se perhibent, quia ad
secreta illius cognoscenda, quasi esse se caeteris familiariores
gaudent. Non enim ea docent quae Deus publice
loquitur, sed quae eorum auri quasi latenter aspirantur.
Haec igitur diximus, ut quid sub haereticorum
specie in Eliphaz sermonibus sentiendum sit
intimenius. Sed qui amici beati Job tanti viri amici
non essent, nisi manifeste aliquid ex veritate didicissent,
quia quamvis in sententiis correptionis
errant, in veritatis tamen cognitione non in toto
titubant: haec eadem paulo superius verba replicemus,
ut subtilius discernamus quomodo ea quae de
perceptione veritatis dicuntur, a recte sentientibus
<pb n="0705B"/>
proferri veraciter possint. [ <hi>Vet. XX.</hi> ] Nonnunquam
vero haeretici vera quaedam et sublimia loquuntur,
non quod haec divinitus ipsi percipiunt, sed quod ex
sanctae Ecclesiae contentione didicerunt; neque haec
ad profectum conscientiae, sed ad scientiae ostentationem
trahunt. Unde fit plerumque ut alta sciendo dicant,
sed vivendo quae dicunt nesciant. Sive igitur ex
haereticorum specie, videlicet non vitam scientiae,
sed verba tenentium, seu certe ex persona amicorum
beati Job, qui de cognitione veritatis potuerunt procul
dubio percipiendo experiri, quod studuerunt docendo
eloqui, haec eadem quae transcurrimus, subtilius
dicta disseramus; ut dum sollicite Eliphaz sermo
discutitur, quantae scientiae fuerit, demonstretur;
<pb n="0705C"/>
quamvis in eadem scientia humilitatem non tenuit,
qui commune bonum sibi specialiter arrogavit. Ait
namque:</p>
          </div3>
        </div2>
<div2>
          <head>CAPUT XXVIII [ <hi>Rec. XIX</hi> ].</head>
<p>VERS. 12.-- <hi>Porro ad me dictum est verbum absconditum.</hi> </p>
<p>ALLEGORICUS SENSUS.--50. <hi>Verbum absconditum,
Dei Filius, vel Spiritus sancti locutio. Haec a paucis
percipitur. Sentiri potest, non exprimi.</hi> --Verbum
quippe absconditum, invisibilis Filius vocatur, de quo
Joannes ait: <hi>In principio erat Verbum.</hi> Quod ipse
quoque absconditum insinuat, dum subjungit: <hi>Et Verbum erat apud Deum, et Deus erat Verbum.</hi> 
Sed hoc verbum absconditum electorum mentibus
<pb n="0705D"/>
dicitur, cum potestas unigeniti Filii credentibus manifestatur.
Potest etiam per verbum absconditum,
allocutio intimae aspirationis intelligi; de qua Joannes
dicit: <hi>Unctio ejus docet vos de omnibus <note>(I Joan. II,
27)</note>
            </hi>. Quae nimirum aspiratio humanam mentem contingendo
sublevat, et temporales cogitationes deprimens,
aeternis hanc desideriis inflammat, ut nihil ei jam,
nisi quae superna sunt, libeat, et cuncta quae inferius de
humana perstrepunt corruptione contemnat. Absconditum
ergo verbum audire, est locutionem sancti Spiritus
corde concipere. Quae profecto sciri non potest, nisi a quo
<pb n="0706A"/>
haberi potest. Unde et Veritatis voce de hac abscondita
locutione dicitur: <hi>Ego rogabo Patrem, et alium Paraclitum
dabit vobis, ut maneat vobiscum in aeternum,
Spiritum veritatis, quem mundus non potest accipere <note>(Joan. XIV, 16)</note>
            </hi>.
Sicut enim isdem Paraclitus post
Mediatoris ascensum, alius humani generis consolator,
in semetipso invisibilis est; ita omnem, quem
repleverit, ad desideranda invisibilia accendit. Et
quoniam mundana corda sola visibilia diligunt, hunc
mundus non accipit, quia ad diligenda invisibilia non
assurgit. Saeculares etenim mentes quanto se foras
per desideria dilatant, tanto ad receptionem illius
sinum cordis angustant. Et quoniam valde in <emph>161</emph> 
humano genere pauci sunt, qui a desideriorum temporalium
sorde purgati, ad perceptionem sancti
Spiritus ipsa hac purgatione dilatentur, verbum
<pb n="0706B"/>
hoc absconditum dicitur, quia illud a quibusdam
procul dubio in corde percipitur, quod a maxima
hominum parte nescitur. Vel certe haec ipsa afflatio
sancti Spiritus absconditum verbum est, quia sentiri
potest, sed strepitu locutionis exprimi non potest.
Cum igitur divina aspiratio sine strepitu mentem
sublevat, verbum absconditum auditur, quia sermo
Spiritus in aure cordis silenter sonat. Unde et subditur:</p>
        </div2>
<div2>
          <head>CAPUT XXIX [ <hi>Rec. XX</hi> ].</head>
<p>IBID.-- <hi>Et quasi furtive suscepit auris mea venas
susurrii ejus.</hi> </p>
<div3>
            <head>51.</head>
            <p>
 <hi>Mentem quaerit a visibilibus abstractam. Quam
variis modis eam alloquatur.</hi> --Venas susurrii superni
auris cordis furtive suscipit, quia subtilitatem locutionis
<pb n="0706C"/>
intimae afflata mens et raptim et occulte cognoscit.
Nisi enim se ab exterioribus desideriis abscondat,
interna non penetrat. Et occultatur ut audiat,
et audit ut occultetur; quia et subtracta a visibilibus,
invisibilia conspicit, et repleta invisibilibus, visibilia
perfecte contemnit. Notandum vero quod non
ait: <hi>Quasi furtive suscepit auris mea susurrium ejus;</hi> 
sed <hi>venas susurrii ejus.</hi> Susurrium quippe occulti
verbi, est haec ipsa locutio aspirationis internae. Venae
autem susurrii dicuntur causarum origines, quibus
haec ipsa aspiratio ad mentem ducitur. Quasi enim
venas susurrii sui aperit, cum nobis Deus latenter
insinuat, quibus modis ad nostrae intelligentiae aurem
venit. Aliquando enim nos amore, aliquando terrore
compungit; aliquando praesentia quam nulla sint
<pb n="0706D"/>
ostendit, et ad aeterna diligenda desiderium erigit;
aliquando prius aeterna indicat, ut post temporalia
vilescant. Aliquando nostra nobis mala aperit, et ad
hoc nos usque, ut alienis etiam malis doleamus, extendit.
Aliquando mala aliena nostris obtutibus objicit,
et compunctos mirabiliter a nostra pravitate nos
corrigit. Venas itaque divini susurrii furtive audire,
est occultos divinae aspirationis modos tenuiter et latenter
agnoscere.</p>
          </div3>
<div3>
            <head>52.</head>
            <p>
 <hi>Susurrat nobis Deus, quia non se plene manifestum
facit. Per creata opera velut per quasdam rimas
<pb n="0707A"/>
se admirandum praebet.</hi> --Quamvis adhuc vel susurrium,
vel venas susurrii intelligere aliter valemus.
Qui enim susurrat, occulte loquitur, et vocem non
exprimit, sed imitatur. Nos igitur quousque carnis
corruptione premimur, nullo modo claritatem divinae
potentiae, sicut in se incommutabilis manet, videmus:
quia acies infirmitatis nostrae non sustinet hoc quod
de ejus aeternitatis radio super nos intolerabiliter
fulget. Cum ergo se nobis omnipotens Deus per rimas
contemplationis indicat, nequaquam nobis loquitur,
sed susurrat, quia etsi se plene non intimat, quiddam
tamen de se humanae menti manifestat. Tunc
autem nequaquam jam susurrat, sed loquitur, cum
ejus nobis species certa revelatur. Hinc est enim
quod in Evangelio Veritas dicit: <hi>Palam de Patre
<pb n="0707B"/>
annuntiabo vobis <note>(Joan. XVI, 26)</note>
            </hi>. Hinc Joannes ait: <hi>Videbimus eum sicuti est 
 <note>(I Joan. III, 2)</note>
            </hi>. Hinc Paulus
dicit: <hi>Tunc cognoscam, sicut et cognitus sum <note>(I Cor.
XIII, 12)</note>
            </hi>. Nunc autem divinum susurrium tot ad nos
venas habet, quot creatis operibus ipsa divinitas praesidet.
Dum enim quae sunt cuncta creata cernimus,
in creatoris admiratione sublevamur. Nam sicut
aqua leniter fluens, rimata per venas quaeritur, ut
augeatur, tantoque se vastius fundit, quanto venas
apertiores invenerit; ita nos dum studiose divinitatis <emph>162</emph> 
 notitiam ex creaturae ejus consideratione colligimus,
quasi susurrii illius ad nos venas aperimus;
quia per hoc quod factum cernimus, virtutem factoris
admiramur; et per ea quae sunt in publico, illud
ad nos emanat, quod latet in occulto. Quasi enim per
<pb n="0707C"/>
quemdam ad nos sonitum erumpit, dum consideranda
nobis sua opera ostendit, in quo semetipsum utcunque
indicat, dum quam sit incomprehensibilis manifestat.
Quia igitur considerare eum digne non possumus,
non ejus vocem, sed vix susurrium audimus.
Plene enim quia perpendere neque ipsa quae sunt
creata sufficimus, recte dicitur: <hi>Quasi furtive suscepit
auris mea venas susurrii ejus.</hi> Projecti quippe a paradisi
gaudiis, et caecitatis poena multati, vix susurrii
venas apprehendimus, quia ipse quoque mira ejus
opera raptim tenuiterque pensamus. [ <hi>Vet. XXI</hi> ]
Sciendum vero est, quia quanto virtutem illius mens
sublevata considerat, tanto ejus rectitudinem repressa
formidat. Unde et recte subjungitur:</p>
          </div3>
        </div2>
<div2>
          <head>CAPUT XXX [ <hi>Rec. XXI</hi> ].</head>
<p>
            <pb n="0707D"/>VERS. 13.-- <hi>In horrore visionis nocturnae.</hi> </p>
<div3>
            <head>53.</head>
            <p>
 <hi>Mens eo amplius de suis factis trepidat, quo altius
in Deum elevatur. Hinc Deum magis metuit et diligit.</hi> --Horror
nocturnae visionis, est pavor occultae
contemplationis. Humana etenim mens quo altius
elevata, quae sint aeterna considerat, eo de factis temporalibus
gravius tremefacta formidat; quia tanto se
ream verius cernit, quanto se ab illo lumine discrepasse
quod super se intermicat conspicit; sicque fit
<pb n="0708A"/>
ut illuminata plus metuat, quia magis aspicit a veritatis
regula per quanta discordat; eamque gravi formidine
suus ipse profectus quatit, quae prius quasi
securius nihil videbat. Quamvis quantalibet virtute
profecerit, non jam manifestum aliquid de aeternitate
comprehendit, sed adhuc sub cujusdam caligine imaginationis
conspicit. Unde et haec eadem, nocturna
visio dicitur. In nocte quippe, sicut et superius diximus,
dubie; in die autem constanter videmus. Quia
igitur ad contemplandum interni solis radium, nubes
sese nostrae corruptionis interserit, nec ad infirmos
nostrae mentis oculos illud, sicut est, incommutabile
lumen erumpit; adhuc Deum quasi in nocturna visione
cernimus, cum procul dubio sub incerta contemplatione
caligamus. Sed quamvis extremum de
<pb n="0708B"/>
illo aliquid mens conceperit, in consideratione tamen
ejus magnitudinis inhorrescit, et magis metuit, quia
ipsis contemplationis ejus vestigiis se imparem sentit,
atque ad se relapsa, eum arctius diligit, cujus miram
dulcedinem ferre non valens, vix hanc sub incerta
visione gustavit. Sed quia ad hujus sublevationis culmen
minime pertingitur, nisi prius desideriorum
carnalium importune perstrepens turba reprimatur,
recte subjungitur:</p>
          </div3>
        </div2>
<div2>
          <head>CAPUT XXXI [ <hi>Rec. XXII</hi> ].</head>
<p>IBID.-- <hi>Quando solet sopor occupare homines.</hi> </p>
<div3>
            <head>54.</head>
            <p>
 <hi>Ad contemplationem non pervenitur nisi sopitis
carnalibus desideriis. Somnus tribus modis accipitur.</hi> --Quisquis
ea quae mundi sunt agere appetit, quasi vigilat;
quisquis vero internam quietem quaerens, hujus
<pb n="0708C"/>
mundi strepitum fugit, velut obdormiscit. Sed prius
sciendum est quia in Scriptura sacra figurate positus
tribus modis somnus accipitur. Aliquando enim
somno mors carnis, aliquando torpor negligentiae,
aliquando vero exprimitur, calcatis terrenis desideriis,
quies vitae. Somni namque vel dormitionis nomine
carnis mors intimatur, sicut Paulus ait: <hi>Nolo
vos ignorare fratres de dormientibus.</hi> Et paulo post: <hi>Ita et Deus eos qui dormierunt per Jesum, adducet cum
eo 
 <note>(I Thess. IV, 12)</note>
            </hi>. Somno <emph>163</emph> rursum torpor
negligentiae designatur, sicut ab eodem Paulo dicitur: <hi>Hora est jam nos de somno surgere 
 <note>(Rom. XIII, 11)</note>
            </hi>.
Et rursum: <hi>Evigilate, justi, et nolite peccare <note>(I Cor.
XV, 34)</note>
            </hi>. Somno quoque calcatis carnis desideriis
quies vitae figuratur, sicut sponsae voce in canticorum
<pb n="0708D"/>
Cantico dicitur: <hi>Ego dormio, et cor meum vigilat <note>(Cant. V, 2)</note>
            </hi>;
quia videlicet sancta mens quo se ab
strepitu temporalis concupiscentiae comprimit, eo
verius interna cognoscit; et tanto alacrius ad intima
vigilat, quanto se ab exteriori inquietudine occultat.
Quod bene per Jacob in itinere dormientem figuratur <note>(Genes. XXVIII, 11)</note>,
qui ad caput lapidem posuit,
et obdormivit: a terra scalam coelo inhaerentem, innixum
scalae Dominum, ascendentes quoque et descendentes
<pb n="0709A"/>
angelos vidit. In itinere quippe dormire,
est in hoc praesentis vitae transitu a rerum temporalium
amore quiescere. In itinere dormire, est in dierum
labentium cursu ab appetitu visibilium mentis
oculos claudere: quos primis hominibus seductor
aperuit, qui dixit: <hi>Scit enim Deus quod in quocunque
die comederitis ex eo, aperientur oculi vestri <note>(Genes.
III, 5, 6)</note>
            </hi>. Unde et paulo post subditur: <hi>Tulit de fructu
illius, et comedit; deditque viro suo, qui comedit, et
aperti sunt oculi amborum.</hi> Culpa quippe oculos concupiscentiae
aperuit, quos innocentia clausos tenebat.
Angelos vero ascendentes et descendentes cernere,
est cives supernae patriae contemplari, vel quanto
amore auctori suo super semetipsos inhaereant,
vel quanta compassione charitatis nostris infirmitatibus
<pb n="0709B"/>
condescendant.</p>
          </div3>
<div3>
            <head>55.</head>
            <p>
 <hi>Ad contemplationem non sufficit a mundi actionibus
quiescere, nisi et virtutes exerceantur.</hi> --Et
notandum valde est quod ille dormiens angelos conspicit,
qui in lapide caput ponit; quia nimirum ipse
ab exterioribus operibus cessans, interna penetrat,
qui intentamente, quae principale est [ <hi>Graece,</hi> <foreign xml:lang="greek"> </foreign>]
hominis, imitationem sui redemptoris observat.
Caput quippe in lapide ponere, est mente Christo
inhaerere. Qui enim a praesentis vitae actione remoti
sunt, sed ad superna nullo amore rapiuntur, dormire
possunt, sed videre angelos nequeunt; quia caput in
lapide tenere contemnunt. [ <hi>Vet. XXII.</hi> ] Sunt namque
nonnulli qui mundi quidem actiones fugiunt, sed
nullis virtutibus exercentur. Hi nimirum torpore, non
<pb n="0709C"/>
studio dormiunt; et idcirco interna non conspiciunt,
quia caput non in lapide sed in terra posuerunt. Quibus
plerumque contingit ut quanto securius ab externis
actionibus cessant, tanto latius in se immundae
cogitationis strepitum per otium congerant. Unde
sub Judaeae specie per Prophetam torpens otio anima
defletur, cum dicitur: <hi>Viderunt eam hostes, et deriserunt
Sabbata ejus <note>(Thren. I, 7)</note>
            </hi>. Praecepto etenim
legis ab exteriori opere in sabbato cessatur. Hostes
ergo sabbata videntes irrident, cum maligni spiritus
ipsa vacationis otia ad cogitationes illicitas pertrahunt;
ut unaquaeque anima quo remota ab externis
actionibus servire Deo creditur, eo magis eorum tyrannidi
illicita cogitando famuletur. Sancti autem
viri, qui a mundi operibus non torpore, sed virtute
sopiuntur, laboriosius dormiunt, quam vigilare potuerunt,
<pb n="0709D"/>
quia in eo quod actiones hujus saeculi deserentes
superant, robusto conflictu quotidie contra
semetipsos pugnant, ne mens per negligentiam torpeat,
ne subacta otio ad desideria immunda frigescat,
ne in ipsis bonis desideriis plus justo inferveat, ne sub <emph>164</emph> 
 discretionis specie sibimet parcendo, a perfectione
languescat. Agit haec, et ab hujus mundi
inquieta concupiscentia se penitus subtrahit, ac terrenarum
actionum strepitum deserit, et per quietis
studium virtutibus intenta, vigilans dormit. Neque
enim ad contemplanda interna perducitur, nisi ab his
<pb n="0710A"/>
quae exterius implicant studiose subtrahatur. Hinc
est enim quod per semetipsam Veritas dicit: <hi>Nemo
potest duobus dominis servire <note>(Matth. VI, 24)</note>
            </hi>. Hinc
Paulus ait: <hi>Nemo militans Deo, implicat se negotiis
saecularibus, ut ei placeat, cui se probavit <note>(II Tim. II,
4)</note>
            </hi>. Hinc per Prophetam Dominus admonens dicit: <hi>Vacate, et videte, quoniam ego sum Deus 
 <note>(Psal. XLV,
11)</note>
            </hi>. Quia igitur nequaquam notitia interna conspicitur,
nisi ab externa implicatione cessetur, recte
nunc verbi absconditi et divini susurrii tempus exprimitur,
cum dicitur: <hi>in horrore visionis nocturnae,
quando solet sopor occupare homines,</hi> quia nimirum
mens nostra nullo modo ad vim intimae contemplationis
rapitur, nisi studiose prius a terrenorum desideriorum
tumultu sopiatur. Sed humanus animus
<pb n="0710B"/>
quadam suae contemplationis machina sublevatus,
quo super se altiora conspicit, eo in semetipso terribilius
contremiscit. Unde et apte subditur:</p>
          </div3>
        </div2>
<div2>
          <head>CAPUT XXXII [ <hi>Rec. XXIII</hi> ].</head>
<p>VERS. 14.-- <hi>Pavor tenuit me, et tremor, et omnia
ossa mea perterrita sunt.</hi> </p>
<div3>
            <head>56.</head>
            <p>
 <hi>Quo altius Dei rectitudinem contemplamur, eo de
nostra magis formidamus.</hi> --Quid per ossa, nisi
fortia acta signantur? De quibus et per Prophetam
dicitur: <hi>Dominus custodit omnia ossa eorum <note>(Psal.
XXXIII, 21)</note>
            </hi>. Et saepe ea quae agunt homines, esse alicujus
momenti aestimant, quia districtionis intimae
quam sit subtile judicium ignorant. Sed cum per
contemplationem rapti superna conspiciunt, ab ipsa
aliquo modo praesumptionis suae securitate liquefiunt;
et tanto magis in divino conspectu trepidant, quanto
<pb n="0710C"/>
nec bona sua digna ejus examine, quem conspiciunt,
pensant. Hinc est etenim quod is qui fortia operando
profecerat, per spiritum sublevatus clamabat: <hi>Omnia
ossa mea dicent: Domine, quis similis tibi <note>(Psalm.
XXXIV, 10)</note>
            </hi>? Ac si diceret: Carnes meae verba non
habent, quia infirma mea apud te funditus silent;
ossa autem mea tuae magnitudinis laudem dicunt,
quia ipsa quoque, quae esse in me fortia credidi, tua
consideratione contremiscunt. Hinc est quod Manue,
viso angelo pertimescens, dicit: <hi>Morte moriemur, quia
vidimus Dominum <note>(Jud. XIII, 22)</note>
            </hi>. Quem uxor protinus
consolatur, dicens: <hi>Si Dominus nos vellet occidere, de
manibus nostris holocaustum et libamenta non suscepisset <note>(Ibid., 23)</note>
            </hi>.
Quid est autem quod ad visionem
angeli vir fit timidus, et mulier audax, nisi quod nobis
<pb n="0710D"/>
quoties coelestia demonstrantur, spiritus quidem
pavore se concutit, sed tamen spes praesumit? Inde
namque spes ad majora audenda sese erigit, unde
turbatur spiritus, quia ea quae superna sunt, prior videt.
[ <hi>Vet. XXIII.</hi> ] Quia igitur cum altiora secretorum
coelestium sublevata mens conspicit, cuncta humanarum
virium soliditas contremiscit, recte nunc
dicitur: <hi>Pavor tenuit me, et tremor, et omnia ossa mea
perterrita sunt.</hi> Ac si aperte diceretur: Subtilitatis
intimae arcana percipiens, unde me apud me fortem
credidi, ante conspectum judicis inde titubavi. Districtionem
<pb n="0711A"/>
quippe divinae justitiae contemplantes, etiam
de ipsis operibus jure pertimescimus, quae nos fortia
egisse putabamus. Ducta namque ad internam regulam
nostra rectitudo, si <emph>165</emph> districtum judicium
invenit, multis tortitudinum suarum sinibus in intimam
rectitudinem impingit. Unde bene Paulus cum
et virtutum ossa habere se cerneret, et tamen sub districto
examine haec eadem ejus ossa trepidarent, ait: <hi>Mihi pro minimo est, ut a vobis judicer, aut ab humano
die. Sed neque me ipsum 
 judico; nihil enim mihi
conscius sum <note>(I Cor. IV, 3)</note>
            </hi>. Sed quia auditis venis
divini susurrii, haec eadem ejus ossa contremuerunt,
illico adjunxit: <hi>Sed non in hoc justificatus sum: qui
autem judicat me, Dominus est.</hi> Ac si diceret: recta
egisse me recolo, et tamen de meritis non praesumo,
<pb n="0711B"/>
quia ad ejus examen vita nostra ducitur, sub quo
nostrae fortitudinis et ossa turbantur.</p>
          </div3>
<div3>
            <head>57.</head>
            <p>
 <hi>Contemplationis gratia non est diuturna.</hi> --Sed
cum mens in contemplatione suspenditur, cum carnis
angustias superans, per speculationis vim de libertate
aliquid intimae securitatis rimatur, stare diu super
semetipsam non potest; quia etsi hanc spiritus
ad summa evehit, caro tamen ipso adhuc corruptionis
suae pondere deorsum premit. Unde et subditur:</p>
          </div3>
        </div2>
<div2>
          <head>CAPUT XXXIII.</head>
<p>VERS. 15.-- <hi>Et cum spiritus me praesente transiret,
inhorruerunt pili carnis meae.</hi> </p>
<div3>
            <head>58.</head>
            <p>
 <hi>Invisibilia quidem cognoscimus, sed raptim.</hi> --Nobis
praesentibus spiritus transit, quando invisibilia
<pb n="0711C"/>
cognoscimus, et tamen haec non solide, sed raptim
videmus. Neque enim in suavitate contemplationis
intimae diu mens figitur, quia ad semetipsam ipsa immensitate
luminis reverberata revocatur. Cumque
internam dulcedinem degustat, amore aestuat, ire
super semetipsam nititur, sed ad infirmitatis suae tenebras
fracta relabitur; et magna virtute proficiens,
videt quia videre non possit hoc quod ardenter diligit,
nec tamen ardenter diligeret, nisi aliquatenus videret.
Non ergo stat, sed transit spiritus, quia supernam
lucem nostra nobis contemplatio et inhiantibus
aperit, et mox infirmantibus abscondit. Et quia
in hac vita quantalibet virtute quis profecerit, adhuc
tamen corruptionis suae stimulum sentit: <hi>Corpus
quippe, quod corrumpitur, aggravat animam, et deprimit
<pb n="0711D"/>
terrena inhabitatio sensum multa cogitantem <note>(Sap. IX, 15)</note>
            </hi>,
recte subditur: <hi>Inhorruerunt pili carnis
meae.</hi> 
</p>
            <p>[ <hi>Rec. XXIV.] 59. Nemo hic ita perfectus, cui non
nascatur semper quod resecetur.</hi> --Pili etenim carnis
sunt quaelibet superflua humanae corruptionis. Pili
carnis sunt vitae veteris cogitationes, quas sic a
mente incidimus, ut de amissione earum nullo dolore
fatigemur. Bene autem per Moysen dicitur: <hi>Levitae radant omnes pilos carnis suae 
 <note>(Num. VIII, 7)</note>
              </hi>.
Levita quippe assumptus vocatur. Oportet ergo Levitas
<pb n="0712A"/>
omnes pilos carnis radere, quia is qui in obsequiis
divinis assumitur, debet ante Dei oculos a
cunctis carnis cogitationibus mundus apparere, ne
illicitas cogitationes mens proferat, et pulchram
animae speciem quasi pilis fruticantibus deformem
reddat. Sed quantalibet, ut diximus, quempiam virtus
sanctae conversationis evexerit, adhuc tamen ei
de vetustate vitae nascitur quod toleretur. Unde et
ipsi Levitarum pili radi praecepti sunt, non evelli.
Rasis etenim pilis in carne radices remanent, et
crescunt iterum ut recidantur, quia magno quidem
studio superfluae cogitationes amputandae sunt, sed
tamen amputari funditus nequaquam possunt. Semper
enim caro superflua generat quae semper spiritus
ferro sollicitudinis recidat. Sed tamen haec in nobis
<pb n="0712B"/>
tunc subtilius conspicimus, cum speculationis <emph>166</emph> 
alta penetramus. Unde recte nunc dicitur: <hi>Cum spiritus
me praesente transiret, inhorruerunt pili carnis
meae.</hi> </p>
<p>[ <hi>Vet. XXIV.] 60. Haec sollicitius resecat mens contemplationi
dedita, sicque Spiritum pene figit, nec tamen
diu tenet.</hi> --Humana etenim mens in contemplationis
arce sublevata, tanto semetipsam durius de
superfluis cruciat, quanto nimis subtile conspicit
esse quod amat; et cum pulchrum intuetur hoc quod
super se appetit, districte judicat quidquid in se
infirmum prius tranquille tolerabat. Transeunte ergo
spiritu pili pertimescunt, quia ante compunctionis
vim cogitationes superfluae fugiunt, ut nihil fluxum,
nihil jam remissum libeat, quia afflatam mentem
<pb n="0712C"/>
etiam contra semetipsam visitationis intimae severitas
inflammat. Cumque hoc, quod in corde illicitum
nascitur, continua districtione resecatur, fit plerumque
ut vegetata mens paulo latius radio suae
speculationis inhaereat, et pene figat spiritum qui
transibat. Nec tamen haec ipsa contemplationis mora
Divinitatis vim plene aperit, quia ejus immensitas
humanas vires auctas sublevatasque transcendit.
Unde et bene subditur:</p>
          </div3>
        </div2>
<div2>
          <head>CAPUT XXXIV [ <hi>Rec. XXV</hi> ].</head>
<p>VERS. 16.-- <hi>Stetit quidam, cujus non agnoscebam
vultum.</hi> </p>
<div3>
            <head>61.</head>
            <p>
 <hi>Homo per peccatum totus carnalis factus, non
cogitat sine imaginibus corporum. Qui sine his animam
suam, ac deinde Deum percipiat.</hi> --Quidam
<pb n="0712D"/>
namque non dicimus, nisi de eo utique, quem exprimere
aut nolumus, aut non valemus. Sed qua mente
hoc loco dicitur <hi>quidam,</hi> videlicet exponitur, cum
protinus subinfertur: <hi>Cujus non agnoscebam vultum.</hi> 
Humana quippe anima, primorum hominum vitio a
paradisi gaudiis expulsa, lucem invisibilium perdidit,
et totam se in amorem visibilium fudit; tantoque ab
interna speculatione caecata est, quanto foras deformiter
sparsa; unde fit ut nulla noverit nisi ea quae
corporeis oculis, ut ita dixerim, palpando cognoscit.
Homo enim, qui si praeceptum servare voluisset,
<pb n="0713A"/>
etiam carne spiritalis futurus erat, peccando factus
est etiam mente carnalis ut sola cogitet, quae ad animum
per imagines corporum trahit. Corpus quippe
est coeli, terrae, aquarum, animalium, cunctarumque
rerum visibilium, quas indesinenter intuetur, in
quibus dum totam se delectata mens projicit, ab
internae intelligentiae subtilitate grossescit; et quia
jam erigere ad summa se non valet, in his infirma
libenter jacet. Cum vero miris conatibus ab his
exsurgere nititur, magnum valde est, si ad cognitionem
suam, repressa corporali specie, anima perducatur;
ut semetipsam sine corporea imagine cogitet,
et cogitando se, viam sibi usque ad considerandam
aeternitatis substantiam paret.
</p>
            <p>[ <hi>Vet. XXV.] 62. Anima humana quantum a divina
<pb n="0713B"/>
substantia distet. Si necdum quid Deus sit, certe
quid non sit percipit.</hi> --Hoc autem modo quasi
quamdam scalam sibi exhibet semetipsam, per quam
ab exterioribus ascendendo in se transeat, et a
se in auctorem tendat. Cum enim corporeas imagines
deserit, in semetipsam mens veniens, non
modicum ascendit. Sed quamvis incorporea sit anima,
quia tamen corpori inhaeret, ex ipsa sui qualitate
agnoscitur, quae carnis loco retinetur. Quae dum
obliviscitur scita, cognoscit incognita, meminit oblivioni
mandata, hilarescit post tristia, addicitur post
laeta: ipsa sui diversitate indicat quantum a substantia
aeternae incommutabilitatis distat, quae semper,
ut est, idem est: ubique praesens, ubique invisisibilis,
ubique tota, ubique incomprehensibilis per
<pb n="0713C"/>
inhiantem mentem sine aspectu <emph>167</emph> cernitur,
sine dubio auditur, sine motu suscipitur, sine corpore
tangitur, sine loco retinetur. Hanc nimirum
substantiam cum animus cogitat assuetus rebus corporalibus,
diversarum imaginum phantasmata sustinet.
Quae dum ab intentionis suae oculis abigit manu
discretionis, postponens ei omnia, jam hanc aliquatenus
conspicit. Quam si necdum quid sit apprehendit,
agnovit certe quid non sit. Quia ergo ad insueta
mens rapitur, cum divinitatis essentiam rimatur,
recte nunc dicitur: <hi>Stetit quidam, cujus non agnoscebam
vultum.</hi> </p>
          </div3>
<div3>
            <head>63.</head>
            <p>
 <hi>Stare solius Dei est.</hi> --Bene autem dictum est <hi>stetit.</hi> 
 Omnis quippe creatura, quia ex nihilo facta
est, et per semetipsam ad nihilum tendit, non stare
<pb n="0713D"/>
habet, sed defluere. Rationalis vero creatura eo ipso,
quo ad imaginem auctoris est condita, ne ad nihilum
transeat, figitur; irrationalis autem nequaquam
figitur, sed donec visionis suae ministerio universitatis
speciem impleat, transeundo tardatur. Nam etsi
coelum ac terra post in aeternum permanent ex semetipsis
tamen nunc ad nihilum properant, sed pro
eorum usu quibus serviunt in melius mutanda
<pb n="0714A"/>
perseverant. Stare ergo, solius creatoris est, per
quem cuncta non transeuntem transeunt, et in quo
aliqua, ne transeant, retinentur. Unde et Redemptor
noster, quia divinitatis ejus status capi ab humana
mente non potuit, hunc nobis ad nos veniens, creatus,
natus, mortuus, sepultus, resurgens, atque ad
coelestia rediens, quasi transeundo monstravit. Quod
bene per Evangelium illuminato caeco innuit, cui
transiens auditum praebuit, sed stans oculos reparavit <note>(Matth. IX, 27; XX, 30; Marc. VIII, 22; Luc. XVIII,
35; Joan. IX, 1)</note>.
Per humanitatis quippe dispensationem
transire habuit; per divinitatis vero
potentiam, quia ubique praesens est, stare. Voces
igitur caecitatis nostrae Dominus audire transiens dicitur,
quia humanae miseriae factus homo miseretur.
<pb n="0714B"/>
Stans autem lucem reparat, quia infirmitatis nostrae
tenebras ex virtute divinitatis illustrat. Bene ergo,
postquam dictum est: <hi>Cum spiritus me praesente
transiret,</hi> subditur: <hi>Stetit quidam, cujus non agnoscebam
vultum.</hi> Ac si aperte diceretur: Eum quem
per transitum sensi, non transire deprehendi. Ipse
est ergo qui transit, ipse qui stat. Transit enim, quia
teneri cognitus non valet; stat autem, quia in quantum
cognoscitur, incommutabilis apparet. Quia ergo
raptim is qui semper idem est cernitur, simul Deus
est transiens et stans videtur. Vel certe stare ejus
est nulla mutatione variari, sicut ad Moysen dicitur: <hi>Ego sum qui sum 
 <note>(Exod. III, 14)</note>
            </hi>. Et sicut hunc Jacobus
insinuat, dicens: <hi>Apud quem non est transmutatio,
nec vicissitudinis obumbratio <note>(Jac. I, 17)</note>
            </hi>. Quia
vero quisquis jam aliquid de contemplatione aeternitatis
<pb n="0714C"/>
apprehendit, hanc per coaeternam ejus speciem
conspicit, recte subjungitur:</p>
          </div3>
        </div2>
<div2>
          <head>CAPUT XXXV.</head>
<p>IBID.-- <hi>Imago coram oculis meis.</hi> </p>
<div3>
            <head>64.</head>
            <p>
 <hi>Quidquid de patre percipimus, per filium videmus.</hi> --Imago
quippe Patris, Filius est, sicut de
condito homine Moyses insinuat, dicens: <hi>Creavit
Deus hominem, ad imaginem Dei fecit illum <note>(Genes. I,
27)</note>
            </hi>. Et sicut per expressionem Sapientiae de eodem
Filio quidam sapiens dicit: <hi>Candor est enim lucis
aeternae <note>(Sap. VII, 26)</note>
            </hi>. <emph>168</emph> Et sicut Paulus ait: <hi>Qui
cum sit splendor gloriae, ac figura substantiae ejus <note>(Heb. I, 3)</note>
            </hi>.
Cum ergo aeternitas ejus cernitur, prout
infirmitatis nostrae possibilitas admittit, imago ejus
<pb n="0714D"/>
mentis nostrae oculis antefertur; quia cum vere in
Patrem intendimus, hunc quantum accipimus, per
suam imaginem, id est, per Filium videmus; et per
eam speciem, quae de ipso sine initio nata est, eum
aliquo modo cernere, qui nec coepit, nec desinit
conamur. Unde et haec eadem Veritas in Evangelio
dicit: <hi>Nemo venit ad Patrem, nisi per me <note>(Joan. XIV
6)</note>
            </hi>. Bene autem subditur:</p>
          </div3>
        </div2>
<div2>
          <head>CAPUT XXXVI [ <hi>Rec. XXVI</hi> ].</head>

<pb n="0715A"/>
<p>IBID.-- <hi>Et vocem quasi aurae lenis audivi.</hi> </p>
<div3>
            <head>65.</head>
            <p>
 <hi>Spiritus Sancti vox et aura lenis et spiritus vehemens.</hi> --Quid
enim per vocem aurae lenis, nisi
cognitio sancti Spiritus designatur, qui de Patre
procedens, et de eo quod est Filii accipiens, nostrae
tenuiter notitiae infirmitatis infunditur? Qui tamen
super apostolos veniens, per exteriorem sonum tanquam
per vehementem spiritum demonstratur, cum
dicitur: <hi>Factusque est repente de coelo sonus tanquam
advenientis spiritus vehementis <note>(Act. II, 2)</note>
            </hi>. Sanctus
enim Spiritus cum se notitiae humanae infirmitatis insinuat,
et sonitu vehementis spiritus, et voce aurae
lenis exprimitur; quia videlicet veniens, et vehemens
<pb n="0715B"/>
est et lenis: lenis, quia notitiam suam, quatenus cognosci
utcunque valeat, nostris sensibus temperat;
vehemens, quia quantumlibet hanc temperet, adventu
tamen suo infirmitatis nostrae caecitatem illuminando
perturbat. Illustratione enim sua nos leniter
tangit, sed inopiam nostram immaniter concutit.</p>
          </div3>
<div3>
            <head>66.</head>
            <p>
 <hi>Aura lenis quia se quantumlibet sanctis hic modicum
aperit. In contemplatione quidquid mens perfecte
valet conspicere, non est Deus.</hi> --Vox ergo Dei
quasi aurae lenis auditur, quia in hac adhuc vita positis
contemplatoribus suis, nequaquam se Divinitas
sicut est insinuat, sed lippientibus mentis nostrae oculis
claritatem suam tenuiter demonstrat. Quod bene
ipsa legis acceptione signatur, cum dicitur, quia
Moyses ascendit, et Dominus in monte descendit
<pb n="0715C"/> <note>(Exod. XXIV, 1)</note>.
[ <hi>Vet. XXVI.</hi> ] Mons quippe est ipsa
nostra contemplatio, in quam nos ascendimus, ut
ad ea quae ultra infirmitatem nostram sunt videnda
sublevemur. Sed in hanc Dominus descendit,
quia nobis multum proficientibus parum de se aliquid
nostris sensibus aperit; si tamen dici in illo vel
parum, vel aliquid potest, qui unus semper et idem
permanens, intelligi partiliter non potest, et tamen
a suis fidelibus participari dicitur, cum in ejus substantia
pars nullatenus admittatur. Sed quia hunc
exprimere perfecto sermone non possumus, humanitatis
nostrae modulo, quasi infantiae imbecillitate
praepediti, eum aliquatenus balbutiendo resonamus.
Quia vero et in magna contemplatione sublevati, subtile
quid de aeternitatis cognitione pertingimus, sacrae
<pb n="0715D"/>
historiae verbis ostenditur, cum de cognitione
Dei propheta nobilis Elias edocetur. Cui cum transiturum
ante eum se Dominus promitteret, dicens: <hi>Ecce Dominus transit, spiritus grandis et fortis, subvertens
montes et conterens petras ante Dominum;</hi> 
illico adjunxit: <hi>Non in spiritu Dominus; et post spiritum
commotio, non in commotione Dominus; et post
commotionem ignis, non in igne Dominus; et post
<pb n="0716A"/>
ignem sibilus aurae tenuis <note>(III Reg. XIX, 11, 12)</note>
            </hi>.
Spiritus quippe ante Dominum evertit montes, et
petras <emph>169</emph> conterit; quia pavor, qui ex adventu
ejus irruit, et altitudinem cordis nostri dejicit, et duritiam
liquefacit. Sed spiritui commotionis et igni
non inesse Dominus dicitur, esse vero in sibilo aurae
tenuis non negatur; quia nimirum mens cum in
contemplationis sublimitate suspenditur, quidquid
perfecte conspicere praevalet, Deus non est: cum
vero subtile aliquid conspicit, hoc est quod de incomprehensibili
substantia aeternitatis audit. Quasi
enim sibilum tenuis aurae percipimus, cum saporem
incircumscriptae veritatis contemplatione subita
subtiliter degustamus. Tunc ergo verum est quod de
Deo cognoscimus, cum plene nos aliquid de illo
<pb n="0716B"/>
cognoscere non posse sentimus. Unde bene illic
subditur: <hi>Quod cum audisset Elias, operuit vultum
suum pallio, et ingressus stetit in ostio speluncae <note>(Ibid.)</note>
            </hi>.
Post aurae tenuis sibilum, vultum suum propheta
pallio operit, quia in ipsa subtilissima contemplatione
veritatis, quanta ignorantia homo tegatur,
agnoscit. Vultui namque pallium superducere
est, ne altiora mens quaerere audeat, hanc ex consideratione
propriae infirmitatis velare; ut nequaquam
intelligentiae oculos ultra se praecipitanter
aperiat, sed ad hoc quod apprehendere non valet,
reverenter claudat. Qui haec agens, in speluncae ostio
stetisse describitur. Quid namque spelunca nostra
est, nisi haec corruptionis habitatio, in qua adhuc ex
vetustate retinemur? Sed cum aliquid percipere de
<pb n="0716C"/>
cognitione Divinitatis incipimus, quasi jam in speluncae
nostrae ostio stamus. Quia enim progredi perfecte
non possumus, ad cognitionem tamen veritatis
inhiantes, jam aliquid de libertatis aura captamus.
In ingressu ergo speluncae stare, est represso nostrae
corruptionis obstaculo, ad cognitionem veritatis
incipere exire. Unde et nube in tabernaculum descendente
Israelitae e longinquo cernentes, in papilionum
suorum ostiis stetisse memorantur <note>(Exod.,
XXXIII, 9)</note> quia ii, qui adventum Divinitatis utcunque
conspiciunt, quasi jam ex habitaculo carnis procedunt.
Quia igitur humana mens quantalibet se virtute
tetenderit, vix de intimis extrema cognoscit, recte
nunc dicitur: <hi>Et vocem quasi aurae lenis audivi.</hi> Sed
quoniam cum de se saltem parum nobis divina cognitio
exbibet, infirmitatis nostrae ignorantiam perfecte
<pb n="0716D"/>
docet, qui vocem aurae lenis audivit, dicat quae ex
ipsa hac auditione didicerit. Sequitur:</p>
          </div3>
        </div2>
<div2>
          <head>CAPUT XXXVII [ <hi>Rec. XXVII</hi> ].</head>
<p>VERS. 17.-- <hi>Nunquid homo Dei comparatione justificabitur,
aut factore suo purior erit vir?</hi> </p>
<div3>
            <head>67.</head>
            <p>
 <hi>Justitia humana divinae comparata, injustitia
est. Qui compescendae de Dei flagellis querelae.</hi> --Humana
<pb n="0717A"/>
justitia divinae justitiae comparata, injustitia
est: quia et lucerna in tenebris fulgere cernitur, sed
in solis radio posita tenebratur. Quid ergo Eliphaz
raptus in contemplatione cognovit, nisi quod justificari
homo Dei comparatione non possit? Recta namque
credimus quae exterius operamur, sed cum minime
interna cognoscimus, quasi in solis radio positi
caligamus. Cum vero illa utcunque percipimus,
ista non utcunque judicamus, quia tanto quisque
subtilius de tenebris judicat, quanto ei verius claritas
lucis constat. Qui enim lucem videt, scit quid de tenebris
aestimet. Nam qui candorem lucis ignorat, et
obscura pro lucidis approbat. Bene autem subditur: <emph>170</emph> 
 <hi>Aut factore suo purior erit vir?</hi> Quisquis de percussione
murmurat, quid aliud quam justitiam ferientis
<pb n="0717B"/>
accusat? Puriorem se ergo vir factore suo existimat,
si contra flagellum querelam parat; eumque sibi
procul dubio postponit, cujus judicium de sua afflictione
redarguit. Ut ergo homo reprehendere non
audeat judicem culpae, hunc humiliter cogitet auctorem
naturae, quia qui mire ex nihilo hominem fecit,
factum impie non affligit. Quod tunc Eliphaz didicit,
cum vocem quasi aurae lenis audivit. In consideratione
namque divinae magnitudinis discitur quam
humiliter in sua animadversione timeatur. Et qui
superna degustat, inferiora aequanimiter tolerat, quia
plene intus conspicit, quanti aestimet quod foris agit.
Male enim se rectum putat, qui regulam summae
rectitudinis ignorat; et saepe lignum rectum creditur,
si ad regulam non ducatur; sed cum regulae jungitur,
<pb n="0717C"/>
per quantam tortitudinem tumescit invenitur, quia
nimirum rectitudo abcidens increpat, quod oculus
deceptus approbabat. Eliphaz itaque quia superna
conspexit, districtum judicium de inferioribus exerit;
et quamvis beatum Job non recte redarguit, in
comparatione tamen creatoris omnium, creaturae
modum recte describit dicens:</p>
          </div3>
        </div2>
<div2>
          <head>[CAPUT XXXVIII [ <hi>Vet. XXVII, Rec. XXVIII</hi> ].</head>
<p>VERS. 18, 19. <hi>Ecce qui serviunt ei, non sunt stabiles,
et in angelis suis reperit pravitatem: quanto magis
hi, qui habitant domos luteas, qui terrenum habent fundamentum,
consumentur velut tinea?</hi> </p>
<div3>
            <head>68.</head>
            <p>
 <hi>Natura angelica cur mutabilis, et unde fiat
immutabilis. Angelorum lapsus homines admonet de
sua infirmitate diffidere. Tinea, concupiscentia.</hi> --Natura
<pb n="0717D"/>
angelica etsi contemplationi auctoris inhaerendo,
in statu suo immutabiliter permanet; eo ipso
tamen quo creatura est, in semetipsa vicissitudinem
mutabilitatis habet. Mutari autem, ex alio ad aliud
ire est, et in semetipso stabilem non esse. Unaquaeque
enim res quasi tot passibus ad aliud tendit, quot
<pb n="0718A"/>
mutabilitatis suae motibus subjacet. Sola autem natura
incomprehensibilis a statu suo nescit moveri,
quae ab eo quod semper idem est, nescit immutari.
Nam si angelorum substantia a mutabilitatis motu
fuisset aliena, bene ab auctore condita, nequaquam
in reprobis spiritibus a beatitudinis suae arce cecidisset.
Mire autem omnipotens Deus naturam summorum
spirituum bonam, sed mutabilem condidit, ut et
qui permanere nollent, ruerent, et qui in conditione
persisterent, tanto in ea jam dignius, quanto et ex
arbitrio starent; et eo majoris apud Deum meriti fierent;
quo mutabilitatis suae motum voluntatis statione
fixissent. Quia ergo ipsa quoque natura angelica est
in semetipsa mutabilis, quam videlicet mutabilitatem
vicit per hoc, quod ei qui semper idem est vinculis
<pb n="0718B"/>
amoris illigatur, recte nunc dicitur: <hi>Ecce qui serviunt
ei, non sunt stabiles.</hi> Atque ejusdem protinus
documentum mutabilitatis adjungitur, cum de apostatis
spiritibus subinfertur: <hi>Et in angelis suis reperit
pravitatem.</hi> Ex quorum casu bene infirmitatis
humanae considerationem colligit, cum illico subnectit: <hi>Quanto magis hi, qui habitant domos luteas, qui
terrenum habent fundamentum, consumentur velut tinea?</hi> 
Luteas quippe domos habitamus, quia in corporibus
terrenis subsistimus. Quae bene Paulus considerans <emph>171</emph> 
 ait: <hi>Habemus thesaurum istum in vasis
fictilibus <note>(II Cor. IV, 7)</note>
            </hi>. Et rursum: <hi>Scimus quia si
terrestris domus nostra hujus habitationis dissolvatur,
quod aedificationem ex Deo habemus, domum non manufactam <note>(II Cor. V, 1)</note>
            </hi>.
Terrenum quoque fundamentum
<pb n="0718C"/>
est substantia carnis. Quod in se sollicite
Psalmista conspexerat, cum dicebat: <hi>Non est occultatum
os meum a te, quod fecisti in occulto, et substantia
mea in inferioribus terrae <note>(Psal. CXXXVIII, 15)</note>
            </hi>. Tinea
autem de veste nascitur, et eamdem vestem, de
qua oritur, oriendo corrumpit. Quasi quaedam vero
vestis animae caro est; sed haec nimirum vestis habet
tineam suam, quia ab ipsa carnalis tentatio oritur,
ex qua laceratur. Quasi enim quadam sua tinea
vestis nostra consumitur, cum caro corruptibilis tentationem
gignit, et per hanc ad interitum pervenit.
Velut tinea homo consumitur, cum de se oritur unde
conteratur. Ac si aperte dicat: Si illi spiritus esse ex
se incommutabiles nequeunt, qui nulla carnis infirmitate
deprimuntur; qua temeritate se homines in
<pb n="0718D"/>
bono permanere constanter existimant, quos in eo
quod intellectus ad summa evehit, carnalis infirmitas
aggravans praepedit, ut per corruptionis vitium in semetipsis
habeant unde ab intima novitate veterascant?
</p>
            <p>[ <hi>Vet. XXVIII.] 69. Angeli doctores sunt, qui quamlibet
sancti, non sunt sine culpa. Tinea sine sonitu
<pb n="0719A"/>
damnum faciens, iniquos exhibet damna sua non attendentes.</hi> --Possunt quoque per angelos sancti doctores
intelligi, sicut per prophetam dicitur: <hi>Labia
sacerdotis custodiunt scientiam, et legem requirunt ex
ore ejus, quia angelus Domini exercituum est <note>(Mal. VII,
1)</note>
              </hi>. Qui quantalibet virtute fulgeant, esse omnino
sine culpa nequeunt, cum iter praesentis vitae gradiuntur,
quia eorum nimirum gressus tangitur aut luto
illiciti operis, aut pulvere cogitationis. Domos autem
luteas habitant, qui de illecebrosa hac vita carnis
exsultant. Hanc domum luteam Paulus habitare contempserat,
cum dicebat: <hi>Nostra autem conversatio
in coelis est <note>(Philip. III, 20, 21)</note>
              </hi>. Dicat ergo: <hi>Ecce qui
serviunt ei non sunt stabiles, et in angelis suis reperit
pravitatem; quanto magis hi qui habitant domos luteas
<pb n="0719B"/>
qui terrenum habent fundamentum, consumentur velut
tinea?</hi> Ac si aperte dicat: Si praesentis vitae viam illi
sine contagio transire nequeunt, qui aeterna nuntiantes,
sese contra temporalia accingunt, quae detrimenta
illi sustinent qui esse se in carnalis habitationis
voluptatibus gaudent? Qui enim serviunt ei, non
sunt stabiles, quia cum mens ad alta nititur, carnis
suae cogitatione dissipatur; ita ut saepe animus dum
intimis inhiat, dum sola coelestia aspectat, subita
carnali delectatione perculsus, a semetipso scissus
jaceat, et qui se infirmitatis suae molestias superasse
gaudebat, repentino vulnere prostratus gemat. Pravitas
ergo et in angelis reperitur, dum ipsos quoque
qui veritatem nuntiant, nonnunquam subreptio vitae
fallacis gravat. Si ergo hi etiam mundi hujus iniquitate
feriuntur, quos contra eum sancta intentio erigit
<pb n="0719C"/>
quibus ictibus illi penetrantur, quos ante ejus jacula,
ipsa infirmitatis suae delectatio sternit? Qui bene velut
tinea consumi describuntur. Tinea quippe damnum
facit, et sonitum non facit; ita iniquorum mentes,
quia damna sua considerare negligunt, integritatem
quasi nescientes perdunt. Amittunt namque a
corde innocentiam, ab ore veritatem, a carne continentiam,
et per accessum temporis ab aetate <emph>172</emph> 
vitam. Sed haec se indesinenter amittere nequaquam
conspiciunt, dum toto desiderio curis temporalibus
occupantur. Quasi ergo a tinea consumuntur, quia
sine sonitu, culpae morsum tolerant, quanta detrimenta
vitae et innocentiae patiantur, dum ignorant.
Unde et bene subditur:</p>
          </div3>
        </div2>
<div2>
          <head>CAPUT XXXIX.</head>
<p>
            <pb n="0719D"/>VERS. 20.-- <hi>De mane usque ad vesperam succidentur.</hi> </p>
<div3>
            <head>70.</head>
            <p>
 <hi>Reprobi nec in extremo tempore mentem perversam
mutant.</hi> --A mane usque ad vesperam peccator
succiditur, dum a vitae suae exordio usque ad
terminum, iniquitatis perpetratione vulneratur. Omni
namque tempore reprobi per augmentum malitiae
contra se ictus ingeminant, quibus succisi in profundum
ruant. De quibus bene per Psalmistam dicitur:
<pb n="0720A"/> <hi>Viri sanguinum et dolosi non dimidiabunt dies suos <note>(Psal. LIV, 25)</note>
            </hi>.
Dies quippe dimidiare, est tempus
vitae male in voluptatibus ductum ad poenitentiae lamenta
dividere, atque hoc ad bonum usum partiendo
reparare. Sed iniqui dies suos nequaquam dimidiant,
quia perversam mentem nec in extremo tempore immutant.
Quo contra bene Paulus admonet dicens: <hi>Redimentes tempus, quoniam dies mali sunt 
 <note>(Ephes.
V, 16)</note>
            </hi>. Tempus quippe redimimus, quando anteactam
vitam, quam lasciviendo perdidimus, flendo
reparamus. Sequitur:</p>
          </div3>
        </div2>
<div2>
          <head>CAPUT XL.</head>
<p>IBID.-- <hi>Et quia nullus intelligit, in aeternum peribunt.</hi> </p>
<div3>
            <head>71.</head>
            <p>
 <hi>Scire negligunt quae eos supplicia, quae justos
<pb n="0720B"/>
praemia maneant.</hi> --Nullus videlicet eorum qui a mane
usque ad vesperam succidentur. Nullus intelligit
vel eorum qui pereunt, vel eorum qui perditos pereuntium
mores imitantur. Unde alias scriptum est: <hi>Justus perit, et nemo est qui recogitet in corde suo, et
viri misericordiae colliguntur, quia non est qui intelligat <note>(Isai. VI, 57)</note>
            </hi>.
Iniqui ergo dum sola temporalia
appetunt, et quae bona electis in aeternum maneant
scire contemnunt; dum justorum afflictionem conspiciunt,
sed quae sit afflictionis retributio non agnoscunt
actionis suae pedem in profundum porrigunt, quia a
luce intelligentiae sponte sua oculos claudunt. Stultis
enim voluptatibus decepti, dum quae vident, temporaliter
diligunt, a semetipsis alienati non vident
ubi in aeternum ruunt. Potest etiam mane prosperitas,
vespere hujus mundi adversitas designari. De
<pb n="0720C"/>
mane ergo usque ad vesperum reprobi succiduntur,
quia et per prospera lascivientes depereunt, et per
adversa impatientes ad insaniam exsurgunt. Quos de
mane usque ad vesperam nequaquam culpa succideret,
si vel prospera fomentum crederent, vel adversa
sectionem sui vulneris aestimarent.
</p>
            <p>[ <hi>Vet. XXIX.</hi> ] 72. <hi>Qui prosperis vel adversis bene
utantur.</hi> --Sed quia nequaquam sic humani generis
multitudo deseritur, ut cuncta ad interitum tendere
permittatur, sunt nonnulli qui praesentis vitae oblectamentum
despiciunt, etiam cum adsunt, transitoria
esse considerant, atque haec ex amore aeternitatis
calcant. Cumque in hoc primo gradu judicii gressum
ponunt, vegetiores ad altiora perveniunt, ut cuncta
temporalia non solum quia citius sunt amittenda,
<pb n="0720D"/>
despiciant, sed his inhaerere non appetant, etiam si
aeterna esse potuissent; et a pulchre conditis amorem
subtrahunt, quia in ipsum auctorem pulchritudinis
cordis passibus tendunt. Et sunt nonnulli qui
bona vitae praesentis diligunt, sed tamen haec nullatenus
assequuntur: qui rebus temporalibus totis desideriis
inhiant, mundi gloriam quaerunt, sed adipisci
nequaquam possunt. Hos, ut ita dixerim, cor ad
mundum <emph>173</emph> pertrahit, mundus ad cor repellit.
<pb n="0721A"/>
Nam saepe contingit ut ipsis suis adversitatibus fracti
ad mentem redeant, et in semetipsis reversi considerent,
quam sint inania quae quaerebant, seseque pro
tam stulto desiderio protinus ad lamentum vertant;
et tanto valentius aeterna desiderent, quanto se stultius
laborasse pro temporalibus dolent. Unde bene
descriptis reprobis subditur:</p>
          </div3>
        </div2>
<div2>
          <head>CAPUT XLI [ <hi>Rec. XXIX</hi> ].</head>
<p> <hi>Vers. 21.--Qui autem reliqui fuerint, auferentur
ex iis.</hi> </p>
<div3>
            <head>73.</head>
            <p>
 <hi>Quos mundus despicit, Deus eligit.</hi> --Quos
alios reliquos, nisi hujus mundi despectos accipimus?
Quos dum praesens saeculum ad nullius gloriae usum
eligit, quasi minimos indignosque derelinquit. Sed
mundi reliquos auferre Dominus dicitur, quia despectos
<pb n="0721B"/>
hujus saeculi eligere dignatur, Paulo attestante
qui ait: <hi>Non multi sapientes secundum carnem, non
multi potentes, non multi nobiles; sed quae stulta sunt
mundi elegit Deus, ut confundat sapientes; et infirma
mundi elegit Deus, ut confundat fortia <note>(I Cor. I, 26,
27)</note>
            </hi>. Quod bene in libris Regum Aegyptio puero in
via lassescente signatur, quem Amalecita aegrotum
in itinere deserit, David vero invenit, cibo reficit,
ducem sui itineris facit; Amalecitam persequitur,
epulantem reperit, et funditus exstinguit <note>(I Reg. XXX,
13)</note>. Quid est enim quod Aegyptius Amalecitae puer in
itinere lassatur, nisi quod amator praesentis saeculi
peccati sui nigredine opertus, saepe ab eodem saeculo
infirmus despectusque relinquitur, ut cum eo currere
nequaquam valeat, sed fractus adversitate torpescat?
<pb n="0721C"/>
Sed hunc David invenit, quia Redemptor noster veraciter
manu fortis nonnunquam quos despectos a
mundi gloria reperit, in suum amorem convertit.
Cibo pascit, quia verbi scientia reficit. Ducem itineris
eligit, quia suum etiam praedicatorem facit. Et
qui Amalecitam sequi non valuit, dux David efficitur,
quia is, quem indignum mundus deseruit, non solum
conversus in suas mentes Dominum recipit, sed praedicando
hunc etiam usque ad aliena corda perducit.
Quo videlicet duce David Amalecitam convivantem
invenit et exstinguit, quia ipsis Christus praedicantibus
mundi laetitiam destruit, quos mundus comites
habere despexit. Quia igitur plerumque quos mundus
relinquit, Dominus eligit, recte nunc dicitur: <hi>Qui
reliqui fuerint, auferentur ex eis.</hi> Sequitur:</p>
          </div3>
        </div2>
<div2>
          <head>CAPUT XLII.</head>

<pb n="0721D"/>
<p>IBID.-- <hi>Morientur, et non in sapientia.</hi> </p>
<div3>
            <head>74.</head>
            <p>
 <hi>Scripturae mos, ut ubi quid interponit peregrinum,
mox ad tractatum argumentum redeat.</hi> --Quid
est quod superius reproborum interitum protulit, dicens: <hi>Quia nullus intelligit, in aeternum peribunt;</hi> 
 et
de electis Dei illico adjunxit: <hi>Qui reliqui fuerint, auferentur
<pb n="0722A"/>
ex eis;</hi> et hoc protinus, quod eisdem electis
non conveniat, subdit dicens: <hi>Morientur, et non in
sapientia?</hi> Si enim a reprobis divinitus auferuntur,
quo pacto mori non in sapientia dicuntur? Sed nimirum
sacrae Scripturae consuetudo est, ut cum aliquid
narrat, interposita alterius causae sententia, ad superiora
protinus redeat. Nam postquam dixit: <hi>Et quia
nullus est qui intelligat, in aeternum peribunt,</hi> electorum
mox sortem subintulit, dicens: <hi>Qui autem reliqui
fuerint, auferentur ex eis.</hi> Et rursum sententiae suae
oculum in eum, quem praedixerat, interitum reproborum
mittens, subito adjunxit: <hi>Morientur,</hi> <emph>174</emph> <hi>et non in sapientia.</hi> 
 Ac si diceret: Hi quos dixi quia
non intelligentes in aeternum peribunt, procul dubio
non in sapientia morientur. Sed hunc esse nonnunquam
<pb n="0722B"/>
morem sacri eloquii melius ostendemus, si ex
eo aliquam hujus rei similitudinem proferamus. Paulus
namque apostolus cum dilectum discipulum de
instituendis Ecclesiae officiis admoneret, ne quos
forte ad sacros ordines inordinate proveheret, dixit: <hi>Manus cito nemini imposueris, neque communicaveris
peccatis alienis, te ipsum castum custodi 
 <note>(I Tim. V,
22)</note>
            </hi>. Qui ad infirmitatem ejus corporis protinus verba
convertens ait: <hi>Noli adhuc aquam bibere, sed modico
vino utere propter stomachum tuum, et frequentes tuas
infirmitates <note>(Ibid., 23)</note>
            </hi>. Statimque subjungit, dicens: <hi>Quorumdam hominum peccata manifesta sunt praecedentia
ad judicium, 
 quorumdam autem et subsequuntur <note>(Ibid., 24)</note>
            </hi>.
Quid ergo ad illud pertinet,
quod ab infirmo bibi aquam prohibuit, hoc quod de
<pb n="0722C"/>
peccatis absconditis quorumdam hominum manifestisque
subjunxit, nisi quod interposita de ejus infirmitate
sententia, ad hoc in extremo rediit, quod superius
dixit: <hi>Manus cito nemini imposueris, neque
communicaveris peccatis alienis?</hi> Ut enim haec eadem
peccata quanta sollicitudine perquirenda essent ostenderet,
 interposita contra infirmitatis molestiam
discretionis admonitione, protinus intulit quod in
aliis patescerent, in aliis laterent, dicens: <hi>Quorumdam
hominum peccata manifesta sunt praecedentia ad
judicium, quorumdam autem et subsequuntur.</hi> Sicut
ergo per hanc sententiam Paulus non eisdem verbis
congruit, quibus eam loquens de Timothei infirmitate
subjunxit; sed ad illud rediit, quod superius intermittendo
narravit; ita hoc loco Eliphaz cum de electis
diceret: <hi>Qui reliqui fuerint, auferentur ex eis,</hi> 
<pb n="0722D"/>
illico adjungens: <hi>Morientur, et non in sapientia,</hi> ad
illud protinus recurrit, quod superius de reprobis
protulit, dicens: <hi>Et quia nullus intelligit, in aeternum
peribunt.</hi> 
</p>
            <p>[ <hi>Vet. XXX.</hi> ] 75. <hi>Moriuntur reprobi et electi, hi in
sapientia, illi in insipientia.</hi> --Idcirco autem reprobi
<pb n="0723A"/>
electos despiciunt, quod ad vitam invisibilem per
visibilem mortem tendunt. De quibus bene nunc dicitur: <hi>Morientur, et non in sapientia.</hi> 
 Ac si aperte
diceretur: Mortem quidem et sapientiam pariter fugiunt;
sed sapientiam penitus deserunt, mortis autem
laqueos non evadunt. Et quia quandoque morituri
vivere moriendo potuerant, dum mortem quae
procul dubio ventura est metuunt, et vitam simul et
sapientiam perdunt. At contra justi in sapientia moriuntur,
quia mortem quam devitare funditus nequeunt,
cum pro veritate imminet, differre contemnunt;
eamque dum aequanimiter ferunt, poenam propaginis
vertunt in instrumentum virtutis, ut inde
debeat vita recipi, unde per primae culpae meritum
cogitur finiri. Sed quia haec Eliphaz contra iniquos
<pb n="0723B"/>
veraciter protulit, beatum Job reprehensibilem aestimans,
de fastu se sapientiae inflavit. Unde et post
praedicamenta tantae rectitudinis, irrisionis verba
subjungit, dicens:</p>
          </div3>
        </div2>

<div2>
          <head>CAPUT XLIII [ <hi>Rec. XXX</hi> ].</head>
          <head>CAP. V. </head>
          <p>
VERS. 1.-- <hi>Voca ergo si est qui tibi respondeat.</hi> 
</p>
          <div3>
            <head>76.</head>
            <p>
 <hi>Vocare Deum quid sit, quid Dei respondere.</hi> --Omnipotens
enim Deus saepe ejus precem <emph>175</emph> in perturbatione
deserit, qui praecepta illius in tranquillitate
contemnit. Unde scriptum est: <hi>Qui avertit aurem
suam ne audiat legem, oratio ejus erit exsecrabilis <note>(Prov.
XXVIII, 9)</note>
            </hi>. Vocare autem nostrum, est humili Deum
prece deposcere; respondere vero Dei, est effectum
precibus praebere. Ait ergo: <hi>Voca, si est qui tibi respondeat.</hi> 
<pb n="0723C"/>
Ac si aperte dicat: Quantumlibet afflictus
clames, Deum respondentem non habes, quia vox in
tribulatione non invenit, quem mens in tranquillitate
contempsit. Ubi adhuc deridendo subjungit:</p>
          </div3>
        </div2>
<div2>
          <head>CAPUT XLIV.</head>
<p>IBID.-- <hi>Et ad aliquem sanctorum convertere.</hi> </p>
<div3>
            <head>77.</head>
            <p>
 Ac si despiciens dicat: Sanctos quoque invenire
in afflictione adjutores non vales, quos habere socios
in hilaritate noluisti. Qui post irrisionem protinus
sententiam subdit, dicens:</p>
          </div3>
        </div2>
<div2>
          <head>CAPUT XLV.</head>
<p>VERS. 2.-- <hi>Virum stultum interficit iracundia, et
parvulum occidit invidia.</hi> </p>
<div3>
            <head>78.</head>
            <p>
 <hi>Vera dicit Eliphaz, sed non vere in Job. Irae
quanta culpa, quot mala.</hi> --Quae nimirum sententia
<pb n="0723D"/>
vera esset, si illata contra tanti viri patientiam non
fuisset. Sed nos pensemus quod dicitur, quamvis ab
auditoris sui virtute relidatur, ut ostendamus quam
rectum est quod promitur, si non in beatum Job injuste
promeretur, cum scriptum sit, <hi>Tu autem, Domine,
cum tranquillitate judicas <note>(Sap. XII, 18)</note>
            </hi>; sciendum
nobis magnopere est quia quotiens turbulentos
motus animi sub mansuetudinis virtute restringimus,
redire ad similitudinem conditoris conamur. Nam
cum tranquillitatem mentis ira diverberat, dilaniatam
quodam modo scissamque perturbat, ut sibimetipsi
non congruat, ac vim intimae similitudinis amittat.
<pb n="0724A"/>
[ <hi>Vet. XXXI.</hi> ] Quanta ergo sit iracundiae culpa pensemus,
per quam dum mansuetudo amittitur, supernae
imaginis similitudo vitiatur. Per iram sapientia perditur,
ut quid quove ordine agendum sit omnino nesciatur,
sicut scriptum est: <hi>Ira in sinu stulti requiescit <note>(Eccl. VII, 10)</note>
            </hi>;
quia nimirum intelligentiae lucem
subtrahit, cum mentem permovendo confundit. Per
iram vita amittitur, etsi sapientia teneri videatur, sicut
scriptum est: <hi>Ira perdit etiam prudentes <note>(Prov.
XV, 1, sec. LXX)</note>
            </hi>; quia scilicet confusus animus nequaquam
explet, etiam si quid intelligere prudenter
valet. Per iram justitia relinquitur, sicut scriptum
est: <hi>Ira viri justitiam Dei non operatur <note>(Jac. I, 20)</note>
            </hi>;
quia dum perturbata mens judicium suae rationis
exasperat, omne quod furor suggerit, rectum putat.
<pb n="0724B"/>
Per iram gratiae vitae socialis amittitur, sicut scriptum
est: <hi>Noli esse assiduus cum homine iracundo,
ne discas semitas ejus, et sumas scandalum animae
tuae <note>(Prov. XXII, 24, 25)</note>
            </hi>. Et idem: <hi>Quis poterit habitare
cum homine, cujus spiritus facilis est ad irascendum? <note>(Prov. XVIII, 14.)</note>
            </hi> 
 Quia qui se ex humana ratione
non temperat, necesse est, ut bestialiter solus
vivat. Per iram concordia rumpitur, sicut scriptum
est: <hi>Vir animosus parit rixas. Et vir iracundus effodit
peccata <note>(Prov. XV, 18)</note>
            </hi>. Iracundus quippe peccata
effodit, quia etiam malos, quos incaute ad discordiam
provocat, pejores facit. Per iram lux veritatis amittitur,
sicut scriptum est: <hi>Sol non occidat super iracundiam
vestram <note>(Ephes. IV, 26)</note>
            </hi>; quia cum menti iracundia
confusionis tenebras incutit, huic Deus radium
<pb n="0724C"/>
suae cognitionis abscondit. Per iram sancti Spiritus
splendor excluditur; quo contra, juxta vetustam
translationem scriptum est: <hi>Super quem</hi> <emph>176</emph> <hi>requiescet spiritus meus, nisi super humilem et quietum
et trementem sermones meos 
 <note>(Isa. LXVI, 2)</note>
            </hi>? Cum enim
humilem diceret, quietum protinus adjunxit. Si ergo
ira quietem mentis subtrahit, suam sancto Spiritui
habitationem claudit, cujus recessione animus vacuus,
ad apertam mox insaniam ducitur, et usque ad superficiem
ab intimo cogitationum fundamento dissipatur.</p>
          </div3>
<div3>
            <head>79.</head>
            <p>
 <hi>Imago irati optimis coloribus expressa.</hi> --Nam
irae suae stimulis accensum cor palpitat, corpus tremit,
lingua se praepedit, facies ignescit, exasperantur
oculi, et nequaquam recognoscuntur noti. Ore
quidem clamorem format, sed sensus quid loquatur
<pb n="0724D"/>
ignorat. In quo itaque iste ab arreptitiis longe est,
qui actionis suae conscius non est? Unde fit plerumque
ut usque ad manus ira prosiliat, et quo ratio
longius recedit, audacior exsurgat; seque ipsum retinere
animus non valet, quia, factus est potestatis
alienae; et eo furor membra foras in ictibus exercet,
quo intus ipsam membrorum dominam mentem captivam
tenet. Aliquando autem manus non exerit,
sed in maledictionis jaculum linguam vertit. Fratris
namque interitum precibus exposcit, et hoc Deum
perpetrare expetit, quod ipse perversus homo facere
<pb n="0725A"/>
vel metuit, vel erubescit. Fitque ut voto et voce homicidium
peragat, etiam cum a laesione proximi manibus
cessat. Aliquando ira perturbato animo, quasi
ex judicio silentium indicit; et quo se foras per linguam
non exprimit, intus deterius ignescit, ut iratus
quisque collocutionem suam proximo subtrahat, et
nihil dicendo, quam sit aversus dicat. Et nonnunquam
haec silentii severitas per disciplinae dispensationem
geritur, si tamen sollicite in intimis discretionis
forma teneatur. Nonnunquam vero dum accensus
animus a consueta locutione restringitur, per
accessum temporis penitus a proximi dilectione separatur,
et acriores stimuli ad mentem veniunt, causae
quoque quae gravius exasperant oriuntur; atque
in irati oculo festuca in trabem vertitur, dum ira in
<pb n="0725B"/>
odium permutatur. Plerumque ira per silentium
clausa intra mentem vehementius aestuat et clamosas
tacita voces format; verba sibi, quibus exasperetur
objicit, et quasi in causae examine posita durius
exaperata respondet; quod Salomon breviter insinuat,
dicens: <hi>Praestolatio impiorum furor <note>(Prov. XI,
23)</note>
            </hi>. Sicque fit ut perturbatus animus majorem strepitum
sui silentii sentiat, eumque gravius clausae
irae flamma consumat. Unde bene ante nos quidam
sapiens dixit: <hi>Cogitationes iracundi vipereae sunt generationes,
mentem comedunt matrem suam.</hi> 
</p>
            <p>[ <hi>Vet. XXXII.</hi> ] 80. <hi>Gradus quatuor quibus ad iram
sumus affecti.</hi> --Sciendum vero est quo nonnullos ira
citius accendit, facilius deserit. Nonnullos vero tarde
quidem commovet, sed diutius tenet. Alii namque
<pb n="0725C"/>
accensis calamis similes, dum vocibus perstrepunt,
quasi quosdam accensionis suae sonitus reddunt; citius
quidem flammam faciunt, sed protinus in favillam
frigescunt. Alii autem lignis gravioribus durioribusque
non dispares, accensionem tarde suscipiunt,
sed tamen accensi semel difficilius exstinguuntur, et
quia se tardius in asperitatem concitant, furoris, sui
diutius ignem <emph>177</emph> servant. Alii autem, quod est
nequius, et citius iracundiae flammas accipiunt, et
tardius deponunt. Nonnulli vero has et tarde suscipiunt,
et citius amittunt. In quibus nimirum quatuor
modis liquido lector agnoscit, quia et ad tranquillitatis
bonum ultimus plusquam primus appropinquat,
et in malo secundum tertius superat. Sed quid prodest
quod iracundia quomodo mentem teneat, dicimus,
<pb n="0725D"/>
si non etiam qualiter compesci debeat exprimamus?</p>
          </div3>
<div3>
            <head>81.</head>
            <p>
 <hi>Irae compescendae duo modi.</hi> --Duobus etenim
modis fracta possidere animum ira desuescit. Primus
quippe est, ut mens sollicita antequam agere quodlibet
incipiat, omnes sibi, quas pati potest, contumelias
proponat, quatenus Redemptoris sui probra cogitans,
ad adversa se praeparet. Quae nimirum venientia
<pb n="0726A"/>
tanto fortior excipit, quanto se cautius ex
praescientia armavit. Qui enim improvidus ab adversitate
deprehenditur, quasi ab hoste dormiens invenitur;
eumque citius inimicus necat, quia non repugnantem
perforat. Nam qui mala imminentia per
sollicitudinem praenotat, hostiles incursus quasi in
insidiis vigilans exspectat; et inde ad victoriam valenter
aecingitur, unde nesciens deprehendi putabatur.
Solerter ergo animus ante actionis suae primordia,
cuncta debet adversa meditari; ut semper
haec cogitans, semper contra haec thorace patientiae
munitus, et quidquid accesserit providus superet, et
quidquid non accesserit lucrum putet. Secundus autem
servandae mansuetudinis modus est, ut cum alienos
excessus aspicimus, nostra, quibus in aliis excessimus,
<pb n="0726B"/>
delicta cogitemus. Considerata quippe infirmitas
propria, mala nobis excusat aliena. Patienter
namque illatam injuriam tolerat, qui pie meminit
quod fortasse adhuc habeat, in quo debeat ipse tolerari.
Et quasi aqua ignis exstinguitur, cum surgente
furore animi, sua cuique ad mentem culpa revocatur,
quia erubescit peccata non parcere, qui vel Deo, vel
proximo saepe se recolit parcenda peccasse.
</p>
            <p>[ <hi>Vet. XXXIII.</hi> ] 82. <hi>Ira alia ex impatientia, alia
ex zelo. Prima oculum excaecat, altera ita turbat, ut
ad clarius videndum disponat.</hi> --Sed inter haec solerter
sciendum est quod alia est ira, quam impatientia
excitat, alia quam zelus format. Illa ex vitio, haec ex
virtute generatur. Si enim nulla ira ex virtute surgeret,
divinae animadversionis impetum Phinees per gladium
<pb n="0726C"/>
non placasset. Hanc iram quia Heli non habuit,
motum contra se implacabiliter supernae ultionis excitavit.
Nam quo contra subditorum vitia tepuit, eo
contra illum districtio aeterni rectoris exarsit. De
hac per Psalmistam dicitur: <hi>Irascimini, et nolite peccare <note>(Psal. IV, 5)</note>
              </hi>.
Quod nimirum non recte intelligunt,
qui irasci nos nobis tantummodo, non etiam
proximis delinquentibus volunt. Si enim sic proximos
ut nos amare praecipimur, restat ut sic eorum erratibus
sicut nostris vitiis irascamur. De hac per Salomonem
dicitur: <hi>Melior est ira risu, quia per tristitiam
vultus corrigitur animus delinquentis <note>(Eccle. VII, 4)</note>
              </hi>. De
hac iterum Psalmista ait: <hi>Turbatus est prae ira oculus
meus <note>(Psal. VI, 8)</note>
              </hi>. Ira quippe per vitium oculum
mentis excaecat, ira autem per zelum turbat; quia
<pb n="0726D"/>
quo saltem recti aemulatione concutitur, ea quae nisi
tranquillo corde percipi non potest, contemplatio
dissipatur. Ipse namque zelus rectitudinis, quia inquietudine
mentem agitat, ejus mox aciem obscurat, <emph>178</emph> 
 ut altiora in commotione non videat, quae pene
prius tranquilla cernebat. Sed inde subtilius ad alta
reducitur, unde ad tempus, ne videat, reverberatur.
Nam ipsa recti aemulatio aeterna post paululum in
<pb n="0727A"/>
tranquillitate largius aperit, quae haec interim per
commotionem claudit; et unde mens turbatur ne videat,
inde proficit ut ad videndum verius clarescat:
sicut infirmanti oculo cum collyrium immittitur, lux
penitus negatur; sed inde eam post paululum veraciter
recipit, unde hanc ad tempus salubriter amittit.
Nunquam vero commotioni contemplatio jungitur,
nec praevalet mens perturbata conspicere, ad quod
vix tranquilla valet inhiare, quia nec solis radius
cernitur, cum commotae nubes coeli faciem obducunt,
nec turbatus fons respicientis imaginem reddit, quam
tranquillus proprie ostendit, quia quo ejus unda palpitat,
eo in se speciem similitudinis obscurat.</p>
          </div3>
<div3>
            <head>83.</head>
            <p>
 <hi>Cavendum ne ira menti ex zelo commotae dominetur.</hi> --Sed
cum per zelum animus movetur, curandum
<pb n="0727B"/>
summopere est ne haec eadem, quae instrumento
virtutis assumitur, menti ira dominetur, nec quasi
domina praeeat, sed velut ancilla ad obsequium parata,
a rationis tergo nunquam recedat. Tunc enim
robustius contra vitia erigitur, cum subdita rationi
famulatur. Nam quantumlibet ira ex zelo rectitudinis
surgat, si immoderata mentem vicerit, rationi protinus
servire contemnit; et tanto se impudentius dilatat,
quanto impatientiae vitium virtutem putat. Unde
necesse est ut hoc ante omnia, qui zelo rectitudinis
movetur, attendat, ne ira extra mentis dominium
transeat, sed in ultione peccati tempus modumque
considerans, surgentem animi perturbationem subtilius
 retractando restringat, animositatem reprimat,
et motus fervidos sub aequitate disponat; ut eo
<pb n="0727C"/>
fiat justior ultor alienus, quo prius exstitit victor
suus, quatenus sic culpas delinquentium corrigat, ut
ante ipse qui corrigit, per patientiam crescat, et fervorem
suum transcendendo dijudicet, ne intemperanter
excitatus ipso zelo rectitudinis, longe a rectitudine
aberret. Quia vero, sicut diximus, etiam laudanda
boni aemulatio mentis oculum turbat, recte
nunc dicitur: <hi>Virum stultum interficit iracundia.</hi> Ac
si aperte diceretur: Ira per zelum sapientes turbat,
ira vero per vitium stultos trucidat, quia illa sub ratione
restringitur, haec vero irrationabiliter devictae
menti dominatur. Bene autem subditur.</p>
          </div3>
        </div2>
<div2>
          <head>CAPUT XLVI [ <hi>Rec. XXXI</hi> ].</head>
<p>IBID.-- <hi>Et parvulum occidit invidia.</hi> </p>
<div3>
            <head>84.</head>
            <p>
 <hi>Invidus eo cui invidet, se minorem testatur.</hi> --Invidere
<pb n="0727D"/>
enim non possumus, nisi eis quos nobis in
aliquo meliores putamus. Parvulus ergo est qui livore
occiditur, quia ipse sibi testimonium perhibet,
quod ei minor sit cujus invidia torquetur. Hinc est
quod hostis callidus primo homini invidendo subripuit,
quia amissa beatitudine, minorem se immortalitati
illius agnovit. Hinc est quod Cain ad perpetrandum
fratricidium corruit <note>(Genes. IV, 5-7)</note>; quia despecto
suo sacrificio, praelatum sibi infremuit, cujus
Deus hostiam accepit: et quem meliorem se esse exhorruit,
ne utcunque esset, amputavit. Hinc Esau ad
<pb n="0728A"/>
persecutionem fratris exarsit <note>(Genes. XXV, 34; XXVII,
41)</note>, quia primogenitorum benedictione perdita, quam
tamen esu lenticulae ipse vendiderat, minorem se
ei, <emph>179</emph> quem nascendo praeibat, ingemuit. Hinc
Joseph fratres sui Ismaelitis transeuntibus vendiderunt <note>(Genes. XXXVII, 27, 28)</note>,
quia cognito revelationis
mysterio, ne se melior fieret, ejus provectibus
obviare conati sunt. Hinc Saul David subditum, lanceam
intorquendo, persequitur <note>(I Reg. XVIII, 11)</note>,
quia quem magnis quotidie augeri virtutum successibus
sensit, ultra se excrescere expavit. Parvulus
itaque est qui invidia occiditur, quia nisi ipse inferior
existeret, de bono alterius non doleret.
</p>
            <p>[ <hi>Vet. XXXIV.</hi> ] 85. <hi>In invidia serpens antiquus
totum virus suum concutit ac vomit. Invidi descriptio.</hi> --Sed
<pb n="0728B"/>
inter haec sciendum est quia quamvis per
omne vitium quod perpetratur, humano cordi antiqui
hostis virus infunditur, in hac tamen nequitia, tota
sua viscera serpens concutit, et imprimendae malitiae
pestem vomit. De quo nimirum scriptum est: <hi>Invidia
diaboli mors intravit in orbem terrarum <note>(Sap. II, 24)</note>
              </hi>.
Nam cum devictum cor livoris putredo corruperit,
ipsa quoque exteriora indicant, quam graviter animum
vesania instigat. Color quippe pallore afficitur,
oculi deprimuntur, mens accenditur, et membra frigescunt,
fit in cogitatione rabies, in dentibus stridor;
cumque in latebris cordis crescens absconditur odium,
dolore caeco terebrat conscientiam vulnus inclusum.
Nil laetum de propriis libet, quia tabescentem
mentem sua poena sauciat, quam felicitas torquet
<pb n="0728C"/>
aliena; quantoque extranei operis in altum fabrica
ducitur, tanto fundamentum mentis lividae profundius
suffoditur; ut quo alii ad meliora properant, eo ipse
 deterius ruat; qua ruina videlicet etiam illud destruitur,
quod in aliis actibus perfecto opere surrexisse
putabatur. Nam invidia cum mentem tabefecerit,
cuncta quae invenerit bene gesta consumit. Unde bene
per Salomonem dicitur: <hi>Vita carnium, sanitas cordis;
putredo ossium invidia <note>(Prov. XIV, 30)</note>
              </hi>. Quid
enim per carnes, nisi infirma quaedam ac tenera; et
quid per ossa, nisi fortia acta signantur? Et plerumque
contingit ut quidam cum vera cordis innocentia
in nonnullis suis actibus infirmi videantur; quidam
vero jam quaedam ante humanos oculos robusta
exerceant, sed tamen erga aliorum bona, <emph>180</emph> intus
invidiae pestilentia tabescant. Bene ergo dicitur:
<pb n="0728D"/> <hi>Vita carnium, sanitas, cordis,</hi> 
 quia si mentis innocentia
custoditur, etiam si qua foris infirma sunt, quandoque
roborantur. Et recte subditur: <hi>Putredo ossium
invidia,</hi> quia per livoris vitium, ante Dei oculos
pereunt etiam fortia acta virtutum. Ossa quippe per
invidiam putrescere, est quaedam etiam robusta deperire.</p>
          </div3>
<div3>
            <head>86.</head>
            <p>
 <hi>Invidiae imminutio et mors, inchoatus aut perfectus
amor aeternitatis.</hi> --Sed cur haec de invidia
dicimus, si non etiam qualiter eruatur intimemus?
<pb n="0729A"/>
Difficile namque est ut hoc alteri non invideat, quod
adipisci alter exoptat; quia quidquid temporale percipitur,
tanto fit minus singulis, quanto dividitur in
multis; et idcirco desiderantis mentem livor excruciat,
quia hoc quod appetit, aut funditus alter accipiens
adimit, aut a quantitate restringit. Qui ergo
livoris peste plene carere desiderat, illam haereditatem
diligat, quam cohaeredum numerus non angustat;
quae et omnibus una est, et singulis tota; quae
tanto largior ostenditur, quanto ad hanc percipientium
multitudo dilatatur. Imminutio ergo livoris est
affectus surgens internae dulcedinis et plena mors est
ejus, perfectus amor aeternitatis. Nam cum mens ab
ejus rei appetitu retrahitur, quae accipientium numero
<pb n="0730A"/>
partitur, tanto magis proximum diligit; quanto
minus ex provectu illius sua damna pertimescit. Quae
si perfecte in amore coelestis patriae rapitur, plene
etiam in proximi dilectione sine omni invidia solidatur;
quia cum nulla terrena desiderat, nihil est quod
ejus erga proximum charitati contradicat. Quae nimirum
charitas quid est aliud quam oculus mentis; qui
si terreni amoris pulvere tangitur, ab internae lucis
mox intuitu laesus reverberatur? Quia autem parvulus
est qui terrena diligit, magnus qui aeterna concupiscit,
potest etiam sic non inconvenienter intelligi: <hi>Parvulum occidit invidia,</hi> 
 quoniam hujus pestis
languore non moritur, nisi qui adhuc in desideriis
infirmatur.
</p>
          </div3>
        </div2>
      </div1>


<div1>
        <head>Pars Secunda, LIBROS QUINQUE CONTINENS.</head>
        <pb n="0729"/>
        <head>LIBER SEXTUS. <hi>Totum caput quintum, a versu tertio orsus, spiritali intellectu, pauca quidem allegorico, pleraque autem morali exponit.</hi> </head>
<div2>
          <head>CAPUT PRIMUM.</head>

<pb n="0729B"/>
<p> <emph>181</emph> <hi>Job Christum et Ecclesiam, ejus amicis haereticos
praesignari.</hi> --Servata historiae veritate beati
Job dicta, amicorumque illius mystica proposui interpretatione
discutere; quia cunctis vera scientibus
liquet quod redemptorem mundi totis suis allegationibus
curat sancta scriptura promittere, eumque per
electos omnes, ut per ejus scilicet membra, studuit
signare. Unde et idem beatus Job latino eloquio
dolens dicitur, ut per ejus et nomen et vulnera,
Redemptoris nostri passio designetur, de quo propheta
ait: <hi>Vere languores nostros ipse tulit, et dolores
nostros ipse portavit <note>(Isai. LIII, 4)</note>
            </hi>. Cui tentator,
ablatis omnibus, et servos et filios occidit; quia non
solum Judaicum populum ex timore servientem, sed
<pb n="0729C"/>
ipsos quoque apostolos in suo amore regeneratos,
passionis ejus tempore telo perfidiae perculit. Vulnere
beati Job corpus atteritur, quia Redemptor
noster configi clavis in crucis patibulo non dedignatur.
A planta autem pedis usque ad verticem vulnera
suscepit, quia sanctam Ecclesiam, quae corpus ejus
est, non solum per extrema et ultima, sed usque ad
summa membra persecutione saeviens tentator affligit.
Unde etiam Paulus dixit: <hi>Compleo ea quae desunt
passionum Christi in carne mea <note>(Coloss. I, 24)</note>
            </hi>. Cui
suadere uxor ad maledicendum nititur, quia carnales
quique intra sanctam Ecclesiam adjutores callidi
tentatoris existunt. Quae enim eum ad maledicendum
provocat, vitam carnalium designat; quia, ut jam
supra diximus <note>( <hi>l.</hi> III, <hi>c.</hi> 20. <hi>n.</hi> 36, 37)</note>, intra sanctam
<pb n="0730B"/>
Ecclesiam incorrectis moribus positi, quo per fidem
bonis juxta sunt, eo per vitam durius premunt. Quia
enim quasi fideles vitari nequeunt, a fidelibus tanto
deterius, quanto et interius tolerantur. Amici vero
illius, qui quasi ad consolandum veniunt, sed ad verba
asperae invectionis excedunt, haereticorum speciem
tenent, qui cum contra bonos Deum defendere nituntur,
offendunt.</p>
<div3>
            <head>2.</head>
            <p>
 <hi>Spiritales sensus quos edit Gregorius, prodeunt
ex historiae radice. Amicorum Job dicta nequaquam
per omnia reprobanda.</hi> --Haec itaque superius latius
dicta, nunc breviter studui ex mystica designatione
succingere, ut lector meus ex ipsa hac replicatione
meminerit me in hoc opere spiritali intellectui deservire.
Et tamen cum utilitatis usus postulat, subtiliter
<pb n="0730C"/>
quoque <emph>182</emph> studeo historiae verba discutere.
Cum vero necesse est, simul utrumque complector,
ut spiritales fructus allegoria germinet, quos tamen
ex radice historiae veritas producit. Amicos vero
beati Job, quos haereticorum tenere speciem diximus,
in dictis suis nequaquam per omnia reprobamus,
quia dum per supernam sententiam contra eos dicitur: <hi>Non estis locuti coram me rectum,</hi> 
 et protinus
subditur, <hi>sicut servus meus Job <note>(Job XLII, 7)</note>
            </hi>, profecto
liquet quia non omnino despicitur quod ex melioris
comparatione reprobatur. In reprehensionem
quippe ejus incaute dilabuntur; sed tamen quia tanti
viri amici sunt, ex familiaritate illius mystica multa
didicerunt. Unde sicut et superius diximus <note>(Lib. V,
n. 27)</note>, eorum verbis etiam Paulus utitur, et haec in
<pb n="0731A"/>
assertionis suae adjutorium assumens, prolata ex veritate
testatur. Quae tamen veritas recte reprehendit,
quia quamlibet fortis sententia contra sanctum virum
proferri non debuit. Possunt ergo mystice Eliphaz
verba pensari, quibus ad beatum Job loquitur, dicens:</p>
          </div3>
        </div2>
<div2>
          <head>CAPUT II.</head>
<p>VERS. 3.-- <hi>Ego vidi stultum firma radice, et maledixi
pulchritudini ejus statim.</hi> </p>
<p>ALLEGORICUS SENSUS. 3. <hi>Judaei sunt stulti, etiam
haereticorum maledictioni ob Christi repulsam obnoxii.</hi> --Stultus
quippe Judaeorum populus exstitit, quia
ipsam in carne praesentiam aeternae Sapientiae sprevit.
Qui quasi firma radice convaluit, quia electorum vitam
temporaliter exstinguendo superavit. Sed hunc
<pb n="0731B"/>
Eliphaz maledicendo despicit, quia nimirum omnes
haeretici, quorum tenere speciem amicos beati Job
diximus, cum de nomine Christi gloriantur, Judaeorum
perfidiam ex auctoritate reprehendunt. De quo
stulto protinus subditur:</p>
        </div2>
<div2>
          <head>CAPUT III.</head>
<p>VERS. 4.-- <hi>Longe fiant filii ejus a salute, et conterentur
in porta, et non erit qui eripiat.</hi> </p>
<div3>
            <head>4.</head>
            <p>
 <hi>Horum filii omnes perfidi. In Christo, qui est
porta, conteruntur.</hi> --Filii hujus stulti sunt omnes
qui perfidiae illius praedicatione generantur. Qui scilicet
a salute longe sunt, quia etsi temporalem vitam
sine afflictione percipiunt, aeterna gravius ultione
feriuntur, sicut de eisdem filiis illius Dominus dicit: <hi>Vae vobis, Scribae et Pharisaei hypocritae, qui circuitis
<pb n="0731C"/>
mare et aridam, ut faciatis unum proselytum, et cum
fuerit factus, facitis eum filium gehennae</hi> 
 <emph>183</emph> <hi>duplo
quam vos <note>(Matth. XXIII, 15)</note>
            </hi>. Sequitur: <hi>Et conterentur
in porta, et non erit qui eripiat.</hi> Quis alius portae
nomine, nisi mediator Dei et hominum debet intelligi,
qui ait: <hi>Ego sum ostium, per me si quis introierit,
salvabitur <note>(Joann. X, 9)</note>
            </hi>? Filii igitur hujus stulti
extra portam proficiunt, et in porta conteruntur,
quia pravae Judaeorum soboles ante Mediatoris adventum
in legis observatione floruerunt; sed in ipsa
Redemptoris nostri praesentia a Divinitatis obsequio,
perfidiae suae meritis repulsi ceciderunt. Quos nimirum
non est qui eripiat, quia scilicet dum ipsum
Redemptorem exstinguere persequendo conati sunt,
oblata sibi ereptionis remedia absciderunt; de quo
<pb n="0731D"/>
bene subditur:</p>
          </div3>
        </div2>
<div2>
          <head>CAPUT IV.</head>
<p>VERS. 5.-- <hi>Cujus messem famelicus comedet, et
ipsum rapiet armatus.</hi> </p>
<div3>
            <head>5.</head>
            <p>
 <hi>Gentiles messem eorum, id est, sacra eloquia,
comedunt, ac divitias rapiunt.</hi> --Hujus enim stulti
messis fuerat sacri seges eloquii. Quaedam namque
spicarum grana, sunt verba prophetarum, quae stultus
habuit, sed non comedit, quia Judaicus populus
legem quidem verbo tenus tenuit, sed per fatuitatis
fastidium ab ejus intellectu jejunavit. Hujus vero
stulti messem famelicus comedit, quia nimirum gentilis
populus verba legis intelligendo edit, ad quae
<pb n="0732A"/>
plebs Judaica sine intellectu laboravit. Hos famelicos
fidei Dominus praevidit, cum per evangelistam dixit: <hi>Beati qui esuriunt et sitiunt justitiam, quoniam ipsi
saturabuntur 
 <note>(Matth. V, 6)</note>
            </hi>. De his famelicis Anna
prophetante dicitur: <hi>Repleti prius, pro panibus se
locaverunt, et famelici saturati sunt <note>(I Reg. II, 5)</note>
            </hi>.
Sed quia messem perdidit, recte subjungitur qualiter
ipse etiam stultus perit, cum dicitur: <hi>Et ipsum rapiet
armatus.</hi> Antiquus hostis Judaicum populum armatus
rapuit, quia in eo vitam fidei fraudulentae
suggestionis jaculis exstinxit, ut unde se inhaerere
Deo crederet, inde ejus ordinationi repugnaret. Quod
profecto discipulos Veritas praemonet, dicens: <hi>Venit
hora ut omnis qui interficit vos arbitretur obsequium
se praestare Deo <note>(Joann. XVI, 2)</note>
            </hi>. Sequitur:</p>
          </div3>
        </div2>
<div2>
          <head>CAPUT V [ <hi>Vet. et Rec. III</hi> ].</head>

<pb n="0732B"/>
<p>IBID.-- <hi>Et bibent sitientes divitias ejus.</hi> </p>
<div3>
            <head>6.</head>
            <p>
 <hi>Eloquia Dei et messis et divitiae. Quomodo et comedi,
et bibi dicuntur.</hi> --Hujus stulti divitias sitientes
bibunt, quia fluentis sacrae locutionis, quae Judaicus
populus in superbiae ostentatione possederat,
conversae gentilium mentes irrigantur. Unde et eisdem
per prophetam dicitur: <hi>Omnes sitientes venite
ad aquas; et qui non habetis argentum, properate <note>(Isai. LV, 1)</note>
            </hi>.
Quia enim argenti vocabulo eloquia
divina signantur, Psalmista testatur, dicens: <hi>Eloquia
Domini, eloquia casta, argentum igne examinatum <note>(Psal. XI, 7)</note>
            </hi>.
Qui ergo argentum non habent, ad
aquas vocantur, quia nimirum gentilitas, quae Scripturae
sacrae praecepta non acceperat, sacri eloquii
<pb n="0732C"/>
inundatione satiatur, quam tanto nunc avidius potat,
quanto hanc diu sicca sitiebat. Eadem ergo divina
eloquia et messes et divitiae vocantur: messes quia
jejunam mentem reficiunt; divitiae, quia magna nos
morum venustate componunt. Eadem et comedi dicuntur
et bibi, quia nimirum dum quaedam in eis
obscura sunt, quae non nisi interpretata intelligimus,
haec quasi mandendo glutimus; dum quaedam vero
ad intelligendum facilia ita sumimus ut invenimus,
ea quasi non mansa bibimus, quia non fracta sorbemus.
Haec sub intellectu mystico brevi locutione
transcurrimus, ne quid forsitan praeterisse videremur.
Sed quia beati <emph>184</emph> Job amici esse non possent,
nisi in quibusdam quoque magna morum honestate
fulgerent, restat ut in eorum verbis virtutem
<pb n="0732D"/>
sensuum moraliter inquiramus, quatenus dum locutionis
eorum pondus discutitur, cujus doctrinae fuerint,
ostendatur.</p>
          </div3>
        </div2>
<div2>
          <head>CAPUT VI [ <hi>Rec. IV</hi> ].</head>
<p>VERS. 3.-- <hi>Ego vidi stultum firma radice, et maledixi
pulchritudini ejus statim.</hi> </p>
<p>SENSUS MORALIS. 7. <hi>Terrena sectantes in prosperis
videntur firma radice.</hi> --Quasi firma radice stultus
in terra figitur, quia totis desideriis in terreno amore
solidatur. Unde et primus Cain civitatem in terra
construxisse describitur <note>(Genes. IV, 17)</note>, ut aperte
monstraretur quia ipse in terra fundamentum posuit,
qui a soliditate coelestis patriae alienus fuit. Quasi
<pb n="0733A"/>
firma radice stultus attollitur, quando hic temporali
prosperitate fulcitur; ut omne quod appetit assequatur,
adversa nulla sustineat, contra infirmos sine repugnatione
praevaleat, bene agentibus ex auctoritate
contradicat, ad majora commoda ex pejori semper
actione perveniat, ut unde viam vitae deserit, inde ad
tempus felicior vivat. Sed cum malos florere infirmi
conspiciunt, trepidant; et apud semetipsos peccantium
prosperitate turbati, intus in gressibus mentis
nutant. Quorum profecto speciem sumpsit Psalmista
cum diceret: <hi>Mei autem pene moti sunt pedes, pene
effusi sunt gressus mei; quia zelavi in peccatoribus,
pacem peccatorum videns <note>(Psal. LXXII, 2)</note>
            </hi>.</p>
<div3>
            <head>8.</head>
            <p>
 <hi>Prudentes eorum gloriam despiciunt. Nec damnare
differunt.</hi> --Cum vero eorum gloriam fortes
aspiciunt, protinus quae post gloriam poena sequatur,
<pb n="0733B"/>
attendunt; et alta intus cogitatione despiciunt hoc,
quod superbi foras fastu vacuae inflationis intumescunt.
Bene ergo dicitur: <hi>Ego vidi stultum firma radice,
et maledixi pulchritudini ejus statim.</hi> Pulchritudini
quippe stulti maledicere, est ejus gloriam ex
considerata damnatione judicare, quia eo atrocius
in tormentis obruitur, quo altius in peccatis elevatur;
quia transit quod extollitur, permanet quod punitur;
quia qui honoratur in via, in perventione damnabitur;
et quasi per amoena prata ad carcerem pervenit,
qui per praesentis vitae prospera ad interitum
tendit. Notandum vero, quod cum stulti pulchritudini
maledixisse se diceret, protinus addidit, <hi>statim.</hi> 
Mos namque humanae et infirmae mentis est, ut cum
earum rerum quas respicit qualitate varietur. Saepe
<pb n="0733C"/>
enim ejus judicium cum ipsa praesentis rei specie
ducitur, et juxta hoc quod aspicit, intentio illius
sensusque formatur. Nam plerumque nonnulli, dum
quorumdam gloriam cernunt, ejusdem gloriae aspectibus
delectantur, ac magnum aliquid existimant,
seque ut talia mereantur exoptant. Cum vero gloriosos
quosque, aut dejectos subito, aut fortasse
etiam morientes aspiciunt, quia humana gloria omni
modo nihil sit, cum gemitu fatentur, ita ut protinus
dicant: Ecce quam nihil est homo. Qui hoc nimirum
rectius dicerent, si cum in gloria hominem cernerent,
tunc ejus interitum cogitantes, transeuntem
potentiam nihil esse sensissent. Tunc quippe est humana
elatio pensanda quam nihil sit, cum sese super
caeteros successibus extollit. Tunc considerandum
<pb n="0733D"/>
est quo cursu felicitas transvolet, cum ante humanos
oculos quasi permanens pollet. Nam gloriam morituri
nihil esse, in ipsa jam morte pensare infirmi <emph>185</emph> 
 quilibet possunt. Tunc enim ei etiam illi derogant,
qui hanc et usque ad mortem sequentes amant.
Bene itaque dicitur: <hi>Ego vidi stultum firma
radice, et maledixi pulchritudini ejus statim.</hi> Ac si
aperte diceret: Contra stulti pulchritudinem, moram
in maledictione non habui, quia cum hanc cernerem,
<pb n="0734A"/>
simul etiam poenam sequentem vidi. Non enim statim
maledicerem, si qua me gloriae illius delectatio
tenuisset; sed sine tarditate maledixi, quia supplicia
mansura conspiciens, ejus potentiam sine dubitatione
reprobavi. Sed quia iniqui quique quo plus in
hoc mundo proficiunt, plures secum ad interitum
trahunt, recte subditur: <hi>Longe fiant filii ejus a salute.</hi> 
Filii quippe stulti sunt, qui in ambitione hujus
saeculi ex ejus imitatione nascuntur; qui profecto a
salute tanto longius fiunt, quanto in perpetratione
nequitiae nulla infirmitate feriuntur. De quibus bene
additur:</p>
          </div3>
        </div2>
<div2>
          <head>CAPUT VII [ <hi>Vet. IV, Rec. V</hi> ].</head>
<p>VERS. 4.-- <hi>Et conterentur in porta, et non erit qui
eripiat.</hi> </p>
<div3>
            <head>9. </head>
<p>
              <pb n="0734B"/> <hi>Judicii dies porta regni. Tunc non valet eripi, qui
renuit hic corripi.</hi> --Nam sicut urbis aditus porta dicitur;
ita est dies judicii porta regni, quia per eum
ab electis omnibus ad coelestis patriae gloriam intratur.
Unde et hunc diem cum ad retributionem sanctae
Ecclesiae Salomon appropinquare conspiceret, dixit: <hi>Nobilis in portis vir ejus, quando sederit cum senatoribus
terrae 
 <note>(Prov. XXXI, 23)</note>
              </hi>. Vir quippe est Ecclesiae
humani generis Redemptor, qui in portis se nobilem
ostendit, qui despectus prius in contumeliis
exstitit, sed in ingressu regni sublimis apparebit. Qui
cum terrae senatoribus residet, quia judicii sententiam
cum sanctis ejusdem Ecclesiae praedicatoribus
decernet, sicut ipse in Evangelio dicit: <hi>Vos qui secuti
<pb n="0734C"/>
estis me, in regeneratione cum sederit Filius hominis
in sede majestatis suae, sedebitis et vos super
sedes duodecim, judicantes duodecim tribus Israel <note>(Matth. XIX, 28)</note>
              </hi>.
Quod Isaias quoque longe ante praenuntians
ait: <hi>Dominus ad judicium veniet cum senioribus
populi sui <note>(Isai. III, 14)</note>
              </hi>. De his portis Salomon
iterum dicit: <hi>Date ei de fructu manuum suarum, et
laudent eam in portis opera ejus <note>(Prov. XXXI, 31)</note>
              </hi>.
Tunc quippe sancta Ecclesia de fructu manuum suarum
accipit, cum eam ad percipienda coelestia laboris
sui retributio attollit. Tunc eam sua opera in portis
laudant, quando ejus membris in ipso regni aditu
dicitur: <hi>Esurivi, et dedistis mihi manducare; sitivi,
et dedistis mihi bibere; hospes eram, et collegistis
me; nudus, et cooperuistis me <note>(Matth. XXV, 35)</note>
              </hi>, et
<pb n="0734D"/>
caetera. Filii igitur hujus stulti ante portam elati
sunt, sed in porta conterentur, quia amatores hujus
saeculi in praesenti vita superbiunt, sed in ipso regni
aditu aeterna animadversione feriuntur. Bene autem
subditur: <hi>Et non erit qui eripiat.</hi> Illos quippe veritas
ab aeterna adversitate eripit, quos in temporalibus
prosperis per disciplinam premit. Qui ergo nunc renuit
premi, tunc non valet eripi, quia iniqui eum,
quem per disciplinam habere negligunt patrem,
<pb n="0735A"/>
afflictionis suae tempore per adjutorium non inveniunt
ereptorem. Sequitur:</p>
          </div3>
        </div2>
<div2>
          <head>CAPUT VIII.</head>
<p>VERS. 5.-- <hi>Cujus messem famelicus comedet.</hi> </p>
<div3>
            <head>10.</head>
            <p>
 <hi>Malus recta et intelligens et dicens, messem habet
quam alii comedant.</hi> --Habet etiam stultus messem,
quando iniquus quisque donum recte intelligentiae
accipit: Scripturae sacrae sententiis docetur,
bona loquitur, sed tamen nullo modo hoc quod dicit
operatur: <emph>186</emph> verba Dei profert, nec tamen diligit;
laudando exaggerat, vivendo calcat. Quia ergo stultus
iste recta et intelligit et dicit, sed tamen haec operando
non amat, messem habendo jejunat. Quam
nimirum famelicus comedit, quia is qui ad Deum
sanctis desideriis anhelat, discit quod audit, agit quod
<pb n="0735B"/>
didicerit; et dum doctoris pravi recta praedicatione
reficitur, quid aliud quam stulti fruge satiatur? An
non famelicos suos Veritas, ut stulti messem comederent,
admonebat, cum per desideria sancta flagrantibus,
de Pharisaeis praeciperet, dicens: <hi>Quae dicunt
facite, juxta opera vero eorum nolite facere <note>(Matth.
XXIII, 3)</note>
            </hi>. Ac si aperte diceret: Verbi messem loquendo
excolunt, sed hanc male vivendo minime
contingunt. Vestram ergo famem messis ista reficiat,
quia vobis hanc per fatuitatis suae fastidium servant.
Bene autem subditur:</p>
          </div3>
        </div2>
<div2>
          <head>CAPUT IX.</head>
<p>IBID.-- <hi>Et ipsum rapiet armatus.</hi> </p>
<div3>
            <head>11.</head>
            <p>
 <hi>Diabolus saepe scientiam permittit, ut corrumpat
vitam.</hi> --Antiquus namque hostis quasi inermis vincitur,
<pb n="0735C"/>
cum mala aperte suggerens humanae menti,
bona omnia simul destruere conatur. Sed armatus
venit, quando bona alia intacta deserens, latenter
alia corrumpit. Nam saepe quosdam in intellectu non
tentat, eisque in sacri eloquii meditatione non obviat;
sed tamen eorum vitam in operatione supplantat,
qui dum de scientiae virtute laudantur, nequaquam
suorum operum damna respiciunt; cumque in favoris
 delectationem animus ducitur, vitae suae vulneribus
non medetur. Hunc ergo armatus hostis rapuit, quem
fraude tectus in alia deserens, ex alia parte superavit.
Sequitur:</p>
          </div3>
        </div2>
<div2>
          <head>CAPUT X.</head>
<p>IBID.-- <hi>Et bibent sitientes divitias ejus.</hi> </p>
<div3>
            <head>12.</head>
            <p>
 <hi>Saepe hebes hoc in divinae legis eruditione studendo
<pb n="0735D"/>
intelligit, quod per negligentiam ingeniosus
nescit.</hi> --Saepe stultus habet interni liquoris fontem,
sed non bibit, quia ingenium quidem intelligentiae
accipit, sed tamen veritatis sententias cognoscere
legendo contemnit; scit quia intelligere studendo
praevaleat, sed ab omni doctrinae studio fastidiosus
cessat. Divitiae quoque mentis, sunt verba sacrae locutionis;
sed has divitias stultus oculis aspicit, et in
<pb n="0736A"/>
ornamenti sui usum minime assumit, quia verba legis
audiens, magna quidem esse considerat, sed ad comprehendenda
haec nullo studio amoris elaborat. At
contra alius sitim habet, ingenium non habet; amor
ad meditandum pertrahit, sensus hebetudo contradicit;
et saepe hoc in divinae legis eruditione quandoque
studendo intelligit, quod per negligentiam ingeniosus
nescit. Hujus ergo stulti divitias sitientes
bibunt, dum praecepta Dei, quae ingeniosi fastidientes
nesciunt, hebetes amantes assequuntur. In his nimirum
 tenebras hebetudinis illustrat oculus amoris;
nam hoc tardioribus sitis aperit, quod velocioribus
fastidium claudit. Qui et idcirco ad intelligentiae alta
perveniunt, quia agere quae intellexerunt, vel minima
nulla contemnunt; et dum sensum manibus adjuvant,
<pb n="0736B"/>
sese ultra altitudinem ingeniosorum levant. Unde
bene per Salomonem dicitur: <hi>Stellio manibus nititur,
et moratur in aedibus regis <note>(Prov. XXX, 28)</note>
            </hi>. Plerumque
enim aves, quas ad volatum penna sublevat, in
vepribus resident; et stellio, qui ad volatum pennas
non habet, nitens manibus, regni aedificium tenet,
quia nimirum saepe ingeniosi quique dum per negligentiam
torpent, in pravis <emph>187</emph> actibus remanent,
et simplices, quos ingenii penna non adjuvat, ad
obtinenda aeterni regni moenia virtus operationis levat.
Stellio ergo dum manibus nititur, in regis aedibus
moratur, quia illo simplex per intentionem recti
operis pervenit, quo ingeniosus minime ascendit. Sed
his auditis, quaestio nostro cordi suboritur, cur vel
negligenti intelligentiae donum tribuitur, vel studiosus
quisque sensus sui tarditate praepeditur? Ad quam
<pb n="0736C"/>
citius respondetur, dum protinus subditur:</p>
          </div3>
        </div2>
<div2>
          <head>CAPUT XI.</head>
<p>VERS. 6.-- <hi>Nihil in terra sine causa.</hi> </p>
<div3>
            <head>13.</head>
            <p>
 <hi>Cur ingenium studio tardum, negligenti acre tribuatur.</hi> --Idcirco
enim saepe et desidiosus ingenium
accipit, ut de negligentia justius puniatur, quia quod
sine labore assequi potuit, scire contemnit. Et idcirco
nonnunquam studiosus tarditate intelligentiae premitur,
ut eo majora praemia retributionis inveniat; quo
magis in studio inventionis elaborat. Nihil ergo est
in terra sine causa, quando et studioso tarditas ad
praemium proficit, et desidioso velocitas ad supplicium
crescit. [ <hi>Vet. V.</hi> ] Ad intelligenda autem quae
recta sunt, aliquando laboris studio, aliquando vero
<pb n="0736D"/>
dolore percussionis erudimur. Unde cum dictum sit, <hi>Nihil in terra sine causa;</hi> 
 apte protinus additur:</p>
          </div3>
        </div2>
<div2>
          <head>CAPUT XII [ <hi>Rec. VI</hi> ].</head>
<p>IBID.-- <hi>Et de humo non egredietur dolor.</hi> </p>
<div3>
            <head>14.</head>
            <p>
 <hi>Per occulta merita mentium, aperta prodeunt
flagella poenarum.</hi> --Dolor namque quasi de humo
 egreditur, cum homo ad Dei imaginem conditus de
rebus insensibilibus flagellatur. Sed quia per occulta
<pb n="0737A"/>
mentium merita, aperta prodeunt flagella poenarum,
et de humo dolor non egreditur, quoniam sensus
nostri malitia exigit ut a rebus insensibilibus feriatur.
Ecce enim cernimus quod ad correptionem nostram
exspectatus imber arente terra suspenditur, et caliginosus
aer inardescente sole siccatur; mare procellis
tumescentibus saevit, et alios ad transmeandum susceptos
intercipit, aliis desideratum iter erecta in
cumulum unda contradicit; terra non solum germina
fecunditatis imminuit, sed etiam semina accepta
consumit. In quibus nimirum cunctis patenter aspicitur
hoc, quod quidam sapiens de Domino testatur,
dicens: <hi>Et pugnabit cum eo orbis terrarum contra
insensatos <note>(Sap. V, 21)</note>
            </hi>. Orbis quippe terrarum cum
Domino contra insensatos pugnat, quando in poena
delinquentium et elementorum adversitas militat.
<pb n="0737B"/>
Sed tamen de humo dolor non egreditur, quia res
quaelibet insensibilis ad afflictionem nostram stimulo
nostrae actionis excitatur. De humo dolor non egreditur,
quia nequaquam poena de ea nascitur creatura,
quae percutit, sed de ea procul dubio, quae peccando
vim percussionis extorsit. Sed curandum magnopere
est ut cum in rebus exterioribus pondere doloris
afficimur, spe ad superna tendamus; quatenus eo
mens ad alta perveniat, quo nos exterior poena castigat.
Unde et apte subjungitur:</p>
          </div3>
        </div2>
<div2>
          <head>CAPUT XIII [ <hi>Rec. VII</hi> ].</head>
<p>VERS. 7.-- <hi>Homo ad laborem nascitur, et avis ad
volatum.</hi> </p>
<div3>
            <head>15.</head>
            <p>
 <hi>Quantum caro flagellis afficitur, mens ad altiora
<pb n="0737C"/>
sublevatur.</hi> --Ad laborem quippe nascitur homo
quia nimirum is qui accepta est praeditus ratione,
considerat quod valde sibi sit impossibile, ut haec
peregrinationis suae tempora sine gemitu evadat.
Unde bene Paulus cum tribulationes suas discipulis
enumeraret, adjunxit: <hi>Ipsi enim scitis quod in hoc
positi sumus <note>(I Thess. III, 3)</note>
            </hi>. Sed in eo quod caro
flagellis afficitur, <emph>188</emph> mens ad appetenda altiora
sublevatur; Paulo rursus attestante, qui ait: <hi>Et licet
is qui foris est noster homo corrumpitur, tamen is qui
intus est, renovatur de die in diem <note>(II Cor. IV, 16)</note>
            </hi>.
Homo ergo ad laborem nascitur, et avis ad volatum,
quia inde mens ad summa evolat, unde caro in infimis
durius laborat.</p>
          </div3>
<div3>
            <head>16.</head>
            <p>
 <hi>Carnalium gravis labor, spiritalium nullus.</hi> --Potest
<pb n="0737D"/>
quoque appellatione hominis carnalium vita
signari. Unde et Paulus ait: <hi>Cum enim sit inter vos
zelus et contentio, nonne carnales estis? <note>(I Cor. III, 3.)</note>
            </hi> 
Quibus paulo post subjecit, dicens: <hi>Nonne homines
estis? <note>(Ibid., 4.)</note>
            </hi> In hac itaque vita homo ad laborem
nascitur, quia carnalis quisque cum transeuntia appetit,
desideriorum suorum se pondere affligit. Gravis
quippe labor est, hanc ipsam praesentis vitae gloriam
quaerere, quaesitam quandoque percipere, et perceptam
cum circumspectione custodire. Gravis labor
est, hoc cum magna fatigatione apprehendere, quod
<pb n="0738A"/>
is qui apprehendet, noverit diu stare non posse.
Sancti autem viri quia transeuntia non amant, non
solum nulla temporalium desideriorum pondera tolerant;
sed et si qua adversa consurgunt, in ipsis
suis pressuris et languoribus non laborant. Quid enim
flagellis durius? et tamen de flagellatis apostolis
scriptum est: <hi>Ibant gaudentes a conspectu concilii,
quoniam digni habiti sunt pro nomine Jesu contumeliam
pati <note>(Act. V, 41)</note>
            </hi>. Quid ergo eorum mentibus
labor est, quibus et poena verberum labor non est?
Homo ergo ad laborem nascitur, quia ille hujus
mundi veraciter mala sentit, qui ejus bona inhianter
appetit. Nam cujus mens ad alta suspenditur, sub
ipsa est quidquid exterius contra ipsam movetur.
[ <hi>Vet. VI.</hi> ] Bene itaque subditur, <hi>Et avis ad volatum.</hi> 
<pb n="0738B"/>
Quia tanto animus a laboris afflictione se subtrahit,
quanto per spem ad summa sustollit. An non quasi
avis, Paulus ad volatum natus fuerat, qui tot adversa
sustinens dicebat: <hi>Nostra conversatio in coelis est <note>(Philip. XXXI, 20)</note>
            </hi>?
Et rursum: <hi>Scimus quoniam si
terrestris domus nostra hujus habitationis dissolvatur,
quod aedificationem habemus ex Deo, domum non manufactam,
aeternam in coelis <note>(II Cor. V, 1)</note>
            </hi>. Velut avis
ergo ima transcenderat, quem adhuc corpore in terra
demorantem, jam in sublimibus spei penna sublevabat.
Sed quia nullus suis viribus valet sese in alta
sustollere, ut cum visibilibus affligitur, in invisibilia
sublevetur, recte mox subditur:</p>
          </div3>
        </div2>
<div2>
          <head>CAPUT XIV.</head>
<p>VERS. 8-- <hi>Quamobrem ego deprecabor Dominum,
<pb n="0738C"/>
et ad Deum ponam eloquium meum.</hi> </p>
<div3>
            <head>17.</head>
            <p>
 <hi>Hoc Dei donum est.</hi> --Ac si aperte diceret:
illum rogo, per quem haec tribui scio. Si enim hoc
per se habere se crederet, deprecari Deum non indigeret.
Sequitur:</p>
          </div3>
        </div2>
<div2>
          <head>CAPUT XV.</head>
<p>VERS. 9.-- <hi>Qui facit magna et inscrutabilia et mirabilia
absque numero.</hi> </p>
<div3>
            <head>18.</head>
            <p>
 <hi>Mira Dei opera humanis oculis usu viluerunt.</hi> --Quis
omnipotentis Dei mirabilia perscrutari sufficiat,
quod cuncta ex nihilo creavit, quod ipsa mundi
fabrica mira potentiae virtute disposita est, et super
aera coelum suspenditur, et super abyssum terra
libratur; quod ex rebus invisibilibus omnis haec universitas
ac visibilibus existit, quod hominem fecit,
<pb n="0738D"/>
ut ita dixerim, in brevi colligens mundum alterum,
sed rationalem; quod hunc ex anima et carne constituens,
investigabili virtutis dispositione permiscuit
spiritum et lutum? Ex his <emph>189</emph> itaque aliud novimus,
aliud et sumus; sed tamen mirari negligimus, quia
ea quae incomprehensibili indagatione mira sunt,
humanis oculis usu viluerunt. Unde fit ut si mortuus
homo suscitetur, in admirationem omnes exsiliant,
et quotidie homo qui non erat nascitur, et nemo
miratur, cum procul dubio omnibus constet quia plus
sit creari quod non erat, quam reparari quod erat.
<pb n="0739A"/>
Quia arida Aaron virga floruit, cuncti mirati sunt;
quotidie ex arente terra arbor producitur, virtusque
pulveris in lignum vertitur, et nemo miratur. Quia
quinque sunt panibus quinque millia homines satiati,
crevisse escas in dentibus cuncti mirati sunt;
quotidie sparsa grana seminum, plenitudine multiplicantur
spicarum, et nemo miratur. Aquam semel
in vinum permutatam videntes cuncti mirati sunt;
quotidie humor terrae in radicem vitis attractus, per
botrum in vinum vertitur, et nemo miratur. Mira
sunt itaque omnia quae mirari homines negligunt,
quia ad considerandum, ut praediximus, usu torpescunt.
[ <hi>Rec. VIII.</hi> ] Bene autem cum diceret: <hi>Qui
facit magna,</hi> adjunxit statim: <hi>Et inscrutabilia.</hi> Minus
enim fuerat magna facere, si tamen ea quae facta
<pb n="0739B"/>
sunt, perscrutari potuissent. Recte autem subditur: <hi>Et mirabilia absque numero,</hi> 
 quia minoris esset magnitudinis,
si quae inscrutabilia condidit, pauca
fuisset.</p>
          </div3>
<div3>
            <head>19.</head>
            <p>
 <hi>Miracula Dei per studium consideranda, non
discutienda per intellectum. Fides ubi titubat, qui firmanda.
Unde resurrectio fiat credibilis.</hi> --Sed inter
haec sciendum est quia divina miracula et semper debent
considerari per studium, et nunquam discuti
per intellectum. Saepe namque humanus sensus dum
quarumdam rerum rationem quaerens non invenit, in
dubitationis se voraginem mergit. Unde fit ut nonnulli
homines mortuorum corpora in pulverem redacta
considerent; dumque resurrectionis vim ex ratione
colligere non possunt, haec ad statum pristinum
<pb n="0739C"/>
redire posse desperent. Mira igitur, ex fide credenda
sunt, perscrutanda per rationem non sunt; quia si
haec nostris oculis ratio expanderet, mira non essent.
Sed cum in his fortasse animus titubat, necesse est
ut ea quae per usum novit, nec tamen per rationem
colligit, ad memoriam reducat; quatenus rei similis
argumento fidem roboret, quam labefactari sua sagacitate
deprehendit. Considerato quippe humanae
carnis pulvere, quorumdam mens concussa desperat,
quando pulvis ad carnem redeat, et redivivum corpus
per membrorum lineamenta componat; quando illa
terrae ariditas per viventia membra viridescat, ac se
per eorum species formasque distinguat. Hoc nimirum
comprehendi per rationem non potest, sed tamen
credi facile per exemplum potest. Quis enim ab uno
<pb n="0739D"/>
grano seminis, immensam surgere arborem crederet,
nisi certum hoc per experimentum teneret? In tanta
namque unius grani parvitate et pene nulla sui dissimilitudine,
ubi latet ligni duritia, et ligno tenerior
vel durior medulla, asperitas corticis, viriditas radicis,
sapor fructuum, suavitas odorum, colorum diversitas,
<pb n="0740A"/>
mollities foliorum? Et tamen quia hoc per
experimentum novimus, ex uno grano seminis prodire
omnia non dubitamus. Quid ergo est difficile, ut <emph>190</emph> 
 pulvis in membra redeat, dum conditoris potentiam
quotidie cernimus, qui et ex grano ligna mirabiliter,
et adhuc mirabilius fructus ex lignis creat?
Dicat ergo: <hi>Qui facit magna et inscrutabilia, et mirabilia
absque numero,</hi> quia divinorum operum magnitudo
nec ex qualitate valet discuti, nec ex quantitate
numerari. Unde et adhuc subditur:</p>
          </div3>
        </div2>
<div2>
          <head>CAPUT XVI [ <hi>Vet. VII</hi> ].</head>
<p>VERS. 10, 11.-- <hi>Qui dat pluviam super faciem
terrae, et irrigat aquis universa. Qui ponit humiles in
sublimi, et maerentes erigit sospitate.</hi> </p>
<p>SENSUS MYSTICUS.--20. <hi>Aquis gratiae Deus universa
<pb n="0740B"/>
irrigat. Universitatis nomine homo signatur.</hi> --Quia
amicos beati Job eruditos ejus societate credimus,
necesse est ut haec Eliphaz verba mystice disseramus.
Omnipotens enim Deus terrae pluviam tribuit, cum
arentia corda gentilium, supernae gratia praedicationis
infundit. Et aquis universa irrigat, quia sterelitatem
perditi hominis repletione Spiritus ad fructificationem
format, sicut per semetipsam Veritas dicit: <hi>Qui biberit
ex aqua, quam ego dabo ei, non sitiet in aeternum <note>(Joan. IV, 13)</note>
            </hi>.
Universitatis autem nomine homo
signatur, quia in ipso vera species, et magna communio
universitatis ostenditur. Omne namque quod
est, aut est, et non vivit; aut est, et vivit, sed nequaquam
sentit; aut est, et vivit, et sentit, sed non
intelligit, nec discernit; aut est, aut vivit, et sentit, et
<pb n="0740C"/>
intelligit, discernit. Sunt namque lapides, nec tamen
vivunt. Sunt arbusta, vivunt quidem, nec tamen
sentiunt. Herbarum namque atque arborum vita viriditas
vocatur, sicut per Paulum de seminibus dicitur: <hi>Insipiens, tu quod seminas, non vivificatur, nisi
prius moriatur 
 <note>(I Cor. XV, 36)</note>
            </hi>. Sunt bruta animalia,
vivunt et sentiunt, nec tamen intelligunt. Sunt angeli,
et vivunt, et sentiunt, et intelligendo discernunt.
Homo itaque, quia habet commune esse cum
lapidibus, vivere cum arboribus, sentire cum animalibus,
discernere cum angelis, recte nomine universitatis
exprimitur, in quo juxta aliquid ipsa universitas
tenetur. Unde et discipulis Veritas dicit: <hi>Euntes
in mundum universum, praedicate Evangelium omni
creaturae <note>(Marc. XVI, 15)</note>
            </hi>. Omnem videlicet creaturam
<pb n="0740D"/>
solum intelligi hominem voluit, cui commune aliquid
cum omnibus creavit.</p>
<div3>
            <head>21.</head>
            <p>
 <hi>Universa Deus irrigat, cum ex omni hominum
genere ad suam cognitionem vocat.</hi> --Quamvis hoc
loco universa intelligi et aliter possunt. Sancti enim
Spiritus gratia cum sibi divites subjicit, pauperes non
<pb n="0741A"/>
repellit, cum fortes humiliat, venire ad se debiles
non recusat; cum nobiles colligit, simul et ignobiles
apprehendit; cum sapientes suscipit, imperitorum
stultitiam non contemnit. Universa ergo Deus aquis
irrigat, qui dono sancti Spiritus ex omni genere hominum
ad suam cognitionem vocat.
</p>
            <p>[ <hi>Rec. IX.</hi> ] 22. <hi>Universa Deus irrigat, quia vim sui
sermonis in singulis juxta morum diversitatem format.</hi> --Possunt
autem universorum nomine ipsae morum
dissimilitudines designari. Alius namque elatione
erigitur, alius pondere timoris inclinatur, alius libidine
aestuat, alius avaritia anhelat, alius remissione
se dejicit, alius ira fervescit. Sed per doctrinam
sacri eloquii, dum superbo humilitas tribuitur, timido
confidentia praebetur, luxuriosus per castitatis studium
<pb n="0741B"/>
ab immunditia tergitur, avarus per continentiam
ab ambitionis aestu temperatur, remissus zeli rectitudine
erigitur, <emph>191</emph> iracundus a praecipitationis suae
excitatione refrenatur, universa Deus aquis irrigat;
quia vim sui sermonis in singulis juxta morum diversitatem
format, ut hoc in ejus eloquio quisque inveniat,
per quod virtutis necessariae germen ferat. Unde
per quemdam sapientem de mannae dulcedine dicitur: <hi>Paratum panem de coelo praestitisti illis sine labore,
omne delectamentum in se habentem, atque omnis saporis
suavitatem 
 <note>(Sap. XXVI, 20)</note>
              </hi>. Manna quippe omne
delectamentum atque omnis saporis in se suavitatem
habuit, quod videlicet in ore spiritalium, juxta voluntatem
edentium, saporem dedit, quia divinus
sermo et omnibus congruens, et a semetipso non
<pb n="0741C"/>
discrepans, qualitati audientium condescendit; quem
dum electus quisque utiliter juxta modum suum intelligit,
quasi acceptum manna in voluntarium saporem
vertit. Et quia laborem boni operis gloria sequitur
retributionis, post aquarum rigationem recte
subjungitur: <hi>Qui ponit humiles in sublimi, et moerentes
erigit sospitate.</hi> </p>
<p>[ <hi>Vet. VIII, Rec. X.</hi> ] 23. <hi>Servos Dei nunc despectos
et afflictos gloria et gaudium excipient.</hi> --In sublimi
humiles ponuntur, quia hi qui nunc pro Dei
amore despecti sunt, tunc cum Deo judices veniunt,
sicut hoc quod paulo ante jam diximus, eisdem humilibus
Veritas pollicetur, dicens: <hi>Vos qui secuti estis
me, in regeneratione cum sederit Filius hominis in sede
majestatis suae, sedebitis et vos super duodecim sedes,
<pb n="0741D"/>
judicantes duodecim tribus Israel <note>(Matth. XIX, 28)</note>
              </hi>.
Tunc moerentes Dominus sospitate erigit, quia hi qui,
ejus desideriis accensi, prospera fugiunt, adversa
patiuntur, cruciatus persequentium tolerant, seque
ipsi per lamenta castigant, tanto sublimiorem tunc
sospitatem recipiunt, quanto nunc cunctis mundi
gaudiis devote moriuntur. Hinc est enim quod per
Salomonem dicitur: <hi>Cor quod novit amaritudinem
animae suae, in gaudio ejus non miscebitur extraneus <note>(Prov. XIV, 10)</note>
              </hi>.
Humana etenim mens amaritudinem
animae suae scit, cum, aeternae patriae desideriis accensa,
peregrinationis suae poenam flendo cognoscit;
sed in ejus gaudio extraneus non miscebitur, quia
<pb n="0742A"/>
qui nunc a moerore compunctionis alienus est, tunc
particeps ad laetitiam consolationis non est. Hinc est
quod in Evangelio Veritas dicit: <hi>Amen amen dico
vobis, quid plorabitis et flebitis vos, mundus autem gaudebit;
vos autem contristabimini, sed tristitia vestra
vertetur in gaudium <note>(Joan. XVI, 20)</note>
              </hi>. Et rursum: <hi>Vos
igitur nunc quidem tristitiam habetis, iterum autem
videbo vos, et gaudebit cor vestrum, et gaudium vestrum
nemo auferet a vobis <note>(Ibid., 22)</note>
              </hi>. Sospitate ergo Dominus
moerentes erigere dicitur, quia pro se afflictos
temporaliter vera salute consolatur. Quod tamen de
electis Dei etiam in hac vita nil obstat intelligi.</p>
          </div3>
<div3>
            <head>24.</head>
            <p>
 <hi>Humiles jam ex hac vita in sublimi sunt positi.</hi> --In
sublimi quippe humiles ponuntur, quia cum se
ex humilitate substernunt, altae mentis judicio cuncta
<pb n="0742B"/>
temporalia transeunt; cumque se indignos in omnibus
aestimant, rectae cogitationis examine hujus
mundi gloriam transcendentes calcant. Videamus humilem
Paulum. Ecce discipulis dicit: <hi>Non enim nosmetipsos
praedicamus, sed Jesum Christum Dominum
nostrum, nos antem servos vestros per Christum <note>(II
Cor. IV, 5)</note>
            </hi>. Videamus hunc humilem in sublimi jam
positum. Ait: <hi>An nescitis quia angelos judicabimus <note>(I Cor. VI, 3)</note>
            </hi>?
Et rursum: <hi>Conresuscitavit et consedere
nos fecit in coelestibus <note>(Ephes. II, 6)</note>
            </hi>. Fortasse
hunc exterius tunc catena religabat, mente tamen
positus in sublimibus fuerat, qui jam per spei suae
certitudinem in coelestibus sedebat. Sancti itaque viri
foris despecti sunt, et velut indigni omnia tolerant; <emph>192</emph> 
 sed dignos se supernis sedibus confidentes,
<pb n="0742C"/>
aeternitatis gloriam cum certitudine exspectant; cumque
laborant foris adversitate persecutionis, ad munitam
recurrunt intrinsecus arcem mentis; et inde
cuncta sub se ire despiciunt, inter quae et transi e
corporaliter etiam semetipsos cernunt; minas non
metuunt, quia et tormenta patiendo contemnunt.
Hinc enim per Salomonem dicitur: <hi>Justus quasi leo
confidens absque terrore erit <note>(Prov. XXVIII, 1)</note>
            </hi>. Hinc
ab eo iterum scriptum est: <hi>Non contristabit justum,
quidquid ei acciderit <note>(Prov. XII, 21)</note>
            </hi>. Quia enim recti
quique in alto intentionis suae vertice siti sunt, dum
mortem moriendo non sentiunt, miro modo eos reproborum
jacula et feriunt, et non contingunt. In
sublimi ergo humiles sunt positi, quia unde se in omnibus
despiciunt, inde contra omnia securiores fiunt.
</p>
            <p>
              <pb n="0742D"/>[ <hi>Vet. IX, Rec. XI.</hi> ] <hi>Mens ad ea quae supra ipsam
sunt inhiare cessans, sub semetipsam indesinenter ruit.</hi> --Quo
contra recte sub Babylonis specie per prophetam
menti reprobae dicitur: <hi>Descende, sede in pulvere,
virgo filia Babylonis, sede in terra; non est
solium filiae Chaldaeorum <note>(Isai. XLVII, 1)</note>
              </hi>. Hoc enim
loco humana mens virgo non incorrupta, ut arbitror,
dicitur, sed infecunda. Et quia Babylon confusio interpretatur,
recte infecunda mens Babylonis filia
vocatur, quae in eo quod nequaquam bona opera germinat,
dum nullo ordine rectae vitae componitur,
quasi confusione matre generatur. Sin autem virgo
non infecunda dicitur, sed incorrupta, postquam
<pb n="0743A"/>
statum salutis perdidit, ad confusionis suae cumulum
appellatur quod fuit. Cui apte per increpationem dicitur
divina voce: <hi>Descende.</hi> In alto quippe humanus
animus stat, quando supernis retributionibus inhiat;
sed ab hoc statu descendit, cum turpiter victus sese
defluentibus mundi desideriis subjicit. Cui bene mox
additur: <hi>Sede in pulvere.</hi> Descendens enim in pulvere
residet, quia coelestia deserens, terrenis cogitationibus
aspersus in infirmis vilescit. Ubi adhuc ingeminando
subjungitur: <hi>Sede in terra.</hi> Ac si aperte exprobrans
dicat: Quia coelesti conversatione noluisti
te erigere, sub temetipso prostratus in terrenis actibus
humiliare. Unde et necessario protinus additur: <hi>Non est solium filiae Chaldaeorum.</hi> 
 Chaldaei namque
feroces interpretantur. Valde autem feroces sunt, qui
<pb n="0743B"/>
 voluntates proprias sequentes, nec suis parcere
mortibus sciunt. Ferocia sunt terrena desideria, quae
non solum contra praecepta conditoris, sed saepe etiam
contra percussionum verbera, duram atque insensibilem
mentem reddunt. Sed filia ferocium solium non
habet, quia mens, quae ad amorem mundi ex pravis
desideriis nascitur, atque eisdem desideriis obduratur,
in eo quod se terrenis concupiscentiis subjicit,
sedem judicii amittit; nullique apud se solio praesidet,
quia examine discretionis caret, et quasi a judicii
sui sessione repellitur, quia per exteriores concupiscentias
vagatur. Liquet enim, quod mens, quae
intus consilii sedem perdiderit, foras se per desideria
innumerabiliter spargit. Et quia agere intellecta
dissimulat, caecatur recte, ut etiam nesciat quod
<pb n="0743C"/>
agat; et saepe justo judicio in sua ipsa voluntate relinquitur,
et sub ea quae anxie appetit laboriosa mundi
ministeria relaxatur. [ <hi>Vet. X.</hi> ] Unde apte illic subditur: <hi>Quia ultra non vocaberis mollis et tenera; tolle
molam, et mole farinam 
 <note>(Ibid., 2)</note>
              </hi>. Constat nimirum
quod tenerae suae filiae parentes parcunt, nec duris
atque servilibus hanc operibus affligunt. Omnipotens
ergo Deus quasi teneram filiam vocat, <emph>193</emph> quando
dilectam uniuscujusque animam a laboriosis hujus
mundi servitiis revocat; ne dum exterioribus actibus
afficitur, ab internis desideriis obduretur. Sed Chaldaeorum
filia mollis et tenera non vocatur; quia mens
pravis desideriis dedita, in eo quod anxie appetit
hujus saeculi labore relinquitur, ut foras mundo velut
ancilla serviat, quae intus Deum ut filia nequaquam
<pb n="0743D"/>
amat. Unde et molam tollere, ac farinam molere jubetur.
Mola in gyrum ducitur, et farina profertur.
Unaquaeque autem mundi hujus actio mola est, quae
dum multas curas congerit, humanas mentes quasi
per gyrum vertit; atque ex se velut farinas projicit,
quia seducto corde, semper minutissimas cogitationes
gignit. [ <hi>Vet. XI.</hi> ] Nonnunquam vero qui quietus
alicujus esse meriti creditur, positus in qualibet
actione denudatur, unde illic protinus subinfertur: <hi>Denuda turpitudinem tuam, discooperi humerum,
revela 
 crura, transi flumina <note>(Ibid., 2)</note>
              </hi>. In administratione
<pb n="0744A"/>
quippe operis turpitudo denudatur, dum
vilis mens abjectaque in actionis ostentatione cognoscitur,
quae quieta prius magna putabatur. Humerum
mens discooperit, quando opus suum quod ignorabatur
ostendit. Crura revelat, quia quibus desideriorum
passibus lucris mundi inhiet manifestat. Flumina
etiam transit, quia actiones hujus saeculi, quae quotidie
ad terminum defluunt, indesinenter appetit;
dumque alias relinquit, alias assequitur, quasi semper
 de flumine ad flumen tendit. Haec paucis per
excessum diximus, ut mens a solio sanctae intentionis
excussa quo jaceat monstraremus, quia si ad ea quae
super ipsam sunt inhiare cessaverit, sub semetipsam
etiam indesinenter ruit. In alto autem figitur, si amorem
temporalium deserens, ad spem incommutabilis
<pb n="0744B"/>
aeternitatis ligatur.</p>
          </div3>
<div3>
            <head>26.</head>
            <p>
 <hi>Laetitia servorum Dei vera; laetitia iniquorum
ex insania, non ex sospitate.</hi> --Bene ergo dicitur: <hi>Qui ponit humiles in sublimi.</hi> 
 Atque apte subjungitur: <hi>Et moerentes erigit sospitate.</hi> 
 Saepe in hoc mundo
etiam laeti quilibet erecti sunt, dum de ipsa gloria
suae prosperitatis intumescunt. Sed moerentes Dominus
sospitate erigit, quia afflictos suos ad gloriam verae
laetitiae soliditate sustollit. Sospitate quippe, non
insania erecti sunt, qui in bonis actibus positi, spe
in Deum firma gratulantur. Nonnulli enim, sicut diximus,
et iniquitates perpetrant, et gaudere non
cessant; de quibus per Salomonem dicitur: <hi>Qui laetantur
cum malefecerint, et exsultant in rebus pessimis <note>(Prov. II, 14)</note>
            </hi>.
Et rursum: <hi>Sunt impii, qui ita securi
<pb n="0744C"/>
sunt, ac si justorum facta habeant <note>(Eccle. VIII,
14)</note>
            </hi>. Hi nimirum non sospitate eriguntur, sed insania,
qui superbiunt cum affligi debuerant; et inde
miseri in exsultatione defluunt, unde a bonis flentur.
Phreneticorum videlicet sensibus similes, insaniam
qua praevalent, virtutem putant; qui ex morbo esse
nesciunt hoc, quod amplius sanis possunt; et quasi
crevisse se viribus aestimant, dum ad vitae terminum
per augmenta languoris appropinquant. Qui quia rationis
sensum non habent, flentur, et rident; et tanto
in magna exsultatione se dilatant, quanto et insensibiles
malum quod patiuntur ignorant. Sospitate
ergo Dominus moerentes erigit, quia electorum mens
non de praesentis vitae insania, sed de certitudine
aeternae salutis hilarescit. Unde apte mox de hac ipsa
<pb n="0744D"/>
pravorum destructione subjungitur:</p>
          </div3>
        </div2>
<div2>
          <head>CAPUT XVII.</head>
<p> <emph>194</emph> VERS. 12.-- <hi>Qui dissipat cogitationes malignorum
ne possint implere manus eorum quod coeperant.</hi> </p>
<div3>
            <head>27.</head>
            <p>
 <hi>Malorum saepe cassae sunt cogitationes, nec minus
rea conscientia.</hi> --Reproborum mentes perversis
cogitationibus semper invigilant, sed plerumque eis
superna dispensatio obviat; et quamvis pravitatem
consilii nec fracti adversitatibus corrigant, ne tamen
contra bonos praevaleant, eorum vires refrenat. Quos
contra miro judicio agitur, ut effectu quidem pravi
<pb n="0745A"/>
operis careant, et tamen justae sententiae judicis reos
conscientiae addicat. Quod ergo mala cogitant, quid
ipsi faciant ostendunt; quod vero mala implere nequeunt,
hi contra quos cogitaverant, defenduntur.
Unde et adhuc bene subditur:</p>
          </div3>
        </div2>
<div2>
          <head>CAPUT XVIII [ <hi>Rec. XII</hi> ].</head>
<p>VERS. 13.-- <hi>Qui comprehendit sapientes in astutia
eorum, et consilia pravorum dissipat.</hi> </p>
<div3>
            <head>28.</head>
            <p>
 <hi>Dei consiliis renitentes, ipsis famulantur inviti.
Ostenditur exemplis fratrum Joseph, Saulis, Jonae,
Judaeorum.</hi> --Saepe enim nonnulli humana sapientia
inflati, dum desideriis suis divina judicia contraire
conspiciunt, astutis eis reluctari machinationibus conantur;
et quo ad votum suum vim supernae dispensationis
intorqueant, callidis cogitationibus insistunt,
<pb n="0745B"/>
subtiliora consilia exquirunt; sed inde voluntatem
Dei peragunt, unde hanc immutare contendunt; atque
omnipotentis Dei consilio, dum resistere nituntur,
obsequuntur, quia saepe et hoc ejus dispositioni
apte militat, quod ei per humanum studium frivole
resultat. Sapientes ergo Dominus in ipsa eorum astutia
comprehendit, quando ejus consiliis humana
facta etiam tunc congrue serviunt, cum resistunt.
Quod melius ostendimus, si pauca gestarum rerum
ad medium exempla proferamus.
</p>
            <p>[ <hi>Vet. XII.</hi> ] 29. Joseph somnium viderat, quod
suo manipulo fratrum ejus se manipuli prosternebant <note>(Genes. XXXVII, 7)</note>;
somnium viderat, quod sol et
luna se cum reliquis stellis adorabant. Quae quia pure
fratribus retulit, eorum corda protinus futurae
dominationis invidia pavorque percussit. Cumque ad
<pb n="0745C"/>
se hunc venire conspicerent, malitia saeviente dixerunt: <hi>Ecce somniator ille venit, venite occidamus eum,
et videamus quid illi proderunt somnia sua 
 <note>(Ibid., 20)</note>
              </hi>.
Cumque se ejus dominio subjici metuunt, somniatorem
in puteum deponunt, eumque Ismaelitis transeuntibus
vendunt: qui in Aegyptum ductus, servituti
subditus, luxuriae accusatione damnatus, castitatis
merito adjutus, prophetiae judicio erectus, omni
Aegypto praelatus est; per supernam vero sapientiam
providus frumenta congessit, et futuro periculo necessitatis
obviavit. Cumque in orbem fames irruit,
de alimentorum praeparatione sollicitus Jacob filios
suos in Aegyptum misit: qui frumentorum dispensationi
praepositum Joseph nescientes inveniunt, atque
ut mererentur alimenta percipere, eorum dispensatorem
<pb n="0745D"/>
compulsi sunt pronis in terram cervicibus adorare.
Pensemus ergo gestae rei ordinem, pensemus
quomodo sapientes in ipsa sua astutia vis divina
comprehendat. Ideo ab eis venditus fuerat Joseph,
ne adoraretur; sed ideo est adoratus, quia venditus.
Astute namque aliquid agere ausi sunt, ut Dei consilium
mutaretur; sed divino judicio, quod declinare
<pb n="0746A"/>
conati sunt, renitendo servierunt. Inde quippe coacti
sunt Dei voluntatem peragere, unde hanc moliti sunt
astute commutare. Sic divinum consilium dum devitatur,
impletur; sic humana sapientia dum reluctatur,
comprehenditur. Timuerunt fratres, <emph>195</emph> ne
Joseph super eos excresceret; sed hoc quod divinitus
dispositum fuerat, cavendo factum est ut eveniret.
Humana ergo sapientia in se ipsa comprehensa
est, quae voluntati Dei, unde per intentionem restitit,
 inde ejus impletioni militavit.</p>
<p>[ <hi>Vet. XIII.</hi> ] 30. Sic Saul dum David subjectum
quotidiano succrescere virtutum successu conspiceret,
suam ei in conjugium filiam spopondit, atque
in ejus dotem centum dari ab eo Philistinorum praeputia
petiit, ut cum provocatus miles ultra se excrescere
<pb n="0746B"/>
quaereret, inimicorum gladiis traditus vitam finiret,
sicut scriptum est: <hi>Non habet rex necesse sponsalia,
nisi tantum centum praeputia Philistinorum, ut
fiat ultio de inimicis regis <note>(I Reg. XVIII, 25)</note>
              </hi>. Porro
Saul cogitabat tradere David in manus Philistinorum;
sed David dispositionis intimae favore roboratus,
centum se dare perhibuit, et ducenta praeputia reportavit.
Cujus nimirum operis Saul argumento superatus,
superna providentia in sapientiae suae est consilio
comprehensus; quia unde succrescentis militis
vitam se exstinguere credidit, virtutis ejus gloriam
inde cumulavit.</p>
          </div3>
<div3>
            <head>31.</head>
            <p>
 Sed quia nonnunquam astute aliquid sapere
etiam electi moliuntur, libet ad medium alium sapientem
deducere, et quomodo in internis consiliis
astutia mortalium comprehendatur, demonstrare.
<pb n="0746C"/>
Prudenter quippe Jonas sapere voluit, cum ad praedicandam
 Ninivitarum poenitentiam missus, quia
electis gentibus Judaeam deseri timuit, praedicationis
officium implere recusavit <note>(Jonae I, 2,
3, seq.)</note>. Navim petiit, fugere Tharsis elegit; sed protinus
tempestas exoritur, sors mittitur, ut videlicet
cognoscatur cujus culpa mare turbetur. Jonas in culpa
deprehenditur, in profundum mergitur, ceto sorbente
devoratur, atque illuc gestante bellua pervenit, quo
ire sponte contemnit. Ecce fugitivum Dei tempestas
invenit, sors ligat, mare suscipit, bellua includit, et
quia auctori suo obedire renititur, ad locum quo
missus fuerat, suo reus carcere portatur. Jubente
Deo ministrare homo prophetiam noluit, aspirante
Deo bellua prophetam vomit. Comprehendit erge
<pb n="0746D"/>
Dominus sapientes in astutia eorum, quando et hoc
in usum suae voluntatis redigit, per quod sibi voluntas
humana contradicit.</p>
          </div3>
<div3>
            <head>32.</head>
            <p>
 Perscrutemur adhuc Hebraeorum sapientiam,
ut videamus quid providendo prohibuit, quid prohibendo
provocavit. Certe cum ad Redemptoris nostri
miracula credentium turba conflueret, cum sacerdotes
<pb n="0747A"/>
populi, invidiae facibus accensi, mundum post
eum ire proclamarent dicentes: <hi>Videtis quia nihil
proficimus, ecce mundus totus post eum abiit <note>(Joan.
XII, 19)</note>
            </hi>; ut ab illo vim tantae concursionis absciderent,
finire ejus potentiam morte conati sunt, dicentes: <hi>Expedit ut unus homo moriatur, et non tota gens
pereat 
 <note>(Joan. XI, 50)</note>
            </hi>. Sed Redemptoris mors ad conjunctionem
sui corporis, id est Ecclesiae, valuit, non
ad separationem. Unde et per legem turturi vel
columbae, in figura nostri sacrificii, secari guttur
praecipitur, et non penitus abscidi, ut et post mortem
corpori caput inhaereat <note>(Levit. I, 15)</note>; quia videlicet <hi>mediator Dei et hominum 
 <note>(I Tim. II, 5)</note>
            </hi>, id est, caput
omnium nostrum, <emph>196</emph> et verae mundationis hostia,
unde pro nobis mortem pertulit, inde nobis verius
inhaesit. Post sectionem ergo caput turturis suo corpori
<pb n="0747B"/>
inhaeret, quia Christum ab Ecclesia nec mors
interveniens dividit. Persecutores igitur peregerunt
hoc quod perniciose moliti sunt, intulerunt mortem,
ut ab eo absciderent fidelium devotionem; sed inde
fides crevit, unde hanc se exstinguere infidelium
crudelitas credidit. Cumque se aestimant ejus miracula
persequendo abscidere, haec nimirum compulsi
sunt nesciendo dilatare. Comprehendit ergo Dominus
sapientes in astutia eorum, quando et hoc ad pietatis
suae obsequium redigit, quod contra illum humana
crudelitas exarsit.</p>
          </div3>
<div3>
            <head>33.</head>
            <p>
 <hi>Deus alia concedit propitius, alia permittit iratus.</hi> --Justus
namque et misericors mortalium acta
disponens, alia concedit propitius, alia permittit iratus;
<pb n="0747C"/>
atque ea quae permittit, sic tolerat, ut haec in
sui consilii usum vertat. [ <hi>Vet. XIV.</hi> ] Unde miro
modo fit ut et quod sine voluntate Dei agitur, voluntati
Dei contrarium non sit, quia dum in bonum
usum mala facta vertuntur, ejus consilio militant
etiam quae ejus consilio repugnant. Hinc enim per
Psalmistam dicitur: <hi>Magna opera Domini, exquisita
in omnes voluntates ejus <note>(Psal. CX, 2)</note>
            </hi>. Sic quippe
ejus opera magna sunt, ut per omne quod ab hominibus
agitur, ejus voluntas exquiratur. Nam saepe
inde perficitur, unde repelli putabatur. Hinc rursum
dicitur: <hi>Omnia quaecunque voluit Dominus fecit in
coelo et in terra <note>(Psal. CXXXIV, 6)</note>
            </hi>. Hinc Salomon ait: <hi>Non est sapientia, non est prudentia, non est consilium
contra Dominum 
 <note>(Prov. XXI, 30)</note>
            </hi>. Restat ergo ut in
<pb n="0747D"/>
cunctis quae agimus vim supernae voluntatis inquiramus,
cui videlicet cognitae debet nostra actio devote
famulari, et quasi ducem sui itineris persequi, ne ei
etiam nolens serviat, si hanc superbiens declinat.
Vitari enim vis superni consilii nequaquam potest;
sed magna sibi virtute hanc temperat, qui se sub
ejus nutibus refrenat; ejusque sibi pondera levigat,
qui hanc subjecto cordis humero volens portat. Sed
quia persecutorum superius memoriam fecimus, qualiter
<pb n="0748A"/>
etiam ea quae subjuncta sunt, eorum caecitati
congruant, ostendamus. Sequitur:</p>
          </div3>
        </div2>
<div2>
          <head>CAPUT XIX [ <hi>Rec. XIII</hi> ].</head>
<p>VERS. 14.-- <hi>Per diem incurrent tenebras, et quasi
in nocte, sic palpabunt in meridie.</hi> </p>
<div3>
            <head>34.</head>
            <p>
 <hi>Christi persecutores in die tenebras passi sunt.
Et quasi caeci palparunt in meridie.</hi> --Per diem tenebras
incurrerunt, quia in ipsa veritatis praesentia
perfidiae errore caecati sunt. Clare quippe per diem
cernitur, per noctem vero nostra acies obscuratur.
Persecutores igitur Redemptoris nostri dum divinae
virtutis miracula cernerent, et tamen de ejus divinitate
dubitarent, in die tenebras passi sunt, quia
visum in luce perdiderunt. Hinc est quod eos ipsa
Lux admonet dicens: <hi>Ambulate dum lucem habetis,
<pb n="0748B"/>
ne vos tenebrae comprehendant <note>(Joan. XII, 35)</note>
            </hi>. Hinc
est quod de Judaea dicitur: <hi>Occidit ei sol, cum adhuc
esset dies <note>(Jerem. XV, 9)</note>
            </hi>. Hinc est quod vocem poenitentium
in se propheta iterum sumpsit, dicens: <hi>Impegimus
meridie quasi in tenebris, in caliginosis quasi
mortui <note>(Isai. LIX, 10)</note>
            </hi>. Hinc iterum dicit: <hi>Custos
quid de nocte? custos quid de nocte? Dixit custos: Venit
mane et nox <note>(Isai. XXI, 11)</note>
            </hi>. De nocte etenim custos
venit, quia humani generis protector et manifestus
in <emph>197</emph> carne apparuit, et tamen hunc pressa
perfidiae suae tenebris Judaea minime agnovit. Ubi
bene ex voce custodis additur, <hi>Venit mane et nox,</hi> 
quia per ejus praesentiam et nova lux mundo inclaruit,
et tamen in corde infidelium vetusta caecitas
remansit. [ <hi>Vet. XV.</hi> ] Bene autem dicitur: <hi>Quasi in
nocte, sic palpabunt in meridie.</hi> Hoc quippe palpando
<pb n="0748C"/>
exquirimus, quod oculis non videmus. Judaei autem
aperta ejus miracula viderant, et adhuc cum quasi
palpantes quaerebant, cum dicerent: <hi>Quo usque animam
nostram tollis? Si tu es Christus, dic nobis palam <note>(Joan. X, 24)</note>
            </hi>.
Ecce miraculorum lux ante oculos
aderat, et tamen in cordis sui tenebras offendentes,
adhuc requirendo palpabant. Quorum nimirum caecitas
ad crudelitatem, crudelitas etiam usque ad aperta
opera persecutionis exarsit. Sed Redemptor humani
generis persecutorum suorum manibus diu teneri
non potuit. Unde et protinus subditur:</p>
          </div3>
        </div2>
<div2>
          <head>CAPUT XX.</head>
<p>VERS. 15.-- <hi>Porro salvum faciet egenum de gladio
oris eorum, et de manu violenti pauperem.</hi> </p>
<div3>
            <head>35. </head>
<p>
              <pb n="0748D"/> <hi>Christus Judaeorum linguas et gentilium gladium
resurgendo superavit.</hi> --Ipse quippe iste pauper est,
de quo per Paulum dicitur: <hi>Propter nos egenus factus
est, cum dives esset.</hi> Et quia Judaei Dominum accusando
tradiderunt, quem traditum gentiles occiderunt <note>(II Cor. VIII, 9)</note>,
potest per oris gladium accusantium
Hebraeorum lingua signari, de quibus per
Psalmistam dicitur: <hi>Filii hominum, dentes eorum
arma et sagittae, et lingua eorum muchaera acuta</hi> 
<pb n="0749A"/> <note>(Psal. LVI, 5)</note>;
quia Evangelio etiam teste clamaverunt: <hi>Crucifige, crucifige 
 <note>(Luc. XXIII, 21)</note>
              </hi>. Per
violenti vero manum, ipsa crucifigens gentilitas exprimi
potest, quae in Redemptoris morte Hebraeorum
voces opere implevit. Deus itaque hunc pauperem et
de violenti manu, et de oris gladio salvum fecit; quia
videlicet Redemptor noster et vires gentilium, et
linguas Judaeorum moriendo ex humanitate pertulit,
sed ex divinitatis suae potentia resurgendo superavit.
Qua videlicet resurrectione quid aliud agitur, nisi ut
ad spem vitae subsequentis infirmitas nostra roboretur?
Unde et bene mox subditur:</p>
          </div3>
        </div2>
<div2>
          <head>CAPUT XXI.</head>
<p>VERS. 16.-- <hi>Et erit egeno spes.</hi> </p>
<div3>
            <head>36.</head>
            <p>
 <hi>Suorum spem solidavit.</hi> --Erepto quippe paupere,
<pb n="0749B"/>
egenus ad spem reducitur, quia humilis fidelium
populus, Redemptore moriente, pavore concutitur,
sed resurgente solidatur. Ipsos namque primos hujus
populi pauperes, electos videlicet praedicatores, visa
ejus mors perculit, sed resurrectio ostensa reparavit.
Salvato ergo paupere, spem egenus recipit, quia
resurgente in carne Domino, fidelis quisque ad aeternae
vitae fiduciam convalescit. Sed ecce jam in manifesta
ostensione Veritas venit, jam carnis mortem
pertulit, eamque resurgendo destruxit, jam resurrectionem
gloria ascensionis honoravit; et tamen
Hebraeorum lingua adhuc cum contumeliis lacessere
non desinit, quos nimirum aequanimiter tolerat, ut
alios tolerando convertat, atque alios minime conversos
quandoque districtius feriat. Tunc enim lingua
infidelium ab effrenatione suae loquacitatis obmutescet,
<pb n="0749C"/>
cum venire eum justum judicem viderit, quem
nunc injuste judicavit. Unde et bene subditur:</p>
          </div3>
        </div2>
<div2>
          <head>CAPUT XXII.</head>
<p>IBID.-- <hi>Iniquitas autem contrahet os suum.</hi> </p>
<div3>
            <head>37.</head>
            <p>
 <hi>Judaei a contumeliis in Christum cessabunt.</hi> --Os
enim suum nunc adhuc iniquitas dilatat, quia humani
generis Redemptorem lingua infidelium contumeliis
lacessere nequaquam cessat. Sed tunc os contrahet,
cum hoc quod non vult per <emph>198</emph> studium, per
supplicium claudet. Quod tamen bene accipi etiam
de conversis persecutoribus potest. Salvato enim
paupere, dum egenus ad spem redit, contracto ore
iniquitas obmutescit, quia resurrectionis ejus clarescente
miraculo, dum copiosa multitudo infidelium
credit, a Redemptoris sui injuriis contumeliisque cessavit.
<pb n="0749D"/>
Os enim suum, quod Deum deridendo aperuit,
jam formidando contraxit.
</p>
            <p>[ <hi>Vet. XVI.</hi> ] SENSUS MORALIS.--38. <hi>Invidorum tenebrae
et anxia malitia.</hi> --Libet haec moraliter, postposita
Judaeorum significatione, transcurrere, atque a
pravis generaliter quomodo agantur indagare. Iniquorum
quippe hominum mentes cum quaedam a proximis
bene gesta conspiciunt, in extenso livoris sui
equuleo torquentur, et gravem malitiae suae poenam
sustinent, cum bona in aliis tabescentes vident. Recte
itaque dicitur: <hi>Per diem incurrent tenebras,</hi> quia mens
eorum cum de aliena melioratione affligitur, de radio
<pb n="0750A"/>
lucis obscuratur; quia saepe in proximis dum bona
aperta considerant, si qua mala lateant investigant,
et sollicitis inquisitionibus laborant, si quid forte
quod accusare possint inveniant. Sana quidem membra
conspiciunt: sed clausis cordis oculis vulnus
palpantes quaerunt. Unde et bene subditur: <hi>Et quasi
in nocte, sic palpabunt in meridie.</hi> Dies boni operis in
proximo exterius lucet; sed quasi in nocte palpant,
quia livoris sui intus tenebras tolerant. Pervenire ad
aliqua, quae reprehendant, satagunt, detractionis
aditum quaerunt; sed quia hunc invenire non valent,
caeci exterius circumeunt. Quod bene exprimitur,
cum Lot, protegentibus angelis, in domo ejus ostium
Sodomitae non invenerunt, sicut scriptum est: <hi>Vim
faciebant Lot vehementissime, et jam proximum erat
<pb n="0750B"/>
ut frangerent fores, et miserunt manum viri, et introduxerunt
ad se Lot, clauseruntque ostium, et eos qui
erant foris, percusserunt caecitate a minimo usque ad
maximum, ita ut ostium invenire non possent <note>(Gen. XIX,
9, 10 seq.)</note>
              </hi>. Quid est quod malis adversantibus, intra
domum Lot reducitur et munitur, nisi quod justus
quisque dum pravorum insidias sustinet, ad mentem
revertitur, et imperterritus manet? Sodomitae autem
viri in domo Lot invenire ostium nequeunt, quia corruptores
mentium contra vitam justi nullum accusationis
aditum deprehendunt. Percussi enim caecitate
quasi domum circumeunt, qui invidentes facta dictaque
perscrutantur. Sed quia eis de vita justi fortis
undique ac laudabilis actio obviat, errantes nihil aliud
quam parietem palpant. Bene ergo dicitur: <hi>Quasi in
<pb n="0750C"/>
nocte, sic palpabunt in meridie,</hi> quia dum bonum
quod vident accusare nequeunt, caecati malitia,
malum quod non vident ad accusationem quaerunt.</p>
          </div3>
<div3>
            <head>39.</head>
            <p>
 <hi>Ad culpam nos trahit delectatio aut terror;
neutrum valet in humilem.</hi> --Ubi et recte subjungitur: <hi>Porro salvum faciet de gladio oris eorum, et de manu
violenti pauperem.</hi> 
 Pauper quippe est, quisquis apud
semetipsum elatus non est. Unde et per Evangelium
Veritas dicit: <hi>Beati pauperes spiritu, quoniam ipsorum
est regnum coelorum <note>(Matth. V, 3)</note>
            </hi>. Duobus autem
modis ad culpam unusquisque pertrahitur. Aut
enim delectatione ducitur, aut terrore superatur.
Gladius namque oris est iniquitas persuasionis, manus
autem violenti est adversitas potestatis. Sed quia
veraciter humilis, qui hoc loco pauper vocatur, quo
nulla hujus mundi prospera appetit, <emph>199</emph> eo audenter
<pb n="0750D"/>
etiam adversa contemnit, recte dicitur: <hi>Salvum
faciet de gladio oris eorum et de manu violenti pauperem.</hi> 
Ac si aperte diceretur: Sic in se Deus mentes
humilium solidat, ut eas ad perpetrandam nequitiam
nec blandimenta suasionum pertrahant, nec dolores
suppliciorum frangant. Spes quippe in aeternitatem
animum erigit, et idcirco nulla mala exterius quae
tolerat sentit. Unde et subditur: <hi>Et erit egeno spes.</hi> 
Ad cujus spei videlicet fructum eum pauper pervenerit,
omnis elatus obmutescit. Unde et adhuc subditur: <hi>Iniquitas autem contrahet os suum.</hi> 
 Nunc enim
malus bonis derogat, et recta quae agere negligit.
<pb n="0751A"/>
haec in aliis obtrectando lacerare non cessat. Sed tunc
iniquitas os suum contrahit, cum justis quanta suppetat
gloria retributionis agnoscit. Tunc enim ei loqui
contra bonos non vacat, quia malorum suorum digna
retributione linguam tormenta ligant. Unde bene,
Anna prophetante, dicitur: <hi>Pedes sanctorum suorum
servabit, et impii in tenebris conticescent <note>(I Reg. II, 9)</note>
            </hi>.
Sed ut electus quisque aeterna supplicia evadat, et
ad perennem gloriam pauper ascendat, debet hic
assiduis flagellis atteri, quatenus in judicio valeat
purgatus inveniri. Ipso namque infirmitatis nostrae
pondere deorsum quotidie ducimur, nisi mira manu
artificis per subvenientia flagella relevemur. Unde et
subditur:</p>
          </div3>
        </div2>
<div2>
          <head>CAPUT XXIII [ <hi>Vet. XVII</hi> ].</head>
<p>
            <pb n="0751B"/>VERS. 17.-- <hi>Beatus homo qui corripitur a Domino.</hi> </p>
<div3>
            <head>40.</head>
            <p>
 <hi>Assiduis flagellis hic atteri electus debet.</hi> --Prima
virtus est, ne perpetrari debeant, vitare
peccata; secunda autem, saltem perpetrata corrigere.
Sed plerumque culpas non solum imminentes minime
vitamus, verum etiam nec commissas agnoscimus.
Et peccatorum mens tanto altius tenebrescit, quanto
nec damnum suae caecitatis intelligit. Unde fit plerumque
divini muneris largitate, ut culpam poena subsequatur,
et flagella oculos delinquentis aperiant,
quos inter vitia securitas caecabat. Torpens quippe
animus percussione tangitur, ut excitetur; quatenus
qui statum suae rectitudinis securus perdidit, afflictus
consideret quo jacet. Hinc itaque ipsa asperitas correptionis
origo fit luminis. Unde et per Paulum dicitur:
<pb n="0751C"/> <hi>Omne quod arguitur, a lumine manifestatur <note>(Ephes. V, 13)</note>
            </hi>,
argumentum enim salutis est vis doloris.
Hinc est enim quod Salomon ait: <hi>Curatio cessare
faciet peccata maxima <note>(Eccle. X, 4)</note>
            </hi>. Hinc iterum
dicit: <hi>Quem enim diligit Dominus, castigat; flagellat
autem omnem filium quem recipit <note>(Hebr. XII, 6)</note>
            </hi>. Hinc
voce angelica Dominus ad Joannem loquitur, dicens: <hi>Ego quos amo, redarguo et castigo 
 <note>(Apoc. III, 19)</note>
            </hi>.
Hinc Paulus ait: <hi>Omnis autem disciplina in praesenti
quidem non videtur esse gaudii, sed moeroris; postea
autem fructum pacatissimum exercitatis per eam reddit
justitiae <note>(Hebr. XII, 11)</note>
            </hi>. Quamvis ergo convenire
simul nequeant dolor et beatitudo, recte tamen nunc
dicitur, <hi>Beatus homo qui corripitur a Domino;</hi> quia
per hoc, quod peccator dolore correptionis premitur,
quandoque ad beatitudinem, quae sine interventu est
<pb n="0751D"/>
doloris, eruditur. Sequitur:</p>
          </div3>
        </div2>
<div2>
          <head>CAPUT XXIV [ <hi>Rec. XIV</hi> ].</head>
<p>IBID.-- <hi>Increpationem ergo Domini ne reprobes.</hi> </p>
<div3>
            <head>41.</head>
            <p>
 <hi>Correptio Dei alia punit, alia probat.</hi> --Quisquis
pro culpa percutitur, sed in querela suae percussionis
elevatur, increpationem Domini reprobat, quia hanc
injuste se perpeti accusat. Qui autem non pro purgatione
<pb n="0752A"/>
criminis, sed pro <emph>200</emph> fortitudinis probatione
feriuntur, cum causas suae percussionis inquirunt,
nequaquam increpationem Domini reprobare dicendi
sunt, quia in semetipsis satagunt invenire quod
nesciunt. Unde et beatus Job ad libertatis verba inter
percussionis verbera erumpens, tanto de se rectius
judicia ferientis interrogat, quanto in semetipso verius
causas passionis ignorat. Eliphaz itaque, quia
hunc percussum non probationis examine, sed purgationis
aestimavit, dum libere inter flagella loqueretur,
reprobasse Dei increpationem credidit. Quem
apte etiam haereticorum tenere speciem diximus, qui
omne quod a sancta Ecclesia recte agitur, apud judicium
suum semper ad vitium tortitudinis inflectunt.
Quia vero bona intentione ad loquendum ducitur, sed
<pb n="0752B"/>
non curat discernere cui loquatur, adhuc supernae
dispensationis moderamina praedicando subjungit,
dicens:</p>
          </div3>
        </div2>
<div2>
          <head>CAPUT XXV [ <hi>Vet. XVIII</hi> ].</head>
<p>VERS. 18.-- <hi>Quia ipse vulnerat, et medetur; percutit,
et manus ejus sanabunt.</hi> </p>
<div3>
            <head>42.</head>
            <p>
 <hi>Duobus modis Deus ad salutem vulnerat. Menti
ad Deum redeunti, ad tentationem vertitur, quidquia
prius in saeculo blandum.</hi> --Duobus modis omnipotens
Deus vulnerat, quos reducere ad salutem curat. Aliquando
enim carnem percutit, et mentis duritiam
suo pavore tabefacit. Vulnerando ergo ad salutem
revocat, cum electos suos affligit exterius, ut interius
vivant. Unde per Moysen quoque loquitur, dicens: <hi>Ego occidam, et vivere faciam: percutiam, et ego sanabo</hi> 
<pb n="0752C"/> <note>(Deut. XXXII, 39)</note>.
Occidit enim ut vivificet,
percutit ut sanet; quia idcirco foras verbera admovet,
ut intus vulnera delictorum curet. Aliquando autem
etiam si flagella exterius cessare videantur, intus
vulnera infligit, quia mentis nostrae duritiam suo
desiderio percutit. Sed percutiendo sanat, quia terroris
sui jaculo transfixos ad sensum nos rectitudinis
revocat. Corda enim nostra male sana sunt, cum
nullo Dei amore sauciantur, cum peregrinationis suae
aerumnam non sentiunt, cum erga infirmitatem proximi
nec quamlibet minimo affectu languescunt. Sed
vulnerantur ut sanentur, quia amoris sui spiculis
mentes Deus insensibiles percutit, moxque eas sensibiles
per ardorem charitatis reddit. Unde et sponsa
in Canticis canticorum dicit: <hi>Vulnerata charitate ego
<pb n="0752D"/>
sum <note>(Cant. II, 5, sec. LXX)</note>
            </hi>. Male enim sana anima,
atque in hujus exsilii stratum caeca securitate prostrata,
nec videbat Dominum, nec videre requirebat;
percussa autem charitatis ejus spiculis, vulneratur in
intimis affectu pietatis, ardet desiderio contemplationis,
et miro modo vivificatur ex vulnere, quae prius
mortua jacebat in salute; aestuat, anhelat, et jam
videre desiderat quem fugiebat. Percussione ergo ad
<pb n="0753A"/>
salutem reducitur, quae ad securitatem quietis intimae,
amoris sui perturbatione revocatur. Sed cum sauciata
mens anhelare in Deum coeperit, cum cuncta mundi
hujus blandimenta despiciens, ad supernam patriam
per desiderium tendit, ad tentationem ei protinus
vertitur, quidquid amicum prius in saeculo blandumque
putabatur. Nam qui peccantem amare consueverant,
recte viventem crudeliter impugnant. Et erectus
in Deum animus, carnis suae bella tolerat, in qua
prius vitiis serviens, delectabiliter jacebat; voluptates
priscae ad memoriam redeunt, et contradicentem
mentem gravi certamine affligunt. Sed quia dum <emph>201</emph> 
transitorio labore atterimur, a perpetuo dolore liberamur,
apte subjungitur:</p>
          </div3>
        </div2>
<div2>
          <head>CAPUT XXVI [ <hi>Rec. XV</hi> ].</head>
<p>
            <pb n="0753B"/>VERS. 19.-- <hi>In sex tribulationibus liberabit te, et
in septima non tanget te malum.</hi> </p>
<div3>
            <head>43.</head>
            <p>
 <hi>Transitorio labore eruimur a perpetuo dolore.</hi> --Quid
enim senario numero, quem septimus sequitur,
nisi praesentis vitae operatio decursusque signatur?
Sexto quippe die omnia perficiens, hominem condidit,
et septimo Deus die requievit. Qui scilicet septimus
vesperam non habet, quia subsequentem requiem
nullus jam terminus claudit. Perfectis ergo
omnibus requies sequitur; quia post bona vitae praesentis
opera, retributio aeternae quietis invenitur. In
sex itaque nos tribulationibus Dominus liberat, ne
nos in septima malum tangat, quia per paternae
pietatis eruditionem praesentis vitae labore nos atterit,
sed in adventu judicis a verbere abscondit; ut
tanto tunc ad salutem certiores exhibeat, quanto
<pb n="0753C"/>
nunc nos flagella durius secant. Qui apte mox et
mala vitae praesentis, et adjutoria supernae protectionis
enumerans subdit:</p>
          </div3>
        </div2>
<div2>
          <head>CAPUT XXVII.</head>
<p>VERS. 20.-- <hi>In fame eruet te de morte, et in bello
de manu gladii.</hi> </p>
<div3>
            <head>44.</head>
            <p>
 <hi>Deus dum verbi sui pabulo mentes reficit, contra
tentationes fortes reddit.</hi> --Sicut fames carnis
est subtractum subsidium corporis, ita fames mentis
est silentium divinae locutionis. Unde recte per prophetam
dicitur: <hi>Emittam famem in terram, non famem
panis, neque sitim aquae, sed famem audiendi
verbum Dei <note>(Amos VIII, 11)</note>
            </hi>. Et quia humanam mentem
cum divina allocutio deserit, contra eam tentatio
carnis invalescit, apte subjungitur: <hi>Et in bello
<pb n="0753D"/>
de manu gladii.</hi> Bellum quippe patimur, cum carnis
nostrae tentationibus impugnamur; de quo nimirum
bello per Psalmistam dicitur: <hi>Obumbra caput meum
in die belli <note>(Psal. CXXXIX, 3)</note>
            </hi>. Quia igitur reprobi
dum fame verbi Dei deficiunt, etiam belli gladio
transfiguntur; electos suos Dominus et in fame a
morte eripit, et in bello a gladio abscondit, quia eorum
mentes dum verbi sui pabulo reficit, contra
<pb n="0754A"/>
tentationes corporis fortes reddit. Sed sunt nonnulli
qui etsi ex divino eloquio ab interna se fame reficiunt,
si jam contra tentationes corporis continentiae
virtute fulciuntur, adhuc tamen percuti humanis
detractionibus metuunt, et saepe dum linguarum jacula
formidant, peccati se laqueo strangulant. Unde
et apte subditur:</p>
          </div3>
        </div2>
<div2>
          <head>CAPUT XXVIII [ <hi>Vet. XIX</hi> ].</head>
<p>VERS. 21.-- <hi>A flagello linguae absconderis.</hi> </p>
<div3>
            <head>45.</head>
            <p>
 <hi>Contra flagellum linguae, contra poenas corporales
armare se oportet.</hi> --Flagellum linguae est exprobratio
illatae contumeliae. Flagello linguae bonos
feriunt, qui eorum opera irridendo persequuntur.
Saepe enim lingua a bono opere, dum vituperat, revocat;
et quasi flagellum se exerit, quia dorsum
<pb n="0754B"/>
timidae mentis caedit. Hoc flagellum linguae, electae
menti insidiari Propheta conspexerat, cum supernum
adjutorium pollicens dicebat: <hi>Ipse liberabit de
laqueo venantium, et a verbo aspero <note>(Psal. XC, 3)</note>
            </hi>.
Venantes enim nihil aliud quam carnem quaerunt.
Sed a venantium laqueo, atque ab aspero verbo eripimur,
quando et insidias carnalium, et irrisionum
probra despiciendo superamus. Aspera quippe eorum
verba sunt, quae bonis nostris itineribus adversantur.
Sed asperitatem verbi evadere, est irrisiones detrahentium
dissimulando calcare. Sancta ergo <emph>202</emph> 
anima a flagello linguae absconditur, quia dum in
hoc mundo honorem laudis non quaerit, nec contumelias
detractionis sentit. Sed sunt nonnulli qui
jam derogantium verba despiciunt, jam irrisiones
<pb n="0754C"/>
pro nihilo attendunt, adhuc tamen poenas corporis
cruciatusque pertimescunt. Antiquus namque adversarius
ut a recta intentione nos retrahat, multiformiter
impugnat; et tentationem nostram modo verbi
fame, modo carnis certamine, modo flagello sermonis,
modo calamitate persecutionis aggreditur. Sed
quia perfectus quisque cum in seipso vitia vicerit,
statim mentem etiam contra vulnera passionis accingit,
apte subjungitur:</p>
          </div3>
        </div2>
<div2>
          <head>CAPUT XXIX.</head>
<p>IBID.-- <hi>Et non timebis calamitatem, cum venerit.</hi> </p>
<div3>
            <head>46.</head>
            <p>
 <hi>Contra multiformem adversarium pugnantes multiplicius
nos parare debemus.</hi> --Sancti enim viri quia
contra multiformem adversarium se pugnare considerant,
semetipsos in certamine multipliciter parant.
<pb n="0754D"/>
Habent enim contra famem divini verbi pabulum,
contra belli gladium, continentiae scutum; contra
flagellum linguae, protectionem patientiae; contra
exterioris calamitatis damnum, interni amoris adjutorium.
Unde miro modo agitur, ut quo eos hostis
callidus numerosius tentat, eo circumspecti Dei milites
virtutibus ditiores fiant. Et quia electi quique
dum praesentis vitae certamina fortiter tolerant, in
<pb n="0755A"/>
terrore sibi venturi judicii securitatem parant, recte
subjungitur:</p>
          </div3>
        </div2>
<div2>
          <head>CAPUT XXX [ <hi>Vet. XX, Rec. XVI</hi> ].</head>
<p>VERS. 22.-- <hi>In vastitate et fame ridebis.</hi> </p>
<div3>
            <head>47.</head>
            <p>
 <hi>Reprobi interius exteriusque torquebuntur.</hi> --Tunc
quippe reprobi vastitatem famemque passuri
sunt, cum damnati in extremo judicio ab aeterni panis
visione separantur. Scriptum namque est: <hi>Tollatur
impius, ne videat gloriam Dei <note>(Isai. XXVI, 10, sec.
LXX)</note>
            </hi>. Et per semetipsum Dominus dicit: <hi>Ego sum
panis vivus, qui de coelo descendi <note>(Joan. VI, 51)</note>
            </hi>. Simul
ergo eos vastitas famesque cruciat, qui non
solum foras tormenta sentiunt, sed intus etiam inediae
peste moriuntur. Vastat gehenna, quia concremat,
fames interficit, quia suam illis faciem Redemptor
<pb n="0755B"/>
abscondit. Bene namque retributionem interius
exteriusque recipiunt, quia et cogitando miseri
et operando deliquerunt. Unde bene per Psalmistam
dicitur: <hi>Pones eos ut clibanum ignis in tempore
vultus tui; Dominus in ira sua conturbabit eos, et
devorabit eos ignis <note>(Psal. XX, 10)</note>
            </hi>. Quod enim ab
igne devoratur, ab exteriori parte accenditur, clibanus
vero interius inflammatur. In tempore ergo
vultus Domini injusti omnes et ut clibanus ponuntur,
et ab igne devorantur; quia, apparente judice,
cum a visione illius eorum multitudo repellitur, et
intus per desiderium ardet conscientia, et foris carnem
cruciat gehenna.</p>
          </div3>
<div3>
            <head>48.</head>
            <p>
 <hi>Justi tunc ridebunt, nec ulla in damnatos misericordia
movebuntur.</hi> --Potest etiam flagellum linguae,
<pb n="0755C"/>
sententia ultimae animadversionis intelligi, qua
districtus judex reprobis dicit: <hi>Discedite a me, maledicti,
in ignem aeternum, qui paratus est diabolo et
angelis ejus <note>(Matth. XXV, 41)</note>
            </hi>. Justus ergo a flagello
linguae atque a calamitate veniente absconditur,
 quia in tanta districtione sententiae blanda
tunc judicis voce refovetur cum dicitur: <hi>Esurivi, et
dedistis mihi manducare; sitivi, et dedistis mihi bibere;
hospes eram, et collegistis me; nudus, et cooperuistis
me; infirmus, et visitastis me; in carcere
eram, et venistis ad me <note>(Ibid., 35, 36)</note>
            </hi>. Quibus praemittitur: <hi>Venite, benedicti</hi> 
 <emph>203</emph> <hi>Patris mei, possidete
paratum vobis regnum a constitutione mundi <note>(Ibid.,
34)</note>
            </hi>. In vastitate ergo et fame justus ridebit; quia
cum iniquos omnes extrema ultio percutit, ipse de
gloria dignae retributionis hilarescit. Nec damnatis
<pb n="0755D"/>
jam tunc ex humanitate compatitur; quia divinae
justitiae per speciem inhaerens, inconcusso districtionis
intimae vigore solidatur. Erectas namque in claritate
supernae rectitudinis electorum mentes nulla
misericordia afficit, quia has a miseriis altitudo beatitudinis
alienas reddit. Unde bene etiam per Psalmistam
dicitur: <hi>Videbunt justi et timebunt, et super
eum ridebunt, et dicent: Ecce homo qui non posuit 
 Deum adjutorem suum <note>(Psal. LI, 8)</note>
            </hi>. Iniquos enim
justi nunc vident et metuunt, tunc visuri sunt et
<pb n="0756A"/>
ridebunt. Quia enim modo ad eorum labi imitationem
possunt, hic habent formidinem; quia vero
damnatis tunc prodesse nequeunt, illic non habent
compassionem. Aeterno itaque supplicio deditis non
esse miserendum, in ipsa qua beati sunt justitia judicantis
legunt, qui, quod suspicari fas non est, qualitatem
sibi perceptae felicitatis imminuunt, si in
regno positi volunt quod implere nequaquam possunt.
Sed quisquis ad vitae praecepta se dirigit, priusquam
praemia aeterna percipiat, hic jam initia secuturae
in perpetuum securitatis degustat; ut antiquum
hostem non metuat, ut interveniente mortis
articulo violentos ejus impetus nullatenus perhorrescat.
[ <hi>Vet. XXI.</hi> ] Justis namque initium retributionis
est ipsa plerumque in obitu securitas mentis.
<pb n="0756B"/>
Unde et recte subjungitur:</p>
          </div3>
        </div2>
<div2>
          <head>CAPUT XXXI.</head>
<p>VERS. 22.-- <hi>Et bestiam terrae non formidabis.</hi> </p>
<div3>
            <head>49.</head>
            <p>
 <hi>Saepe in obitu percipiunt securitatem mentis.</hi> --Callidus
quippe adversarius bestia terrae dicitur,
quia ad rapiendas mortis tempore peccatorum animas
violentia crudelitatis efferatur. Quos enim viventes
blandiens decipit, morientes saeviens rapit.
Quo contra de electorum Ecclesia per prophetam
Dominus pollicetur, dicens: <hi>Mala bestia non transibit
per eam <note>(Isai. XXXV, 9)</note>
            </hi>. Illi igitur terrae bestiam
morientes timent, qui conditoris sui potentiam viventes
non timent. Sancti etenim viri quia divinae se
formidini medullitus subdunt, omne de adventu adversarii
pondus timoris abjiciunt. Hinc est enim
quod Psalmista Dominum exorat, dicens: <hi>Ne quando
<pb n="0756C"/>
rapiat ut leo animam meam <note>(Psal. VII, 3)</note>
            </hi>. Hinc rursus
ait: <hi>Exaudi, Deus, orationem meam cum tribulor, a
timore inimici eripe animam meam <note>(Psal. LXIII, 1,
2)</note>
            </hi>. Viventes quippe perfecte timent judicem, ne
morientes metuant accusatorem. Bene ergo dicitur: <hi>Et bestiam terrae non formidabis.</hi> 
 Ac si aperte diceretur:
Quia a blandiente hoste modo non vinceris,
hunc saevientem postmodum non timebis. Sed cum
bene vivitur, valde cavendum est ne mens, despectis
caeteris, de gloria singularitatis elevetur. Unde apte
ad memoriam bonum sociale reducitur, cum protinus
subinfertur:</p>
          </div3>
        </div2>
<div2>
          <head>CAPUT XXXII.</head>
<p>VERS. 23.-- <hi>Sed cum lapidibus regionum pactum
tuum.</hi> </p>
<div3>
            <head>50. </head>
<p>
              <pb n="0756D"/> <hi>Pie viventibus cavenda singularitas.</hi> --Quasi
distinctae in mundo regiones sunt Ecclesiae gentium,
quae in una fide positae, morum linguarumque diversitate
dividuntur. Quid ergo regionum lapides, nisi Ecclesiarum
electos accipimus? quibus primi instructoris
voce dicitur: <hi>Vosautem tanquam lapides vivi superaedificamini <note>(I Petr. II, 5)</note>
              </hi>.
De quibus sanctae Ecclesiae
per prophetam Dominus pollicetur dicens: <hi>Ecce ego
sternam per ordinem lapides tuos <note>(Isai. LIV, 11)</note>
              </hi>.
Qui igitur recte vivit, pacto se lapidibus <emph>204</emph> regionum
<pb n="0757A"/>
jungit, quia in eo quod mundi desideria superat,
vitam suam procul dubio ad sanctorum praecedentium
imitationem ligat. Sed cum a mundi actione
disjungitur, malignorum spirituum impugnationes
crescunt: quae tamen quo magis in moerore
quemquam atterunt, eo conditori humilius subdunt.
Unde et subjungitur:</p>
          </div3>
        </div2>
<div2>
          <head>CAPUT XXXIII.</head>
<p>IBID.-- <hi>Et bestiae terrae pacificae erunt tibi.</hi> </p>
<div3>
            <head>51.</head>
            <p>
 <hi>Acriores hostis insidiae, ad gratiae adjutorium
postulandum nos compellunt.</hi> --Notandum prius est
quod non ait pacatae, sed pacificae, videlicet, non
quia pacem habent, sed quia pacem faciunt. Hostes
quippe callidi dum insidiantur, affligunt; sed afflicta
mens tanto magis ad aeternam patriam reditum diligit,
<pb n="0757B"/>
quanto in hoc aerumnoso exsilio laboriosius
vivit; et verius se gratiae sui adjutoris humiliat,
cum contra se insidias hostium acriores pensat.
Terrae ergo bestiae pacificae electis fiunt, quia maligni
spiritus, cum bonorum corda adversantes deprimunt,
haec nolentes ad amorem Domini impellunt. Inde
ergo cum Deo pax robustior oritur, unde nobis ab
adversariis durior pugna generatur.
</p>
            <p>[ <hi>Vet. XXII.</hi> ] 52. <hi>Motus carnis tentando rugiunt,
sed usque ad morsum non perveniunt. Imo nobis pacem
cum Deo procurant.</hi> --Possunt etiam per terrae
bestias motus carnis intelligi, qui dum mentem
nostram irrationabilia suadendo lacessunt, contra
nos bestialiter insurgunt. Sed cum cor sub divina
lege deprimitur, etiam carnis incentiva detumescunt;
<pb n="0757C"/>
ut etsi tentando submurmurant, nequaquam tamen
usque ad effectum operum, quasi ad aperti morsus
rabiem exsurgant. Quis enim in hac adhuc corruptibili
carne subsistens, has terrae bestias plene edomat,
cum ille ad tertium coelum raptus egregius praedicator
dicat: <hi>Video aliam legem in membris meis
repugnantem legi mentis meae, et captivum me ducentem
in lege peccati, quae est in membris meis <note>(Rom.
VII, 23)</note>
              </hi>? Sed alius est has bestias in campo operis
saevientes aspicere, aliud intra cordis caveam frementes
tenere. Redactae namque intra claustra continentiae,
etsi adhuc tentando rugiunt, usque ad
morsum tamen, ut diximus, actionis illicitae non excedunt.
Pacificae itaque sunt terrae bestiae, quia motus
carnis etsi per desideria palpitant, aperta nos
<pb n="0757D"/>
tamen contradictione operis non impugnant. Quamvis
per hoc ipsum quod pacificae dicuntur, etiam id
quod de malignis spiritibus diximus, non inconvenienter
accipitur. Motus etenim carnis pacem nobis
cum Deo faciunt, cum tentando contradicunt. Nam
justi mens in eo quod ad superna dirigitur, ex corruptibili
corpore gravi bello fatigatur. Quae si quando
a desideriis coelestibus, hujus mundi quamlibet minima
delectatione tardatur, ipso bello suae tentationis
<pb n="0758A"/>
impellitur, ut illud toto corde diligat, quod contradictio
nulla perturbat. Unde fit, ut quietem intimam
ad memoriam revocet, et carnis suae illecebras
fugiens, ad illam pleno amore suspiret. Considerare
enim ex tentatione unusquisque compellitur, unde
quo cecidit, qui postquam pacem Dei deseruit, rixam
sibi contra se exsurgere ex semetipso sentit, et
tunc verius videt de secura Dei dilectione quid perdidit,
qui ad se dilapsus, suam in se contumeliam
invenit. Pacem ergo nobis terrae bestiae faciunt, quia
motus carnis, dum nos tentando lacessunt, ad amorem
quietis intimae impellunt. Bene autem subditur:</p>
          </div3>
        </div2>
<div2>
          <head>CAPUT XXXIV [ <hi>Vet. XXIII.</hi> ]</head>
<p divs_removed="true">VERS. 24.-- <hi>Et scies quod pacem habeat tabernaculum
<pb n="0758B"/>
tuum.</hi> <emph>205</emph>

          </p>
          <div3 moved_from_p="true">
              <head>53.</head>
            <p>
 <hi>In Scripturis pax plena et pax inchoata.</hi> --In
Scriptura sacra aliter pax plena dicitur, atque
aliter inchoata. Inchoatam quippe pacem Veritas discipulis
dederat, cum dicebat: <hi>Pacem relinquo vobis,
pacem meam do vobis <note>(Joan. XIV, 27)</note>
              </hi>, et plenam Simeon
desideraverat, cum exoraret dicens: <hi>Nunc
dimittis servum tuum, Domine, secundum verbum
tuum in pace <note>(Luc. II, 29)</note>
              </hi>. Pax enim nostra ex desiderio
conditoris inchoatur, ex manifesta autem visione
perficitur. Plena quippe tunc erit, cum mens
nostra nec ignorantia caecatur, nec carnis suae impugnatione
concutitur. Sed quia ejus exordia tangimus,
cum vel mentem Deo, vel carnem menti subjugamus,
tabernaculum justi habere pacem dicitur, quia videlicet
<pb n="0758C"/>
ejus corpus, quod mente inhabitat, a perversis
desideriorum motibus sub justitiae dispositione
refrenatur. Sed quid prodest per continentiam carnem
restringere, si mens se per compassionem nesciat in
proximi amore dilatare? Nulla namque est castitas
carnis quam non commendat suavitas mentis. Unde
post pacem tabernaculi apte subjungitur:</p>
          </div3>
        </div2>
<div2>
          <head>CAPUT XXXV.</head>
<p>IBID.-- <hi>Et visitans speciem tuam, non peccabis.</hi> </p>
<div3>
            <head>54.</head>
            <p>
 <hi>Se quisque in altero cogitet et amet. Paulus
omnibus omnia factus condescendendo, non cadendo.</hi> --
Species quippe hominis est alter homo. Recte enim
species nostra dicitur proximus noster, quia in illo
cernimus quid ipsi sumus. Corporali enim visitatione
ad proximum gressuum accessu imus; spiritali vero,
<pb n="0758D"/>
non gressu, sed affectu ducimur. Speciem ergo suam
visitat, quisquis ad eum, quem sibi similem per naturam
conspicit, passibus amoris tendit; ut in altero
sua considerans, ex se ipso colligat, qualiter infirmanti
alteri condescendat. Speciem suam visitat, qui
ut in se alterum reficiat, se in altero pensat. Hinc
namque per Moysen Veritas cum gesta describeret,
gerenda signabat, dicens: <hi>Protulit terra herbam virentem
et afferentem semen juxta genus suum, lignumque
<pb n="0759A"/>
faciens fructum, et habens unumquodque sementem
secundum speciem suam <note>(Genes. I, 12)</note>
            </hi>. Lignum quippe
secundum speciem suam semen producit, cum mens
nostra ex se considerationem in alterum colligit, et
recti operis germen parit. Hinc quidam sapiens dicit: <hi>Quod tibi non vis fieri, alteri ne feceris 
 <note>(Tob. IV, 16)</note>
            </hi>.
Hinc in Evangelio Dominus dicit: <hi>Quae vultis ut faciant
vobis homines, et vos eadem facite illis <note>(Matth.
VII, 12)</note>
            </hi>. Ac si aperte diceret: Speciem vestram in
altero visitate, atque ex vobismetipsis cognoscite,
quid vos oporteat aliis exhibere. Hinc Paulus ait: <hi>Factus sum Judaeis tanquam Judaeus, ut Judaeos lucrarer;
et his qui sub lege sunt, quasi sub lege essem,
cum ipse non essem sub lege, ut eos qui sub lege erant
lucrifacerem; et his qui sine lege sunt quasi sine lege
<pb n="0759B"/>
essem, cum sine lege Dei non essem, sed in lege essem
Christi. 
 <note>(I Cor. IX, 20 et 21)</note>
            </hi>. Et paulo post: <hi>Omnibus
omnia factus sum, ut omnes facerem salvos <note>(Ibid., 23)</note>
            </hi>.
Neque enim egregius praedicator, ut quasi Judaeus
fieret, ad perfidiam erupit; neque ut quasi sub lege
esset, ad carnale sacrificium rediit; neque ut omnibus
omnia fieret, simplicitatem mentis in erroris varietatem
commutavit; sed condescendendo appropinquavit
infidelibus, non cadendo; ut videlicet singulos in
se suscipiens, et se in singulos transfigurans, compatiendo
colligeret, si ita <emph>206</emph> ipse, ut illi, esset
quid impendi sibi ab aliis recte voluisset; et tanto
verius unicuique erranti concurreret, quanto salutis
ejus modum ex propria consideratione didicisset.
Bene ergo dicitur: <hi>Et visitans speciem tuam non peccabis,</hi> 
<pb n="0759C"/>
quia tunc peccatum plene vincitur, cum ex sua
similitudine unusquisque perpendit, quomodo in
proximi dilectione dilatetur. Cum vero a vitiis caro
restringitur, cum mens virtutibus exercetur, restat ut
loquendo quisque doceat vitam quam moribus servat.
[ <hi>Vet. XXIV.</hi> ] Ille namque uberes fructus praedicationis
colligit, qui semina bonae operationis praemittit.
Unde post pacem tabernaculi, et speciei nostrae
visitationem, recte subjungitur:</p>
          </div3>
        </div2>
<div2>
          <head>CAPUT XXXVI.</head>
<p>VERS. 25.-- <hi>Et scies quoniam multiplex erit semen
tuum, et progenies tua sicut herba terrae.</hi> </p>
<div3>
            <head>55.</head>
            <p>
 <hi>Semen justi multiplex.</hi> --Post pacem quippe
tabernaculi, post speciei nostrae visitationem, semen
justi multiplex surgit, quia nimirum post membrorum
<pb n="0759D"/>
macerationem, ac morum magnitudinem, tanto ei
fecundius praedicationis verbum tribuitur, quanto hoc
in ejus pectore perfecti operis exaratione praevenitur.
Ille namque bene loquendi facundiam accipit, qui
sinum cordis per recte vivendi studia extendit. Nec
loquentem conscientia praepedit, cum vita linguam
antecedit. Hinc est quod Aegypti, servitio publico,
Joseph dispensante, subjecti <note>(Genes. XLVII, 20 seq.)</note>;
cum juri regis semetipsos tradentes humiliant, frumenta
<pb n="0760A"/>
etiam ad semen reportant. Frugem quippe
ad esum etiam liberi accipimus, cum et sacro eloquio
pascimur, et tamen ad quaedam, quae in hoc
mundo appetimus in nostris voluptatibus vagamur.
Sed servi facti, et ad semen frumenta percipimus,
quia dum plene Deo subdimur, etiam verbo praedicationis
replemur. Et quoniam magna proles fidelium
sequitur, cum sancta praedicatio praerogatur, post multiplicitatem
seminis recte subjungitur: <hi>Et progenies
tua sicut herba terrae.</hi> Justi progenies herbae terrae
comparatur, quia qui de ejus imitatione nascitur,
dum arentem vitae praesentis gloriam deserit, spe
in aeterna viridescit. Vel certe justi progenies sicut
herba oritur, quia dum vivendo monstrat quod praedicando
asserit, multitudo sequentium innumerabilis
<pb n="0760B"/>
exsurgit. Sed quisquis jam terrena desideria despicit,
quisquis se per activae vitae opera extendit, nequaquam
ei sufficit magna exterius agere, nisi etiam per
contemplationem valeat interna penetrare. Unde et
apte protinus subinfertur:</p>
          </div3>
        </div2>
<div2>
          <head>CAPUT XXXVII [ <hi>Rec. XVII</hi> ].</head>
<p>VERS. 26.-- <hi>Ingredieris in abundantia sepulcrum,
sicut infertur acervus tritici in tempore suo.</hi> </p>
<div3>
            <head>56.</head>
            <p>
 <hi>Qui carnem domuit, contemplationi vacare debet.
Et qui praedicationi operam dat.</hi> --Quid enim sepulcri
nomine, nisi contemplativa vita signatur, quae nos
quasi ab hoc mundo mortuos sepelit, dum a terrenis
desideriis susceptos in intimis abscondit? Ab exteriori
quippe vita mortui etiam sepulti per contemplationem
fuerant, quibus Paulus dicebat: <hi>Mortui enim
<pb n="0760C"/>
estis, et vita vestra abscondita est cum Christo in Deo <note>(Colos. III, 3)</note>
            </hi>.
[ <hi>Vet. XXV.</hi> ] Activa quoque vita sepulcrum
est, quia a pravis nos operibus mortuos tegit;
sed contemplativa perfectius sepelit, quia cunctis
mundi actionibus funditus dividit. Quisquis ergo jam
in se contumelias <emph>207</emph> carnis edomuit, superest ut
mentem per studia sanctae operationis exerceat; et
quisquis jam mentem per sancta opera dilatat, superest
ut hanc usque ad secreta intimae contemplationis
studia extendat. Neque enim perfectus praedicator
est, qui vel propter contemplationis studium
operanda negligit, vel propter operationis instantiam
contemplanda postponit. Hinc est enim quod Abraham
conjugem mortuam in sepulcro duplici sepelit <note>(Genes. XXIII, 19)</note>;
quia nimirum perfectus quisque
<pb n="0760D"/>
praedicator exstinctam a praesentis vitae desideriis
animam suam, sub bonae operationis tegmine et
contemplationis abscondit, ut a carnali concupiscentia
sub activa contemplativaque vita quasi insensibilis
lateat, quae prius mundi desideria sentiens,
mortaliter vivebat. Hinc est quod humani generis
Redemptor per diem miracula in urbibus exhibet, et
ad orationis studium in monte pernoctat, ut perfectis
videlicet praedicatoribus innuat quatenus nec activam
<pb n="0761A"/>
vitam amore speculationis funditus deserant, nec
contemplationis gaudia penitus operationis nimietate
contemnant; sed quieti contemplantes sorbeant, quod
occupati erga proximos loquentes refundant. Speculando
quippe in Dei amorem surgitur, sed praedicando
ad proximi utilitatem reditur. Unde apud Moysen,
dum in sacrificio vacca mactatur <note>(Num. XIX, 3)</note>, offerri
cum hyssopo lignoque cedrino bis tinctus coccus
praecipitur. Vaccam quippe mactamus, cum carnem
a lascivia suae voluptatis exstinguimus. Quam cum
hyssopo lignoque cedrino ac cocco offerimus; quia
cum maceratione carnis, sacrificium fidei, spei et
charitatis adolemus. Hyssopus quippe interna nostra
mundare consuevit. Et per Petrum dicitur: <hi>Fide
mundans corda eorum <note>(Act. XV, 9)</note>
            </hi>. Lignum cedrinum
<pb n="0761B"/>
nulla putredine deficit, quia spem coelestium terminus
non consumit. Unde et per Petrum dicitur: <hi>Regeneravit
nos in spem vivam per resurrectionem Jesu
Christi ex mortuis, in haereditatem incorruptibilem, et
incontaminatam, et immarcescibilem <note>(I Pet. I, 3)</note>
            </hi>.
Coccus rubeo colore flammescit, quia quem implet
charitas incendit. Unde et in Evangelio Veritas dicit: <hi>Ignem veni mittere in terram 
 <note>(Luc. XII, 49)</note>
            </hi>. Sed bis
tinctus coccus offerri praecipitur, ut videlicet ante
interni judicis oculos charitas nostra Dei et proximi
dilectione coloretur; quatenus conversa mens nec
sic pro amore Dei quietem diligat, ut curam proximi
utilitatemque postponat; nec sic pro amore proximi
occupata inserviat, ut quietem funditus deserens,
ignem in se superni amoris exstinguat. Quisquis ergo
<pb n="0761C"/>
semetipsum Deo jam sacrificium obtulit, si perfecta
desiderat, curet necesse est, ut non solum ad operationis
se latitudinem, verum etiam ad culmina contemplationis
extendat.
</p>
            <p>[ <hi>Vet. XXVI.</hi> ] 57. <hi>Vita activa aliis, aliis contemplativa
magis congruit. Alterutra cuique pro ingenio
colenda.</hi> --Sed inter haec magnopere sciendum est,
quia valde inter se diversae sunt conspersiones animorum.
Nonnulli namque hominum ita otiosae mentis
sunt, ut si eos labor occupationis excipiat, in ipsa
operis inchoatione succumbant; et nonnulli ita inquieti
sunt, ut si vacationem laboris habuerint, gravius
laborent, quia tanto deteriores cordis tumultus
tolerant, quanto eis licentius ad cogitationes vacat.
Unde necesse est ut nec quieta mens ad exercitationem
se immoderati operis <emph>208</emph> dilatet, nec inquieta
<pb n="0761D"/>
ad studium contemplationis angustet. Saepe enim qui
contemplari Deum quieti poterant, occupationibus
pressi ceciderunt; et saepe qui occupati bene humanis
usibus viverent, gladio suae quietis exstincti sunt. Hinc
namque est quod nonnulli inquieti spiritus, dum plus
exquirunt contemplando quam capiunt, usque ad
perversa dogmata erumpunt; et dum veritatis discipuli
esse humiliter negligunt, magistri errorum fiunt.
Hinc per semetipsam Veritas dicit: <hi>Si oculus tuus
dexter scandalizat te, erue eum, et projice abs te. Bonum
<pb n="0762A"/>
est tibi cum uno oculo in vitam intrare, quam duos oculos
habentem mitti in gehennam ignis <note>(Matth. V, 29)</note>
              </hi>.
Duae quippe vitae, activa videlicet et contemplativa,
cum conservantur in mente, quasi duo oculi habentur
in facie. Dexter namque oculus vita contemplativa
est, sinister activa. Sed sunt nonnulli, ut diximus,
qui discrete intueri summa et spiritalia nequaquam
possunt, et tamen alta contemplationis assumunt,
atque idcirco in perfidiae foveam, intellectus pravi
errore dilabuntur. Hos itaque contemplativa vita ultra
vires assumpta, cogit a veritate cadere, quos in
statu suae rectitudinis humiliter poterat sola activa
custodire. Quibus recte hoc quod praefati sumus, Veritas
dicit: <hi>Si oculus tuus dexter scandalizat te, erue
eum, et projice abs te. Bonum tibi est cum uno oculo
<pb n="0762B"/>
in vitam intrare, quam duos oculos habentem mitti in
gehennam ignis.</hi> Ac si aperte diceret: Cum ad contemplativam
vitam idonea discretione non sufficis,
solam securius activam tene. Cumque in hoc, quod
pro magno eligis, deficis, eo contentus esto, quod
pro minimo attendis; ut si per contemplativam vitam
a veritatis cognitione compelleris cadere, regnum
coelorum per solam activam valeas saltem luscus intrare.
Hinc rursum dicit: <hi>Qui scandalizaverit unum
de pusillis istis qui in me credunt, expedit eti ut suspendatur
mola asinaria in collo ejus, et demergatur in
profundum maris <note>(Matth. XVIII, 6)</note>
              </hi>. Quid per mare,
nisi praesens saeculum; quid per molam asinariam,
nisi actio terrena signatur? Quae dum colla mentis
per stulta desideria stringit, hanc in laboris circuitum
<pb n="0762C"/>
mittit. Sunt itaque nonnulli qui dum terrenas actiones
deserunt, et ad contemplationis studia, humilitate
postposita, ultra intelligentiae vires surgunt, non solum
se in errorem dejiciunt, sed infirmos quosque a
gremio unitatis dividunt. Qui ergo unum de minimis
scandalizat, melius illi fuerat, alligata collo mola asinaria,
in mare projici, quia nimirum perversae menti
expeditius esse potuisset, ut occupata mundo terrena
negotia ageret, quam per contemplationis studia ad
multorum perniciem vacaret. Rursum, nisi quibusdam
mentibus contemplativa vita potius quam activa
congrueret, nequaquam per Psalmistam Dominus
diceret: <hi>Vacate et videte, quoniam ego sum Deus <note>(Psal. XLV, 11)</note>
              </hi>.</p>
<p>[ <hi>Vet. XXVII.</hi> ] 58. <hi>Quid valeant timor et amor ad
<pb n="0762D"/>
contemplationem.</hi> --Sed inter haec sciendum est quia
saepe et pigras mentes amor ad opus excitat, et inquietas
in contemplatione timor refrenat. Anchora
enim cordis est pondus timoris; et plerumque fluctu
cogitationum quatitur, sed per disciplinae suae vincula
retinetur; neque hoc tempestas suae inquietudinis ad
naufragium pertrahit, quia in divini amoris littore
perfecta charitas astringit. Unde necesse est <emph>209</emph> 
ut quisquis ad contemplationis studia properat, semetipsum
prius subtiliter interroget, quantum amat.
Machina quippe mentis est vis amoris, quae hanc
<pb n="0763A"/>
dum a mundo extrahit, in alta sustollit. Prius ergo
discutiat, si summa inquirens diligit, si diligens timet,
si novit incognita aut amando comprehendere,
aut non comprehensa timendo venerari. In contemplatione
etenim mentem si amor non excitat, teporis
sui torpor obscurat; si timor non aggravat, sensus
hanc per inania ad nebulam erroris levat; et cum
clausa ei secretorum janua tardius aperitur, ab ea
longius ipsa sua praesumptione repellitur; quia irrumpere
appetit hoc, quod non inveniens quaerit; cumque
superba mens errorem pro veritate percipit,
quo quasi intus gressum porrigit, foras tendit. Hinc
est enim quod legem daturus Dominus, in igne fumoque
descendit <note>(Exod. XIX, 18)</note>; quia et humiles
per claritatem suae ostensionis illuminat, et superborum
<pb n="0763B"/>
oculos per caliginem erroris obscurat. Prius
igitur mens ab appetitu gloriae temporalis, atque ab
omni carnalis concupiscentiae delectatione tergenda
est, et tunc ad aciem contemplationis erigenda.
Unde et cum lex accipitur, populus a monte prohibetur,
ut videlicet qui infirmis adhuc mentibus terrena
desiderant, considerare sublimia non praesumant.
Unde et recte dicitur: <hi>Si bestia tetigerit montem, lapidabitur <note>(Ibid., 12, 13)</note>
              </hi>.
Bestia enim montem tangit,
cum mens irrationabilibus desideriis subdita ad contemplationis
alta se erigit. Sed lapidibus percutitur,
quia summa non sustinens, ipsis superni ponderis
ictibus necatur.</p>
          </div3>
<div3>
            <head>59.</head>
            <p>
 <hi>Quae ad eam assequendam perfectio necessaria.</hi> --Qui
igitur culmen apprehendere perfectionis nituntur,
<pb n="0763C"/>
cum contemplationis arcem tenere desiderant,
prius se in campo operis per exercitium probent,
ut sollicite sciant si nulla jam mala proximis irrogant,
si irrogata a proximis aequanimiter portant, si
objectis bonis temporalibus nequaquam mens laetitia
solvitur, si subtractis non nimio moerore sauciatur;
ac deinde perpendant si cum ad semetipsos introrsus
redeunt, in eo quod spiritalia rimantur, nequaquam
secum rerum corporalium umbras trahunt, vel fortasse
tractas manu discretionis abigunt; si incircumscriptum
lumen videre cupientes, cunctas circumscriptionis
suae imagines deprimunt; et in eo quod super
se contingere appetunt, vincunt quod sunt. [ <hi>Vet.
XXVIII.</hi> ] Unde recte nunc dicitur: <hi>Ingredieris in
abundantia sepulcrum.</hi> Vir quippe perfectus sepulcrum
<pb n="0763D"/>
in abundantia ingreditur, quia prius activae
vitae opera congregat, et postmodum carnis sensum
per contemplationem mortuum, huic mundo funditus
occultat. Unde et apte subditur: <hi>Sicut infertur acervus
tritici in tempore suo <note>(Ibid.)</note>
            </hi>.</p>
          </div3>
<div3>
            <head>60.</head>
            <p>
 <hi>Actio contemplationem debet antecedere.</hi> --Actionis
namque tempus primum est, contemplationis
extremum. Unde necesse est ut perfectus quisque
prius virtutibus mentem exerceat, atque hanc postmodum
in horreum quietis condat <note>(Luc. VIII, 35)</note>.
<pb n="0764A"/>
Hinc est enim quod is quem legio daemonum Domino
jubente dereliquit, ad Salvatoris sui pedes residet,
verba doctrinae percipit, et de regione sua simul
discedere cum salutis auctore concupiscit; sed tamen
ei ipsa quae salutem contulit Veritas dicit: <hi>Revertere
primum in domum</hi> <emph>210</emph> <hi>tuam, et narra quanta tibi
fecerit Dominus.</hi> Cum enim quamlibet parum de divina
cognitione percipimus, redire ad humana jam
nolumus, et proximorum necessitatibus onerari recusamus;
quietem contemplationis quaerimus, nihilque
aliud, nisi hoc quod sine labore reficit, amamus.
Sed sanatos nos Veritas ad domum mittit, narrare
quae nobiscum acta sunt praecipit, ut videlicet prius
mens exsudet in opere, et postmodum refici debeat
per contemplationem.
</p>
            <p>
              <pb n="0764B"/>[ <hi>Rec. XVIII.</hi> ] 61. <hi>Contemplationis et actionis figurae
Rachel et Lia, Maria et Martha. Vitae activae magna
merita, contemplativae potiora.</hi> --Hinc est quod Jacob
pro Rachel servit, et Liam accipit, eique dicitur <hi>Non est consuetudinis in terra nostra ut minores ante
tradamus ad nuptias quam majores 
 <note>(Genes. XXIX, 27)</note>
              </hi>.
Rachel namque, visum principium; Lia autem laboriosa
dicitur. Et quid per Rachelem, nisi contemplativa;
quid per Liam, nisi activa vita designatur?
In contemplatione quippe principium, quod Deus est,
quaeritur; in operatione autem sub gravi necessitatum
fasce laboratur. Unde et Rachel pulchra, sed
sterilis; Lia autem lippa est, sed fecunda, quia nimirum
mens cum contemplandi otia appetit, plus
videt, sed minus Deo filios generat; cum vero ad
<pb n="0764C"/>
laborem se praedicationis dirigit, minus videt, sed
amplius parit. Post Liae ergo complexus ad Rachelem
Jacob pervenit, quia perfectus quisque
ante activae vitae ad fecunditatem jungitur, et post
contemplativae ad requiem copulatur. Quia enim
contemplativa vita minor quidem tempore, sed merito
major est quam activa, sacri Evangelii verbis
ostenditur, in quo duae mulieres diversa egisse referuntur.
Maria quippe Redemptoris nostri verba
audiens, ad pedes illius residebat; Martha autem
corporalibus ministeriis insistebat. Cumque contra
Mariae otium Martha quereretur, audivit: <hi>Martha,
Martha, sollicita es, et turbaris erga plurima. Porro
unum est necessarium. Maria optimam partem elegit,
quae non auferetur ab ea <note>(Luc. X, 41, 42)</note>
              </hi>. Quid enim
<pb n="0764D"/>
per Mariam, quae verba Domini residens audiebat,
nisi contemplativa vita exprimitur? Quid per Martham
exterioribus obsequiis occupatam, nisi activa
vita signatur? Sed Marthae cura non reprehenditur,
Mariae vero etiam laudatur, quia magna sunt activae
vitae merita, sed contemplativae potiora. Unde nec
auferri unquam Mariae pars dicitur, quia activae vitae
opera cum corpore transeunt, contemplativae autem
gaudia melius ex fine convalescunt. Quod bene ac
breviter Ezechiel propheta exprimit, cum volantia
<pb n="0765A"/>
animalia contemplatus ait: <hi>Et similitudo manus hominis
subtus pennas eorum erat <note>(Ezech. X, 21)</note>
              </hi>. Quid
enim per pennas animalium, nisi contemplationes
possumus sentire sanctorum, quibus ad summa transvolant,
et terrena deserentes, sese in coelestibus librant?
Quid per manus, nisi operationes accipimus?
Quia cum in proximi amore se dilatant, bona quae
praevalent etiam corporaliter administrant. Sed manus
eorum sub pennis sunt, quia actionis suae opera
virtute contemplationis vincunt.</p>
<p>[ <hi>Vet. XXIX.</hi> ] 62. <hi>Sepulcri nomine requies aeterna
potest intelligi.</hi> --Potest etiam per sepulcrum non solum
in hac vita nostra contemplatio, sed requies aeternae
et intimae retributionis intelligi; in qua tanto verius
quiescitur, quanto in nobis corruptionis vita perfectius
<pb n="0765B"/>
necatur. In abundantia ergo sepulcrum <emph>211</emph> 
ingreditur, qui post congesta vitae praesentis opera,
mutabilitati suae plene mortuus, in secreto veri luminis
occultatur. Unde et per Psalmistam dicitur: <hi>Abscondes eos in abdito vultus tui, a conturbatione
hominum 
 <note>(Psal. XXX, 21)</note>
              </hi>. Quod bene etiam comparatio
adjuncta commendat, cum subditur: <hi>Sicut infertur
acervus tritici in tempore suo.</hi> Frumentum
quippe in segete sole tangitur, quia in hac vita, humana
anima respectu superni luminis illustratur;
pluvias accipit, quia veritatis eloquio pinguescit;
ventis concutitur, quia tentationibus exercetur; et
secum crescentes paleas portat, quia nequiorem
contra se quotidie vitam peccantium tolerat; atque
ad aream deductum triturationis pondere premitur,
ut a palearum connexione solvatur; quia mens nostra
<pb n="0765C"/>
coelesti disciplinae supposita, dum correctionis flagella
percipit, a societate carnalium mundior recedit;
et relictis paleis ad horreum ducitur, quia foris
remanentibus reprobis, electa anima ad supernae
mansionis aeterna gaudia sublevatur. Bene ergo dicitur: <hi>Ingredieris in abundantia sepulcrum, sicut infertur
acervus tritici in tempore suo;</hi> 
 quia dum post afflictionem
justi praemia patriae coelestis inveniunt, quasi post
pressuras ad horreum grana deferuntur; et in alieno
<pb n="0766A"/>
quidem tempore percussiones sentiunt, sed in suo
a percussione requiescunt. Electis quippe tempus
alienum est vita praesens, unde et quibusdam adhuc
infidelibus Veritas dicit: <hi>Tempus meum nondum venit,
tempus autem vestrum semper est paratum <note>(Joan.
VII, 6)</note>
              </hi>. Et rursum: <hi>Haec est hora vestra, et potestas
tenebrarum <note>(Luc. XXII, 53)</note>
              </hi>. Sepulcrum ergo in tempore
suo sicut frumenti acervus ingreditur, quia ille
aeternam requiem <emph>212</emph> percipit, qui prius hic, ut
ab exurendis paleis liber sit, disciplinae pressuras
sentit. Eliphaz vero, quia et in locutionis suae serie
tabernaculum, lapides, bestias, semen, herbas, sepulcrumque
nominavit, quod non haec juxta litteram
dixerit, ipse innuit, qui post cuncta illico subjungit.</p>
          </div3>
        </div2>
<div2>
          <head>CAPUT XXXVIII.</head>
<p>
            <pb n="0766B"/>VERS. 27.-- <hi>Ecce hoc, ut investigavimus, ita est.</hi> </p>
<div3>
            <head>63.</head>
            <p>
 <hi>Verba Eliphaz spiritaliter intelligenda sunt.</hi> --Liquet
profecto quod in his verbis nihil ab eo juxta
superficiem dicitur, quia nimirum ante faciem non
jacet quod investigatur. Qui ergo haec investigasse
se indicat, quia in verbis exterioribus interiora quaesierit
demonstrat. Sed post cuncta ad stultitiam jactantiae
pervenit, quia protinus subdit:</p>
          </div3>
        </div2>
<div2>
          <head>CAPUT XXXIX.</head>
<p>IBID.-- <hi>Quod auditum, mente pertracta.</hi> </p>
<div3>
            <head>64.</head>
            <p>
 <hi>Gravis ejus imperitia est velle docere meliorem.</hi> --Quantalibet
doctrina mens polleat, gravis ejus
imperitia est velle docere meliorem. Unde et ea quae
ab amicis recte prolata sunt, ab interno arbitro
non recta judicantur. In eo namque vim suae rectitudinis
<pb n="0766C"/>
amittunt, quod auditori non congruunt; quia
et medicamina vires perdunt, cum sanis membris
apponuntur. In omni ergo quod dicitur, necesse est
ut causa, tempus et persona pensetur; si verba sententiae
veritas roborat, si hanc tempus congruum
postulat, si et veritatem sententiae, et congruentiam
temporis personae qualitas non impugnat. Ille enim
laudabiliter spicula emittit, qui prius hostem quem
feriat conspicit. Male namque arcus validi cornua
subigit, qui sagittam fortiter dirigens civem ferit.
</p>
          </div3>
        </div2>
      </div1>

<div1>
        <head>LIBER SEPTIMUS. <hi>Totum caput sextum, tribus postremis versibus exceptis, partim allegorice, partim moraliter explicat.</hi> </head>
<div2>
          <head>CAPUT PRIMUM.</head>
<pb n="0765D"/> <emph>211</emph>
<div3>
            <head>1.</head>
            <p>
 <hi>Job flagellis et conviciis probatus. Si qua
loquitur quae impatientiam sonant, haec non humano
pensanda judicio, sed divino.</hi> --Quorumdam mentes
plus flagella, quam convicia cruciant; quorumdam
vero plus convicia quam flagella castigant. Nam
<pb n="0766D"/>
saepe contra nos quibuslibet poenis durius tormenta
verborum saeviunt; cumque nos ad defensionem erigunt,
in impatientiam sternunt. Unde beato Job ne
deesse tentatio ulla potuisset, non solum hunc flagella
desuper feriunt sed graviora plagis amicorum
colloquia affligunt; ut sancti viri anima hinc inde
<pb n="0767A"/>
pulsata, ad motum iracundiae et elationis erumperet,
et quidquid mundum vixerat, per contumaciam
superbae locutionis inquinaret. Sed tactus plagis gratias
retulit; lacessitus verbis recta respondit; et percussus
innotescit, quam pro minimo salutem carnis
habuerit. Loquens quoque indicat, quam sapiens tacebat.
Sed quaedam ejus verbis admista sunt, quae
apud humana judicia patientiae limitem transire videantur:
quae nos vere intelligimus, si superni sententiam
judicis in eorum examinatione pensamus.
Ipse quippe beatum Job et prius contra adversarium
praetulit, dicens: <hi>Vidisti servum meum Job, quod non
ei similis est super terram; vir simplex et rectus, ac
timens Deum, et recedens a malo <note>(Job. I, 8)</note>
            </hi>? Ipse post
probationem amicos ejus redarguit, dicens: <emph>212</emph> 
<pb n="0767B"/> <hi>Non estis locuti coram me rectum, sicut servus meus
Job 
 <note>(Job. XLII, 7)</note>
            </hi>. Restat ergo ut cum mens in beati
Job sermonibus fluctuat, eorum pondus ex ejusdem
historiae initio ac fine perpendat. Ab aeterno enim
judice nec casurus laudari potuit, nec lapsus praeferri.
Si igitur in ambiguitatis tempestate deprehensi,
prima hujus historiae et postrema conspicimus,
navis cordis considerationis suae funibus, quasi a prora
et puppi, restringitur, ne in erroris saxa perducatur.
Nullis ergo ignorantiae nostrae procellis obruimur, si
tranquillum supernae sententiae littus tenemus. Ecce
enim dicit quod quaestione non modica lectoris animum
moveat. Sed quis hoc non rectum dicere audeat,
quod in Dei auribus rectum sonat?</p>
          </div3>
        </div2>
<div2>
          <head>CAPUT II [ <hi>Rec. II</hi> ].</head>
<p>
            <pb n="0767C"/>CAP. VI. VERS. 2, 3.-- <hi>Utinam appenderentur peccata
mea, quibus iram merui, et calamitas quam patior,
in statera: quasi arena maris haec gravior appareret.</hi> </p>
<p>SENSUS TYPICUS. 2. <hi>Christus libra est in qua et quod
meremur, et quod pro nobis passus est, pensantur.
Poenae nostrae gravitatem nobis notam fecit.</hi> --Quis
alius staterae nomine, nisi Dei et hominum mediator
exprimitur? qui ad pensandum vitae nostrae meritum
venit, ac secum justitiam simul et misericordiam detulit;
sed misericordiae lance praeponderans, culpas
nostras parcendo levigavit. In manu etenim Patris,
quasi statera miri libraminis factus, hinc in se calamitatem
nostram, <emph>213</emph> et illinc peccata suspendit.
Sed gravis ponderis calamitatem moriendo innotuit,
et apud misericordiam leve esse peccatum relaxando
<pb n="0767D"/>
monstravit. Qui hoc primum gratiae contulit, quia
poenam nostram nobis cognoscibilem fecit. Homo
namque ad contemplandum auctorem conditus, sed
exigentibus meritis ab internis gaudiis dejectus, in
aerumnam corruptionis ruens, caecitatem exsilii sustinens,
<pb n="0768A"/>
culpae suae supplicia et tolerabat, et nesciebat;
ita ut exsilium patriam crederet, et sic sub corruptionis
pondere quasi in salutis libertate gauderet.
Sed is, quem intus homo reliquerat, assumpta carne,
foris apparuit Deus; cumque se exterius praebuit,
expulsum foras hominem ad interiora revocavit, ut
jam damna sua videat, jam poenam suae caecitatis
ingemiscat. Calamitas ergo hominis in statera gravis
apparuit, quia malum quod pertulit nonnisi in praesentia
Redemptoris agnovit; lucem quippe nesciens,
damnationis suae tenebras voluptuose tolerabat. Sed
postquam vidit quod diligeret, intellexit etiam quod
doleret; et grave sensit quod pertulit, quia dulce
innotuit quod amisit. Vir igitur sanctus colloquentis
amici sententiis a claustris silentii excussus, et prophetici
<pb n="0768B"/>
spiritus affluentia repletus, dicat sua, dicat
humani generis voce: <hi>Utinam appenderentur peccata
mea, quibus iram merui, et calamitas quam patior, in
statera, quasi arena maris haec gravior appareret.</hi> Ac
si aperte diceret: Damnationis nostrae malum leve
creditur, quia necdum cognita Redemptoris aequitate
pensatur. Sed utinam veniat, et aerumnam tanti exsilii
misericordiae suae lance suspendat, et quid post
exsilium requiramus edoceat. Si enim innotescit quid
amisimus, grave esse insinuat quod toleramus.
[ <hi>Vet. II.</hi> ] Bene autem haec eadem peregrinationis
nostrae calamitas maris arenae comparatur. Arena
etenim maris, undarum aestu exterius pellitur, quia
et delinquens homo, quoniam tentationum fluctus
mobiliter pertulit, extra se ab intimis exivit. Magni
<pb n="0768C"/>
autem arena maris est ponderis; sed calamitas hominis
arena maris gravior dicitur, quia dura fuisse poena
ostenditur, dum per misericordem judicem culpa
levigatur. Et quia quisquis gratiam Redemptoris
agnoscit, quisquis reditum ad patriam diligit, eruditus
sub pondere peregrinationis gemit, post staterae
desiderium recte subjungitur:</p>
        </div2>
<div2>
          <head>CAPUT III.</head>
<p>VERS. 2.-- <hi>Unde et verba mea dolore sunt plena.</hi> </p>
<div3>
            <head>3.</head>
            <p>
 <hi>Gemere hic non cessat qui se exsulem novit.</hi> --Qui
peregrinationem pro patria diligit, dolere etiam
inter dolores nescit. Justi autem verba dolore plena
sunt, quia quo usque praesentia tolerat, ad aliud
loquendo suspirat; omne quod peccans pertulit,
conspicit; atque ut ad statum beatitudinis redeat,
<pb n="0768D"/>
sollicite judicia quibus affligitur pensat. Unde subditur:</p>
          </div3>
        </div2>
<div2>
          <head>CAPUT IV.</head>
<p>VERS. 4.-- <hi>Quia sagittae Domini in me sunt.</hi> </p>
<div3>
            <head>4.</head>
            <p>
 <hi>Sagittis praedicatio vel poena signatur.</hi> --Sagittarum
<pb n="0769A"/>
quippe nomine aliquando praedicationis verba,
aliquando animadversionis sententiae designantur.
Praedicationis namque eloquia sagittis exprimuntur,
quia in eo quod vitia feriunt, <emph>214</emph> male viventium
corda transfigunt. De his sagittis venienti Redemptori
dicitur: <hi>Sagittae tuae acutae, potentissime; populi
sub te cadent in corde <note>(Psal. XLIV, 6)</note>
            </hi>. De quo Isaias
dicit: <hi>Mittam ex eis qui salvati fuerint ad gentes in
mare, in Africam, et in Lydiam, tenentes sagittam, in
Italiam, in Graeciam <note>(Isai. LXVI, 19)</note>
            </hi>. Rursum sagittis,
animadversionis percussio designatur, sicut Joas regi
per Elisaeum dicitur: <hi>Jace sagittam.</hi> Quo jaciente ait: <hi>Percuties Syriam, donec consumas eam 
 <note>(IV Reg. XIII,
17)</note>
            </hi>. Vir igitur sanctus quia peregrinationis suae aerumnam
respicit, quia sub percussionibus Dominicae animadversionis
<pb n="0769B"/>
ingemiscit, dicat: <hi>Unde et verba mea
dolore sunt plena, quia sagittae Domini in me sunt
[Rec. III.</hi> ] Ac si aperte diceret: Ego in exsilii damnatione
non gaudeo, sed sub judicio positus doleo, quia
vim percussionis agnosco. Plerique autem sunt quos
tormenta cruciant, sed non emendant. Quo contra apte
subjungitur:</p>
          </div3>
        </div2>
<div2>
          <head>CAPUT V [ <hi>Vet. III</hi> ].</head>
<p>IBID.-- <hi>Quarum indignatio ebibit spiritum meum.</hi> </p>
<div3>
            <head>5.</head>
            <p>
 <hi>Justi poenis quas sustinent emendantur.</hi> --Quid
enim est spiritus hominis, nisi spiritus elationis?
Sagittae autem Domini spiritum hominis ebibunt, cum
supernae animadversionis sententiae afflictam mentem
ab elatione compescunt. Sagittae Domini spiritum hominis
ebibunt, quia intentum exterioribus introrsus
<pb n="0769C"/>
trahunt. Epotatus namque David spiritus fuerat,
cum dicebat: <hi>In deficiendo in me spiritum meum, et
tu cognovisti semitas meas <note>(Psal. CXLI, 4)</note>
            </hi>. Et rursum: <hi>Negavi consolari animam meam, memor fui Dei, et
delectatus sum, exercitatus sum, et defecit paulisper
spiritus meus 
 <note>(Psal. LXXVI, 4)</note>
            </hi>. Sagittarum ergo indignatio
justi spiritum ebibit, quia supernae sententiae
electos, quos in peccatis inveniunt, dum vulnerant,
immutant; ut duritiam suam transfixa mens deserat,
atque ex salutifero vulnere sanguis confessionis
currat. Pensant namque unde, quo lapsi sunt, pensant
a quanta beatitudine ad quae corruptionis suae
tormenta ceciderunt; et non solum gemunt in his
quae sustinent, sed insuper metuunt hoc quod districtus
judex delinquentibus de gehennae ignibus minatur.
Unde recte subjungitur:</p>
          </div3>
        </div2>
<div2>
          <head>CAPUT VI.</head>

<pb n="0769D"/>
<p>IBID.-- <hi>Et terrores Domini militant contra me.</hi> </p>
<div3>
            <head>6.</head>
            <p>
 <hi>Deum praesentes poenas dolent, pavent futuras.</hi> --Justorum
mens non solum perpendit quod tolerat,
sed etiam pavet quod restat; videt qualia in hac vita
patitur; metuit ne post hanc graviora patiatur. Luget
<pb n="0770A"/>
quia in hujus caecitatis exsilio a paradisi gaudiis cecidit;
timet ne et cum exsilium relinquetur, mors
aeterna subsequatur. Jam ergo sententiam tolerat in
poena; sed minas adhuc venturi judicis formidat ex
culpa. Hinc Psalmista ait: <hi>In me pertransierunt irae
tuae, et terrores tui conturbaverunt me <note>(Psal. LXXXVII,
17)</note>
            </hi>. Interni quippe judicis postquam irae pertranseunt,
etiam terrores conturbant, quia jam aliud damnatione
patimur, et adhuc aliud de aeterna ultione
formidamus. Vir igitur sanctus, perpendens mala
quae tolerat, dicat: <hi>Sagittae Domini in me sunt, quarum
indignatio ebibit spiritum meum.</hi> Sed, graviora
in perpetuum metuens, adjungat: <hi>Et terrores militani
contra me.</hi> Ac si aperte diceret: Percussus quidem
de praesentibus doleo; <emph>215</emph> sed hoc in dolore fit
<pb n="0770B"/>
gravius, quia et in poena positus, adhuc supplicia
aeterna pertimesco. Sed quia jam staterae interventum
desiderat, jam mala in quibus humanum genus
cecidit pensat, quamvis in gentili natione positus,
munere tamen prophetici spiritus plenus; quo ardore
Redemptoris adventum vel gentilitas, vel Judaea sitiat,
verbis sequentibus demonstrat, dicens:</p>
          </div3>
        </div2>
<div2>
          <head>CAPUT VII [ <hi>Rec. IV</hi> ].</head>
<p>VERS. 5.-- <hi>Nunquid rugiet onager cum habuerit
herbam? aut mugiet bos cum ante praesepe plenum
steterit?</hi> </p>
<div3>
            <head>7.</head>
            <p>
 <hi>Gentilitatis et Judaeae in Redemptoris adventum
desideria.</hi> --Quid namque per onagrum, id est, agrestem
asinum, nisi gentilis populus designatur? quem
sicut natura extra stabula disciplinae edidit, ita vagus
<pb n="0770C"/>
in voluptatum suarum campo permansit. Quid per
bovem nisi plebs Judaica figuratur, quae, jugo dominationis
supernae supposita, ad spem proselytos
colligens, per corda quae valuit vomerem legis traxit.
Sed beati Job vita attestante cognoscimus, ut exspectasse
Redemptoris adventum multos etiam ex gentibus
credamus. Et nascente Domino, Simeone in spiritu
in templum veniente, didicimus quanto desiderio
ex plebe Israelitica sancti viri incarnationis ejus mysterium
videre cupierunt. Unde et per eumdem Redemptorem
discipulis dicitur: <hi>Multi, dico vobis, justi et
prophetae desideraverunt videre quae videtis, et non viderunt <note>(Luc. X, 24)</note>
            </hi>.
[ <hi>Vet. IV.</hi> ] Herba ergo onagri, et
fenum bovis est haec ipsa Mediatoris incarnatio, per
quam simul gentilitas et Judaea satiatur. Quia enim
<pb n="0770D"/>
per prophetam dicitur: <hi>Omnis caro fenum <note>(Isa. XL,
6)</note>
            </hi>, universitatis conditor, ex nostra substantia carnem
sumens, fenum fieri voluit, ne nostra in perpetuum
caro fenum remaneret. Tunc ergo herbam
onager invenit, cum gentilis populus gratiam divinae
incarnationis accepit. Tunc bos vacuum praesepe non
habuit, cum plebi Judaicae ejus carnem exspectanti
<pb n="0771A"/>
lex exhibuit, quem diu exspectanti prophetavit.
Unde et natus Dominus in praesepe ponitur, ut videlicet
signaretur quia sancta animalia, quae jejuna diu
apud legem inventa sunt, incarnationis ejus feno
satiantur. Praesepe enim natus implevit, qui cibum
semetipsum mentibus mortalium praebuit, dicens: <hi>Qui comedit carnem meam, et bibit sanguinem meum,
in me manet, et ego in eo 
 <note>(Joan. VI, 57)</note>
            </hi>. Sed quia
diu et electorum gentilium vota dilata sunt, et ex
Hebraico populo sancti quique longo tempore redemptionem
suam exspectando gemuerunt, beatus Job,
bene prophetiae mysteria enarrans, ex utraque natione
causas afflictionis insinuat, dicens: <hi>Nunquid
rugiet onager cum habuerit herbam? aut mugiet bos
cum ante praesepe plenum steterit?</hi> Ac si aperte dicat:
<pb n="0771B"/>
Idcirco gentilitas gemit, quia eam necdum Redemptoris
sui gratia reficit; atque ideo Judaea mugitus
dilatat, quia, legem tenens, sed legis auctorem non
videns, stans ante praesepe jejunat. Quae nimirum
lex, quia ante Mediatoris adventum nequaquam
spiritaliter, sed carnaliter tenebatur, recte subjungitur:</p>
          </div3>
        </div2>
<div2>
          <head>CAPUT VIII [ <hi>Rec. V</hi> ].</head>
<p>VERS. 6.-- <hi>Aut poterit comedi insulsum, quod non
est sale conditum?</hi> </p>
<div3>
            <head>8.</head>
            <p>
 <hi>Lex carnaliter intellecta insulsa, a Christo sale
condita.</hi> --In lege sal litterae est virtus intelligentiae
occultae. Quisquis ergo, obsequiis carnalibus intentus,
hanc intelligere spiritaliter noluit, quid aliud quam
insulsum cibum comedit? Sed hoc in <emph>216</emph> cibo sal
cognita Veritas misit, cum latere in lege saporem
<pb n="0771C"/>
occultae intelligentiae docuit dicens: <hi>Si crederetis
Moysi, crederetis forsitan et mihi, de me enim ille
scripsit <note>(Joan. V, 46)</note>
            </hi>. Et rursum: <hi>Habete sal in vobis,
et pacem habete inter vos <note>(Marc. V, 49)</note>
            </hi>. Sed quia
ante Mediatoris adventum Judaea legem carnaliter tenuit,
praeceptis ejus dura jubentibus gentilitas subdi
recusavit. Insulsum ergo cibum comedere noluit,
quia prius quam Spiritus condimentum perciperet
servare vim litterae expavit. Quis namque gentilium
hoc quod illic praecipitur ferret, filiorum carnem pro
obsequio religionis incidere, verborum culpas morte
resecare? Unde et bene adhuc subditur:</p>
          </div3>
        </div2>
<div2>
          <head>CAPUT IX.</head>
<p>IBID.-- <hi>Aut gustare aliquis potest quod gustatum affert
mortem?</hi> </p>
<div3>
            <head>9. </head>
<p>
              <pb n="0771D"/> <hi>Lex carnaliter degustata, prius erat mortifera.</hi> --Lex
namque carnaliter degustata mortem detulit, quia
commissa delinquentium dura animadversione distrinxit;
mortem detulit, quia et per praeceptum culpam
innotuit, et hanc per gratiam non delevit, Paulo
attestante, qui ait: <hi>Nihil ad perfectum perduxit lex <note>(Heb. VII, 19)</note>
              </hi>.
Et rursum: <hi>Lex quidem sancta, et
mandatum sanctum et justum et bonum.</hi> Et paulo post: <hi>Peccatum, ut appareat peccatum, per bonum mihi
operatum est mortem 
 <note>(Rom. VII, 12, 13)</note>
              </hi>. Ad Christum
vero conversa gentilitas, quia hunc sonare per
<pb n="0772A"/>
verba legis intelligit, angustata desideriis suis, eum
quem vehementer diligit inter praecepta carnalia
spiritaliter requirit. [ <hi>Vet. V, Rec. VI.</hi> ] Unde et
ex voce mox Ecclesiae per prophetiae spiritum subditur:</p>
          </div3>
        </div2>
<div2>
          <head>CAPUT X.</head>
<p>VERS. 7.-- <hi>Quae prius tangere nolebat anima mea,
nunc, prae angustia, cibi mei sunt.</hi> </p>
<div3>
            <head>10.</head>
            <p>
 <hi>Verba Job spiritali intellectu esse gravida. Gentes
legis cibum quaesiturae, et Judaei gentium societatem
non dedignaturae praedicuntur.</hi> --Valde namque in
errorem labitur qui beati Job verba ad solam prolata
historiam suspicatur. Vir enim sanctus, et tot conditoris
sui praeconiis fultus, quid magnum, vel potius
quid verum diceret, si insulsum cibum comedi non
<pb n="0772B"/>
posse dixisset? Aut quis ejus esui mortifera alimenta
obtulerat, ut subjungat: <hi>Aut potest aliquis gustare
quod gustatum affert mortem?</hi> Quae si de amicorum
colloquiis dicta sentimus, ab intellectu hoc sententia
subjuncta compescimur, qua ait: <hi>Quae prius tangere
nolebat anima mea, nunc, prae angustia, cibi mei sunt.</hi> 
Absit enim ne vir sanctus, in status sui incolumitate
constitutus, amicorum suorum aliquando dicta despexerit,
qui, sicut ipso attestante post didicimus, et
servis humilis fuit. Verba ergo ejus a mysteriis non
vacant, quae, sicut ex fine historiae discimus, et internus
arbiter laudat. Quae nequaquam etiam cum tanta
veneratione usque ad mundi extrema decurrerent, si
intellectu mystico gravida non fuissent.</p>
          </div3>
<div3>
            <head>11.</head>
            <p>
 Beatus igitur Job, quia membrum sanctae est
Ecclesiae, ejus etiam loquatur ex voce, dicens: <hi>Quae
<pb n="0772C"/>
prius tangere nolebat anima mea, nunc prae angustia,
cibi mei sunt,</hi> quia nimirum amoris sui aestibus anxia
cibum Scripturae veteris conversa gentilitas esurit,
quem dudum superba despexit. Quae tamen et Judaeae
vocibus congruunt, si paulo consideratius disserantur.
Ipsa quippe ex eruditione legis, ex unius Dei
cognitione sal habuit, et cunctas gentes tanquam
animalia bruta despexit. Sed quia societatem gentilium
ad semetipsam recipere praeceptis legis erudita
contempserat, <emph>217</emph> quid aliud quam insulsum cibum
sumere fastidiebat? Divina quippe sententia, proposita
morte, vetuerat ne plebs Israelitica foedus cum
alienigenis jungeret, et vitam sanctae religionis inquinaret <note>(Exod. XXIII, 32)</note>.
Unde et subditur: <hi>Aut gustare
aliquis potest quod gustatum affert mortem?</hi> Sed quia
<pb n="0772D"/>
ad Redemptoris fidem haec eadem Judaea ex electorum
parte conversa est, lucem quam cognoverat praedicare
per sanctos apostolos suae prolis infidelibus satagebat.
Ejus autem praedicationis obsequium Hebraeorum superbia
repulit. Unde mox ad collectionem gentium
exhortationis suae verba declinavit, sicut et per
eosdem apostolos dicitur: <hi>Vobis oportebat primum loqui
verbum Dei; sed quoniam repulistis illud, et indignos
vos judicastis aeternae vitae, ecce convertimur ad gentes <note>(Act. XIII, 46)</note>
            </hi>.
Unde hoc quoque loco apte subjungitur: <hi>Quae prius tangere nolebat anima mea, nunc
<pb n="0773A"/>
prae angustia, cibi mei sunt.</hi> 
 Judaea quippe, vitam gentilium
dedignata, eam dudum quasi tangere noluit,
cujus societatem recipere sprevit; sed ad Redemptoris
gratiam veniens, ab Israelitis infidelibus repulsa,
dum per sanctos apostolos ad collectionem se gentium
dilatat, quasi hoc in cibum esuriens accipit, quod
indignum prius fastidiosa despexit. Praedicationis
enim suae angustias pertulit, quae apud Hebraeos despici
quod loquebatur vidit. Sed prae angustia cibos
quos dudum contempserat comedit, quae, repulsa
Judaeorum duritia, gentiles suscipere populos quos
despexerat concupiscit. Quia igitur haec figuraliter
diximus, restat nunc ut moraliter inquiramus.
</p>
            <p>SENSUS MORALIS.--12. Vir sanctus, Redemptoris
adventum sub staterae appellatione desiderans, dum
<pb n="0773B"/>
 se per eloquium aperit, nos ad vivendi studium erudit;
dum sua narrat, quaedam nostra indicat; dum de
se quae recognoscamus insinuat, nos ad spem trepidos
infirmosque confirmat. Jam quippe per fidem
Mediatoris vivimus, et tamen adhuc pro expurgatione
vitiorum dura animadversionis intimae flagella
sustinemus. Unde et post staterae desiderium
subdit:</p>
          </div3>
        </div2>
<div2>
          <head>CAPUT XI.</head>
<p>VERS. 4.-- <hi>Quia sagittae Domini in me sunt, quarum
indignatio ebibit spiritum meum.</hi> </p>
<div3>
            <head>13.</head>
            <p>
 <hi>Boni flagellis ac judicii terrore configuntur.
Praestat tamen agi amore.</hi> --Sed ecce, ut superius dictum
est, et divinae correptionis percussione configimur,
et tamen adhuc illud gravius est quod de terrore
<pb n="0773C"/>
venturi judicis ex aeterna animadversione formidamus.
Unde protinus subinfertur: <hi>Et terrores Domini
militant contra me.</hi> Debet tamen a metu et dolore
animus excuti, et ad sola aeternae patriae desideria
extendi. Tunc enim nobilitatem nostrae regenerationis
ostendimus, si eum ut patrem diligimus, quem nunc
servili mente ut dominum formidamus. Unde et per
Paulum dicitur: <hi>Non accepistis spiritum servitutis
iterum in timore, sed accepistis spiritum adoptionis
filiorum, in quo clamamus, Abba pater <note>(Rom. VIII,
15)</note>
            </hi>. Pondus itaque formidinis mens electi postponat,
in virtute se amoris exerceat, renovationis suae dignitatem
desideret, ad conditoris sui speciem anhelet;
quem quo usque conspicere non valet, aeternitatem
ejus necesse est, id est, intimum cibum suum esuriens,
<pb n="0773D"/>
exspectet. Unde et apte subditur:</p>
          </div3>
        </div2>
<div2>
          <head>CAPUT XII [ <hi>Vet. VI</hi> ].</head>
<p>VERS. 5.-- <hi>Nunquid rugiet onager cum habuerit
herbam? aut mugiet bos cum ante praesepe plenum
steterit?</hi> </p>
<div3>
            <head>14.</head>
            <p>
 <hi>Onager fidelem plebem, bos ordinem ecclesiasticum
designat. Utrisque hic gemendi causa de dilata
Dei visione.</hi> --Qui alii onagri appellatione signati
sunt, nisi hi qui, in campo fidei constituti, nullius
officii loris <emph>218</emph> ligantur? Vel quos bovis significatio
exprimit, nisi hos quos intra sanctam Ecclesiam
ad praedicationis officium suscepti ordinis jugum premit?
<pb n="0774A"/>
Herba vero onagri et pabulum bovis est interna
refectio populi fidelis. Alii namque more bovis intra
Ecclesiam suscepti officii loris tenentur; alii more
onagri sacri ordinis stabula nesciunt, et in campo
propriae voluntatis degunt. Sed cum quis ex vita saeculari
internae visionis desiderio aestuat, cum refectionis
intimae pabulum concupiscit, cum jejunum se
in peregrinationis hujus caecitate considerans, quibus
valet fletibus reficit, quasi herbam non inveniens
onager rugit. Alius quoque necessitatem suscepti
ordinis tolerat, in labore praedicationis exsudat, et
per aeternam jam contemplationem refici appetit;
sed quia Redemptoris sui speciem necdum conspicit,
quasi bos ad praesepe vacuum ligatus gemit. Quia
enim, longe ab interna sapientia positi, aeternae haereditatis
viriditatem non cernimus, velut bruta animalia,
<pb n="0774B"/>
a desiderata herba jejunamus. De qua nimirum
herba Redemptoris voce dicitur: <hi>Per me si quis introierit,
salvabitur, et ingredietur, et egredietur, et
pascua inveniet <note>(Joan. X, 9)</note>
            </hi>. Sed plerumque, quod
esse amantibus gravius solet, sanctis bonorum studiis
malorum vita contradicit; et cum mens ad coeleste
desiderium rapitur, bene coepta intentio, interrumpentibus
stultorum verbis ac moribus, reverberatur;
ita ut quae jam per contemplationis adnisum ad summa
evolaverat, ad expugnandam pravorum stultitiam
sese in infimis contra certamina accingat. Unde et
subditur:</p>
          </div3>
        </div2>
<div2>
          <head>CAPUT XIII.</head>
<p>VERS. 6.-- <hi>Aut poterit comedi insulsum quod non est
sale conditum? Aut potest aliquis gustare quod gustatum
<pb n="0774C"/>
affert mortem?</hi> </p>
<div3>
            <head>15.</head>
            <p>
 <hi>Electis quam gravia sint verba moresque carnalium.</hi> --Verba
quippe moresque carnalium quasi cibum
se nostris mentibus ingerunt, ut in delectationis
ventre rapiantur. Sed electus quisque insulsum non
comedit, quia pravorum dicta factaque dijudicans, ab
ore cordis repellit. Paulus ad esum mentium inferri
insulsa prohibuit, cum discipulis dixit: <hi>Sermo vester
semper in gratia sale sit conditus <note>(Coloss. IV, 6)</note>
            </hi>. Et
Psalmistae quoque verba reproborum in cordis ore
insulsa sapuerant, cum dicebat: <hi>Narraverunt mihi
iniqui fabulationes, sed non ita ut lex tua, Domine <note>(Psal. CXVIII, 84)</note>
            </hi>.
Saepe autem verba carnalium dum
se importune nostris auribus ingerunt, in corde bellum
tentationis gignunt; et quamvis haec et ratio
<pb n="0774D"/>
respuat, et lingua reprehendat, cum labore tamen
intus vincitur quod foris cum auctoritate judicatur.
Unde necesse est ut nec ad aures veniat quod mens
a cogitationis aditu vigilans repellat. Sancti igitur
viri, cum aeternitatis desideriis anhelant, in tantam
altitudinem vitae se sublevant, ut audire jam quae
mundi sunt grave sibi ac deprimens pondus credant.
Valde namque insolens atque intolerabile aestimant
quidquid illud non sonat quod intus amant.
</p>
            <p>[ <hi>Vet. VII.</hi> ] 26. <hi>Non omnium est ad cruciatus corporis
pro Deo subeundos accingi.</hi> --Sed saepe mens jam
per desiderium ad sublimia rapitur, jam funditus a
<pb n="0775A"/>
stulta terrenorum hominum locutione separatur, nec
tamen adhuc pro amore veritatis ad perferendos praesentis
vitae cruciatus accingitur; jam superna appetit,
jam in infimis stulta contemnit, sed necdum se ad
perferendae adversitatis tolerantiam dirigit. Unde et
subditur: <hi>Aut potest aliquis gustare quod gustatum
affert mortem?</hi> </p>
          </div3>
        </div2>
<div2>
          <head>CAPUT XIV.</head>
<div3>
            <head>17.</head>
            <p>
 <hi>Proximorum infirma tolerando, ad cruciatus
subeundos roboramur.</hi> --Durum quippe est appetere
quod cruciat, <emph>219</emph> sequi quod vitam fugat. Sed plerumque
mens justi ad tantum se virtutis culmen
extendit, ut et apud se in internae rationis arce praesideat,
et quorumdam foris stultitiam tolerando convertat.
Quos enim ad fortia trahere nitimur, eorum
<pb n="0775B"/>
necesse est ut infirma toleremus, quia nec jacentem
erigit, nisi qui status sui rectitudinem per compassionem
flectit. Cum vero alienae infirmitati compatimur,
valentius a nostra roboramur; ut amore futurorum
mens ad praesentia adversa se praeparet, et
cruciatus corporis quos timebat exspectet. Auctis
namque desideriis coelestibus angustatur; cumque
aeternae patriae quanta sit dulcedo considerat, pro ea
praesentis vitae amaritudines ardenter amat. Unde post
insulsi cibi fastidium, post impossibilem mortis gustum,
recte subjungitur:</p>
          </div3>
        </div2>
<div2>
          <head>CAPUT XV [ <hi>Rec. VII</hi> ].</head>
<p>VERS. 7.-- <hi>Quae prius tangere nolebat anima mea,
nunc, prae angustia, cibi mei sunt.</hi> </p>
<div3>
            <head>18.</head>
            <p>
 <hi>Prae amore coelestis patriae exsilii poenas amamus.</hi> --Mens
enim justi proficiens, quae prius, dum
<pb n="0775C"/>
sola propria curaret, ferre aliena fastidiebat, quae
minus alienis compatiens, convalescere contra adversa
non poterat, cum ad toleranda proximi infirma
se attrahit, ad adversa superanda convalescit; ita ut
pro amore veritatis praesentis vitae cruciatus tanto
post fortius appetat, quanto prius infirma fugiebat.
Inclinatione namque sua erigitur, attractione tenditur,
compassione roboratur; cumque in amorem
proximi se dilatat, quasi ex meditatione colligit
quanta fortitudine in auctorem surgat. Charitas namque,
quae nos ad vim compassionis humiliat, altius in
culmine contemplationis levat; et multiplicata jam
majoribus desideriis aestuat, jam pervenire ad vitam
spiritus, etiam per cruciatus corporis, anhelat. Quod
ergo prius tangere nolebat, hoc post prae angustia
<pb n="0775D"/>
comedit, qui desideria sua vix capiens, et ipsas quas
dudum timuerat, jam prae amore coelestis patriae poenas
amat. Si enim mens in Deum forti intentione
dirigitur, quidquid sibi in hac vita amarum fit, dulce
aestimat, omne quod affligit requiem putat; transire et
per mortem appetit, ut obtinere vitam plenius possit;
funditus in infimis exstingui desiderat, quo verius
summa conscendat. Sed haec de cujuslibet justi animo,
haec de beati Job mente mentior, nisi ipse subjungat:</p>
          </div3>
        </div2>
<div2>
          <head>CAPUT XVI.</head>
<p>VERS. 8-10.-- <hi>Quis det ut veniat petitio mea, et
<pb n="0776A"/>
quod exspecto tribuat mihi Dominus; et qui coepit, ipse
me conterat; solvat manum suam, et succidat me, et haec
mihi sit consolatio, ut affligens me dolore, non parcat?</hi> </p>
<div3>
            <head>19.</head>
            <p>
 <hi>Exemplum Job suum percussorem benedicentis.
Conterit nos Deus, conterit et diabolus, diversis exitibus.</hi> --Sed
fortasse haec per contumaciam expetit,
fortasse in eo quod se perfecte exstingui desiderat,
injustitiam ferientis accusat. Absit hoc. Nam qua
mente id expetat, verbis sequentibus demonstrat,
dicens: <hi>Nec contradicam sermonibus sancti.</hi> Nequaquam
ergo de injustitia percutientis murmurat, qui
percussorem suum et inter verbera sanctum vocat.
Sciendum vero est quia aliquando nos adversarius,
aliquando autem conterit Deus. Ex contritione autem
adversarii a virtute deficimus; per contritionem vero
Domini fracti, a vitiis in virtute roboramur. Hanc
<pb n="0776B"/>
contritionem Propheta prospexerat, cum dicebat: <hi>Reges eos in virga ferrea, et tanquam vas figuli conteres
eos 
 <note>(Psal. II, 9)</note>
            </hi>. In virga nos ferrea Dominus
regit et conterit, quia <emph>220</emph> dispensationis suae
forti rectitudine cum nos interius reficit, exterius
affligit. Nam quo virtutem carnis humiliat, intentionem
spiritus exaltat. Unde et haec eadem contritio
figuli vasi comparatur, sicut et per Paulum dicitur: <hi>Habemus thesaurum istum in vasis fictilibus 
 <note>(II Cor. IV,
7)</note>
            </hi>. Qui simul contritionem et regimen exprimens,
ait: <hi>Licet is qui foris est noster homo corrumpitur,
tamen is qui intus est renovatur de die in diem <note>(Ibid., 16)</note>
            </hi>.
[ <hi>Vet. VIII.</hi> ] Sanctus igitur vir, qui appropinquare
Deo etiam per flagella desiderat, per
spiritum humilitatis dicat:</p>
          </div3>
        </div2>
<div2>
          <head>CAPUT XVII.</head>

<pb n="0776C"/>
<p>VERS. 9.-- <hi>Qui coepit, ipse me conterat.</hi> </p>
<div3>
            <head>20.</head>
            <p>
 <hi>Efferentem se de virtutibus Deus misericorditer
corripit.</hi> --Plerumque enim vitiorum contritionem in
nobis agere Dominus inchoat; sed cum mens ex ipso
exordio provectus extollitur, cumque se jam quasi de
virtutibus erigit, saevienti contra se adversario aditum
pandit, qui cordis intima penetrans, omne quod
in ea de studio bonae inchoationis invenerit, confringit;
tantoque se vehementius in ejus confractione
exhibet, quanto et gravius, quia vel ad modicum
fuerat provectus, dolet. Unde et teste Evangelio,
voce Veritatis, ad neglectam domum conscientiae spiritus
immundus qui solus exiit cum spiritibus septem
redit <note>(Matth. XII, 45)</note>. Ne ergo post divinae correptionis
<pb n="0776D"/>
exordia antiquus hostis subripiat, atque ad virtutum
confractionem trahat, sanctus vir congrue exorat,
dicens: <hi>Qui coepit, ipse me conterat.</hi> Ac si aperte didicat:
Hoc, quod in me exorsus est perficere feriendo
non desinat, ne desertum me adversario ad contritionem
tradat. Unde et apte subditur:</p>
          </div3>
        </div2>
<div2>
          <head>CAPUT XVIII.</head>
<p>IBID.-- <hi>Solvat manum suam, et succidat me.</hi> </p>
<div3>
            <head>21.</head>
            <p>
 <hi>Quam timendum ne ad ferienda nostra vitia
ligatam manum teneat.</hi> --Saepe namque fiducia longae
prosperitatis inflati, in quodam statu elationis erigimur.
<pb n="0777A"/>
Cumque nos extolli conditor conspicit, sed
amorem suum erga nos per verbera non exercet,
quasi ad ferienda nostra vitia manum ligatam tenet.
An non affectus sui manum ligaverat cum peccanti
populo dicebat: <hi>Jam non irascar tibi <note>(Isai. LIV, 9)</note>
            </hi>;
et: <hi>Zelus meus recessit a te <note>(Ezech. XVI, 42)</note>
            </hi>? <hi>Solvat</hi> 
ergo <hi>manum</hi> dicitur, exerceat affectum. Recte
autem subjungitur: <hi>Et succidat me.</hi> Cum enim securos
nos ac de virtutum affluentia elatos, repentinus
vel flagelli dolor, vel infirmitatis tentatio percutit,
protinus a status sui vertice mentis nostrae elatio
succisa cadit, ut de semetipsa nihil audeat, sed, infirmitatis
suae ictu prostrata, manum levantis quaerat.
Hinc est quod sancti viri cum de occulta erga se
dispositione suspecti sunt, plus prospera ipsa pertimescunt,
tentari appetunt, flagellari concupiscunt,
<pb n="0777B"/>
quatenus incautam mentem metus et dolor erudiat,
ne in hac peregrinationis via, hoste ex insidiis erumpente,
sua eamdem deterius securitas sternat. Hinc
Psalmista ait: <hi>Proba me, Domine, et tenta me <note>(Psal. XXV, 2)</note>
            </hi>.
Hinc iterum dicit: <hi>Ego ad flagella
paratus sum <note>(Psal. XXXVII, 18)</note>
            </hi>. Quia enim
sancti mentis suae correptionis vulnus sine putredine
non esse considerant, libenter se sub manu medici ad
sectiones parant, ut, aperto vulnere, virus peccati
exeat, quod sana cute intus occidebat. Unde et adhuc
subditur:</p>
          </div3>
        </div2>
<div2>
          <head>CAPUT XIX.</head>
<p>VERS. 10.-- <hi>Et haec mihi sit consolatio, ut affligens
me dolore, non parcat.</hi> </p>
<div3>
            <head>22. </head>
<p>
              <pb n="0777C"/> <hi>Sancti timent prospera, cupiunt flagella.</hi> --Electi
qui cum perpetrasse se illicita noverunt, sed
perscrutantes inveniunt quia nulla pro illicitis adversa
perpessi sunt, vi immensae formidinis <emph>221</emph> tabescunt,
pavore aestuant, sinistris agitati suspicionibus
laborant, ne in aeternum se gratia deseruerit, quos in
praesenti vita mali sui retributio nulla custodit; timent
ne ultio quae suspenditur gravior in fine servetur;
feriri paterna correptione desiderant, et dolorem
vulneris medicamina salutis putant. Recte ergo nunc
dicitur: <hi>Haec mihi sit consolatio, ut affligens me dolore
non parcat.</hi> Ac si aperte diceretur: Qui ideo hic quibusdam
parcit, ut eos in perpetuum feriat; ideo hic
me feriat, ut non parcendo, in perpetuum parcat. Ex
afflictione enim me consolor, quia corruptionis humanae
<pb n="0777D"/>
putredinem sciens, ad spem salutis ex vulnere
certus reddor. Quod quia non tumenti sed humili
mente edidit, subjungendo, ut praediximus, patefacit,
dicens:</p>
          </div3>
        </div2>
<div2>
          <head>CAPUT XX.</head>
<p>IBID.-- <hi>Nec contradicam sermonibus sancti.</hi> </p>
<div3>
            <head>23.</head>
            <p>
 <hi>Deus saepe tacitus loquitur operibus.</hi> --Plerumque
ad nos verba Dei non sunt dictorum sonitus, sed effectus
operationum. In eo enim nobis loquitur quod
<pb n="0778A"/>
erga nos tacitus operatur. Beatus igitur Job sermonibus
Dei contradiceret, si de ejus percussionibus
murmuraret. Sed quid de percussore suo sentiat, indicat,
qui (sicut jam diximus) quem ferientem tolerat,
sanctum vocat. Sequitur:</p>
          </div3>
        </div2>
<div2>
          <head>CAPUT XXI [ <hi>Vet. IX, Rec. VIII</hi> ].</head>
<p>VERS. 11.-- <hi>Quae est enim fortitudo mea, ut sustineam;
aut quis finis meus, ut patienter agam?</hi> </p>
<div3>
            <head>24.</head>
            <p>
 <hi>Quae justorum fortitudo, quae reproborum.</hi> --Sciendum
quod alia justorum, atque alia est fortitudo
reproborum. Justorum quippe fortitudo est carnem
vincere, propriis voluntatibus contraire, delectationem
vitae praesentis exstinguere, hujus mundi aspera
pro aeternis praemiis amare, prosperitatis blandimenta
contemnere, adversitatis metum in corde
<pb n="0778B"/>
superare. Reproborum vero fortitudo est transitoria
sine cessatione diligere, contra flagella conditoris
insensibiliter perdurare, ab amore rerum temporalium
nec ex adversitate quiescere, ad inanem gloriam
etiam cum vitae detrimento pervenire, malitiae
augmenta exquirere, bonorum vitam non solum verbis
ac moribus, sed etiam gladiis impugnare, in semetipsis
spem ponere, iniquitatem quotidie sine ullo
desiderii defectu perpetrare. Hinc est quod per Psalmistam
dicitur ad electos: <hi>Viriliter agite, et confortetur
cor vestrum, omnes qui speratis in Domino <note>(Psal.
XXX, 25)</note>
            </hi>. Hinc per prophetam reprobis dicitur: <hi>Vae
qui potentes estis ad potandum vinum, et viri fortes ad
miscendam ebrietatem <note>(Isai. V, 22)</note>
            </hi>. Hinc per Salomonem
dicitur quod sancti quique sine ulla debilitate
<pb n="0778C"/>
desiderii internam requiem contemplantur: <hi>En lectulum
Salomonis, sexaginta fortes ambiunt, ex fortissimis
Israel <note>(Cant. III, 7)</note>
            </hi>. Hinc Psalmista contra reprobos
in passione positi voce Redemptoris insinuans,
ait: <hi>Ecce occupaverunt animam meam, irruerunt in
me fortes <note>(Psal. LVIII, 4)</note>
            </hi>. Quam bene utramque fortitudinem
Isaias complexus est, dicens: <hi>Qui confidunt
in Domino, mutabunt fortitudinem <note>(Isai. XL, 31)</note>
            </hi>.
Quia enim nequaquam sument, sed <hi>mutabunt</hi> dixit,
profecto patenter innotuit aliam esse quae ponitur,
et aliam quae inchoatur.</p>
          </div3>
<div3>
            <head>25.</head>
            <p>
 <hi>In quibus fortis est reprobus, segnis est justus.</hi> --An
non etiam reprobi fortes sunt, qui ad praesentis
vitae concupiscentiam tot laboribus currunt, periculis
se audenter objiciunt, pro lucris contumelias libenter
<pb n="0778D"/>
ferunt, ab appetitus sui libidine <emph>222</emph> nulla victi
contrarietate resiliunt, percussionibus durescunt, et
mala mundi tolerant pro mundo, ejusque, ut ita dixerim,
gaudia quaerentes perdunt, nec tamen haec
perdendo fatigantur? Unde bene ex humani generis
voce per Jeremiam dicitur: <hi>Inebriavit me absinthio <note>(Thren. III, 15)</note>
            </hi>.
Ebrius quippe quod patitur nescit.
Absinthio ergo est ebrius, qui, prae amore praesentis
saeculi a sensu rationis alienus, dum quidquid pro
<pb n="0779A"/>
mundo sustinet, leve deputat, laboris amaritudinem
quam tolerat ignorat, quia nimirum delectabiliter ad
cuncta ducitur, in quibus poenaliter fatigatur. At contra
vir justus ad mundi pericula pro mundo toleranda
esse debilis studet, finem suum conspicit, vita
praesens quam sit transitoria attendit, et pro ea exterius
labores perpeti renuit, cujus intrinsecus delectationem
vicit. Beatus igitur Job, praesentis vitae adversitatibus
pressus, dicat ex sua, dicat ex omnium
voce justorum: <hi>Quae est enim fortitudo mea, ut sustineam?
aut quis finis meus, ut patienter agam?</hi> Ac si
aperte insinuet, dicens: Mala mundi pro mundo tolerare
nequeo, quia jam in ejus desiderio fortis non
sum. Dum enim praesentis vitae finem conspicio, cur
pondus ejus patior, cujus appetitum calco? Et quia injusti
<pb n="0779B"/>
quique, ut diximus, tanto fortius labores illius perferunt,
quanto avidius ejus delectatione pascuntur, recte
mox eamdem reproborum fortitudinem subdit, dicens:</p>
          </div3>
        </div2>
<div2>
          <head>CAPUT XXII [ <hi>Vet. X, Rec. IX</hi> ].</head>
<p>VERS. 12.-- <hi>Nec fortitudo lapidum fortitudo mea,
nec caro mea aenea est.</hi> </p>
<div3>
            <head>26.</head>
            <p>
 <hi>Ad percussionem Dei alii sunt lapides sine sono,
alii aes sonans sine sensu. Job non per insaniam, sed
per salutis statum fortis.</hi> --Quid hoc loco aere ac lapidibus,
nisi insensibilium hominum corda signantur,
qui saepe et supernos ictus accipiunt, et tamen nulla
disciplinae percussione mollescunt? Quo contra electis
per prophetam, pollicente Domino, dicitur: <hi>Tollam
a vobis cor lapideum, et dabo vobis cor carneum <note>(Ezech. XI, 19)</note>
            </hi>.
Paulus quoque ait: <hi>Si linguis hominum
<pb n="0779C"/>
loquar et angelorum, charitatem autem non habeam,
factus sum velut aes sonans, aut cymbalum tinniens <note>(I Cor. XIII, 1)</note>
            </hi>.
Scimus autem quoniam percussi
lapides clarum sonum reddere nequeunt; aes vero
cum percutitur, canorus valde sonitus ex ejus
percussione formatur. Quod quia, ut lapides, vita
caret, sensum in sonitu non habet. Et sunt nonnulli
qui, lapidibus similes, ita ad pietatis praecepta duruerunt,
ut cum eos percussio supernae animadversionis
examinat, nequaquam sonitum humilis confessionis
reddant. Quidam vero a metallo aeris in nullo
discrepantes, cum flagella supernae percussionis accipiunt,
piae confessionis sonitum emittunt; sed quia
humilitatis voces ex corde non proferunt, ad statum
salutis reducti, nesciunt quod promiserunt. Illi ergo,
more lapidum percussi, nec voces habent; isti autem
<pb n="0779D"/>
in nullo aeris imitationem fugiunt, qui, in percussione
positi, bona quae non sentiunt loquuntur.
Illi venerationi ferientis et verba denegant; isti,
pollicentes quod non impleant, sine vita clamant.
Vir igitur sanctus, reproborum duritiam inter verbera
fugiens, dicat: <hi>Nec fortitudo lapidum fortitudo
mea, nec caro mea aenea est.</hi> Ac si aperte fateatur, dicens:
<pb n="0780A"/>
Reproborum similitudinem sub disciplinae verbere
fugio, quia nec more <emph>223</emph> lapidum ita obdurui,
ut sub percussionis stimulo a ministerio confessionis
obmutescam; nec rursus quasi aes vocem
confessionis resono, et sensum vocis ignoro. Sed quia
ad percussionem reprobi debiliter fortes sunt, electi
autem valenter infirmi, beatus Job dum fortem se per
insaniam non esse asserit, fortem se per statum salutis
innotescit. [ <hi>Vet. XI.</hi> Unde ergo hanc eamdem
fortitudinem percepit, insinuet, ne si sibi vires quas
habet arroget, potenter ad mortem currat. Plerumque
enim virtus habita deterius quam si deesset interficit;
quia dum ad sui confidentiam mentem
erigit, hanc elationis gladio transfigit; cumque eam
quasi roborando vivificat, elevando necat; ad interitum
<pb n="0780B"/>
videlicet pertrahit quam per spem propriam ab
internae fortitudinis fiducia evellit. Sed quia beatus
Job et virtute pollet, et in semetipso fiduciam non
habet, atque, ut ita dixerim, vires infirmus habet,
apte subjungit, dicens:</p>
          </div3>
        </div2>
<div2>
          <head>CAPUT XXIII.</head>
<p>VERS. 13.-- <hi>Ecce non est auxilium mihi in me.</hi> </p>
<div3>
            <head>27.</head>
            <p>
 <hi>Quia vires suas non sibi, sed Deo ascribit.</hi> --Patet
jam ad cujus spem percussi animus recurrat,
cum in se sibi esse auxilium denegat. Sed quia infirmum
se in semetipso insinuat, ad majoris adhuc fortitudinis
meritum, quomodo etiam a proximis destituatur
adjungat,--IBID.:-- <hi>Necessarii quoque mei
recesserunt a me.</hi> Sed ecce despectus exterius, intus
solio judicii praesidet. Nam cum derelictum se asserit,
<pb n="0780C"/>
protinus ad sententiam erumpit, dicens:</p>
          </div3>
        </div2>
<div2>
          <head>CAPUT XXIV [ <hi>Rec. X</hi> ].</head>
<p>VERS. 14.-- <hi>Qui tollit ab amico suo misericordiam,
timorem Domini derelinquit.</hi> </p>
<div3>
            <head>28.</head>
            <p>
 <hi>Amor Dei et amor proximi quid sibi invicem
praestent.</hi> --Quis
hoc loco amici nomine nisi quilibet
proximus designatur, qui eo nobis fideliter jungitur,
quo, percepto nunc a nobis bono opere, ad obtinendam
post aeternam patriam veraciter auxiliatur? Quia
autem duo sunt praecepta charitatis, Dei videlicet
amor et proximi, per amorem Dei amor proximi gignitur,
et per amorem proximi amor Dei nutritur.
Nam qui amare Deum negligit, profecto diligere proximum
nescit; et tunc plenius in Dei dilectione proficimus,
si in ejusdem dilectionis gremio prius proximi
<pb n="0780D"/>
charitate lactamur. Quia enim amor Dei amorem
proximi generat, dicturus per legem Dominus, <hi>Diliges
proximum tuum <note>(Deut. VI, 5; X, 12)</note>
            </hi>, praemisit,
dicens: <hi>Diliges Dominum Deum tuum <note>(Matth. XXII,
37, 39)</note>
            </hi>: ut scilicet in terra pectoris nostri prius amoris
sui radicem figeret, quatenus per ramos postmodum
dilectio fraterna germinaret. Et rursum quia
<pb n="0781A"/>
amor Dei ex proximi amore coalescit, testatur
Joannes, dicens: <hi>Qui non diligit fratrem suum quem
videt, Deum quem non videt, quomodo potest diligere <note>(I Joan. IV, 20)</note>
            </hi>?
Quae tamen divina dilectio per timorem
nascitur, sed in affectum crescendo permutatur.</p>
          </div3>
<div3>
            <head>29.</head>
            <p>
 <hi>Proximi dilectio in ejus aerumnis probatur. Amicum
in adversis despicientis quanta iniquitas.</hi> --Saepe
vero omnipotens Deus ut quantum quisque a charitate
ejus ac proximi longe sit, vel in ea quantum
profecerit innotescat, miro ordine cuncta dispensans,
alios flagellis deprimit, alios successibus fulcit.
Et cum quosdam temporaliter deserit, in quorumdam
cordibus quod malum latet ostendit. Nam plerumque
ipsi nos miseros insequuntur, qui felices sine comparatione
<pb n="0781B"/>
coluerunt. Cum enim quis positus in prosperitate
diligitur, incertum valde est utrum prosperitas
an persona diligatur. Amissio autem felicitatis
interrogat vim dilectionis. Unde bene quidam sapiens
dicit: <hi>Non agnoscitur in bonis amicus, et non</hi> <emph>224</emph> 
 <hi>absconditur in malis inimicus <note>(Eccli. XII, 8)</note>
            </hi>.
Nec prosperitas quippe amicum indicat, nec adversitas
inimicum celat, quia et ille saepe prosperitatis
nostrae reverentia tegitur, et iste ex confidentia adversitatis
aperitur. Vir igitur justus in flagellis positus
dicat: <hi>Qui tollit ab amico suo misericordiam, timorem
Domini derelinquit,</hi> quia nimirum qui ex adversitate
proximum despicit, aperte convincitur quod hunc in
prosperis non amavit. Et cum omnipotens Deus
 ideo quosdam percutiat, ut et percussos erudiat,
et non percussis occasionem boni operis praebeat,
<pb n="0781C"/>
quisquis percussum despicit, occasionem a se virtutis
repellit; et tanto se nequius contra auctorem
erigit, quanto hunc nec pium in salute propria, nec
justum in alieno vulnere agnoscit. Intuendum vero
est quod beatus Job sic sua loquitur, ut totius quoque
electi populi per eum vita signetur. Quia enim
ejusdem populi membrum est, cum quae ipse patitur
narrat, ea etiam quae sustinet ille denuntiat, dicens:</p>
          </div3>
        </div2>
<div2>
          <head>CAPUT XXV.</head>
<p>VERS. 15.-- <hi>Fratres mei praeterierunt me sicut
torrens, qui raptim transit in convallibus.</hi> </p>
<div3>
            <head>30.</head>
            <p>
 <hi>Reprobi cur a justis dicantur et fratres, et praetereuntes.
Torrenti recte comparantur. Vita brevi et
<pb n="0781D"/>
fugitiva transeunt ad aeterna tormenta.</hi> --Reproborum
mens quia sola praesentia diligit plerumque
nunc tanto aliena existit a verbere, quanto post extranea
remanet ab haereditate; et superba justos
despicit, quos paterna misericorditer severitas affligit.
Saepe vero reprobi eamdem fidem qua vivimus retinent,
eadem fidei sacramenta percipiunt, ejusdem
religionis unitate continentur; sed tamen compassionis
viscera nesciunt, charitatis vim, qua in Deum flagramus
et proximum, non agnoscunt. Recte ergo et
fratres et praetereuntes vocantur, quia ex uno matris
<pb n="0782A"/>
nobiscum gremio per fidem prodeunt, sed in uno
charitatis studio erga Deum et proximum non figuntur.
Unde apte etiam torrenti qui raptim transit in
convallibus comparantur. Torrens namque ex montanis
ad ima defluit, et collectus hiemalibus pluviis,
aestivis solibus arescit. Qui enim terrena diligentes
spem supernae patriae deserunt, quasi ex montibus
valles petunt; quos tamen hiems praesentis vitae multiplicat,
sed aestas venturi judicii exsiccat, quia
cum sol supernae districtionis incanduerit, reproborum
laetitiam in ariditatem vertit. Bene ergo dicitur: <hi>Raptim transit in convallibus.</hi> 
 Torrentem quippe ad
convalles raptim transire est pravorum mentes ad ima
desideria sine ullo obstaculo ac difficultate descendere.
[ <hi>Vet. XII.</hi> ] Omnis enim ascensus in labore est, descensus
<pb n="0782B"/>
in voluptate, quia per adnisum gressus ad superiora
tenditur, per remissionem vero ad inferiora
declinatur. Ad montis enim verticem saxum subvehere
magni laboris est, idemque a summis ad ima
dimittere labor non est. Sine mora videlicet proruit,
qui magnis conatibus ad summa pervenit. Longo
studio seges seritur, sole atque imbre diutino nutritur,
sed tamen una et subita scintilla consumitur. Paulisper
aedificia ad alta proficiunt, sed repentinis casibus
terram petunt. Robusta arbor in aera per tarda incrementa
se erigit; sed quidquid diu ad alta protulit,
semel et simul cadit. Quia igitur ascensus in labore
est, descensus in voluptate, recte nunc dicitur: <hi>Fratres
mei praeterierunt me sicut torrens, qui raptim
transit in convallibus.</hi> Quod tamen sentiri et aliter
<pb n="0782C"/>
potest. <emph>225</emph>
</p>
          </div3>
<div3>
            <head>31.</head>
            <p>
 Si enim convalles ima poenarum loca
intelligimus, injusti quique sicut torrens raptim ad
convalles transeunt, quia in hac vita, quam totis desideriis
appetunt, diu stare nequaquam possunt. Nam
quot dies aetatis accipiunt, quasi tot quotidie gressibus
ad finem tendunt. Augeri sibi optant tempora,
sed quia concessa subsistere nequeunt, quot augmenta
vivendi percipiunt, de vivendi spatio totidem
perdunt. Momenta ergo temporum quo sequuntur
fugiunt, quo accipiunt amittunt. Raptim itaque
ad convalles transeunt, qui in longum quidem voluptatum
desideria pertrahunt, sed ad inferni claustra
repente deducuntur. Quia enim hoc etiam tempus,
quod qualibet longaevitate extensum est, si fine clauditur,
<pb n="0782D"/>
longum non est; ex fine miseri colligunt breve
fuisse quod amittendo tenuerunt. Unde bene et per
Salomonem dicitur: <hi>Si multis annis vixerit homo, et
in his omnibus laetatus fuerit, meminisse debet tenebrosi
temporis, et dierum multorum, qui cum venerint,
vanitatis arguentur praeterita <note>(Eccle. XI, 8)</note>
            </hi>. Stulta
etenim mens cum malum repente invenerit, quod
nequaquam praeterit, aeternitatem ejus tolerando intelligit,
quia quod praeterire potuit vanum fuit. Sciendum
vero est quod plerique agere recta desiderant,
sed sunt nonnulla quae infirmis eorum mentibus ex
<pb n="0783A"/>
praesenti vita contradicant; cumque adversa in infimis
perpeti metuunt, in superni judicii rectitudinem
offendunt. Unde recte subjungitur:</p>
          </div3>
        </div2>
<div2>
          <head>CAPUT XXVI [ <hi>Rec. XI</hi> ].</head>
<p>VERS. 16.-- <hi>Qui timent pruinam, irruit super
eos nix.</hi> </p>
<div3>
            <head>32.</head>
            <p>
 <hi>Qui temporalium damnorum metu justitiam deserunt,
incident in aeterna mala.</hi> --Pruina quippe inferius
gelascit, nix autem de superioribus ruit. Et
saepe nonnulli dum temporalia adversa pertimescunt
 districtioni se aeternae animadversionis objiciunt.
De quibus bene per Psalmistam dicitur: <hi>Illic trepidaverunt
timore, ubi non erat timor <note>(Psal. XIII, 5)</note>
            </hi>.
Iste namque veritatem jam libere defendere appetit,
sed tamen in ipso suo appetitu trepidus indignationem
potestatis humanae pertimescit; cumque in terra
<pb n="0783B"/>
hominem contra veritatem pavet, ejusdem veritatis
iram coelitus sustinet. Ille, peccatorum suorum conscius,
ea quae possidet indigentibus jam largiri desiderat,
sed tamen ne datis rebus egeat ipse formidat.
Cumque carnis subsidia reservando trepidus praeparat,
ab alimentis misericordiae animam necat; et cum
pati in terra inopiam metuit, aeternam sibi abundantiam
supernae refectionis abscindit. Recte ergo dicitur: <hi>Qui timent pruinam, irruit super eos nix,</hi> 
 quia
qui conculcanda ab infimis metuunt, a summis metuenda
patiuntur; et cum transire nolunt quod calcare
poterant, judicium de supernis excipiunt, quod
tolerare nequaquam possunt. Sed haec agentes,
mundi gloriam temporaliter obtinent. Quid autem
tempore vocationis suae facturi sunt cum cuncta simul
<pb n="0783C"/>
pavidi deserunt quae hic cum gravi timore servaverunt?
Unde et apte subditur:</p>
          </div3>
        </div2>
<div2>
          <head>CAPUT XXVII.</head>
<p>VERS. 17.-- <hi>Tempore quo fuerint dissipati peribunt.</hi> </p>
<div3>
            <head>33.</head>
            <p>
 <hi>Quantus eorum pavor, judicio appropinquante.</hi> --Quos
enim praesentis vitae sollicitudo ordinat,
amissio dissipat; et tunc etiam exterius pereunt, qui
intus dudum aeterna negligendo perierunt. <emph>226</emph> De
quibus recte additur: <hi>Et ut incaluerint, solventur de
loco suo.</hi> [ <hi>Vet. XIII.</hi> ] Iniquus enim quisque cum
incaluerit, de loco suo solvitur, quia judicio intimae
districtionis appropinquans, cum jam per cognitionem
poenae fervere coeperit, ab ea, cui dudum inhaeserat,
carnis suae delectatione separatur. Hinc est
<pb n="0783D"/>
enim quod per prophetam contra reprobos dicitur: <hi>Et tantummodo sola vexatio intellectum dabit auditui <note>(Isai. XXVIII, 19)</note>
            </hi>,
quia videlicet aeterna non intelligunt,
nisi cum pro temporalibus jam sine emendatione
puniuntur. Tunc mens aestuat, et infructuosae
<pb n="0784A"/>
poenitentiae se ignibus inflammat, duci ad supplicium
timet, praesentem vitam ex desiderio retinet; sed de
loco suo solvitur, quia oblectamenta carnis deserens,
ejus duritia per supplicium liquatur. Sed quia iniqui
omnes quid abstractionis suae tempore patientur audivimus,
adhuc aliqua quibus in libertatis suae spatio
implicantur audiamus. Sequitur:</p>
          </div3>
        </div2>
<div2>
          <head>CAPUT XXVIII [ <hi>Vet. XIV, Rec. XII</hi> ].</head>
<p>VERS. 18.-- <hi>Involutae sunt semitae gressuum
eorum.</hi> </p>
<div3>
            <head>34.</head>
            <p>
 <hi>Nihil prodest recta proponere, nisi propositi
simus tenaces.</hi> --Omne quod involvitur in semetipsum
replicatur. Et sunt nonnulli qui seducentibus
vitiis obviare quasi tota intentione deliberant, sed
irruente tentationis articulo, in deliberationis proposito
non perdurant. Alius namque, pravo ausu
<pb n="0784B"/>
superbiae inflatus, cum magna esse praemia humilitatis
considerat, adversum semetipsum se erigit, et
quasi tumorem turgidi fastus deponit, exhibere se
quibuslibet contumeliis humilem promittit; sed cum
repente hunc unius injuria verbi pulsaverit, ad consuetam
protinus elationem redit, sicque ad tumorem
ducitur, ut nequaquam quia humilitatis bonum concupierat
recordetur. Alius avaritia aestuans, augendis
facultatibus anhelat. Is cum praeterire omnia
velociter conspicit, vagantem per concupiscentias
mentem figit, decernit jam nihil appetere, et adepta
tantummodo sub magni moderaminis freno possidere;
sed cum repente fuerint oculis oblata quae placeant,
in ambitione protinus mens anhelat, semetipsam
<pb n="0784C"/>
non capit, adipiscendi haec occasionem quaerit,
et oblita continentiae quam secum pepigerat, cogitationum
se stimulis per desideria acquisitionis inquietat.
Alius luxuriae tabe polluitur, et longa jam consuetudine
captus tenetur; quanta autem castitatis sit
munditia conspicit, et a carne vinci turpe deprehendit.
Restringere ergo voluptatum fluxa deliberat, et
resultare consuetudini quasi totis se viribus parat.
Sed vel objecta oculis specie, vel ad memoriam reducta,
cum subita tentatione concutitur, protinus a
pristina praeparatione dissipatur; et qui contra hanc
clypeum deliberationis erexerat, delectationis iaculo
confossus jacet; sicque eum luxuria enervem superat,
ac si nulla contra eam intentionis arma praeparasset.
Alius irae flammis accenditur, et usque ad inferendas
proximis contumelias effrenatur. Cum vero nulla furoris
<pb n="0784D"/>
animum occasio pulsat, quanta sit mansuetudinis
virtus, quanta patientiae altitudo considerat,
seque etiam contra contumelias patientem parat; sed
cum parva quamlibet commotionis occasio nascitur, <emph>227</emph> 
 repente ad voces et contumelias medullitus
<pb n="0785A"/>
inflammatur; ita ut non solum ad memoriam patientia
promissa non redeat, sed et semetipsam mens
et ea quae loquitur convicia non agnoscat. Cumque
furori plene satisfecerit, quasi post exercitium in
tranquillitatem redit; et tunc se ad silentii claustra
recolligit, cum linguae non patientia, sed procacitatis
suae satisfactio frenum posuit. Vix igitur sero
post convicia illata se cohibet, quia et a cursu saepe
spumantes equos non praesidentis dextera, sed campi
terminus coercet. Bene ergo de reprobis dicitur: <hi>Involutae sunt semitae gressuum eorum,</hi> 
 quia recta quidem
deliberando appetunt, sed ad consueta semper
mala replicantur; et quasi extra se tensi, ad semetipsos
per circuitum redeunt, qui bona quidem cupiunt,
sed a malis nunquam recedunt. Esse quippe humiles,
<pb n="0785B"/>
sed tamen sine despectu; esse contenti propriis, sed
sine necessitate; esse casti, sed sine maceratione
corporis; esse patientes, sed sine contumeliis volunt;
cumque adipisci virtutes quaerunt, sed labores virtutum
fugiunt, quid aliud quam et belli certamina in
campo nesciunt, et triumphare in urbibus de bello
concupiscunt.
</p>
            <p>[ <hi>Vet. XV.] 35. Dum aliqui vitia quaedam domant,
alia negligunt, etiam subactis mox succumbunt.</hi> --Quamvis
hoc, quod eorum semitae involutae memorantur,
adhuc intelligi et aliter possit. Saepe namque
nonnulli contra quaedam se vitia vehementer accingunt,
sed quaedam subigere negligunt; cumque se
contra ista non erigunt, et illa contra se reparant
quae subegerunt. Alius namque jam carnem a luxuria
<pb n="0785C"/>
edomuit, sed tamen adhuc mentem ab avaritia non
refrenavit; cumque se in mundo pro exercenda avaritia
retinet, cumque a terrenis actibus non recedit,
erumpente occasionis articulo, etiam in luxuriam labitur,
quam jam subegisse videbatur. Alius avaritiae
aestum vicit, sed nequaquam vim luxuriae subdidit;
cumque explendae luxuriae pretium praeparat, jugo
quoque avaritiae, quam dudum edomuit, cordis cervicem
subdit. Alius rebellantem jam impatientiam
stravit, sed inanem gloriam necdum vicit, et cum se
per hanc mundi honoribus inserit, confixus causarum
stimulis ad impatientiam captus redit; cumque inanis
gloria ad defensionem sui animum erigit, et illam
victus tolerat, quam superavit. Alius inanem gloriam
subdidit, sed tamen impatientiam necdum stravit; et
cum multa resistentibus per impatientiam minatur,
<pb n="0785D"/>
erubescens non implere quod loquitur, sub inanis
gloriae jugum revocatur; et hoc victus per aliud tolerat,
quod plene se vicisse gaudebat. Sic ergo ope
vicaria fugitivum suum vitia retinent, et quasi jam
amissum sub dominii sui jure recipiunt, atque ad
vindictam sibi vicissim tradunt. Perversis itaque involutae
sunt gressuum semitae, quia etsi devicta una
nequitia pedem levant, regnante tamen altera, hunc
in ea etiam quam devicerant implicant.</p>
          </div3>
<div3>
            <head>36.</head>
            <p>
 <hi>Peccans se implicat, dum culpa una occasio est
<pb n="0786A"/>
alterius ac plurium consequentium. Quasi homo in
bestiam desinit, dum sub obtentu rationis contra rationem
peccat.</hi> --Aliquando vero involutis gressuum
semitis et nulla culpa devincitur, et alia per aliam
perpetratur. Nam saepe furto negationis fallacia jungitur,
et saepe culpa fallaciae perjurii reatu cumulatur.
Saepe quodlibet vitium impudenti praesumptione
committitur, et saepe (quod omni culpa fit gravius)
etiam de commisso vitio superbitur. <emph>228</emph> Nam
quamvis de virtute nasci elatio soleat, nonnunquam
tamen stulta mens de perpetrata se nequitia exaltat.
Sed cum culpa culpae adjungitur, quid aliud quam
involutis semitis atque innodatis vinculis pravorum
gressus ligantur? Unde bene contra perversam mentem
sub Judaeae specie per Isaiam dicitur: <hi>Erit cubile
<pb n="0786B"/>
draconum, et pascua struthionum, et occurrent daemonia
onocentauris, et pilosus clamabit alter ad alterum <note>(Isai. XXXIV, 13)</note>
            </hi>.
Quid namque per dracones
nisi malitia, quid vero struthionum nomine nisi hypocrisis
designatur? Struthio quippe speciem volandi
habet, sed usum volandi non habet, quia et hypocrisis
cunctis intuentibus imaginem de se sanctitatis
insinuat, sed tenere vitam sanctitatis ignorat. In perversa
igitur mente draco cubat, et struthio pascitur,
quia et latens malitia callide tegitur, et intuentium
oculis simulatio bonitatis antefertur. Quid vero onocentaurorum
nomine, nisi et lubrici figurantur et
elati? Graeco quippe eloquio <foreign xml:lang="greek"></foreign> asinus dicitur, et
appellatione asini luxuria designatur, propheta attestante,
qui ait: <hi>Ut carnes asinorum, carnes eorum</hi> 
<pb n="0786C"/> <note>(Ezech. XXIII, 20)</note>.
Tauri autem vocabulo cervix superbiae
demonstratur, sicut voce Dominica de Judaeis
superbientibus per Psalmistam dicitur: <hi>Tauri pinques
obsederunt me <note>(Psal. XXI, 13)</note>
            </hi>. Onocentauri ergo sunt
qui, subjecti luxuriae vitiis, inde cervicem erigunt,
unde humiliari debuerunt. Qui, carnis suae voluptatibus
servientes, expulsa longe verecundia, non solum
se amittere rectitudinem non dolent, sed adhuc etiam
de opere confusionis gaudent. Onocentauris autem
daemonia occurrunt, quia maligni spiritus valde eis ad
votum deserviunt quos de his gaudere conspiciunt
quae flere debuerunt. Ubi apte subjungitur: <hi>Et pilosus
clamabit alter ad alterum</hi> Qui namque alii pilosi
appellatione figurantur, nisi hi quos Graeci <hi>Panas,</hi> 
Latini <hi>incubos</hi> vocant? quorum nimirum forma ab
<pb n="0786D"/>
humana effigie incipitur, sed bestiali extremitate
terminatur. Pilosi ergo nomine cujuslibet peccati asperitas
designatur, quod et si quando quasi ab obtentu
rationis incipit, semper tamen ad irrationabiles
motus tendit; et quasi homo in bestiam desinit,
dum culpa, per rationis imaginem inchoans, usque
ad irrationabilem effectum trahit. Nam saepe edendi
delectatio servit gulae, et servire se simulat indigentiae
naturae; cumque ventrem in ingluviem extendit,
membra in luxuriam erigit. Pilosus autem alter ad
alterum clamat, cum perpetrata nequitia ad aliam
<pb n="0787A"/>
perpetrandam provocat, et quasi quadam cogitationis
voce, commissa jam culpa, culpam adhuc quae
committatur invitat. Saepe namque, ut diximus,
gula dicit: Si abundanti alimento corpus non reficis,
in nullo utili labore subsistis. Cumque mentem per
desideria carnis accenderit, mox quoque luxuria verba
propriae suggestionis facit, dicens: Si misceri
Deus homines corporaliter nollet, membra ipsa coeundi
apta usibus non fecisset. Cumque haec quasi ex
ratione suggerit, mentem ad libidinum effrenationem
trahit. Quae saepe deprehensa, patrocinium mox fallaciae
et negationis inquirit; reamque se esse non
aestimat, si mentiendo vitam defendat. Pilosus ergo
alter ad alterum clamat, quando sub aliqua ratiocinandi
specie <emph>229</emph> perversam mentem culpa subsequens
<pb n="0787B"/>
ex occasione culpae praecedentis illaqueat.
Cumque hanc peccata dura atque aspera deprimunt,
quasi convocati in ea concorditer pilosi dominantur;
sicque fit ut semper se gressuum semitae deterius
involvant, dum mentem reprobam culpa per culpam
ligat.
</p>
            <p>[ <hi>Vet. XVI, Rec. XIII.] 37. Peccandi consuetudo
aliquando praeceditur mentis caecitate, et hanc aliquando
praecedit.</hi> --Sed inter haec sciendum est quod
aliquando prius oculus intellectus obtunditur, et postmodum
captus animus per exteriora desideria vagatur,
ut caeca mens quo ducitur nesciat, et carnis suae
illecebris sese libenter subdat. Aliquando vero prius
desideria carnis ebulliunt, et post longum usum illiciti
operis oculum cordis claudunt. Nam saepe mens
<pb n="0787C"/>
recta cernit, nec tamen audenter contra perversa se
erigit; et renitens vincitur, dum, hoc ipsum quod
agit dijudicans, carnis suae delectatione superatur.
Quia enim plerumque prius oculus contemplationis
amittitur, et post per carnis hujus desideria mundi
laboribus animus subjugatur, testatur Samson ab
Allophylis captus, qui postquam oculos perdidit, ad
molam deputatus est, quia nimirum maligni spiritus,
postquam tentationum stimulis intus aciem contemplationis
effodiunt, foras in circuitum laborum mittunt.
Rursum, quia saepe et recta operatio exterius perditur,
et tamen adhuc rationis lumen in corde retinetur,
propheta Jeremias insinuat, qui dum Sedechiae captivitatem
narrat, ordinem captivitatis internae denuntiat,
dicens: <hi>Et occidit rex Babylonis filios Sedechiae in
<pb n="0787D"/>
Reblatha in oculis ejus, et omnes nobiles Juda occidit rex
Babylonis, oculos quoque Sedechiae eruit <note>(Jerem. XXXIX,
6)</note>
              </hi>. Rex Babylonis est antiquus hostis, possessor intimae
confusionis, qui prius filios ante intuentis oculos
trucidat, quia saepe sic bona opera interficit, ut haec
se amittere ipse qui captus est dolens cernat. Nam
gemit plerumque animus; et tamen, carnis suae delectationibus
victus, bona quae genuit amans perdit,
ea quae patitur damna considerat, nec tamen virtutis
brachium contra regem Babylonis levat. Sed dum
videns nequitiae perpetratione percutitur, ad hoc
<pb n="0788A"/>
quandoque peccati usu perducitur, ut ipso quoque
rationis lumine privetur. Unde Babylonis rex, exstinctis
prius filiis, Sedechiae oculos eruit, quia malignus
spiritus, subductis prius bonis operibus, post et intelligentiae
lumen tollit. Quod recte Sedechias in Reblatha
patitur. Reblatha quippe, multa haec, interpretatur.
Ei enim quandoque et lumen rationis clauditur,
qui pravo usu ex iniquitatis suae multitudine
gravatur. [ <hi>Vet. XVII.</hi> ] Quomodo autem culpa prodeat,
vel quibuslibet ex occasionibus erumpat, reproborum
tamen semitae semper involutae sunt, ut pravis
concupiscentiis dediti, aut bona nulla appetant, aut
appetentes infirmo desiderio, ad haec nequaquam
mentis liberos gressus tendant. Recta enim aut non
incipiunt, aut, in ipso fracti itinere, ad haec minime
<pb n="0788B"/>
pertingunt. Unde fit plerumque ut ad morem suum
lassati redeant, seseque ab intentione animi in carnis
voluptatibus sternant, sola quae transeunt cogitent,
nulla quae <emph>230</emph> secum permaneant curent. Unde apte
subditur:</p>
          </div3>
        </div2>
<div2>
          <head>CAPUT XXIX.</head>
<p>IBID.-- <hi>Ambulabunt in vacuum, et peribunt.</hi> </p>
<div3>
            <head>38.</head>
            <p>
 <hi>Transitoriis bonis inhiantium vacuus labor.</hi> --
In vacuum quippe ambulant qui nil secum de fructu
sui laboris portant. Alius namque adipiscendis honoribus
exsudat, alius multiplicandis facultatibus
aestuat, alius promerendis laudibus anhelat; sed quia
cuncta haec hic quisque moriens deserit, labores in
vacuum perdidit, qui secum ante judicem nihil tulit.
Quo contra bene per legem dicitur: <hi>Non apparebis
<pb n="0788C"/>
in conspectu Domini vacuus <note>(Exod. XXIII, 15)</note>
            </hi>. Qui
enim promerendae vitae mercedem bene agendo non
providit, in conspectu Domini vacuus apparet. Hinc
de justis per Psalmistam dicitur: <hi>Venientes autem
venient in exsultatione, portantes manipulos suos <note>(Psal. CXXV, 6)</note>
            </hi>.
Ad examen quippe judicii portantes
manipulos veniunt qui in semetipsis recta opera quibus
vitam mereantur ostendunt. Hinc de unoquoque
electo Psalmista iterum dicit: <hi>Qui non accepit in vanum
animam suam <note>(Psal. XXIII, 4)</note>
            </hi>. In vanum namque
animam suam accipit, qui, sola praesentia cogitans,
quae se sequantur in perpetuum non attendit.
In vanum animam suam accipit qui, ejus vitam negligens,
ei curam carnis anteponit. Sed animam suam
justi in vanum non accipiunt, quia intentione continua
<pb n="0788D"/>
ad ejus utilitatem referunt quidquid corporaliter
operantur, quatenus et transeunte opere, operis causa
non transeat, quae vitae praemia post vitam parat.
Sed haec curare reprobi negligunt, quia profecto,
ambulantes in vacuum, vitam sequentes fugiunt, invenientes
perdunt. Melius vero a pravorum imitatione
compescimur, si eorum damna ex fine pensamus.
Unde bene etiam cum exhortatione subjungitur:</p>
          </div3>
        </div2>
<div2>
          <head>CAPUT XXX [ <hi>Rec. XIV</hi> ].</head>
<p>VERS. 19. <hi>Considerate semitas Themam, itinera Saba,
et exspectate paulisper.</hi> </p>
<div3>
            <head>39. </head>
<p>
              <pb n="0789A"/> <hi>Aliqui honestatis nomine in saeculi retibus illaqueantur.
In his sunt qui curam rei familiaris gerunt,
aut qui propinquos inordinate diligunt.</hi> --Theman
quippe Auster, Saba autem rete interpretatur. Quid
hic per Austrum, qui afflata teporibus membra
dissolvit, nisi fluxa vivendi remissio, quid per rete
nisi actionis obligatio demonstratur? Qui enim dissoluta
mente ea quae aeterna sunt appetunt, ne
gressu libero ad Deum prodeant, ipsi se suis inordinatis
conatibus ligant; cumque se fluxis conversationis
suae actibus implicant, quasi remansuros in retis
maculis pedes ponunt. Ut enim paulo superius quosdam
ad devictas jam culpas retrahi per aperta quaedam
et non devicta vitia diximus, ita nonnulli ad ea quae
reliquerant redeunt per quaedam quae vel honestatis
<pb n="0789B"/>
nomine, vel laudis honore, palliantur. Nam sunt plerique
qui jam aliena non appetunt, atque ab hujus
mundi jurgiis inchoato quietis amore dividuntur, erudiri
sacris eloquiis sitiunt, vacare supernis contemplationibus
concupiscunt; nec tamen perfecta animi
libertate curam rerum familiarium deserunt, cui
saepe dum licite serviunt, etiam illicitis hujus mundi
jurgiis implicantur; cumque terrenas res studiose
tueri desiderant, cordis requiem deserunt, quam
quaerebant; et cum substantia fugiens continua provisione
protegitur, conceptus in animo divinae <emph>231</emph> 
scientiae sermo dissipatur, quia, juxta Veritatis sententiam <note>(Matth. XXIII, Marc. IV, Luc. VIII)</note>,
obortum
semen spinae opprimunt, cum verbum Dei a memoria
importunae terrenarum rerum sollicitudines expellunt.
<pb n="0789C"/>
Dissolutis itaque gressibus in rete ambulant,
qui dum mundum perfecte non deserunt, semetipsos
gradiendo obligant, ne gradiantur.</p>
          </div3>
<div3>
            <head>40.</head>
            <p>
 Et sunt plerique qui non solum aliena non appetunt,
verum etiam cuncta quae possederant in
mundo derelinquunt, semetipsos despiciunt, nullam
praesentis vitae gloriam requirunt, ab hujus mundi
se actionibus separant, et pene quidquid prosperitatis
 arriserit calcant. Sed tamen adhuc vinculo carnalis
cognationis obligati, dum amori propinquitatis
indiscrete deserviunt, ad ea saepe per effectum cognationum
redeunt, quae jam et cum proprio despectu
subegerunt. Cumque plus quam necesse est carnis
propinquos diligunt, retracti exterius, a cordis parente
dividuntur. Nam saepe quosdam videmus,
quantum ad proprium studium spectat, jam praesentis
<pb n="0789D"/>
vitae desideria non habere, mundum et opere et
professione reliquisse; sed tamen pro inordinatis affectibus
propinquorum praetoria irrumpere, terrenarum
rerum jurgiis vacare, libertatem intimae quietis
<pb n="0790A"/>
relinquere, et mundi studia in se jam dudum destructa
reparare. Quo itaque isti nisi in rete ambulant,
quos a praesenti saeculo inchoata jam vitae perfectio
solverat, sed inordinatus amor terrenae cognationis ligat?</p>
          </div3>
<div3>
            <head>41.</head>
            <p>
 <hi>Propinquos Dei causa aebemus despicere, odisse,
nescire.</hi> --Qui enim districto studio, et non dissolutis
gressibus aeternae sponsionis praemium sequuntur,
sicut semetipsos pro divino amore despiciunt,
sic cuncta, quibus se sentiunt praepediri, postponunt;
et cum pro Deo necesse est ut quibus valent cunctis
inserviant, pro Deo privata obsequia etiam propinquis
negant. Hinc est enim quod quidam cum diceret: <hi>Permitte mihi prius ire et sepelire patrem meum <note>(Matth. VIII, 21)</note>
            </hi>,
Veritatis ore protinus audivit: <hi>Sine
<pb n="0790B"/>
ut mortui sepeliant mortuos suos, tu autem vade,
annuntia regnum Dei <note>(Ibid., 22)</note>
            </hi>. Qua in re notandum
est quia electus discipulus dum a parentis sepultura
compescitur, hoc devotum quemque exhibere patri
mortuo ex affectu carnali propter Dominum non licet,
quod propter Dominum et exteris debet. [ <hi>Vet.
XVIII.</hi> ] Hinc rursum Veritas dicit: <hi>Si quis venit ad
me, et non odit patrem suum, et matrem, et uxorem,
et filios, et fratres, et sorores, adhuc autem et animam
suam, non potest meus esse discipulus <note>(Luc. XIV, 26)</note>
            </hi>.
Quo in loco videlicet, dum propinquorum odio animae
quoque nostrae odium subinfertur, patenter ostenditur
quia sic propinquos, sicut nosmetipsos odio
habere praecipimur, ut hos ad aeterna rapientes, eorumque
carnalem gratiam cum praepedit postponentes,
<pb n="0790C"/>
discamus temperata eos discretionis arte et convenienter
diligere, et salubriter odio habere, quatenus
sic sciat per amorem odium surgere, ut valeamus
eos verius per odium amare. Hinc rursum per Moysen
dicitur: <hi>Qui dixerit patri suo et matri suae, Nescio
vos, et fratribus suis, Ignoro illos, et nescierunt filios
suos, hi custodierunt eloquium tuum et pactum
tuum, et servaverunt judicia tua <note>(Deut. XXXIII, 9)</note>
            </hi>.
Ille enim scire Deum familiarius appetit, qui prae
amore pietatis nescire desiderat quos carnaliter
scivit. <emph>232</emph> Gravi etenim damno scientia divina
minuitur, si cum carnis notitia partitur. Extra cognatos
ergo quisque ac proximos debet fieri, si vult parenti
omnium verius jungi, quatenus eosdem quos
propter Deum utiliter negligit tanto solidius diligat,
<pb n="0790D"/>
 quanto in eis affectum solubilem copulae carnalis
ignorat.</p>
          </div3>
<div3>
            <head>42.</head>
            <p>
 <hi>Propinquis plus caeteris prodesse debemus, modo
hinc noster ad Deum progressus nil retardetur. Qui
debemus erga eos benigne affici, nec tamen ab itinere
<pb n="0791A"/>
quod ad Deum ducit declinare.</hi> --Debemus quidem et
temporaliter his quibus vicinius jungimur plus caeteris
prodesse, quia et flamma admotis rebus incendium
porrigit, sed hoc ipsum prius ubi nascitur incendit.
Debemus copulam terrenae cognationis agnoscere;
sed tamen hanc, cum cursum mentis praepedit,
ignorare, quatenus fidelis animus in divino studio
accensus, nec ea quae sibi sunt in infimis conjuncta
despiciat, et, haec apud semetipsum recte ordinans,
summorum amore transcendat. Solerti ergo cura
providendum est ne carnis gratia subrepat, atque a
recto itinere cordis gressum deflectat, ne vim superni
amoris impediat, et surgentem mentem superimposito
pondere deorsum premat. Sic etenim quisque
propinquorum debet necessitatibus compati, ut tamen
<pb n="0791B"/>
per compassionem non sinat vim suae intentionis impediri,
ut affectus quidem mentis viscera repleat, sed
tamen a spiritali proposito non avertat. Neque enim
sancti viri ad impendenda necessaria propinquos carnis
non diligunt, sed amore spiritalium ipsam in se
dilectionem vincunt, quatenus sic eam discretionis moderamine
temperent, ut per hanc in parvo saltem ac
minimo a recto itinere non declinent. Quos bene nobis
per significationem vaccae innuunt, quae, sub arca
Domini ad montana tendentes, affectu simul et
rigido sensu gradiuntur, sicut scriptum est: <hi>Tollentes
duas vaccas quae lactabant vitulos, junxerunt ad
plaustrum, vitulosque earum clauserunt domi, et posuerunt
arcam Dei super plaustrum <note>(I Reg. VI, 10)</note>
            </hi>. Et
paulo post: <hi>Ibant in directum vaccae per viam quae
<pb n="0791C"/>
ducit Bethsames, et itinere uno gradiebantur, pergentes
et mugientes, et non declinantes neque ad dexteram,
neque ad sinistram <note>(Ibid., 12)</note>
            </hi>. Ecce enim, reclusis
domi vitulis, vaccae quae sub arca Domini ad plaustrum
religantur, gemunt et pergunt, dant ab intimis
mugitus, et tamen ab itinere non demutant gressus.
Amorem quidem per compassionem sentiunt, sed
colla posterius non deflectunt. Sic sic necesse est ut
incedere debeant qui, sacrae legis jugo suppositi, jam
per internam scientiam Domini arcam portant, quatenus
per hoc quod propinquorum necessitatibus
condolent a coepto rectitudinis itinere non declinent.
Bethsames quippe domus solis dicitur. Arca ergo
Domini superposita Bethsames pergere est cum superna
scientia ad aeternae lucis habitaculum propinquare.
<pb n="0791D"/>
Sed tunc vere Bethsames tendimus, cum viam rectitudinis
gradientes, ad vicina erroris latera nec pro
affectu pignorum declinamus. Quorum nimirum
gratia mentem nostram tenere debet, sed reflectere
non debet, ne haec eadem mens aut si affectu non
tangitur, dura sit; aut plus tacta, si inflectitur, remissa.
</p>
            <p>[ <hi>Vet. XIX.] 43. Propinquorum gratia tenere debet,
reflectere non debet.</hi> --Intueri libet beatum Job, in
quo divini timoris jugum colla cordis attriverat, sub
<pb n="0792A"/>
quanto discretionis moderamine divinae sententiae arcam
portat. <emph>233</emph> Amissis namque vitulis mugit,
quia, audita morte filiorum, in terram tonso capite
corruit <note>(Job. I, 20)</note>; sed recto tamen itinere mugiens
graditur, quia os ejus in gemitu ad Dei laudes aperitur,
cum protinus dicit: <hi>Dominus dedit, Dominus
abstulit, sicut Domino placuit, ita factum est; sit nomen
Domini benedictum <note>(Ibid., 21)</note>
              </hi>. Sed indiscretae
mentes hanc vivendi regulam nesciunt, et quo vias
Dei dissolute appetunt, eo ad mundi itinera stulte
replicantur.</p>
          </div3>
<div3>
            <head>44.</head>
            <p>
 <hi>Teporis damna in aliis visa pius movere solent.</hi> --Recte
igitur sanctus vir post Theman semitas,
Saba itinera memorat, quia quos Auster reprobi teporis
solverit, hos nimirum rete implicationis tenet.
<pb n="0792B"/>
Bene autem pravorum facta describens considerare
haec admonet, quia perversa agendo diligimus, sed
haec visa in aliis dijudicamus; et quae in nobis minus
dijudicanda credimus, quam sint turpia in aliorum
actione cognoscimus; sicque fit ut ad semetipsam
mens redeat, et agere quod reprehendit erubescat.
Quasi enim a speculo foeda facies displicet, cum
mens a vita simili in se ipsa quod aversetur videt.
Ait ergo: <hi>Considerate semitas Theman, itinera Saba,
et exspectate paulisper.</hi> Ac si aperte diceret: Damna
alieni teporis attendite, et tunc spem de aeternis firmius
sumetis, si recto cordis oculo quod in aliis displiceat
videtis.
</p>
            <p>[ <hi>Vet. XX.] 45. Vitae hujus brevitas quam utiliter
attendatur.</hi> --Bene autem dicitur: <hi>Exspectate paulisper.</hi> 
<pb n="0792C"/>
Saepe etenim dum praesentis vitae brevitas
quasi diu perseveratura diligitur, ab aeterna spe animus
frangitur, et delectatus praesentibus, desperationis
suae caligine reverberatur. Cumque longum putat
quod ad vivendum sibi spatium restat, repente vitam
deserens, aeterna invenit, quae vitare jam nequeat.
Hinc est enim quod per quemdam sapientem
dicitur: <hi>Vae his qui perdiderunt sustinentiam <note>(Eccli.
II, 16)</note>
              </hi>. Sustinentiam videlicet perdunt qui, dum diu
se immorari visibilibus aestimant, spem invisibilium
derelinquunt. Cumque mens in praesentibus figitur,
vita terminatur; et repente ad supplicia improvisa
perveniunt, quae, decepti suis praesumptionibus, aut
nunquam se contingere, aut tarde crediderunt. Hinc
Veritas dicit: <hi>Vigilate itaque, quia nescitis diem neque
<pb n="0792D"/>
horam <note>(Matth. XXV, 13)</note>
              </hi>. Hinc rursum scriptum est: <hi>Dies Domini sicut fur in nocte, ita veniel 
 <note>(I Thess. V,
2)</note>
              </hi>. Quia enim ad rapiendam animam propinquans
minime conspicitur, furi in nocte comparatur. Tanto
igitur debet quasi semper veniens metui, quanto a
nobis non valet ventura praesciri. Unde et sancti
viri, quia brevitatem vitae indesinenter ascipiunt,
quasi quotidie morientes vivunt; et tanto se solidius
mansuris praeparant, quanto et nulla esse transitoria
semper ex fine pensant. Hinc quippe Psalmista,
<pb n="0793A"/>
veloci cursu fugere vitam peccatoris aspiciens,
ait: <hi>Pusillum adhuc, et non erit peccator <note>(Psal. XXXVI,
10)</note>
              </hi>. Hinc iterum dicit: <hi>Homo sicut fenum dies ejus <note>(Psal. CII, 15)</note>
              </hi>.
Hinc Isaias ait: <hi>Omnis caro fenum,
et gloria ejus sicut flos feni <note>(Isai. XL, 6)</note>
              </hi>. Hinc mentes
praesumentium Jacobus corripit dicens: <hi>Quae est
vita vestra? Vapor est ad modicum parens <note>(Jac. IV,
15)</note>
              </hi>. Recte ergo dicitur: <hi>Exspectate paulisper,</hi> quia
et immensum est quod sine termino sequitur, et parum
est quidquid finitur. Longum quippe nobis <emph>234</emph> 
videri non debet quod cursu sui temporis tendit ut
non sit; quod dum per momenta ducitur, ipsa hoc
momenta sua quae differunt impellunt; atque unde
teneri cernitur, inde agitur ne teneatur. Bene autem
beatus Job, postquam brevitatem praesentis vitae despiciens
<pb n="0793B"/>
intulit, contra iniquos protinus in voce omnium
electorum surgit, adjungens:</p>
          </div3>
        </div2>
<div2>
          <head>CAPUT XXXI.</head>
<p>VERS. 20.-- <hi>Confusi sunt, quia speravi.</hi> </p>
<div3>
            <head>46.</head>
            <p>
 <hi>Reprobos pudore afficit bonorum constantia.</hi> --Cum
bonis mala reprobi ingerunt, si hos a spe intima
labefactari conspiciunt, effectu deceptionis hilarescunt.
Lucrum namque maximum, erroris sui propagationem
deputant, quia habere se ad perditionem
socios exsultant. Cum vero bonorum spes interius
figitur, et nequaquam malis exterioribus ad ima reclinatur,
pravorum mentem confusio occupat, quia
dum pervenire ad afflictorum intima nequeunt, incassum
se existere crudeles erubescunt. Sanctus
igitur vir dicat ex voce sua, dicat ex universalis Ecclesiae
<pb n="0793C"/>
afflictae gementisque constantia, quae inter
adversa reproborum supernae retributionis gaudium
sine ullo mentis defectu desiderat, atque ad vitam
moriendo perdurat: <hi>Confusi sunt, quia speravi.</hi> Ac
si aperte dicat: Quia duris persecutionibus reprobi
vim mei rigoris non emolliunt, erubescentes procul
dubio laborem suae crudelitatis perdunt. Unde et
mox venturae retributionis bona quasi jam praesentia
conspicit, et qui reatus in judicio reprobos maneat
attendit, subdens:</p>
          </div3>
        </div2>
<div2>
          <head>CAPUT XXXII.</head>
<p>IBID.-- <hi>Venerunt quoque usque ad me, et pudore
cooperti sunt.</hi> </p>
<div3>
            <head>47.</head>
            <p>
 <hi>Reproborum trepidatio in judicio.</hi> --Usque ad
sanctam quippe Ecclesiam in diem judicii reprobi
<pb n="0793D"/>
veniunt, quia usque ad ejus tunc conspiciendam
gloriam perducuntur, ut ad majora reatus sui supplicia
repulsi videant quod perdiderunt. Tunc vero
iniquos pudor cooperit, cum eos in conspectu judicis
testis conscientia addicit. Tunc judex exterius cernitur,
sed accusator interius toleratur. Tunc omnis
ante oculos culpa reducitur, et mens super gehennae
incendia suo gravius igne cruciatur. De quibus recte
per Prophetam dicitur: <hi>Domine, exaltetur manus
tua, ut non videant, videant et confundantur <note>(Isai.
XXVI, 11.)</note>
            </hi> Intellectum quippe reproborum nunc merita
<pb n="0794A"/>
obscurant, sed tunc cognitio reatus illuminat, ut
et modo sequenda non videant, et tunc ea postquam
amiserint cernant. Nunc quippe aeterna intelligere
negligunt, vel appetere intellecta contemnunt; sed
tunc ea intelligentes procul dubio desiderantesque
conspiciunt, cum desiderata assequi nequaquam
possunt.
</p>
            <p>[ <hi>Vet. XXI.] 48. Amici Job ex ejus in Deum fiducia
pudore suffusi.</hi> --Quae etiam beati Job verba amicis
ejus specialiter congruunt, qui duris objurgationibus
sancti viri animum labefactare conabantur. Ait
enim: <hi>Confusi sunt, quia speravi.</hi> Ac si aperte diceret:
Dum me stultis increpationibus ad desperationem
flectere nequeunt, ipsi temeritatis suae insania
confunduntur. <hi>Venerunt quoque usque ad me, et
pudore cooperti sunt.</hi> Ac si dicat: Videntes corporis
<pb n="0794B"/>
vulnera, sed mentis constantiam nescientes, dum
me de injustitia increpare ausi sunt, usque ad me
necdum venerunt; sed dura me invectione <emph>235</emph> 
pulsantes, dum stare animum inter adversa deprehendunt,
quasi ad me venientes erubescunt. Eo enim
ad me veniunt quo me in intimis cognoscunt; ibique
eos pudor cooperit, ubi me stantem fortiter exterior
jactura non tangit. Sunt vero nonnulli qui timere
Deum nesciunt, nisi cum vel in se experta, vel in
aliis cognita adversitate terrentur, quos prospera per
audaciam elevant, contraria per infirmitatem turbant.
Ex quorum scilicet numero amicos suos esse
beatus Job redarguit, cum protinus subdit, dicens:</p>
          </div3>
        </div2>
<div2>
          <head>CAPUT XXXIII.</head>
<p>VERS. 21.-- <hi>Nunc venistis, et modo videntes plagam
<pb n="0794C"/>
meam timetis.</hi> </p>
<div3>
            <head>49.</head>
            <p>
 <hi>Deus etiam in prosperis metuendus.</hi> --Ac si
aperte dicat: Ego tunc Deum timui, cum, fultus
prosperis, flagellorum detrimenta non sensi. Vos
autem qui ex amore Deum non metuistis, ex sola
eum verberis percussione formidatis. Sequitur:</p>
          </div3>
        </div2>
<div2>
          <head>CAPUT XXXIV.</head>
<p>VERS. 22, 23.-- <hi>Nunquid dixi: Afferte mihi, et de
substantia vestra donate mihi? vel: Liberate me de
manu hostis, et de manu robustorum eruite me?</hi> </p>
<div3>
            <head>50.</head>
            <p>
 <hi>Ecclesia ab iis qui prava de fide asserunt, quae
de moribus vera docent, audire non vult. Maligni spiritus
absque carnis infirmitate sunt conditi.</hi> --Si ad
personam sanctae Ecclesiae haec verba referuntur,
quia amicos beati Job haereticorum tenere speciem
<pb n="0794D"/>
diximus, recte se asserit eorum substantia non indigere.
Haereticorum quippe substantia carnalis sapientia
non inconvenienter accipitur, qua dum perverse
fulciuntur, quasi in verbis se divites ostendunt;
quam eo sancta Ecclesia non quaerit, quo hanc
spiritali intellectu transcendit. Saepe vero haeretici,
cum perversa de fide asserunt, nonnulla contra antiquum
hostem subtilia de carnis tentationibus loquuntur.
Nam nonnunquam eo in se quasi sana
membra operationis ostendunt, quo in fide vulnerati
serpentis morsu in capite tenentur. Sed sancta Ecclesia
<pb n="0795A"/>
audire ab his subtilia de tentationibus non
vult, qui dum vera quaedam de conversatione asserunt,
ad falsa perfidiae perducunt. Unde recte nunc
dicitur: <hi>Nunquid dixi: Afferte mihi, et de substantia
vestra donate mihi? vel: Liberate me de manu hostis,
et de manu robustorum eruite me?</hi> Manum quippe
hostis Satanae fortitudinem vocat, et manum robustorum
vires malignorum spirituum appellat. Quos
idcirco robustos memorat, quia dum absque carnis
infirmitate sunt conditi, pravis eorum adnisibus imbecillitas
adjuncta non obviat. Hoc vero quod subditur:</p>
          </div3>
        </div2>
<div2>
          <head>CAPUT XXXV.</head>
<p>VERS. 24.-- <hi>Docete me, et ego tacebo; et si quid
forte ignoravi, instruite me.</hi> </p>
<div3>
            <head>51.</head>
            <p>
 Sub cujus distinctionis libramine pendeat,
<pb n="0795B"/>
incertum videtur; utrum ad hoc subjunctum sit,
quod intulerat: <hi>Nunquid dixi?</hi> an certe disjuncta a
superioribus sententia promitur qua per increpationem
dicatur: <hi>Docete me, et ego tacebo; et si quid
forte ignoravi, instruite me.</hi> Quod tamen utrique
distinctioni convenit, quia ab intellectus sani tramite
per neutram recedit. Sed quia haec in transcursu
per allegoriam diximus, restat ut moraliter historiae
verba perscrutemur
</p>
            <p>[ <hi>Vet. XXII, Rec. XV.</hi> ]--SENSUS MORALIS. 52. <hi>Pauperis, oppressi, ac stulti propter Deum qualis sit
animus.</hi> 
--Beatus Job rerum damna pertulerat, malignorum
spirituum percussionibus traditus dolores
vulnerum sentiebat; sed, sapientem Dei stultitiam
diligens, stultam mundi sapientiam mentis despectu
<pb n="0795C"/>
calcaverat. Igitur contra mundi divites <emph>236</emph> pauper,
contra potentes oppressus, contra sapientes
stultus dicitur. Tria respondit, quia nec pauper eorum
substantiam, nec oppressus adjutorium contra
robustos, nec stultus doctrinam sapientiae carnalis
quaerit. Sanctus etenim vir, quia mente super semetipsum
rapitur, et pauper inopia non angustatur, et
oppressus nihil patitur, et voluntarie stultus carnalem
sapientiam non miratur. Hinc est enim quod oppressus
alius pauper dicit: <hi>Aporiamur, sed non destituimur;
persecutionem patimur, sed non derelinquimur;
dejicimur, sed non perimus <note>(II Cor. IV, 8)</note>
              </hi>. Hinc
est quod sapientiam sanctae stultitiae insinuans,
ait: <hi>Quae stulta sunt mundi, elegit Deus, ut confundat
sapientes <note>(I Cor. I, 27)</note>
              </hi>. Et: <hi>Si quis videtur inter vos
sapiens in hoc saeculo, stultus fiat, ut sit sapiens (I
<pb n="0795D"/>
Cor, III, 18)</hi>. Hinc et gloriam oppressionis, et divitias
desideratae paupertatis aperiens, dicit: <hi>Quasi morientes,
et ecce vivimus; ut castigati, et non mortificati;
quasi tristes, semper autem gaudentes; sicut egentes,
multos autem locupletantes; tanquam nihil habentes,
et omnia possidentes <note>(II Cor. I, 19)</note>
              </hi>.</p>
          </div3>
<div3>
            <head>53.</head>
            <p>
 <hi>Sanctorum exterius oppressorum sublimitas. Et
<pb n="0796A"/>
in arguendis potestatibus libertas.</hi> --Libet inter haec
oculos mentis attollere, et electos Dei exterius oppressos
quantae intrinsecus arci praesideant videre.
Cuncta quippe quae foris eminent, occultis eorum
obtutibus per despectum jacent. Nam, super se interius
rapti, in alto animum figunt; et quaeque in hac
vita patiuntur, quasi longe infra labentia atque a se
aliena conspiciunt; atque, ut ita dixerim, dum mente
extra carnem fieri decertant, pene ipsa quae tolerant
ignorant. In horum profecto oculis quidquid temporaliter
eminet altum non est. Nam, velut in magni
vertice montis siti, praesentis vitae plana despiciunt,
seque ipsos per spiritalem celsitudinem transcendentes,
subjecta sibimet intus vident, quaeque per
carnalem gloriam foris tument. Unde et nullis contra
<pb n="0796B"/>
veritatem potestatibus parcunt; sed quos attolli per
elationem conspiciunt, per spiritus auctoritatem premunt.
Hinc est enim quod, a deserto Moyses veniens,
Aegypti regem ex auctoritate aggreditur, dicens: <hi>Haec
dicit Dominus Deus Hebraeorum: Usquequo non vis
subjici mihi? Dimitte populum meum, ut sacrificet mihi <note>(Exod. X, 3)</note>
            </hi>.
Cui dum plagis pressus Pharao diceret: <hi>Ite, sacrificate Deo vestro in terra ista 
 <note>(Exod. VIII,
25)</note>
            </hi>, aucta protinus auctoritate respondit: <hi>Non potest
ita fieri; abominationes Aegyptiorum immolabimus
Domino Deo nostro <note>(Ibid., 26)</note>
            </hi>? Hinc est quod
peccantem regem Nathan aggreditur, cui prius similitudinem
perpetratae praevar cationis objiciens, eumque
reum per proprii judicii vocem tenens, protinus
adjunxit, dicens: <hi>Tu es ille vir, qui fecisti hanc rem</hi> 
<pb n="0796C"/> <note>(II Reg. XII, 7)</note>.
Hinc est quod vir Dei, ad destruendam
idololatriam Samariam missus, Jeroboam rege
super altare thura jaciente, non regem veritus, non
formidine mortis pressus, contra altare intrepidus
auctoritatem liberae vocis exercuit, dicens: <hi>Altare,
altare, haec dicit Dominus Deus: Ecce filius nascetur
domui David, Josias nomine, et immolabit super te sacerdotes
excelsorum <note>(III Reg. XIII)</note>
            </hi>. Hinc est quod
Achab superbus, idolorum servitio subactus, cum
increpare Eliam praesumeret, dicens: <hi>Tune es ille
vir, qui conturbas Israel <note>(III Reg. XVIII, 17)</note>
            </hi>? Elias
protinus superbi regis stultitiam, objurgationis liberae
auctoritate percussit, dicens: <hi>Non ego turbavi
Israel, sed tu et domus patris tui, qui dereliquistis</hi> <emph>237</emph> 
 <hi>mandata Domini, et secuti estis Baalim.</hi> 
<pb n="0796D"/>
Hinc est quod Elisaeus, veram magistri celsitudinem
sequens, Joram filium Achab ad se cum Josaphat
rege venientem ex reatu perfidiae confudit, dicens: <hi>Quid mihi et tibi est? Vade ad prophetas patris tui et
matris tuae 
 <note>(IV Reg. IV, 13)</note>
            </hi>. Et: <hi>Vivit Dominus
exercituum, in cujus conspectu sto, quod si non vultum
Josaphat regis Judae erubescerem, nec attendissem
quidem te, nec respexissem <note>(Ibid., 14)</note>
            </hi>. Hinc est quod
<pb n="0797A"/>
isdem vir Naaman ad se cum equis et curribus venientem
ante ostium domus fixit, et talentorum copia
ac vestium fulto non occurrit; non januam domus
aperuit, sed ut lavari septies in Jordane debuisset
per nuntium jussit <note>(IV Reg. V, 9, 10)</note>. Unde et
isdem Naaman iratus recedebat dicens: <hi>Putabam
quod egrederetur ad me <note>(Ibid., 11)</note>
            </hi>. Hinc est quod
Petrus, cum eum sacerdotes ac principes etiam per
flagella saevientes in nomine Jesu loqui prohiberent,
cum magna protinus auctoritate respondit, dicens: <hi>Si justum est in conspectu Dei vos potius audire quam
Deum, judicate. Non enim possumus quae vidimus et
audivimus non loqui 
 <note>(Act. IV, 19)</note>
            </hi>. Hinc est quod Paulus
cum residentem contra veritatem sacerdotum
principem cerneret, eumque minister illius alapa
<pb n="0797B"/>
percussisset, non maledictum perturbatus intulit,
sed repletus Spiritu libera voce prophetavit, dicens: <hi>Percutiet te Deus, paries dealbate. Et tu sedens 
 judicans me secundum legem, et contra legem jubes
me percuti <note>(Ibid., 5)</note>
            </hi>? Hinc est quod Stephanus
contra vim persequentium auctoritatem vocis exerere
nec moriturus expavit, dicens: <hi>Dura cervice et
incircumcisi cordibus et auribus, vos Spiritui sancto
resistitis, sicut patres vestri et vos <note>(Act. VII, 51)</note>
            </hi>.
</p>
            <p>[ <hi>Vet. XXIII.] 54. Haec sanctorum libertas ex zelo
veritatis existit, non ex vitio elationis.</hi> --Sed quia
sancti viri ad verba tantae altitudinis zelo veritatis,
non autem vitio elationis exsiliunt, ipsi patenter indicant,
qui factis dictisque aliis et quanta humilitate
polleant, et erga eos quos redarguunt quanta charitate
<pb n="0797C"/>
ferveant manifestant. Superbia quippe odium
generat, humilitas amorem. Verba itaque quae amor
exasperat profecto ex fonte humilitatis manant. Quomodo
ergo Stephanus proferre increpationem per
elationem potuit, qui pro eisdem quos increpaverat,
ad deteriora crescentibus, seque lapidantibus, flexis
genibus oravit, dicens: <hi>Domine, ne statuas illis
hoc peccatum <note>(Ibid., 59)</note>
              </hi>? Quomodo Paulus contra
gentis suae sacerdotem ac principem asperitatis verba
superbiens intulit, qui humilitate se etiam discipulorum
servitio substernit, dicens: <hi>Non enim nosmetipsos
praedicamus, sed Dominum nostrum Jesum Christum,
nos autem servos vestros per Christum <note>(II Cor. IV, 5)</note>
              </hi>?
Quomodo Petrus per elationem principibus restitit,
quorum errori compatiens reatum velut excusat, dicens: <hi>Scio quia per ignorantiam fecistis, sicut et principes
<pb n="0797D"/>
vestri. Deus autem, qui praenuntiavit per os omnium
prophetarum pati Christum suum, implevit sic <note>(Act. III, 17)</note>
              </hi>.
Quos ad vitam misericorditer trahit,
dicens: <hi>Poenitemini igitur et convertimini, ut deleantur
peccata vestra <note>(Ibid., 19)</note>
              </hi>. Quomodo Elisaeus videre
Naaman ex elatione noluit, qui non solum se conspici,
sed teneri etiam a muliere permisit? de qua
scriptum est: <hi>Cumque venisset ad virum Dei in</hi> <emph>238</emph> 
<pb n="0798A"/> <hi>montem, apprehendit pedes ejus; et accessit Giezi, ut
amoveret eam, et ait homo Dei: Dimitte eam, anima
enim ejus in amaritudine est 
 <note>(IV Reg. IV, 27)</note>
              </hi>. Quomodo
Elias superbo regi increpationis verba per
tumorem intulit, qui ante ejus currum humiliter cucurrit,
sicut scriptum est: <hi>Accinctisque lumbis, currebat
ante Achab <note>(III Reg. XVIII, 46)</note>
              </hi>? Quomodo vir Dei
Jeroboam praesentiam ex elatione despexit, qui arentem
dexteram ejus saluti pristinae protinus ex pietate
reparavit? sicut scriptum est: <hi>Cumque audisset rex
sermonem hominis Dei, quem inclamaverat contra
altare in Bethel, extendit manum suam de altari,
dicens: Apprehendite cum; et exaruit manus ejus <note>(III Reg. XIII, 4)</note>
              </hi>.
Et paulo post: <hi>Oravit vir Dei faciem
Domini; et reversa est manus regis ad eum, et
<pb n="0798B"/>
facta est sicut prius fuerat <note>(Ibid., 6)</note>
              </hi>. Quia enim superbia
gignere virtutes nescit, quanta ex humilitate
prodit vox increpationis ostenditur, quam signa comitantur.
Quomodo Nathan contra David regem per
verba increpationis tumuit, qui cum increpanda culpa
deesset, in terram se in conspectu ejus pronus
stravit, sicut scriptum est: <hi>Nuntiaverunt regi dicentes:
Adest Nathan propheta. Cumque introisset ante
conspectum regis, adoravit eum pronus in terra <note>(III Reg. I, 23)</note>
              </hi>?
Quomodo Moyses regi Aegyptio
libere resistens eum despicere potuit, qui, Deo familiariter
colloquens, sequentem se Jethro cognatum
suum humilis adoravit <note>(Exod. XVIII, 7)</note>? Cujus
etiam consilio tantam obedientiam praebuit, ut post
secreta Dei colloquia magnum lucrum duceret quod
<pb n="0798C"/>
foris ab ore hominis audiret.</p>
<p>[ <hi>Vet. XXIV.] 55. Qui alios arguunt, seipsos non
palpent.</hi> --Ex aliis ergo sanctorum factis discimus
quid de aliis pensare debeamus. Sancti enim viri,
nec ex elatione sunt liberi, nec ex timore submissi;
sed cum rectitudo eos ad libertatem vocis erigit, consideratio
infirmitatis propriae in humilitate custodit.
Culpas quippe delinquentium etsi ex alto increpantes
feriunt, semetipsos tamen apud se subtilius judicantes,
quasi in abjectis ponunt; et quo prava in aliis
insequuntur, eo ad reprimendos se atrociores redeunt;
rursusque quo sibimet meliora agentibus nequaquam
parcunt, eo vigilantius aliena facta reprehendunt.
Quid enim de humana potentia mirari
exterius poterunt, qui semetipsos quoque despiciunt,
<pb n="0798D"/>
etiam cum intimae pene jam arcem sublimitatis apprehendunt.
Idcirco igitur bene foris dijudicant altitudinem
terrenae celsitudinis, quia intus oculum non
gravat pondus tumoris. Unde et beatus Job, cum in
amicis dura loquentibus terrenam prudentiam, vires,
substantiamque despiceret, dicens: <hi>Nunquid dixi:
Afferte mihi, et de substantia vestra donate mihi? vel:
Liberate me de manu hostis; et de manu robustorum
eruite me? Docete me, et ego tacebo; et si quid forte
<pb n="0799A"/>
ignoravi, instruite me;</hi> quid de semetipso sentiat,
paulo inferius manifestat, dicens: <hi>Super pupillum
irruitis <note>(Vers. 27)</note>
              </hi>. Luce itaque clarius patet quantae
se infirmitatis conspiciat, quem pupillum vocat. Sequitur:</p>
          </div3>
        </div2>
<div2>
          <head>CAPUT XXXVI [ <hi>Rec. XVI</hi> ].</head>
<p>VERS. 25.-- <hi>Quare detraxistis sermonibus veritatis,
cum e vobis nullus sit qui possit arguere?</hi> </p>
<div3>
            <head>56.</head>
            <p>
 <hi>Mundus esse debet qui alios vult corrigere.</hi> --Mundus
 ipse esse a vitiis debet qui curat aliena
corrigere, ut terrena non cogitet, ut desideriis <emph>239</emph> 
infimis non succumbat; quatenus tanto perspicacius
aliis fugienda videat, quanto haec ipse per scientiam
et vitam verius declinat, quia nequaquam pure maculam
in membro considerat oculus quem pulvis
<pb n="0799B"/>
gravat, et superjectas sordes tergere non valent manus
quae lutum tenent. Quod, juxta antiquae translationis
seriem, bene ad David erga exteriora bella
laborantem per significationem divina vox innuit,
cum dicit: <hi>Non tu aedificabis mihi templum, quia
vir sanguinum es <note>(II Reg. VII; XVI, 8; I Par. XXII,
8)</note>
            </hi>. Dei autem templum aedificat, qui corrigendis
atque instituendis proximorum mentibus vacat. Templum
quippe Dei nos sumus, qui ad veram vitam ex
ejus inhabitatione construimur, Paulo attestante, qui
ait: <hi>Templum Dei sanctum est, quod estis vos <note>(I Cor. III, 17)</note>
            </hi>.
Sed vir sanguinum templum Deo
aedificare prohibetur, quia qui adhuc actis carnalibus
incumbat necesse est ut instruere spiritaliter
proximorum mentes erubescat. Bene ergo dicitur:
<pb n="0799C"/> <hi>Quare detraxistis sermonibus veritatis, cum e vobis
nullus sit qui possit arguere?</hi> 
 Ac si aperte diceretur:
Qua temeritate audita reprehenditis, qui, percussionis
meae causas ignorantes, adhuc reprehensibilia
profertis. Sequitur:</p>
          </div3>
        </div2>
<div2>
          <head>CAPUT XVII [ <hi>Rec. XVII</hi> ].</head>
<p>VERS. 26.-- <hi>Ad increpandum tantum eloquia concinnatis,
et in ventum verba profertis.</hi> </p>
<div3>
            <head>57.</head>
            <p>
 <hi>Locutionum duo genera hominibus noxia.</hi> --Duo
sunt genera locutionum importuna valde et noxia
generi humano, unum quod curat etiam perversa
laudare, aliud quod studet semper etiam recta corripere.
Illud deorsum cum fluvio ducitur, hoc vero
contra fluenta veritatis obserare et alveum conatur.
Illud metus premit, hoc elatio erigit. Illud gratiam
<pb n="0799D"/>
ex favoribus captat, hoc ira ut ex certamine ostendatur
exagitat. Illud in promptu subjacet, hoc semper
e diverso tumet. Ex hujus ergo qualitate beatus Job
amicos suos fuisse redarguit, cum dicit: <hi>Ad increpandum
tantum eloquia concinnatis.</hi> Sed unde usque
ad injustae increpationis audaciam pervenitur, protinus
innotuit, cum subjunxit: <hi>Et in ventum verba profertis.</hi> 
In ventum enim verba proferre est otiosa dicere.
Nam saepe dum ab otiosis verbis nequaquam
lingua compescitur, ad temeritatem quoque stultae
<pb n="0800A"/>
increpationis effrenatur. Quibusdam enim ruinae suae
gradibus desidiosa mens in foveam lapsus impellitur.
Nam dum otiosa verba cavere negligimus, ad
noxia pervenimus, ut prius loqui aliena libeat, et
postmodum detractionibus eorum vitam, de quibus
loquitur, lingua mordeat, quandoque autem usque
ad apertas contumelias erumpat. Hinc irarum seminantur
stimuli, oriuntur rixae, accenduntur faces
odiorum, pax tota exstinguitur cordium. Unde bene
per Salomonem dicitur: <hi>Qui dimittit aquam caput est
jurgiorum <note>(Prov. XVII, 14)</note>
            </hi>. Aquam quippe dimittere
est linguam in fluxum eloquii relaxare. Quo contra et
in bonam partem asserit, dicens: <hi>Aqua profunda,
verba ex ore viri <note>(Prov. XVIII, 4)</note>
            </hi>. Qui ergo dimittit
aquam, caput est jurgiorum, quia qui linguam non
<pb n="0800B"/>
refrenat, concordiam dissipat. Unde e diverso scriptum
est: <hi>Qui imponit stulto silentium, iras mitigat <note>(Prov. XXVI, 10)</note>
            </hi>.
</p>
            <p>[ <hi>Vet. XXV.] 58. Multiloquii mala. Otiosum verbum.</hi> 
--Quia autem multiloquio quisque serviens rectitudinem
justitiae tenere non possit, testatur Propheta,
quia ait: <hi>Vir linguosus non dirigetur super terram <note>(Psal. CXXXIX, 12)</note>
              </hi>.
Hinc Salomon iterum ait: <hi>In multiloquio</hi> 
 <emph>240</emph> <hi>peccatum non deerit <note>(Prov. X,
19)</note>
              </hi>. Hinc Isaias dicit: <hi>Cultus justitiae silentium <note>(Isai. XXXII, 17)</note>
              </hi>,
videlicet indicans quia mentis justitia
desolatur, quando ab immoderata locutione non
parcitur. Hinc Jacobus dicit: <hi>Si quis putat se religiosum
esse, non refrenans linguam suam, sed seducens
cor suum, hujus vana est religio <note>(Jac. I, 26)</note>
              </hi>. Hinc
<pb n="0800C"/>
rursum ait: <hi>Sit autem omnis homo velox ad audiendum,
tardus autem ad loquendum <note>(Ibid., 19)</note>
              </hi>. Hinc
iterum adjungit: <hi>Lingua inquietum malum, plena
veneno mortifero <note>(Jac. III, 8)</note>
              </hi>. Hinc per semetipsam
nos Veritas admonet, dicens: <hi>Omne verbum otiosum
quod locuti fuerint homines, reddent de eo rationem
in die judicii <note>(Matth. XII, 36)</note>
              </hi>. Otiosum quippe verbum
est quod aut ratione justae necessitatis, aut intentione
piae utilitatis caret. Si ergo ratio de otioso sermone
exigitur, pensandum valde est quae poena illud
multiloquium sequatur, in quo etiam per superbiae
verba peccatur.</p>
          </div3>
<div3>
            <head>59.</head>
            <p>
 <hi>Sine silentii censura mens tota patet hosti.</hi> 
--Sciendum quoque est quod ab omni rectitudinis statu
depereunt, qui per noxia verba dilabuntur. Humana
<pb n="0800D"/>
etenim mens, aquae more, et circumclusa ad superiora
colligitur, quia illud repetit unde descendit; et
relaxata deperit, quia se per infima inutiliter spargit.
Quot enim supervacuis verbis a silentii sui censura
dissipatur, quasi tot rivis extra se ducitur. Unde
et redire interius ad sui cognitionem non sufficit,
quia per multiloquium exterius sparsa, vim intimae
considerationis amittit. Totam se igitur insidiantis
hostis vulneribus detegit, quia nulla se munitione
custodiae circumcludit. Unde scriptum est: <hi>Sicut
<pb n="0801A"/>
urbs patens, et absque murorum ambitu, ita vir qui non
potest in loquendo cohibere spiritum suum <note>(Prov. XXV,
28)</note>
            </hi>. Quia enim murum silentii non habet, patet inimici
jaculis civitas mentis; et cum se per verba extra
semetipsam ejicit, apertam se adversario ostendit,
quam tanto ille sine labore superat, quanto et haec
eadem quae vincitur contra semetipsam per multiloquium
pugnat.</p>
          </div3>
<div3>
            <head>60.</head>
            <p>
 <hi>Silentii immoderati incommoda.</hi> --Sed inter haec
sciendum est quia cum pavore nimio a locutione
restringimur, interdum plus quam necesse est intra
claustra silentii coarctamur; et dum linguae vitia incaute
fugimus, occulte deterioribus implicamur. Nam
saepe dum ab eloquio immoderate compescimur,
grave multiloquium in corde toleramus, ut eo plus
<pb n="0801B"/>
cogitationes in mente ferveant, quo illas violenta
custodia indiscreti silentii angustat; et plerumque
tanto latius diffluunt, quanto se esse securiores aestimant,
quia foris a reprehensoribus non videntur.
Unde mens nonnunquam in superbiam tollitur, eosque
quos loquentes audit quasi infirmos conspicit. Cumque
os corporis claudit, quantum se vitiis superbiendo
aperiat non agnoscit. Linguam etenim premit, cogitationem
erigit; et cum se per negligentiam minime
considerat, tanto apud se cunctos liberius, quanto et
secretius accusat. [ <hi>Vet. XXVI.</hi> ] Plerumque autem
nimis taciti cum nonnulla injusta patiuntur, eo in
acriorem dolorem prodeunt, quo ea quae sustinent
non loquuntur. Nam si illatas molestias lingua tranquille
diceret, a conscientia dolor emanaret. Vulnera
<pb n="0801C"/>
enim clausa plus cruciant, quia cum putredo, quae
intrinsecus fervet, ejicitur, ad salutem dolor aperitur.
Plerumque nimis taciti dum quorumdam mala respiciunt,
et tamen in silentio <emph>241</emph> linguam premunt,
<pb n="0802A"/>
quasi conspectis vulneribus usum medicaminis subtrahunt.
Eo enim mortis auctores fiunt, quo virus
quod poterant ejicere loquendo noluerunt. Unde et
immoderatum silentium si in culpa non esset, propheta
non diceret: <hi>Vae mihi quia tacui <note>(Isai. VI, 5)</note>
            </hi>.</p>
          </div3>
<div3>
            <head>61.</head>
            <p>
 <hi>Lingua per disciplinam retineatur, et ex necessitate
laxetur.</hi> --Quid ergo inter haec, nisi studiose lingua
sub magni moderaminis libratione frenanda est,
non insolubiliter obliganda, ne aut laxata in vitium
defluat, aut restricta etiam ab utilitate torpescat?
Hinc namque per quemdam dicitur: <hi>Sapiens tacebit
usque ad tempus <note>(Eccli. XX, 7)</note>
            </hi>, ut nimirum cum opportunum
considerat, postposita censura silentii,
loquendo quae congruunt, in usum se utilitatis impendat.
Hinc Salomon ait: <hi>Tempus tacendi, et tempus
<pb n="0802B"/>
loquendi <note>(Eccle. III, 7)</note>
            </hi>. Discrete quippe vicissitudinum
pensanda sunt tempora, ne aut cum restringi <emph>242</emph> 
 lingua debet, per verba se inutiliter solvat; aut
cum loqui utiliter potest, semetipsam pigre restringat.
Quod bene Psalmista considerans brevi postulatione
complexus est dicens: <hi>Pone, Domine, custodiam
ori meo, et ostium circumstantiae labiis meis <note>(Psal. CXLIX, 3)</note>
            </hi>.
Ostium namque aperitur et clauditur.
Qui ergo ori suo nequaquam poni obstaculum,
sed ostium petiit, aperte docuit quod et per disciplinam
retineri lingua debeat, et ex necessitate laxari,
quatenus os discretum et congruo tempore vox aperiat,
et rursum congruo taciturnitas claudat. Quod
quia vel amici beati Job, vel omnes haeretici, quorum
hi speciem tenent, servare nesciunt, in ventum
<pb n="0802C"/>
verba proferre perhibentur, quia nimirum dicta quae
discretionis pondus non solidat aura levitatis portat.
</p>
          </div3>
        </div2>
      </div1>

<div1>
        <head>LIBER OCTAVUS. <hi>Postremam capitis sexti partem, a 27 versu, et cum septimo totum octavum, enarrat. In hac porro enarratione a versu 11 capitis octavi ad finem usque, de hypocrisis vitio copiose edisserit.</hi> </head>
<div2>
          <head>CAPUT PRIMUM.</head>
<pb n="0801D"/> <emph>241</emph>
<div3>
            <head>1.</head>
            <p>
 <hi>Job humilitas et amor in persecutores. Quo
Ecclesiae charitas erga haereticos adumbratur.</hi> --Praecedenti
jam libello tractavimus, quod beatus Job vim
nobis humilitatis suae innotescit, dicens:
</p>
            <p>CAP. VI, VERS. 27.-- <hi>Super pupillum irruitis, et subvertere
nitimini amicum vestrum.</hi> </p>
<p>Quantae namque infirmitatis se perpendat insinuat,
quem pupillum vocat; quia vero ab amore recedere
etiam laesa charitas nescit, et subverti velle se queritur,
et tamen amicum se esse testatur. Cujus verba,
ut saepe jam diximus, sic eidem specialiter congruunt,
ut tamen per haec ex prophetico spiritu etiam sententia
fidelis populi, ex voce Ecclesiae universalis,
<pb n="0802D"/>
exprimatur, qui haereticorum contrarietatem tolerans,
et infirmum se per humilitatem conspicit, et
tamen a servandae dilectionis magnitudine non recedit.
Sanctae quippe Ecclesiae populus, quia mortui
patris est filius, pupillus non incongrue dicitur; cujus
resurgentis vitam jam quidem per fidem sequitur,
sed necdum per speciem contemplatur. Super pupillum
vero haeretici irruunt, cum humilitatem fidelis
populi importunis falsisque allegationibus affligunt.
Et tamen amicus est quem nituntur evertere, quia
fidelis Dei populus ipsos quoque quos persequentes
tolerat amando non desinit ad veritatem vocare. Sed
inter haec sciendum est quia sancti viri nec sustinere
falsa per infirmitatem metuunt, nec laesi unquam a
veritate conticescunt. Unde subditur:</p>
          </div3>
        </div2>
<div2>
          <head>CAPUT II.</head>

<pb n="0803A"/>
<p>VERS. 28.-- <hi>Verumtamen quod coepistis explete; praebete
aurem et videte an mentiar.</hi> </p>
<div3>
            <head>2.</head>
            <p>
 <hi>Charitati verae contra adversarios adesse debent
patientia et benignitas.</hi> --Quia enim adversa perpeti
non timet, dicat: <hi>Verumtamen quod coepistis, explete.</hi> 
Quia vero ipsis suis persecutoribus veritatis praedicamenta
non subtrahit, adjungat: <hi>Praebete aurem, et
videte an mentiar.</hi> Ac si aperte diceret: Nec ante
illatas molestias trepido, nec ingratis auditoribus
correptionis adjutoria abscondo, quia et malis pressus
exerceor, et ipsis meis persecutoribus <emph>242</emph> benigne
impensus cresco. Mens quippe sanctorum in
hoc tentationum praelio et munita patientiae clypeo, et
gladiis amoris accincta, ad perferenda mala sumit
<pb n="0803B"/>
fortitudinem, et ad rependenda bona exerit benignitatem,
quatenus et odiorum tela potenter excipiat,
et amoris jacula valenter reddat. Nequaquam quippe
ad bella armatus pergit qui aut clypeum sumens,
gladiis non utitur, aut utens gladiis clypeo non munitur.
Unde et miles Dei, adversitatis bello deprehensus,
et scutum patientiae debet anteferre, ne pereat;
et ad praedicandum promptus amoris inferre jacula,
ut vincat. Cujus armaturae summam Paulus breviter
insinuat, dicens: <hi>Charitas patiens est, benigna est <note>(I Cor. XIII, 4)</note>
            </hi>.
Cum vero unum ex utroque defuerit,
charitas non est, si, videlicet, malos aut absque benignitate
tolerans, non amat, aut rursum, sese sine
patientia exhibens, negligit tolerare quos amat. Ut
ergo a nobis charitas vera teneatur, necesse est
quatenus et benignitati patientia, et rursum patientiae
<pb n="0803C"/>
benignitas suffragetur, ut magnum quoddam in
corde nostro aedificium construens, et benignitatis
arcem patientia solidet, et patientiae fundata aedificia
benignitas exornet. Beatus igitur Job promptus ad
patientiam dicat: <hi>Verumtamen quod coepistis, explete;</hi> 
benignitate praeditus adjungat: <hi>Praebete aurem, et
videte an mentiar.</hi> </p>
          </div3>
<div3>
            <head>3.</head>
            <p>
 <hi>Ecclesia errantes studet rationibus revocare.</hi> --Quia
vero sancta Ecclesia ex magisterio humilitatis
instituta, recta quae errantibus dicit, non quasi ex
auctoritate praecipit, sed ex ratione persuadet, bene
nunc dicitur: <hi>Videte, an mentiar.</hi> Ac si aperte dicat:
Ea quae assero nequaquam mihi ex auctoritate credite,
sed an vera sint ex ratione pensate. Quae et si
quando dicit quod ratione comprehendi non valet,
<pb n="0803D"/>
ne de occultis humana ratio quaeri debeat, rationabiliter
suadet. Sed saepe haeretici, dum occasionem ratiocinationis
accipiunt, ad jurgia contentionis effrenantur.
Unde et apte mox subditur:</p>
          </div3>
        </div2>
<div2>
          <head>CAPUT III.</head>
<p>VERS. 29.-- <emph>243</emph> <hi>Respondete, quaeso, absque contentione.</hi> </p>
<div3>
            <head>4.</head>
            <p>
 <hi>Haeretici rixas, non rationes exquirunt.</hi> --Neque
<pb n="0804A"/>
enim haeretici inquisitionibus suis veritatem conantur
assequi, sed victores videri. Cumque foris ostendi
sapientes appetunt, intus per stultitiam elationis suae
vinculis ligantur. Unde fit ut contentionum certamina
exquirant, et de Deo, qui pax nostra est, loqui pacfice
nesciant, atque ex pacis negotio rixae inventores
fiant. Quibus bene per Paulum dicitur: <hi>Si quis autem
videtur esse contentiosus, nos talem consuetudinem non
habemus, neque Ecclesia Dei <note>(I Cor. XI, 16)</note>
            </hi>. Recte
autem subditur:</p>
          </div3>
        </div2>
<div2>
          <head>CAPUT IV.</head>
<p>IBID.-- <hi>Et loquentes id quod justum est, judicate.</hi> </p>
<div3>
            <head>5.</head>
            <p>
 <hi>Nil inconsulte loquendum.</hi> --Is namque qui loquitur,
 dum de verbis suis auditoris sententiam
exspectat, quasi ejus judicio supponitur a quo auditur.
<pb n="0804B"/>
Qui igitur in dictis suis reprobari metuit, ipse
prius debet examinare quod dicit, quatenus inter cor
et linguam aequus quidam discretusque arbiter sedeat,
subtiliter pensans, si recta verba cor offerat, quae,
utiliter suscipiens, ad auditorum judicium lingua
perducat. Beatus igitur Job sua contra amicos agens,
sed contra haereticos nostra denuntians, praecipitationem
loquentium reprehendat, atque ad eorum mentem
verba colligat, dicens: <hi>Loquentes id quod justum
est, judicate.</hi> Ac si aperte diceret: Si in eo quod
ad nos egressum locutionis exitis, reprehendi non
vultis, intus justitiae libram tenete, ut tanto foris quod
dicitur ex veritatis pondere placeat, quanto hoc interius
trutina discretionis pensat. Et quia hi erga
aliena dicta rectum judicium exerunt, qui judicare
prius propria sciunt, postquam dixit, <hi>Loquentes id
<pb n="0804C"/>
quod justum est, judicate,</hi> apte mox subdit:</p>
          </div3>
        </div2>
<div2>
          <head>CAPUT V.</head>
<p>VERS. 30.-- <hi>Et non invenietis in lingua mea iniquitatem,
nec in faucibus meis stultitia personabit.</hi> </p>
<div3>
            <head>6.</head>
            <p>
 <hi>Dictorum suorum censor rectius judicat de alienis.
Prius falsa refellenda, quam vera doceantur.</hi> --
Ac si aperte diceret: Si subtilius vestra perpenditis,
verius aliena pensatis, et cum rectum coeperit esse
quod dicitis, justum cognoscetis quod auditis. Nequaquam
quippe mea vobis lingua stultitiam resonat, si
a vestra conscientia non procedat. Sic sancta Ecclesia
studet prius assertiones hostium falsas ostendere,
et tunc praedicamenta veritatis aperire, quia cum
recta se tenere aestimant, recta quae audiunt contumaciter
impugnant. Ante ergo necesse est ut errorem
<pb n="0804D"/>
suum haeretici sentiant, ne auditae veritati
contradicant, quia et camporum sentes si arator vomeris
scissione non eruit, terra accepta semina in
segetem non producit; et cum putredinem medicus
vulneris apertione non ejicit, nequaquam in loco putredinis
sana caro coalescit. Prius ergo perversa destruens,
dicat: <hi>Loquentes id quod justum est judicate;</hi> 
post autem recta insinuans, adjungat: <hi>Et non invenietis
<pb n="0805A"/>
in lingua mea iniquitatem, nec in faucibus meis
stultitia personabit. [Vet. III.</hi> ] Solent autem haeretici
alia aperte dicere, alia in occultis tenere. Per linguam
quippe aperta locutio, per fauces vero occulta
tractatio designatur.</p>
          </div3>
<div3>
            <head>7.</head>
            <p>
 <hi>Ecclesia non alia aperte profert, alia celat, haereticorum
more.</hi> --Sanctae ergo Ecclesiae nec in lingua
iniquitas, nec stultitia in faucibus resonat, quia ea
quae per publicam locutionem praedicat, etiam per
intimam fidem servat; nec in aperto aliud docet, atque
in occultis aliud retinet, sed et quod sentit <emph>244</emph> 
loquendo ejicit, et quod loquitur vivendo custodit;
ac de sapientiae supernae convivio quidquid per linguam
praedicationis emanat, hoc per fauces tacitae
exspectationis degustat. Sed beatus Job unum scilicet
<pb n="0805B"/>
membrum universalis Ecclesiae, sua insinuans,
atque electorum omnium corda manifestans, omne
quod sentit aperiat, ut mentis ejus rectitudinem attestatio
locutionis innotescat. Sequitur:</p>
          </div3>
        </div2>
<div2>
          <head>CAPUT VI [ <hi>Vet. IV, Rec. III</hi> ].</head>
<p>CAP. VII, VERS. 1.-- <hi>Militia est vita hominis super terram.</hi> </p>
<div3>
            <head>8.</head>
            <p>
 <hi>Vita nostra, et militia et tentatio eodem sensu.
Ipsa sibi tentatio est.</hi> --Hoc in loco translatione veteri
nequaquam militia vita hominis, sed tentatio vocatur.
Sed si utriusque verbi sensus aspicitur, diversum
quidem est quod exterius resonat, sed unum eumdemque
concorditer intellectum format. Quid enim
nisi pugna contra malignos spiritus, nomine tentationis
exprimitur? Et quid appellatione militiae, nisi
contra hostes exercitium designatur? Tentatio itaque
<pb n="0805C"/>
ipsa militia est, quia dum contra malignorum spirituum
insidias vigilat, in bellorum procinctu procul
dubio exsudat. Notandum vero, quod haec eadem vita
hominis non tentationem habere dicitur, sed ipsa
tentatio esse perhibetur. Sponte quippe a statu conditionis
lapsa, et corruptionis suae putredini subdita,
dum sibi ex semetipsa molestias gignit, hoc est jam
facta quod tolerat. Quia enim statum mentis inclinata
deseruit, quid in se nisi motum varietatis invenit?
Unde nunc etsi ad summa appetenda se erigit,
mutabilitatis lubricae impulsu protinus ad semetipsam
cadit. Vult in contemplatione stare, sed non valet.
Cogitationis gressum figere nititur, sed infirmitatis
suae lapsibus enervatur. Quae nimirum mutabilitatis
suae onera quia volens expetiit, nolens portat. Quietus
<pb n="0805D"/>
homo possidere carnem potuit, si bene ab auctore
conditus, possideri voluisset. Cumque se erigere
contra conditorem studuit, in semetipso protinus
carnis contumeliam invenit. Sed quia cum culpa
simul ab origine etiam poena propagatur, inserto
infirmitatis vitio nascimur, et quasi nobiscum hostem
deducimus, quem cum labore superamus. Ipsa
ergo hominis vita tentatio est, cui ex semetipsa
nascitur unde perimatur. Quae etsi semper ex virtute
succidit, quod ex infirmitate generat, semper
<pb n="0806A"/>
tamen ex infirmitate generat, quod ex virtute succidat.</p>
          </div3>
<div3>
            <head>9.</head>
            <p>
 <hi>Quot modis tentemur; qui tentationi uni succedat
altera.</hi> --Sic itaque humana vita tentatio est, ut etsi
jam ab iniquitatis perpetratione compescitur, in ipsis
tamen bonis operibus, modo malorum memoria,
modo seductionis caligine, modo intentionis suae interruptione
fuscetur. Alius namque a luxuria carnem
jam refrenat, sed tamen adhuc luxuriae phantasmata
tolerat, quia quae volens fecit, horum invitus meminit,
et poenam sustinet, quod voluptatem putavit.
Quia vero ad devictam culpam retrahi metuit, ventrem
mirae abstinentiae vigore restringit, vultusque
ex abstinentia pallescit; cumque in facie pallor aspicitur,
reverenda ab hominibus vita laudatur; moxque
<pb n="0806B"/>
inanis gloria ad abstinentis animum cum verbis
favoris venit, quam concussa mens dum subjicere
non valet, eum per quem venerat tergere a facie
pallorem quaerit; sicque fit ut, infirmitatis nexibus
ligata, aut pallorem abstinentiae fugiens, iterum per
alimenta subdi luxuriae <emph>245</emph> metuat, aut, impulsum
luxuriae per abstinentiam superans, pallorem suum
inani gloriae militare pertimescat. Alius, lapsum superbiae
superans, toto jam desiderio statum humilitatis
apprehendit; cumque superbientes quosdam
usque ad oppressionem innocentium erumpere conspicit,
zeli excitatione succensus, postponere aliquatenus
cogitur quod decrevit, vim rectitudinis exerit,
pravisque non mansuetudine, sed auctoritate contradicit.
Unde plerumque fit ut aut humilitatis studio
<pb n="0806C"/>
zelum rectitudinis deserat, aut rursum zelo rectitudinis
turbet humilitatis studium quod tenebat. Cumque
servari simul et zeli auctoritas, et propositionis
humilitas vix possit, sibimetipsi homo ex perturbatione
incognitus redditur, ita ut vehementer ambigat,
ne apud seductum animum aut superbia se auctoritatem
zeli insinuet, aut torpor pavidus humilitatem
fingat. Alius, quanta sit fallaciae culpa considerans,
munire se arce veritatis decernit, ut ex ore jam
falsus sermo non prodeat, seseque funditus a mendacii
transgressione disjungat. Sed fit plerumque ut
cum verum dicitur, vita proximi gravetur; cumque
ingerere alteri laesionem metuit, ad hoc quod dudum
presserat fallaciae vitium, quasi ex studio pietatis
redit; sicque fit ut etsi malitia mentem non teneat, in
<pb n="0806D"/>
ea tamen veritatis radium umbra mendacii obscuret.
Unde et saepe quia percontatus quisque conticescere
non valet, aut, falsum dicens, suam mentem trucidat,
aut, vera loquens, proximi vitam gravat. Alius,
amore conditoris sui excitatus, a terrenis cogitationibus
mentem curat assidua oratione suspendere,
atque hanc in secreta quietis intimae securitate collocare;
sed in ipso suae orationis ascensu, dum clevari
ab infimis nititur, infimorum phantasmate reverberatur;
atque ad intuendam lucem mentis oculus tenditur,
<pb n="0807A"/>
sed ex corporeo usu, surgentibus rerum terrenarum
imaginibus, obscuratur. Unde fit plerumque ut
intendentis animus, ipsa sua infirmitate fatigatus, aut,
orationem deserens, desidia torpeat, aut, si diu in
oratione permanserit, ante oculos ejus obortarum
imaginum caligo densescat.
</p>
            <p>[ <hi>Vet. V.] 10. Ex occasione virtutum deterius aliquando
ruimus.</hi> --Bene ergo dicitur: <hi>Tentatio est
vita hominis super terram,</hi> quando ibi quoque reatum
descensionis invenit, ubi se provectum comprehendere
ascensionis putavit; et inde mens confunditur,
unde surgere a confusione nitebatur, ut per hoc ad
semetipsam diverberata redeat, per quod semetipsam
jam collecta et coadunata transibat. Iste, ab eruditione
divinae legis alienus, ignorantia sua deprimitur,
<pb n="0807B"/>
ne quid obtinendae salutis operetur. Ille divinae legis
scientia praeditus, dum sibi prae caeteris gaudet intellectum
suppetere, quia privato gaudio exsultat, percepti
intellectus in se munera dissipat; et inde in judicio
caeteris deterior exhibetur, unde clarior caeteris
ad tempus ostenditur. Hunc quia virtutum dona non
sublevant, etiam viam simplicem rectitudinis declinat;
et velut extraneum se a coelesti munere deputans,
quasi eo securius prava agit, quo superni doni
sublimia munera non percepit. Illum prophetiae spiritus
replet, ad praescientiam sublevat, eique ventura
quaeque jam praesentia ostentat. Sed dum saepe et <emph>246</emph> 
 in multis super semetipsum tollitur, ut futura
veraciter contempletur, mens, in sui confidentiam deducta,
eum qui haberi semper non potest semper sibi
<pb n="0807C"/>
adesse prophetiae spiritum aestimat; cumque omne
quod senserit prophetiam putat, quia sibi hanc et
cum non habet tribuit, et in quantum habere potuit
amittit. Sicque fit ut inde post aliorum merita tristis
redeat, unde aestimatione omnium laetus praeibat. <hi>Tentatio est</hi> 
 ergo <hi>vita hominis super terram,</hi> quae aut
aliena a virtutibus ad coeleste praemium surgere non
valet, aut ditata donis spiritalibus aliquando deterius
ex occasione virtutum ruit.</p>
<p>[ <hi>Vet. VI.] 11. Vita nostra militia, quia ut haec,
crescendo decrescit ac finitur.</hi> --Quia autem paulo
superius hoc esse tentationem quod militiam diximus,
sciendum summopere est quod quiddam nobis
appellatione militiae amplius quam nomine tentationis
innuitur. Hoc namque nostro intellectui expressione
<pb n="0807D"/>
militiae augetur, quod nimirum per militiam ad
finem quotidie tenditur; cumque per ordinem militiae
locus crescit, tota simul hominum militia deficit. <hi>Militia</hi> 
 ergo <hi>est vita hominis super terram,</hi> quia et,
sicut superius diximus <note>(Lib. VII, n. 31)</note>, unusquisque
dum quotidie ad vitae terminum per temporum augmenta
tendit, augendo vitam, vivere desinit. Dies
quippe exspectat ut veniant; sed cum ad augmentum
vitae veniunt, jam ab augmento vitae subtrahuntur,
<pb n="0808A"/>
quia et itinerantis gressus dum in anteriora proficit,
quod restat iter decrescit. Vita ergo nostra
militia est, quae quo ad augmentum ducitur, eo ut
non sit finitur. Bene igitur dicitur: <hi>Militia est vita
hominis super terram,</hi> quia dum per spatia temporum
crescere appetit, ab eodem spatio, quod perdendo
colligit, crescendo pertransit. Unde apte quoque
ipse militiae cursus exprimitur, cum protinus
subinfertur:</p>
          </div3>
        </div2>
<div2>
          <head>CAPUT VII.</head>
<p>IBID.-- <hi>Et sicut dies mercenarii dies ejus.</hi> </p>
<div3>
            <head>12.</head>
            <p>
 <hi>Electus, mercenarii instar, dies suos cito evolvi
optat. In alieno laborat. Curat ne ullus dies vacuus
labatur ab opere.</hi> --Dies suos mercenarius evolvi
citius exoptat, ut ad laboris sui praemium sine tarditate
<pb n="0808B"/>
perveniat. Dies itaque hominis vera et aeterna
sapientis recte mercenarii diebus comparantur, quia
praesentem vitam, viam non patriam, militiam non
palmam deputat; et eo se abesse longius a praemio
conspicit, quo tardius ad finem venit. Considerandum
quoque est quod mercenarius in alienis laboribus
exsudat, sed tamen sibi praemium proprium praeparat.
Voce autem Redemptoris nostri dicitur: <hi>Regnum
meum non est de hoc mundo <note>(Joan. XVIII, 36)</note>
            </hi>.
Omnes ergo qui, spe coelestium praediti, exercitio
vitae praesentis atterimur, in alieno laboramus. Nam
saepe et reprobis servire cogimur, mundo quae mundi
sunt reddere coarctamur; et alieno quidem labore
fatigamur, sed tamen praemia nostra percipimus; et
per hoc pervenimus ad propria, quod pure ministramus
<pb n="0808C"/>
aliena. Quo contra quibusdam Veritas dicit: <hi>Si
in alieno fideles non fuistis, quod vestrum est quis dabit vobis 
 <note>(Luc. XVI, 12)</note>
            </hi>? [ <hi>Vet. VII.</hi> ] Sciendum
quoque est quod mercenarius sollicite curat inspicere
ne unquam dies vacuus labatur ab opere, et exspectatus
finis temporis ne inanis veniat ad remunerationem.
In laboris namque studio conspicit quid
percipere in tempore remunerationis possit. Nam
cum opus crescit, praemii fiducia proficit; cum vero
opus torpuerit, spes a remuneratione <emph>247</emph> lassescit.
Unde et electus quisque vitam suam quasi mercenarii
dies pensans, tanto fidentius spe tendit ad praemium,
quanto nunc robustius perdurat ad laboris
incrementum; qui sit decursus praesentis temporis
pensat, dies cum operibus numerat, ne a labore vacua
<pb n="0808D"/>
transeant vitae momenta formidat; adversis gaudet,
passione reficitur, moerore refovetur, quia subsequentis
vitae praemiis tanto se remunerari largius
conspicit, quanto pro amore illius quotidianis se
mortibus verius impendit. Hinc namque est quod
cives supernae patriae conditori ejus Psalmistae vocibus
dicunt: <hi>Propter te morte afficimur tota die <note>(Psal.
XLIII, 22)</note>
            </hi>. Hinc Paulus ait: <hi>Quotidie morior propter
vestram gloriam, fratres <note>(I Cor. XVI, 31)</note>
            </hi>. Hinc iterum
<pb n="0809A"/>
dicit: <hi>Ob quam causam haec patior, sed non confundor;
scio enim cui credidi, et certus sum quia potens
est depositum meum servare in illum diem <note>(II Tim. I,
12)</note>
            </hi>. Sancti igitur viri quot labores nunc veritati
commendantes exhibent, tot jam remunerationis suae
pignora intra spei cubiculum clausa tenent. Sed
gravis nunc sentitur aestus in opere, ut quandoque
refrigerium percipiatur ex quiete. Unde et apte mox
subditur:</p>
          </div3>
        </div2>
<div2>
          <head>CAPUT VIII [ <hi>Rec. IV.</hi> ].</head>
<p>VERS. 2, 3.-- <hi>Sicut servus desiderat umbram, et
sicut mercenarius praestolatur finem operis sui, sic et
ego habui menses vacuos, et noctes laboriosas enumeravi
mihi.</hi> </p>
<div3>
            <head>13.</head>
            <p>
 <hi>Requiem aeternam desiderat. Servus est, non liber,
<pb n="0809B"/>
quoad corruptioni subjacet.</hi> --Umbram quippe
servo desiderare est post tentationis aestum, sudoremque
operis, aeterni refrigerii requiem quaerere.
Hanc namque umbram servus ille desideraverat qui
dicebat: <hi>Sitivit anima mea ad Deum vivum; quando
veniam, et parebo ante faciem Dei <note>(Psal. XLI, 3)</note>
            </hi>? Et
rursum: <hi>Heu me! quod incolatus meus prolongatus
est <note>(Psal. CXIX, 5)</note>
            </hi>. Qui quasi a labore acri aestum
fugiens, atque ad obtinendam requiem refrigerii tegmen
quaerens, iterum dicit: <hi>Ingrediar in locum tabernaculi
admirabilis, usque ad domum Dei <note>(Psal.
XLI, 5)</note>
            </hi>. Hanc umbram comprehendere Paulus anhelabat,
desiderium habens dissolvi, et cum Christo
esse <note>(Philip. I, 23)</note>. Ad hanc umbram ex desiderii
jam perfectione pervenerant qui dicebant: <hi>Nos qui
<pb n="0809C"/>
portavimus pondus diei et aestus <note>(Matth. XX, 12)</note>
            </hi>. Bene
autem qui desiderare umbram dicitur, servus vocatur,
quia electus quisque quousque infirmitatis conditione
constringitur, sub dominantis corruptionis
jugo, quasi sub aestus anxietate retinetur. Qui nimirum
cum corruptione exutus fuerit, tunc sibimetipsi
liber et tranquillus innotescit. Unde et recte etiam
per Paulum dicitur: <hi>Ipsa creatura liberabitur a servitute
corruptionis, in libertatem gloriae filiorum Dei <note>(Rom. VIII, 21)</note>
            </hi>.
Electos enim nunc poena corruptionis
aggravat, sed tunc incorruptionis gloria exaltat;
et quantum ad praesentis necessitatis pondera nunc
in Dei filiis de libertate nihil ostenditur, tantum
vero ad subsequentis libertatis gloriam, tunc in Dei
famulis de servitute nihil apparebit. Creatura ergo,
servitute corruptionis exuta, et dignitate libertatis
<pb n="0809D"/>
accepta, in filiorum Dei gloriam vertitur, quia, unita
Deo per spiritum, quasi hoc ipsum quod creatura est
transisse ac subegisse declaratur. Sed qui adhuc
umbram desiderat servus est, quia quousque aestum
tentationum tolerat, jugum miserae conditionis portat.
Ubi apte subditur: <hi>Et sicut mercenarius praestolatur
finem operis sui.</hi> 
</p>
            <p> <emph>248</emph> [ <hi>Rec. V.] 14. Electorum labor intuitu mercedis
levatur.</hi> --Mercenarius etenim cum facienda opera
<pb n="0810A"/>
conspicit, mentem protinus ex longinquitate et pondere
laboris addicit; cum vero lassescentem animum
ad considerandum operis praemium revocat, vigorem
mox animi ad exercitium laboris reformat, et quod
grave perpendit ex opere, leve existimat ex remuneratione.
Sic sic electi quique cum mundi hujus
adversa patiuntur, cum honestatis contumelias,
rerum damna, cruciatus corporis tolerant, esse gravia
quibus exercentur pensant, sed cum mentis oculos
ad aeternae patriae considerationem tendunt, ex
comparatione praemii, quam sit leve quod patiuntur
inveniunt. Quod enim valde esse importabile ex dolore
ostenditur, consideratione provida ex remuneratione
levigatur. Hinc est quod Paulus semper se ipso
robustior contra adversa erigitur, quia nimirum
finem sui operis sicut mercenarius praestolatur. Grave
<pb n="0810B"/>
namque quod sustinet aestimat, sed leve hoc per
praemii considerationem pensat. Ipse quippe quam
sit grave quod patitur indicat <note>(II Cor. XI, 23)</note>, qui
in carceribus abundantius, in plagis supra modum,
in mortibus frequenter se fuisse testatur; qui a Judaeis
quinquies quadragenas una minus accepit, qui
ter virgis caesus, semel lapidatus est, ter naufragium
passus, nocte et die in profundo maris fuit; qui pericula
fluminum, latronum, ex genere, ex gentibus,
in civitate, in solitudine, in mari, in falsis fratribus
pertulit; qui in labore et aerumna, in jejuniis multis,
in fame et siti, in frigore et nuditate laboravit; qui
foris pugnas, intus timores sustinuit; qui ultra vires
gravatum se asserit, dicens: <hi>Supra modum gravati
sumus, supra virtutem, ita ut taederet nos etiam vivere</hi> 
<pb n="0810C"/> <note>(II Cor. I, 8)</note>.
Sed quomodo remunerationis linteo
sudores tanti laboris tergat, ipse denuntiat, dicens: <hi>Non sunt condignae passiones hujus temporis 
 ad
futuram gloriam, quae revelabitur in nobis <note>(Rom. VIII,
18)</note>
              </hi>. Finem itaque operis quasi mercenarius praestolatur
qui, dum provectum remunerationis considerat,
vile existimat quod pene deficiens laborat. Apte
autem subditur: <hi>Si et ego habui menses vacuos, et
noctes laboriosas enumeravi mihi.</hi> </p>
          </div3>
<div3>
            <head>15.</head>
            <p>
 <hi>Electis sunt menses vacui, et noctes laboriosae,
patientibus inopiam et adversa, ac praemium necdum
tenentibus.</hi> --Electi quippe conditori rerum serviunt,
et saepe rerum inopia coangustantur; per amorem
Deo inhaerent, et tamen vitae praesentis subsidiis
egent. Qui igitur per actiones suas praesentia non
<pb n="0810D"/>
quaerunt, a mundi compendiis menses vacuos ducunt.
Noctes quoque laboriosas tolerant, quia adversitatum
tenebras non solum usque ad inopiam, sed
saepe usque ad corporis cruciatum portant. Despectum
namque egestatemque perpeti laboriosum bonis
mentibus non est; sed cum usque ad afflictionem
carnis adversitas vertitur, labor procul dubio ex dolore
sentitur. [ <hi>Vet. VIII</hi> ] Potest etiam non inconvenienter
intelligi quod sanctus quisque menses vacuos
<pb n="0811A"/>
sicut mercenarius ducit, quia laborem jam sustinet,
sed praemium necdum tenet; hoc tolerat, illud
exspectat. Noctes vero laboriosas enumerat, quia
adversitates sibi praesentis temporis sese in virtutibus
exercendo coacervat. Nam si proficere in mente
non appetit, minus fortasse aspera quae mundi sunt
sentit.</p>
          </div3>
<div3>
            <head>16.</head>
            <p>
 <hi>Ecclesia in membris infirmis menses vacuos, in
fortibus noctes laboriosas habet. Labor pro saeculo
inanis ex fine dignoscitur.</hi> --Quae tamen sententia si
ad vocem sanctae <emph>249</emph> Ecclesiae ducitur, intellectus
ejus paulo subtilius indagatur. Ipsa quippe vacuos
menses habet, quae in infirmis suis membris terrenas
actiones absque vitae praemio defluentes sustinet.
Ipsa noctes laboriosas enumerat, quae in membris fortibus
<pb n="0811B"/>
multiplices tribulationes portat. In hac etenim
vita quaedam laboriosa sunt, quaedam vacua, quaedam
vero vacua simul et laboriosa. Amore quippe conditoris
praesentis vitae tribulationibus exerceri laboriosum
quidem est, sed vacuum non est. Amore autem
saeculi voluptatibus solvi vacuum quidem est, sed non
laboriosum. Amore vero ejusdem saeculi adversa
aliqua perpeti et vacuum simul est et laboriosum,
quia et ex adversitate mens afficitur, et remunerationis
praemio non repletur. In his itaque sancta Ecclesia
qui in ea jam positi adhuc voluptatibus defluunt,
et proinde fructu boni operis non ditantur, menses
vacuos ducit, quia vitae tempora sine retributionis
munere expendit. In his vero qui, aeternis desideriis
dediti mundi hujus adversa patiuntur, laboriosas noctes
<pb n="0811C"/>
enumerat, quia tribulationum tenebras quasi in
caligine vitae praesentis portat. In his autem qui et
transeuntem mundum diligunt, et tamen ejus contrarietate
fatigantur, simul menses vacuos et noctes
laboriosas tolerat, quia eorum vitam et retributio
subsequens nulla remunerat, et praesens tribulatio
angustat. Recte autem nequaquam dies, sed in eis
menses vacuos habere se perhibet. Mensium quippe
nomine dierum collectio et summa signatur. Per
diem ergo unaquaeque actio exprimitur, per menses
autem actionum finis innuitur. Et saepe cum in hoc
mundo aliquid agimus, intenta spei alacritate suspensi,
hoc ipsum quod agimus vacuum non putamus;
sed postquam ad actionum terminum pervenimus,
non obtinentes quae appetimus, laborasse nos
<pb n="0811D"/>
in vacuum dolemus. Non solum igitur dies, sed et
menses vacuos ducimus, cum nos in terrenis actionibus
sine fructu laborasse, non ex actionum principio,
sed fine pensamus. Cum enim labores nostros
adversitas sequitur, quasi vitae nostrae vacui menses
arguuntur, quia ex completione actionum agnoscitur
quam frustra in actionibus sudabatur.</p>
          </div3>
<div3>
            <head>17.</head>
            <p>
 <hi>De inani hoc labore Ecclesia ingemiscit.</hi> --Sed
quia in sacro eloquio nonnunquam nox pro ignorantia
ponitur, Paulo attestante, qui venturam vitam
scientibus discipulis dicit: <hi>Omnes vos filii lucis estis,
<pb n="0812A"/>
et filii diei; non sumus noctis neque tenebrarum <note>(I
Thess. V, 5)</note>
            </hi>; quibus praemisit: <hi>Vos autem, fratres,
non estis in tenebris, ut vos dies illa tanquam fur comprehendat <note>(Ibid., 4)</note>
            </hi>;
potest hoc in loco ex eorum
persona vox sanctae Ecclesiae accipi, qui post ignorantiae
suae caliginem ad amorem rectitudinis redeunt,
et, veritatis radiis illustrati, fletibus diluunt quod
erraverunt. Illuminatus etenim quisque respicit quam
turpe fuerit quod praesentis vitae amore laboravit.
[ <hi>Vet. IX.</hi> ]. In eis ergo sancta Ecclesia, in quibus ad
vitam revertitur laborem suum aestuanti servo et desideranti
finem mercenario comparat, dicens: <hi>Sicut
servus desiderat umbram et sicut mercenarius praestolatur
finem operis sui: sic et ego habui menses vacuos,
et noctes laboriosas enumeravi mihi.</hi> In comparatione
<pb n="0812B"/>
etenim duo sunt quae praemisit; in expressione
etiam fatigationis duo protinus subdidit. Ad aestuantem
quippe menses vacuos reddidit, quia quo magis
aeternum <emph>250</emph> refrigerium quaeritur, eo magis
conspicitur quam vacue pro vita ista laboratur. Ad
praestolantem vero laboriosas noctes subintulit, quia
quo magis ex termino operis praemium quod assequamur
inspicimus, eo magis ingemiscimus diu nos
nescisse quod quaerimus. Unde et ipsa poenitentis
cura vigilanter exprimitur, ut laboriosas noctes enumerasse
diceretur, quia quanto verius ad Deum revertimur,
tanto subtilius labores, quos per ignorantiam
in hoc mundo pertulimus, dolendo pensamus.
Nam quo unicuique plus dulce fit quod de aeternis
desiderat, eo ei magis grave ostenditur quod pro
<pb n="0812C"/>
praesentium amore tolerabat. Si vero ad solam historiam
sequentia verba pensantur, per haec procul dubio
animus dolentis exprimitur qualiter per diversos
 motus desiderii, moestitia impellente, variatur.
Nam subditur.</p>
          </div3>
        </div2>
<div2>
          <head>CAPUT IX.</head>
<p>VERS. 4.-- <hi>Si dormiero, dicam: Quando surgam?
et rursum exspectabo vesperam.</hi> </p>
<div3>
            <head>18.</head>
            <p>
 <hi>Dolens praesentia despicit, exspectat futura.</hi> --In
nocte quippe dies quaeritur, in die vespera desideratur,
quia nimirum dolor non permittit placere
quae adsunt; cumque mentem per experimentum
praesentium afficit, semper hanc quasi consolante desiderio
ad alia per exspectationem tendit. Sed quia
et afflicta mens per appetitum ducitur, et tamen dolor
<pb n="0812D"/>
ejus etiam seductus desideriis non finitur, recte subjungitur,--IBID.:-- <hi>Replebor
doloribus usque ad tenebras.</hi> 
Causa autem ejusdem doloris exprimitur,
cum protinus subinfertur:</p>
          </div3>
        </div2>
<div2>
          <head>CAPUT X [ <hi>Rec. VI</hi> ].</head>
<p>VERS. 5.-- <hi>Induta est caro mea putredine, et
sordibus pulveris, cutis mea aruit, et contracta est.</hi> </p>
<div3>
            <head>19.</head>
            <p>
 <hi>Hominis lapsi instabilitas.</hi> --Sed haec subtilius
congruentiusque disserimus, si ad praemissae expositionis
ordinem redeamus. Somno namque torpor
otii, surrectione autem exercitatio actionis exprimitur.
<pb n="0813A"/>
Vesperae quoque nomine, quia somno congruit,
rursus otii desiderium figuratur. Sancta vero Ecclesia
quousque vitam corruptionis ducit, flere mutabilitatis
suae damna non desinit. Ad hoc namque homo
conditus fuerat, ut, stante mente, in arcem se contemplationis
erigeret, et nulla hunc corruptio a conditoris
sui amore declinaret. Sed in eo quod ab ingenita
standi soliditate voluntatis pedem ad culpam
movit, a dilectione conditoris in semetipsum protinus
cecidit. Amorem vero Dei, veram scilicet stationis
arcem deserens, nec in se consistere potuit,
quia, lubricae mutabilitatis impulsu, infra se per corruptionem
proruens, etiam a semetipso dissensit.
Qui nunc, quia conditionis suae soliditate non figitur,
alternantis semper desiderii motu variatur, ut et
<pb n="0813B"/>
quietus actionem desideret, et occupatus ad otium
anhelet. Quia enim fixa mens stare cum potuit noluit,
stare jam non valet etiam cum volet. Conditoris
quippe sui contemplationem deserens, salutis suae
fortitudinem perdidit, et quolibet posita, semper
aegra alium locum quaerit. Varietatem ergo humanae
mentis exprimens, dicat: <hi>Si dormiero, dicam: Quando
surgam? et rursum exspectabo vesperam.</hi> Ac si
aperte diceret: Nihil perceptum menti sufficit, quia
ipsum qui vere sufficere potuit amisit. In somno
namque surrectionem desidero, in surrectione vesperam
exspecto, quia et quietus exercitium actionis
appeto, et exercitatus otium quietis quaero.
</p>
            <p> <emph>251</emph> [ <hi>Vet. X.] 20. Justo etiam quaerendum a peccato
surgere. Ne extollatur, adversis muniri cupit.</hi> 
<pb n="0813C"/>
--Quod tamen intelligi et aliter potest. Dormire
namque est in peccatis jacere. Si enim somni appellatio
culpa non esset, nequaquam Paulus discipulis
diceret: <hi>Evigilate, justi, et nolite peccare <note>(I Cor.
XV, 34)</note>
              </hi>. Unde et auditorem suum admonet, dicens: <hi>Surge qui dormis, et exsurge a mortuis, 
 et illuminabit
te Christus <note>(Ephes. V, 14)</note>
              </hi>. Et rursum: <hi>Hora
est jam nos de somno surgere <note>(Rom. XIII, 11)</note>
              </hi>. Unde
et Salomon peccantem increpat, dicens: <hi>Usquequo,
piger, dormis <note>(Prov. VI, 9)</note>
              </hi>? Electus igitur quisque
cum peccati somno premitur, ad justitiae vigilias
exsurgere conatur. Sed saepe cum surrexerit, ipsa se
extolli magnitudine virtutum sentit. Unde et tentari
se praesentis vitae adversitatibus post virtutes desiderat,
ne pejus ex confidentia virtutum cadat. Si enim
<pb n="0813D"/>
servari se melius per tentationem non cognosceret,
nequaquam Psalmista diceret: <hi>Proba me, Domine,
et tenta me <note>(Psal. XXV, 2)</note>
              </hi>. Bene ergo nunc dicitur: <hi>Si dormiero, dicam: Quando surgam? et rursum exspectabo
vesperam,</hi> 
 quia et in peccati somno lumen
justitiae quaeritur; et cum virtutum prospera mentem
elevant, adjutrix adversitas desideratur, ut profecto
animus, cum virtutum suarum gaudio plus quam
<pb n="0814A"/>
debet attollitur, per contrarietatem praesentis vitae
edito moerore solidetur. Unde et nequaquam <hi>Formidabo
vesperam</hi> dicitur, sed <hi>Exspectabo.</hi> Exspectamus
etenim prospera, formidamus adversa. Vir igitur
justus vesperam exspectat, quia cum exerceri hunc
tribulatione necesse est, ipsa ei fit adversitas prospera.</p>
          </div3>
<div3>
            <head>21.</head>
            <p>
 <hi>Tentationi peccati nunquam hic non est obnoxius.
Tentationes non timet, sed contra eas se parat.</hi> --Potest,
vesperae nomine, etiam peccati tentatio
designari, quae saepe tanto acrius mentem lacessit,
quanto et eamdem mentem spiritus ad superna altius
evehit. Nequaquam enim sic in hac vita per exercitationem
justitiae peccatum deseritur, ut in eadem
justitia inconcusse maneatur, quia etsi jam a cordis
<pb n="0814B"/>
habitaculo culpam rectitudo eliminat, ipsa tamen
culpa quae repellitur, cogitationis nostrae foribus assidens,
ut sibi aperiatur pulsat. Quod Moyses quoque
spiritaliter innuit, cum facta corporaliter temporum
momenta narravit, dicens: <hi>Facta est lux;</hi> atque
paulo post subjiciens: <hi>Factum est vespere <note>(Genes. I,
3, 5)</note>
            </hi>. Creator quippe omnium, humanae culpae praescius,
tunc expressit in tempore quod nunc versatur
in mente. Lux quippe ad vesperum ducitur, quia nimirum
lumen rectitudinis umbra sequitur tentationis.
Sed quia electorum lux tentatione non exstinguitur,
nequaquam nox, sed vespera facta perhibetur,
quia nimirum saepe tentatio in corde rectorum lumen
justitiae abscondit, sed non interimit; quasi ad
pallorem trepidationis pertrahit, sed funditus non
<pb n="0814C"/>
exstinguit. Electi ergo post somnum surrectionem
appetunt, post surrectionem vesperam praestolantur,
quia et de peccato ad justitiae lumen evigilant, et in
ipso justitiae lumine positi, semper se contra illecebras
tentationum parant. Quas nimirum non timent,
sed exspectant, quia utilitati suae rectitudinis etiam
tentamenta proficere non ignorant.</p>
          </div3>
<div3>
            <head>22.</head>
            <p>
 <hi>Nullus hic salute integra potitur.</hi> --Quantalibet
autem contra corruptionem suam virtute contenderint,
habere integram salutem <emph>252</emph> nequeunt,
quousque dies praesentis vitae finiatur. Unde et
subditur: <hi>Et replebor doloribus usque ad tenebras.</hi> 
Modo namque adversa irruunt: modo ipsa quoque
prospera, callida hilaritate blandiuntur. Modo surgentia
vitia bellum carnis excitant, modo devicta animum
<pb n="0814D"/>
ad elationem vocant. Bonorum igitur vita usque
ad tenebras doloribus repletur, quia quousque
tempus corruptionis agitur, interna externaque afflictione
concutitur, et salutis securitatem non invenit,
nisi cum diem funditus tentationis relinquit. Unde
bene et haec eadem dolorum causa protinus subinfertur,
cum dicitur: <hi>Induta est caro mea putredine et
sordibus pulveris. [Vet. XI.</hi> ] Ut enim paulo superius
<pb n="0815A"/>
diximus, soliditatem ingenitam voluntarie homo
deseruit, et sese in corruptionis voraginem mersit;
unde nunc vel per immunda opera labitur, vel per
cogitationes illicitas foedatur. Ut enim ita dixerim,
culpae suae poenaliter subdita, ipsa jam natura nostra
facta est extra naturam; et remissa usque ad perversa
opera ducitur, restricta autem perversorum operum
importuna cogitatione fuscatur. Per expletionem
ergo actionis illicitae carnem putredo afficit, per
levitatem vero cogitationis improbae quasi ante oculos
pulvis surgit. Consentiendo vitiis putredine atterimur,
vitiorum vero imagines in corde tolerando
sordibus pulveris foedamur. Ait ergo: <hi>Induta est
caro mea putredine et sordibus pulveris.</hi> Ac si aperte
diceret: Carnalem vitam, quam patior, aut tabes
<pb n="0815B"/>
lubricae operationis polluit, aut ex vitiorum memoria
caligo miserae cogitationis premit.</p>
          </div3>
<div3>
            <head>23.</head>
            <p>
 <hi>Ecclesiae caro in lubricis membris putrescit, in
quaerentibus terram sordescit.</hi> --Quod tamen si ex
voce Ecclesiae universalis accipimus, aliquando hanc
procul dubio carnis putredine, aliquando autem gravari
sordibus pulveris invenimus. Multi quippe in ea
sunt qui, dum amori carnis inserviunt, fetore luxuriae
computrescunt. Et sunt nonnulli qui a voluptate
quidem carnis abstinent, sed tamen tota mente in
terrenis actibus jacent. Dicat ergo sancta Ecclesia
unius membri sui vocibus, dicat quid de utroque
genere hominum tolerat: <hi>Induta est caro mea putredine
et sordibus pulveris.</hi> Ac si aperte insinuet, dicens:
Sunt plerique qui mihi per fidem membra sunt,
<pb n="0815C"/>
sed tamen sana vel munda per actionem non sunt,
quia aut, victi desideriis turpibus, ad corruptionis
putredinem defluunt, aut, terrenis actibus dediti,
pulvere consperguntur. In illis enim quos lubricos
tolero carnem videlicet putrescentem gemo, in istis
autem quos terram quaerentes patior quid aliud
quam foedatam pulvere porto?</p>
          </div3>
<div3>
            <head>24.</head>
            <p>
 <hi>Ecclesiae cutis qui solis exterioribus curis inserviunt:
unde arescat.</hi> --Unde et apte simul de
utrisque subjungitur: <hi>Cutis mea aruit, et contracta
est.</hi> In sanctae quippe Ecclesiae corpore hi qui solis
exterioribus curis inserviunt, congrue cutis vocantur.
Quae nimirum cutis arescendo attrahitur, quia
mentes carnalium, dum praesentia diligunt, et quasi
juxta posita concupiscunt, ad futura tendi per longanimitatem
<pb n="0815D"/>
nolunt. Qui dum internae spei pinguedinem
negligunt, ut attrahantur arefiunt, quia si eorum
corda desperatio non siccaret, nequaquam <emph>253</emph> 
aestus haec pusillanimitatis attraheret. Hanc namque
attractionem Psalmista formidaverat cum, siccitatem
<pb n="0816A"/>
mentis metuens, dicebat: <hi>Sicut adipe et pinguedine
repleatur anima mea <note>(Psal. LXII, 6)</note>
            </hi>. Adeps
quippe pinguedinis animam replet, cum hanc contra
praesentium desideriorum aestum supernae spei infusio
refovet. Cutis ergo arescens attrahitur cum cor
rebus exterioribus deditum, atque ex desperatione
siccatum, in auctoris sui amorem non tenditur, sed
in semetipso, ut ita dixerim, rugosa cogitatione replicatur.</p>
          </div3>
<div3>
            <head>25.</head>
            <p>
 <hi>Amore praesentium non tenetur, qui vitae hujus
brevitatem recogitat.</hi> --Pensandum vero est quod carnales
mentes idcirco praesentia diligunt, quia vita carnis
quam fugitiva sit minime perpendunt. Nam si velocitatem
transitus ejus aspicerent, hanc etiam prosperantem
minime amarent. Sancta autem Ecclesia
<pb n="0816B"/>
in electis suis quotidie quantus sit rebus exterioribus
cursus conspicit, et idcirco in intimis pedem sollicitae
intentionis figit. Unde et apte subditur:</p>
          </div3>
        </div2>
<div2>
          <head>CAPUT XI [ <hi>Rec. VII</hi> ].</head>
<p>VERS. 6.-- <hi>Dies mei velocius transierunt quam a
texente tela succiditur.</hi> </p>
<div3>
            <head>26.</head>
            <p>
 <hi>Tempus carnis telae apte comparatur.</hi> --Congrua
valde similitudine tempus carnis telae comparatur,
quia sicut tela filis, sic vita mortalis diebus singulis
proficit; sed quo ad augmentum proficit, eo ad
incisionem tendit, quia, sicut et superius diximus <note>(Lib. VII, n. 30)</note>,
cum tempora percepta praetereunt,
ventura breviantur, et de universo vitae spatio eo
fiunt pauciora quae veniunt, quo multa sunt quae
<pb n="0816C"/>
transierunt. Tela quippe infra supraque ligata, duobus
lignis innectitur, ut texatur; sed quo inferius
texta involvitur, eo superius texenda deplicatur;
et unde se ad augmentum multiplicat, inde fit minus
quod restat. Sic nimirum vitae nostrae tempora et
transacta quasi inferius involvimus, et ventura a superiori
deplicamus, quia quo plus fiunt praeterita,
minus esse incipiunt futura. Sed quia nec tela ad
expressionem nostri temporis sufficit, nam ejus quoque
festinationem vitae nostrae velocitas transit, recte
nunc dicitur: <hi>Dies mei velocius transierunt, quam a
texente tela succiditur.</hi> Tela quippe tarditatem provectus
habet, vita autem praesens moram defectus non
habet. In illa namque cum laborantis manus figitur,
adventus terminus elongatur; in ista vero, quia tempus
<pb n="0816D"/>
semper desinens indesinenter consumimus, ad
finem nostri itineris etiam quiescendo pervenimus,
et per cursum nostri transitus etiam dormientes imus.
Electi igitur, quia praesentis vitae momenta decurrere
sub festinatione conspiciunt, nequaquam in hoc tantae
<pb n="0817A"/>
mobilitatis itinere cordis intentionem figunt. Unde
et apte protinus subditur:
</p>
            <p>IBID.-- <hi>Et consumpti sunt absque ulla spe.</hi> </p>
          </div3>
<div3>
            <head>27.</head>
            <p>
 <hi>Electi mortem cogitant etiam sani, reprobi nequidem
cum imminet.</hi> --Reproborum mens erga dies
vitae praesentis tanto amore constringitur, ut sic semper
hic appetant vivere, quatenus, si valeant, vivendi
cursum desiderent nunquam finire. Cogitare quippe
ventura despiciunt, spem totam in rebus transeuntibus
ponunt, habere nulla nisi quae praetereunt concupiscunt.
Cumque nimis transeuntia cogitant, et
mansura nullatenus sperant, sic caecitate <emph>254</emph> insensibili
cordis oculus clauditur, ut aeternae luci nullatenus
intendatur. Unde fit ut saepe jam corpus molestia
quatiat, et vicina mors virtutem vitalis spiritus
<pb n="0817B"/>
incidat, nec tamen curare quae mundi sunt desinant.
Jamque eos ultor ad judicium pertrahit; et tamen ipsi,
ordinatione sollicita rebus transeuntibus occupati,
nihil aliud cogitant nisi in hoc mundo adhuc qualiter
vivant. Relinquendo omnia quasi possidendo disponunt,
quia spes vivendi non frangitur, etiam cum vita
terminatur. Jam ad judicium trahuntur per sententiam,
et tamen adhuc habendis rebus inhaerent per
curam. Dura etenim mente abesse mors longe creditur,
etiam cum sentitur. Sicque a carne anima solvitur,
ut erga praesentia immoderato amore se retinens,
dum ad aeternum supplicium ducitur, hoc ipsum
quoque nesciat quo ducitur; et deserens quae amare
cum termino noluit, repente sine termino invenit
quae nunquam praevidit. At contra rectorum mens ad
<pb n="0817C"/>
aeternitatis intentionem tenditur, etiam cum praesens
eam feliciter vita comitatur. Magna carnis salute utitur,
nec tamen ejus fiducia animus retardatur. Nullum
adhuc mortis articulum erumpit, et quasi praesentem
hanc quotidie conspicit. Quia enim vita indesinenter
labitur, spes ei vivendi funditus amputatur.
Bene ergo de diebus praetereuntibus dicitur: <hi>Consumpti
sunt absque ulla spe.</hi> Ac si aperte diceretur:
Mentis fiduciam in praesenti vita non posui, quia omne
quod praeterit calcando desperavi. Unde et mox
apte subditur:</p>
          </div3>
        </div2>
<div2>
          <head>CAPUT XIII [ <hi>Rec. VIII</hi> ].</head>
<p>VERS. 7.-- <hi>Memento quia ventus est vita mea.</hi> </p>
<div3>
            <head>28.</head>
            <p>
 <hi>Vita praesens, aeterna non attendentibus cara,
attendentibus vilis. Vitae brevis consideratio, grata Deo
<pb n="0817D"/>
est oblatio.</hi> --Hi etenim vitam carnis quasi permanentem
diligunt, qui quanta sit vitae sequentis aeternitas
non attendunt; cumque soliditatem perennitatis non
considerant, exsilium patriam, tenebras lumen, cursum
stationem putant, quia qui majora nesciunt, judicare
de minimis nequaquam possunt. Ordo quippe
judicii exigit ut quod examinare nitimur transcendamus.
Si enim praeesse rebus omnibus animus non valet,
nequaquam de his corta a quibus vincitur videt.
Idcirco itaque mens reproba praesentis vitae curcum
<pb n="0818A"/>
aestimare non sufficit, quia admirationi illius ex amore
succumbit. Sancti autem viri, quo ad aeterna cor elevant,
quam breve sit quod fine clauditur pensant; et
eo eorum sensibus vilescit quod praeterit, quo intellectu
radiante interlucet quod acceptum nunquam
recedit; cumque infinitatem perennitatis aspiciunt,
nequaquam jam pro magno desiderant quidquid finis
angustat. Sed sublevata mens extra temporum terminos
ducitur, etiam cum carne in tempore tenetur;
et tanto altius finienda despicit, quanto verius infinita
cognoscit. Sed haec ipsa humanae brevitatis consideratio
auctori nostro magnae virtutis oblatio est.
Unde recte nunc cum deprecatione immolatio ejusdem
virtutis offertur, cum dicitur: <hi>Memento quia
ventus est vita mea.</hi> Ac si aperte diceretur: Transeuntem
<pb n="0818B"/>
velociter benignus respice, quia et tanto a
te videri misericordius debeo, quanto ipse a consideratione
brevitatis meae oculos non averto. Sed quia
dum tempus <emph>255</emph> vitae praesentis absciditur, ad operationem
promerendae veniae ulterius non reditur,
recte subjungitur:</p>
          </div3>
        </div2>
<div2>
          <head>CAPUT XIV.</head>
<p>IBID.-- <hi>Nec revertetur oculus meus ut videat bona.</hi> </p>
<div3>
            <head>29.</head>
            <p>
 <hi>Post mortem non est locus promerendae veniae.</hi> --
Ad videnda bona exstincti oculus non redit, quia ad
exhibenda recta opera exuta carne anima non recurrit.
Hinc est quod dives quem inferni flamma cruciabat,
quia semetipsum reparare operando non posset
agnoverat; nam nequaquam sibi, sed relictis fratribus
prodesse satagebat, dicens: <hi>Rogo te, pater Abraham,
<pb n="0818C"/>
ut mittas eum in domum patris mei, habeo enim
quinque fratres, ut testetur illis, ne et ipsi veniant in
locum hunc tormentorum <note>(Luc. XVI, 27)</note>
            </hi>. Solet namque
moestum animum spes vel falsa refovere. Sed ut poenam
suam reprobi gravius sentiant, et spem de venia
amittunt. Unde, flammis ultricibus traditus, non
sibi, ut diximus, sed opitulari fratribus concupivit,
quia nunquam se ignium carere tormentis, adjuncto
desperationis supplicio, agnovit. Hinc Salomon ait: <hi>Quodcunque potest manus tua facere, instanter operare,
quia nec opus, nec ratio, nec scientia, nec sapientia
erunt apud inferos, quo tu properas 
 <note>(Eccle. IX, 10)</note>
            </hi>.
Nequaquam ergo ad videnda bona oculus revertetur,
quia retributionem suam mens inveniens, ad operationis
usum nullatenus revocatur. Quia igitur fugit
<pb n="0818D"/>
omne quod cernitur, et mansura sunt quae sequuntur,
bene beatus Job uno versu utraque complexus est,
dicens: <hi>Memento quia ventus est vita mea, nec revertetur
oculus meus ut videat bona.</hi> Cursum quippe praesentium
contemplatus ait: <hi>Memento quia ventus est
vita mea.</hi> Aeternitatem vero sequentium considerans
adjunxit: <hi>Nec revertetur oculus meus ut videat bona.</hi> 
Ubi apte quoque universi humani generis a redemptionis
munere destituti vocem protinus sumit,
dicens:</p>
          </div3>
        </div2>
<div2>
          <head>CAPUT XV [ <hi>Vet. XIII</hi> ].</head>

<pb n="0819A"/>
<p>VERS. 8.-- <hi>Nec aspiciet me visus hominis.</hi> </p>
<div3>
            <head>30.</head>
            <p>
 <hi>Tunc Christi gratia non liberat, quem nunc non
reformat.</hi> --Visus quippe hominis est misericordia
Redemptoris, quae insensibilitatis nostrae duritiam,
cum respicit, emollit. Unde, teste quoque Evangelio,
dicitur: <hi>Respexit Dominus Petrum, et recordatus est
Petrus verbi quod dixerat Jesus; egressus foras, flevit
amare <note>(Luc. XXII, 61)</note>
            </hi>. Exutam vero carne animam
nequaquam jam visus hominis aspicit, quia post mortem
non liberat, quem ante mortem gratia ad veniam
non reformat. Hinc etenim Paulus dicit: <hi>Ecce
nunc tempus acceptabile, ecce nunc dies salutis <note>(II Cor. VI, 2)</note>
            </hi>.
Hinc Psalmista ait: <hi>Quoniam in saeculum
misericordia ejus <note>(Psal. CXVII, 1)</note>
            </hi>. Quia nimirum
<pb n="0819B"/>
quem nequaquam modo misericordia eripit, sola post
praesens saeculum justitia addicit. Hinc Salomon ait: <hi>Quia lignum in quocunque loco ceciderit, sive ad Austrum,
sive ad Aquilonem, ibi erit 
 <note>(Eccle. XI, 3)</note>
            </hi>, quia
cum humani casus tempore, sive sanctus, sive malignus
spiritus egredientem animam claustra carnis acceperit,
in aeternum secum sine ulla permutatione
retinebit, ut nec exaltata ad supplicium proruat, nec
mersa aeternis suppliciis, ultra ad remedium ereptionis
ascendat. Vir igitur sanctus, humani generis
damna considerans, quod a praesenti saeculo sine
Redemptoris cognitione subtrahitur, atque in aeternis
ignibus irreparabiliter sepelitur, et ejus vocem
in se suscipiens, dicat: <hi>Nec aspiciet me visus hominis,</hi> 
quia <emph>256</emph> nimirum Redemptoris gratia, quem
<pb n="0819C"/>
nunc non intuetur ut corrigat, tunc non respicit
ut ab interitu abscondat. In judicium quippe Dominus
veniens, peccatorem videt ut feriat, sed non
videt ut ad largiendam salutis gratiam recognoscat;
culpas examinat, et vitam pereuntium ignorat. Unde
sanctus vir, cum se post praesentem vitam, respectu
hominis videri non posse fateretur, apte mox subdidit:</p>
          </div3>
        </div2>
<div2>
          <head>CAPUT XVI [ <hi>Rec. IX</hi> ].</head>
<p>IBID.-- <hi>Oculi tui in me, et non subsistam.</hi> </p>
<div3>
            <head>31.</head>
            <p>
 <hi>Christus in judicio reprobos ad feriendum videbit,
quos hic ad misericordiam impendendam non vidit.</hi> --Ac
si aperte diceret: Districtus ad judicium veniens,
et ad salvandum non vides, et ad feriendum
vides, quia quem in praesenti vita dispensationis tuae
<pb n="0819D"/>
miseratione non respicis, respiciendo, postmodum
per justitiam exstinguis. Nunc enim peccator quisque
Deum non metuit et vivit, blasphemat et proficit,
quia scilicet misericors creator, quem exspectando
vult corrigere, aspiciendo non vult punire, sicut
scriptum est: <hi>Dissimulans peccata hominum propter
poenitentiam <note>(Sap. XI, 24)</note>
            </hi>. Sed tunc peccator
cum respicitur non subsistit, quia cum districtus judex
<pb n="0820A"/>
merita subtiliter inquirit, reus ad tormenta non
sufficit.</p>
          </div3>
<div3>
            <head>32.</head>
            <p>
 <hi>Justi se perituros sciunt, si remota pietate a Deo
judicentur.</hi> --Quamvis hoc etiam justorum voci congruit,
quorum mens semper sollicita venturo examini
intendit. Omne enim quod agunt metuunt, dum caute
considerant qui ante quantum judicem stabunt.
Intuentur potentiam illius magnitudinis, et pensant
quanto reatu constricti sunt propriae infirmitatis.
Enumerant mala proprii operis, et contra haec exaggerant
bona conditoris. Considerant prava quam
districte judicet, bona opera quam subtiliter penset,
et perituros se absque ambiguitate praesciunt, si remota
pietate judicentur, quia hoc ipsum quoque
quod juste videmur vivere culpa est, si vitam nostram
<pb n="0820B"/>
cum judicat, hanc apud se divina misericordia
non excusat. Hinc enim in hoc eodem libro scriptum
est: <hi>Astra non sunt munda in conspectu ejus <note>(Job. XXV, 5)</note>
            </hi>,
quia apud eum districte judicati, ipsi
quoque maculas inquinationis habent, qui per munditiam
sanctitatis lucent. Bene ergo dicitur: <hi>Oculi
tui in me, et non subsistam.</hi> Ac si aperte justi voce
diceretur: Si subtili examinatione discutior, perferendo
judicio non assurgo, quia ad poenam vita non
sufficit, si hanc immanitas justae retributionis premit.
Bene autem ejusdem humani generis et culpa breviter,
et poena subrogatur, cum protinus dicitur:</p>
          </div3>
        </div2>
<div2>
          <head>CAPUT XVII [ <hi>Vet. XIV, Rec. X</hi> ].</head>
<p>VERS. 9.-- <hi>Sicut consumitur nubes, et pertransit, sic
qui descendit ad inferos non ascendet.</hi> </p>
<div3>
            <head>33. </head>
<p>
              <pb n="0820C"/> <hi>Damnatis non est reditus ad veniam, aut ad ea
quae amabant.</hi> --Nubes quippe ad altiora suspenditur;
sed densata vento impellitur ut currat, calore autem
solis dissipatur ut evanescat. Sic sic nimirum corda
sunt hominum, quae per acceptae rationis ingenium
ad alta emicant, impulsa autem maligni spiritus
flatu, pravis desideriorum suorum motibus huc illucque
pertrahuntur; sed, districto respectu superni
judicis, quasi solis calore liquefiunt, et, semel locis
poenalibus tradita, ad operationis usum ultra non
redeunt. Vir igitur sanctus elationem, cursum defectumque
humani generis exprimens dicat: <hi>Sicut consumitur
nubes, et pertransit, sic qui descendit ad inferos
non ascendet.</hi> Ac si aperte loqueretur, dicens:
In altum currendo <emph>257</emph> deficit, qui superbiendo ad
<pb n="0820D"/>
interitum tendit; quem si semel culpa ad poenam pertrahit,
misericordia ulterius ad veniam non reducit.
Unde et adhuc subditur:</p>
          </div3>
        </div2>
<div2>
          <head>CAPUT XVIII.</head>
<p>VERS. 10.-- <hi>Nec revertetur ultra in domum suam.</hi> </p>
<div3>
            <head>34.</head>
            <p>
 <hi>Domus mentis est id quod amando habitat. Desperantium
corda nubibus similia. Extra se funduntur.</hi> --Sicut
domus est corporis habitaculum corporale,
<pb n="0821A"/>
ita unicuique menti hoc domus fit quod ex desiderio
inhabitare consuevit. Ad domum igitur suam ultra
non revertitur, quia semel quisque, aeternis suppliciis
traditus, ad hoc jam ubi amore inhaeserat nullatenus
revocatur. Potest etiam inferni nomine peccatoris
desperatio designari, de qua per Psalmistam dicitur: <hi>In inferno autem quis confitebitur tibi 
 <note>(Psalm. VI, 6)</note>
            </hi>?
Unde rursum scriptum est: <hi>Impius cum in profundum
venerit peccatorum, contemnit <note>(Prov. XVIII, 3)</note>
            </hi>. Quisquis
autem impietati succumbit, vitam profecto justitiae
moriendo derelinquit. Qui vero etiam post peccatum
mole desperationis obruitur, quid aliud quam
post mortem in inferni suppliciis sepelitur? Bene ergo
dicitur: <hi>Sicut consumitur nubes, et pertransit, sic
qui descendit ad inferos non ascendet,</hi> quia plerumque
<pb n="0821B"/>
cum perpetratione nequitiae etiam desperatio sociatur,
et via jam reversionis absciditur. Recte autem
corda desperantium nubibus comparantur, quia et
caligine erroris obscura sunt, et peccatorum multiplicitate
condensa; sed consumpta pertranseunt, quia
claritate extremi judicii irradiata dissipantur. Solet
etiam domus inhabitatio cordis intelligi. Unde sanato
cuidam dicitur: <hi>Vade in domum tuam <note>(Marc. V, 19)</note>
            </hi>,
quia nimirum dignum est ut peccator post veniam ad
mentem suam redeat, ne iterum quo juste feriatur
admittat. Sed qui ad infernum descenderit, ad domum
suam ulterius non ascendet, quia eum quem
desperatio obruit, a cordis sui habitaculo foras mittit,
et redire introrsus non valet, quia, fusus exterius, ad
deteriora quotidie compulsus cadit. Ad contemplandum
<pb n="0821C"/>
quippe Creatorem homo conditus fuerat, ut ejus
semper speciem quaereret, atque in solemnitate
illius amoris habitaret. Sed extra se per inobedientiam
missus, mentis suae locum perdidit, quia, tenebrosis
itineribus sparsus, ab inhabitatione veri luminis
elongavit. Unde apte adhuc subditur:</p>
          </div3>
        </div2>
<div2>
          <head>CAPUT XIX [ <hi>Vet. XV</hi> ].</head>
<p>IBID.-- <hi>Neque cognoscet eum amplius locus ejus.</hi> </p>
<div3>
            <head>35.</head>
            <p>
 <hi>Locus hominis Deus, per inobedientiam desertus.
Non cogniturus est in judicio, qui eum hic spreverint.</hi> 
--Locus quippe hominis, sed non localis, ipse scilicet
conditor exstitit, qui hunc ut in semetipso consisteret
creavit. Quem nimirum locum tunc homo
deseruit, cum, seductoris verba audiens, a conditoris
amore discessit. Sed cum omnipotens Deus redimendo
<pb n="0821D"/>
se homini etiam corporaliter ostendit, ipse, ut ita
dixerim, fugitivi sui vestigia subsequens, ad retinendum
quem amiserat hominem locus venit. Si enim
appellari locus nequaquam conditor posset, Deum
laudans Psalmista non diceret: <hi>Filii servorum tuorum
habitabunt ibi <note>(Psal. CI, 29)</note>
            </hi>. Ibi enim non dicimus,
nisi cum locum specialiter designamus. Sed sunt
plerique qui etiam post perceptum Redemptoris
auxilium ad desperationis tenebras devolvuntur; et
<pb n="0822A"/>
tanto nequius pereunt, quanto et oblata remedia misericordiae
contemnunt. Recte ergo de damnato homine
dicitur: <hi>Neque cognoscet eum amplius</hi> <emph>258</emph> <hi>locus ejus,</hi> 
 quia a conditore suo tanto tunc districtius
in judicio non cognoscitur, quanto nunc ad reparationis
gratiam nec per dona revocatur. Unde et notandum
summopere est quod non ait: Neque cognoscet
amplius locum suum, sed ait: <hi>Neque cognoscet
eum amplius locus ejus.</hi> Dum enim cognitio non homini,
sed loco tribuitur, patenter ipse conditor loci
nomine designatur, qui, districtus ad examen ultimum
veniens, in iniquitate durantibus dicet: <hi>Nescio
vos unde sitis <note>(Luc. XIII, 25)</note>
            </hi>. Sed electi quique quo
districte reprobos repelli considerant, eo semetipsos
quotidie a perpetratae nequitiae sordibus sollicitius
<pb n="0822B"/>
purgant. Cumque perituros alios frigescere a vitae
amore conspiciunt, studiose se ad poenitentiae lamenta
succendunt. Unde et apte subditur:</p>
          </div3>
        </div2>
<div2>
          <head>CAPUT XX.</head>
<p>VERS. 11.-- <hi>Quapropter et ego non parcam ori meo.</hi> </p>
<div3>
            <head>36.</head>
            <p>
 <hi>Iram judicis in confessione praeveniunt electi.</hi> 
--Ori etenim suo parcit, qui confiteri malum quod
fecit erubescit. In laborem quippe os mittere est hoc
ad confessionem perpetratae iniquitatis occupare.
Sed justus ori suo non parcit, quia iram judicis districti
praeveniens, verbis contra se propriae confessionis
saevit. Hinc Psalmista ait: <hi>Praeveniamus faciem
ejus in confessione <note>(Psal. XCIV, 2)</note>
            </hi>. Hinc per Salomonem
dicitur: <hi>Qui abscondit scelera sua, non dirigetur;
qui autem confessus fuerit et dereliquerit ea, misericordiam
<pb n="0822C"/>
consequetur <note>(Prov. XXVIII, 13)</note>
            </hi>. Hinc rursum
scriptum est: <hi>Justus in principio accusator est sui <note>(Prov. XVIII, 17)</note>
            </hi>.
Sed nequaquam ad confessionem
os panditur, nisi cum consideratione districti judicii
per pavorem spiritus angustatur. Unde et apte mox
subditur:</p>
          </div3>
        </div2>
<div2>
          <head>CAPUT XXI [ <hi>Rec. XI</hi> ].</head>
<p>IBID.-- <hi>Loquar in tribulatione spiritus mei.</hi> </p>
<div3>
            <head>37.</head>
            <p>
 <hi>Peccatorum confessionem comitari debet poenitentiae
luctus.</hi> --Tribulatio quippe spiritus linguam
commovet, ut reatum pravi operis vox confessionis
impugnet. Sciendum quoque est quia saepe et reprobi
peccata confitentur, sed deflere contemnunt. Electi
autem culpas suas, quas vocibus confessionis aperiunt,
districtae animadversionis fletibus insequuntur.
<pb n="0822D"/>
Unde bene beatus Job postquam se ori suo non parcere
spopondit, tribulationem mox spiritus subdidit.
Ac si aperte fateretur, dicens: Sic reatum lingua
loquitur, ut nequaquam expers a moeroris stimulo per
alia spiritus vagetur: sed culpas loquens, vulnus
aperio; culpas vero ad correctionem cogitans, salutem
vulneris ex medicamine moeroris quaero. Qui
enim mala quidem quae perpetravit insinuat, sed flere
quae insinuaverit recusat, quasi subducta veste vulnus
<pb n="0823A"/>
detegit, sed torpenti mente medicamentum vulneri
non apponit. Confessionis igitur vocem solus
necesse est ut moeror excutiat, ne vulnus proditum,
sed neglectum, quo licentius jam per humanam notitiam
tangitur, deterius putrescat. Quo contra Psalmista
plagam cordis non solum detexerat, sed detectae
etiam medicamentum moeroris adhibebat, dicens: <hi>Iniquitatem meam ego 
 pronuntio, et cogitabo
pro peccato meo <note>(Psal. XXXVII, 19)</note>
            </hi>. Pronuntiando
enim occultum vulnus detegit, cogitando autem
quid aliud quam medicamentum vulneri apponit?
[ <hi>Vet. XVI.</hi> ] Sed afflictae menti, et sua sollicite damna
cogitanti, rixa pro semetipsa oritur contra semetipsam.
Nam cum se ad lamenta poenitentiae instigat,
occulta se increpatione dilaniat. <emph>259</emph> Unde et apte
<pb n="0823B"/>
mox subditur:</p>
          </div3>
        </div2>
<div2>
          <head>CAPUT XXII.</head>
<p>IBID.-- <hi>Confabulabor cum amaritudine animae meae.</hi> </p>
<div3>
            <head>38.</head>
            <p>
 <hi>Compuncta mens multa in se detegit deflenda.
Recolit quot Dei donis quam fuerit ingrata.</hi> --Pavore
namque divini judicii afflicti, dum quaedam male gesta
plangimus, ipsa vi nostrae amaritudinis ad discutiendos
nos vigilantius excitati, alia in nobis etiam
quae amplius defleamus, invenimus. Nam saepe quod
torpentes latuit, flentibus subtilius innotescit; et
afflicta mens certius invenit malum quod fecerat et
nesciebat, eique rixa sua verius aperit, quantum a
veritatis pace deviavit, quia reatum suum, cujus secura
non meminit, hunc in se commota deprehendit.
Succrescens quippe amaritudo poenitentiae, verecundanti
cordi importune ingerit illicita quae commisit,
<pb n="0823C"/>
districtum contra haec judicem ostendit, suppliciorum
minas incutit, pavore animum ferit, pudore
confundit, motus illicitos increpat, quietem noxiae
securitatis turbat; quae ei conditor bona contulit, quae
ipse bonis illius mala respondit enumerat, quod mire
ab eo conditus, quod gratuito nutritus, quod rationis
substantia in conditione ditatus est, quod conditoris
gratia vocatus, quod sequi ipse et vocatus noluit,
quod vocantis misericordia nec surdum hunc renitentemque
despexit, quod illuminatus donis, quod
sua sponte pravis actibus etiam post dona caecatus
est, quod a caecitatis suae erroribus paternae sollicitudinis
flagellis expiatus, quod a flagellorum doloribus
ad salutis gaudia misericordiae medicamento reductus
est; quod quibusdam culpis, etsi non gravibus
<pb n="0823D"/>
subditus, peccare tamen et inter flagella non desinit;
quod peccatorem suum superna gratia nec contempta
dereliquit. Cum igitur afflictam mentem modo per
replicationem donorum Dei, modo per improperia
actionis suae tanta severitate increpat, habet in corde
justorum amaritudo animae linguam suam, quae tanto
eis subtilius loquitur, quanto et interius auditur.
Unde et nequaquam dicitur: Fabulabor in amaritudine
animae meae, sed, <hi>Confabulabor cum amaritudine
<pb n="0824A"/>
animae meae,</hi> quia vis doloris, quae peccata singula
reputans, torpentem animum ad lamenta excitat,
quasi ad eum verba confabulationis format, in quibus
semetipsum correctus inveniat, et ad sui jam
custodiam sollicitior exsurgat. Dicat itaque vir justus
ex voce sua, et sanctae Ecclesiae typum tenens, dicat
ex nostra: <hi>Confabulabor cum amaritudine animae meae.</hi> 
Ac si apertius insinuet, dicens: Intus contra me
cum cordis mei dolore colloquor, et foris me a verbere
judicis abscondo. Sed mens poenitentiae doloribus
pressa in semetipsa constringitur, atque a cunctis
delectationibus carnis forti cogitatione separatur, ad
summa proficere appetit, et tamen adhuc de corruptione
corporis contradictionem sentit. Unde et apte
mox subditur:</p>
          </div3>
        </div2>
<div2>
          <head>CAPUT XXIII.</head>

<pb n="0824B"/>
<p>VERS. 12.-- <hi>Nunquid mare sum ego, aut cetus, quia
circumdedisti me carcere?</hi> </p>
<div3>
            <head>39.</head>
            <p>
 <hi>Carcere constringuntur homo, diabolus, carnales;
cum quod volunt implere non valent.</hi> --Carcere
homo circumdatur, quia plerumque et virtutum provectibus
ad alta exsurgere nititur, et tamen carnis
suae corruptione praepeditur. Qua bene exui Psalmista
deprecatur, dicens: <hi>Educ de carcere animam
meam, ad confitendum nomini tuo <note>(Psal. CXLI, 8)</note>
            </hi>.
Quid vero appellatione maris, nisi corda carnalium
 tumidis cogitationibus fluctuosa; <emph>260</emph> quid autem
ceti nomine, nisi antiquus hostis exprimitur? Qui
dum mentes saecularium possidendo penetrat,
 quasi in eorum lubrica cogitatione natat. Sed cetus
<pb n="0824C"/>
carcere stringitur, quia malignus spiritus, in inferioribus
dejectus, ne ad coelestia evolare praevaleat,
poenae suae pondere coarctatur, Petro attestante, qui
ait: <hi>Deus angelis peccantibus non pepercit, sed rudentibus
inferni detractos in tartarum tradidit in judicium
cruciandos reservari <note>(II Petr. II, 4)</note>
            </hi>. Cetus carcere
astringitur, quia tentare bonos quantum desiderat
prohibetur. Carcere quoque mare circumdatur, quia
carnalium mentium tumida insanaque desideria ad
peragenda mala quae appetunt impossibilitatis suae
angustia gravantur. Saepe enim dominari melioribus
concupiscunt; sed tamen eis, divino judicio cuncta
mirabiliter disponente, substrati sunt. Nocere bonis
elati desiderant, et tamen subjecti ab eis solatia sperant.
Pro explendis voluptatibus carnis longaevitatem
<pb n="0824D"/>
vitae praesentis cupiunt, sed tamen ab ea sub celeritate
rapiuntur. De quibus bene per Psalmistam dicitur: <hi>Statuit aquas quasi in utre 
 <note>(Psal. LXXVII, 13)</note>
            </hi>. Aquae
quippe in utre sunt cum lubrica eorum desideria,
quia operis effectum non inveniunt, sub carnali corde
deprimuntur. Cetus ergo ac mare circumdatione premitur
carceris, quia vel malignus spiritus, vel sequaces
illius, in quorum se mentibus colligit, atque in
eis undas tumentium cogitationum volvit, ut implere
<pb n="0825A"/>
mala quae appetunt nequeant, superna eos districtio
angustat.
</p>
            <p>[ <hi>Vet. XVII, Rec. XII.] 40. Idem se pati queruntur
justi. Non prae tumore, sed amore veritatis.</hi> --Sancti
autem viri, quo mundiori corde coelestium
arcana considerant, auctis ad haec quotidie ardoribus
anhelant. Ibi jam plene satiari desiderant, unde adhuc
parum aliquid ore contemplationis degustant.
Perfecte cupiunt carnis stimulum subdere, nihil in
cogitatione illicitum de ejus jam corruptione tolerare;
sed quia scriptum est: <hi>Corpus quod corrumpitur
aggravat animam, et deprimit terrena inhabitatio sensum
multa cogitantem <note>(Sap. IX, 15)</note>
              </hi>, intentione jam
quidem ultra semetipsos eminent, sed tamen, adhuc
infirmitatis suae incertis motibus subditi, corruptionis
<pb n="0825B"/>
se carcere clausos dolent. Ait ergo: <hi>Nunquid mare
sum ego, aut cetus, quia circumdedisti me carcere?</hi> Ac
si aperte diceret: Mare vel cetus, iniqui videlicet,
eorumque auctor malignus spiritus, quia effrenari ad
solam perpetrandae iniquitatis licentiam appetunt,
recte poenae suae carcere constsringuntur. Ego autem,
qui jam aeternitatis tuae libertatem desidero, cur adhuc
meae carcere corruptionis premor? Quod tamen
nec a justis superbe requiritur, quia, amore veritatis
accensi, infirmitatis suae angustias transgredi perfecte
concupiscunt; nec ab auctore justorum injuste
disponitur, quia electorum suorum vota differens
cruciat, crucians purgat, ut ad percipiendum quod
desiderant quandoque melius ex dilatione convalescant.
Electi autem quousque ab intima quiete differuntur,
<pb n="0825C"/>
ad cor suum redeunt; ibique, a carnis suae
 tumultibus absconsi, quasi amoenissimum secretum
petunt. Sed in eo saepe tentationis aculeos sentiunt,
carnis incentiva patiuntur; et ibi gravissimos labores
inveniunt, ubi magnam requiem a labore quaesierant.
Unde sanctus vir post insinuatum <emph>261</emph> corruptionis
suae carcerem, ad quieta cordis spatia redire
festinans, quia eamdem rixam et in intimis invenit
quam ab exterioribus fugit, protinus subdit, dicens:</p>
          </div3>
        </div2>
<div2>
          <head>CAPUT XXIV [ <hi>Rec. XIII</hi> ].</head>
<p>VERS. 13, 14.-- <hi>Si dixero, consolabitur me lectulus
meus, et relevabor loquens mecum in stratu meo;
terrebis me per somnia, et per visiones horrore concuties.</hi> </p>
<div3>
            <head>41. </head>
<p>
              <pb n="0825D"/> <hi>Justus ab exterioribus ad cor redit, nec ibi
requiem invenit. Judiciorum Dei terrore turbatur.</hi> --
In sacro namque eloquio lectulus, cubile, vel stratum,
secretum solet cordis intelligi. Hinc est enim quod
sub uniuscujusque animae specie sponsa, occultis
stimulis sancti amoris excitata, in Canticis canticorum
dicit: <hi>In lectulo meo per noctes quaesivi quem
diligit anima mea <note>(Cant. III, 1)</note>
              </hi>. In lectulo quippe et
per noctem dilectus quaeritur, quia nimirum invisibilis
conditoris species, repressa omni corporeae visionis
<pb n="0826A"/>
imagine, in cubili cordis invenitur. Unde et
eisdem suis dilectoribus Veritas dicit: <hi>Regnum Dei
intra vos est <note>(Luc. XVII, 21)</note>
              </hi>. Et rursum: <hi>Si ego non
abiero, Paraclitus non veniet <note>(Joan. XVI, 7)</note>
              </hi>. Ac si
aperte diceret: Si ab intentionis vestrae oculis corpus
non subtraho, ad intellectum vos invisibilem per consolatorem
Spiritum non perduco. Hinc de justis per
Psalmistam dicitur: <hi>Exsultabunt sancti in gloria, laetabuntur
in cubilibus suis <note>(Psal. CXLIX, 5)</note>
              </hi>, quia scilicet
cum mala ab exterioribus fugiunt, securi intra
mentium secreta gloriantur. Sed tunc laetitia cordium
erit perfecta cum carnis exterius pugna non
fuerit. Nam quousque caro illicit, quia quasi domus
nostrae paries quatitur, etiam cubile turbatur. Unde
et recte per eumdem Psalmistam dicitur: <hi>Universum
<pb n="0826B"/>
stratum ejus versasti in infirmitate ejus <note>(Psal. XL, 4)</note>
              </hi>,
quia dum nos tentatio carnis concutit, tremefacta
nostra infirmitas etiam mentis cubile confundit. Quid
vero hoc loco somnia vel visiones accipimus, nisi
imaginationes ultimi districtique examinis? quod jam
utcunque per timorem cernimus, sed tamen ut est
veraciter non videmus. Sancti itaque viri, ut diximus,
ad cordis semper secreta redeunt, cum ab hoc
mundo vel ultra votum prospera, vel ultra vires
adversa patiuntur; atque, externis laboribus fessi,
quasi stratum vel lectulum, cubilia mentis petunt.
Sed dum quibusdam imaginationibus cogitationum
quam sint subtilia divina judicia conspiciunt, quasi
in ipsa strati sui requie somnii visione turbantur.
Contemplantur enim quam districtus judex
<pb n="0826C"/>
veniat, qui, dum vi immensae magnitudinis cordium
secreta illuminat, omnes ante oculos culpas reducat.
Pensant quanta illa sit verecundia, in conspectu
tunc totius humani generis, angelorum omnium,
archangelorumque confundi. Perpendunt qui post
confusionem cruciatus maneat, cum et reatus animum
immortaliter morientem et indeficienter deficientem
carnem gehenna consumat. Cum itaque tam
pavida imaginatione mens quatitur, quid aliud quam
in stratu triste somnium videtur? Dicat ergo: <hi>Si
dixero Consolabitur me lectulus meus, et relevabor loquens
mecum in stratu meo, terrebis me per somnia,
et per visiones horrore concuties.</hi> Ac si aperte fateatur,
dicens: Si, exteriora fugiens, introrsus redeo,
et utcunque requiescere in cordis cubili concupisco,
<pb n="0826D"/>
ibi me, dum districtionis tuae contemplationi objicis,
vehementer per ipsas meae providentiae imaginationes
terres. Bene autem dicitur: <hi>Et relevabor, loquens
mecum in stratu meo,</hi> <emph>262</emph> quia nimir
um cum ad
mentis nostrae silentium fessi revertimur, quasi in
stratu colloquentes, occulta intra nos cogitationum
verba versamus. Sed haec ipsa nostra collocutio in
pavorem vertitur, quia ex illa vehementius intellectus
nobis, qui terrorem judicis intentet in mente
aperitur.</p>
          </div3>
<p>
            <pb n="0827A"/>[ <hi>Vet. XVIII.] 42. Somniorum sex causae.</hi> --Ne
quis vero haec studeat juxta litteram perscrutari,
exquirendum magnopere est quot modis tangant animum
imagines somniorum. Aliquando namque somnia
ventris plenitudine, vel inanitate, aliquando
vero illusione, aliquando cogitatione simul et illusione,
aliquando revelatione, aliquando autem cogitatione
simul et revelatione generantur. Sed duo
quae prima diximus omnes experimento cognoscimus,
subjuncta autem quatuor in sacrae Scripturae paginis
invenimus. Somnia etenim nisi plerumque ab occulto
hoste per illusionem fierent, nequaquam hoc
vir sapiens indicaret dicens: <hi>Multos errare fecerunt
somnia, et illusiones vanae <note>(Eccli. XXXIV, 7)</note>
            </hi>. Vel certe: <hi>Non augurabimini, nec observabitis somnia 
 (Levit.
<pb n="0827B"/>
XIX, 26)</hi>. Quibus profecto verbis, cujus sint detestationis
ostenditur quae auguriis conjunguntur. Rursum
nisi aliquando ex cogitatione simul et illusione procederent,
Salomon minime dixisset: <hi>Multas curas
sequuntur somnia <note>(Eccle. V, 2)</note>
            </hi>. Et nisi aliquando
somnia ex mysterio revelationis orirentur, Joseph
praeferendum se fratribus somnio non videret <note>(Genes.
XXXVII, 7)</note>, nec Mariae sponsum ut, ablato puero,
in Aegyptum fugeret per somnium angelus admoneret <note>(Matth. II, 13, 14)</note>.
Rursum nisi aliquando
somnia cogitatione simul et revelatione procederent,
nequaquam Daniel propheta, Nabuchodonosor visionem
disserens, a radice cogitationis inchoasset: <hi>Tu
rex cogitare coepisti in stratu tuo quid esset futurum
post haec, et qui revelat mysteria ostendit tibi quae
<pb n="0827C"/>
ventura sunt <note>(Dan. II, 29)</note>
            </hi>. Et paulo post: <hi>Videbas,
et ecce quasi statua una grandis, statua illa magna,
et statura sublimis stabat contra te <note>(Ibid., 31)</note>
            </hi>, etc.
Daniel itaque dum somnium adimplendum reverenter
insinuat, et ex qua ortum sit cogitatione manifestat,
patenter ostenditur quia hoc plerumque ex
cogitatione simul et revelatione generatur.</p>
<div3>
            <head>43.</head>
            <p>
 <hi>Somniis nos facile credendum. Cur daemon
sanctorum corda somniis afficere sinatur.</hi> --Sed nimirum
cum somnia tot rerum qualitatibus alternent,
tanto eis credi difficilius debet, quanto et ex quo
impulsu veniant, facilius non elucet. Saepe namque
malignus spiritus his quos amore vitae praesentis vigilantes
intercipit prospera etiam dormientibus promittit;
et quos formidare adversa considerat, eis haec
durius somnii imaginibus intentat, quatenus indiscretam
<pb n="0827D"/>
mentem diversa qualitate afficiat, eamque aut
spe sublevans, aut deprimens timore, confundat.
Saepe autem eiiam sanctorum corda afficere somniis
nititur, ut ab intentione cogitationis solidae, ad tempus
saltem momentumque deriventur, quamvis ipsi
protinus animum ab illusionis imaginatione discutiant.
Sed hostis insidians quo eos vigilantes minime
superat, eo dormientes gravius impugnat. Quem tamen
<pb n="0828A"/>
haec maligne agere superna dispensatio benigne
permittit, ne in electorum cordibus ipse saltem a
passionis praemio somnus vacet. Bene ergo rectori
omnium dicitur: <hi>Si dixero Consolabitur me lectulus
meus, et relevabor loquens mecum in stratu meo, terrebis
me per somnia, et per visiones horrore concuties,</hi> 
quia nimirum <emph>263</emph> Deus mirabiliter cuncta dispensat,
et ipse facit quod malignus spiritus injuste facere
appetit, qui hoc fieri nonnisi juste permittit. Sed
quia justorum vita et per vigilias tentatione quatitur,
et per somnium illusione fatigatur, foris corruptionis
suae molestias tolerat, intus apud semetipsam
graviter illicitas cogitationes portat, quid est quod
faciat, ut pedem cordis a tot scandalorum laqueis
evellat? Ecce, beate vir, quanta undique premeris
<pb n="0828B"/>
perturbatione cognovimus, sed quod consilium contra
hanc invenias audiamus. Sequitur:</p>
          </div3>
        </div2>
<div2>
          <head>CAPUT XXV [ <hi>Rec. XIV</hi> ].</head>
<p>VERS. 15.-- <hi>Quamobrem elegit suspendium anima
mea, et mortem ossa mea.</hi> </p>
<div3>
            <head>44.</head>
            <p>
 <hi>Remedium est contra mentis anxietatem, ad
alta eam ferre.</hi> --Quid per animam nisi mentis intentio,
quid per ossa nisi carnis fortitudo designatur?
Omne autem quod suspenditur procul dubio ab imis
elevatur. Anima ergo suspendium eligit, ut ossa moriantur,
quia dum mentis intentio ad alta se sublevat,
omnem in se fortitudinem vitae exterioris necat.
Sancti etenim viri certissime sciunt quia habere in
hac vita requiem nequaquam possunt; et idcirco
<pb n="0828C"/>
suspendium eligunt, quia nimirum, desideria terrena
deserentes, ad alta animum tollunt. Suspensi autem
mortem suis ossibus inferunt, quia amore supernae
patriae, in virtutum studiis accincti, hoc quod fortes
prius in mundo fuerant, vinculo humilitatis insequuntur.
Intueri libet quomodo animam Paulus suspenderat,
qui dicebat: <hi>Vivo autem jam non ego, vivit
vero in me Christus (Gal II, 20)</hi>. Et rursum: <hi>Desiderium
habens dissolvi, et cum Christo esse <note>(Philip. I,
23)</note>
            </hi>. Et: <hi>Mihi vivere Christus est, et mori lucrum <note>(Ibid., 21)</note>
            </hi>.
Qui, gesta terrenae fortitudinis ad memoriam
revocans, quasi quaedam in se ossa numerabat,
dicens: <hi>Hebraeus ex Hebraeis, secundum legem
Pharisaeus, secundum aemulationem persequens Ecclesiam
Dei <note>(Philip. III, 5, 6)</note>
            </hi>. Sed suspendio animae, quia
haec in se ossa interficit, protinus asserit, qui subjungit:
<pb n="0828D"/> <hi>Sed quae mihi fuerunt lucra, haec arbitratus sum
propter Christum detrimenta 
 <note>(Ibid., 7)</note>
            </hi>. Quae adhuc
ossa in semetipso insinuat vehementius exstincta,
cum subdit: <hi>Propter quem omnia detrimentum feci,
et arbitror ut stercora <note>(Ibid., 8)</note>
            </hi>. Mortuis vero ossibus
quam exanimis pendeat ostendit, qui illico subjungit,
dicens: <hi>Ut Christum lucrifaciam, et inveniar in
illo non habens meam justitiam, quae ex lege est, sed
<pb n="0829A"/>
eam quae ex fide est Jesu Christi <note>(Ibid. 9)</note>
            </hi>. Sed quia
collatis ejus testimoniis Paulum ad alta suspensum,
mundo mortuum, testati sumus, nunc beatum Job si,
plenus eodem spiritu, exterioris vitae concupiscentiam
fugiat ostendamus. Sequitur:</p>
          </div3>
        </div2>
<div2>
          <head>CAPUT XXVI [ <hi>Vet. XIX, Rec. XV</hi> ].</head>
<p>VERS. 16.-- <hi>Desperavi, nequaquam ultra jam vivam.</hi> </p>
<div3>
            <head>45.</head>
            <p>
 <hi>Justi alii terrena possident, alii abdicant.</hi> --Sunt
nonnulli justorum qui sic coelestia appetunt, ut
tamen a terrenorum spe minime frangantur. Largita
divinitus patrimonia ad necessitatis subsidium possident,
honores sibi temporaliter impensos tenent,
aliena non ambiunt, suis licite utuntur. Qui tamen
<pb n="0829B"/>
ab eisdem rebus quas habent alieni sunt, quia ad
haec ipsa quae possident ex desiderio non tenentur.
Et sunt nonnulli justorum qui, ad comprehendendum
culmen perfectionis accincti, dum altiora interius
appetunt, exterius cuncta derelinquunt; qui rebus se
habitis nudant, <emph>264</emph> gloria honoris exspoliant; qui
internorum desiderio per assiduitatem se amici moeroris
afficiunt, habere de exterioribus consolationem
nolunt; qui internis gaudiis dum mente appropiant,
vitam in se funditus corporeae delectationis necant.
Talibus namque per Paulum dicitur: <hi>Mortui enim
estis, et vita vestra abscondita est cum Christo in Deo <note>(Col. III, 3)</note>
            </hi>.
Horum vocem Psalmista expresserat,
cum dicebat: <hi>Concupiscit et deficit anima mea in
atria Domini <note>(Psal. LXXXIII, 3)</note>
            </hi>. Concupiscunt enim,
<pb n="0829C"/>
sed non deficiunt, qui jam quidem coelestia appetunt,
sed adhuc tamen a terrenorum delectationibus minime
lassantur. Concupiscit vero et in Dei atria deficit,
qui, cum aeterna desiderat, in amore temporalium
non perdurat. Hinc Psalmista iterum dicit: <hi>Defecit in salutari tuo anima mea 
 <note>(Psal. CXVIII, 81)</note>
            </hi>. Hinc per
semetipsam Veritas admonet, dicens: <hi>Si quis vult
post me venire abneget semetipsum <note>(Luc. IX, 23)</note>
            </hi>. Et
rursum: <hi>Nisi quis renuntiaverit omnibus quae possidet,
non potest meus esse discipulus <note>(Luc. XIV, 33)</note>
            </hi>.
Horum igitur numero sanctus vir, divisa a terrenis
desideriis mente, se inserit, qui ait: <hi>Desperavi, nequaquam
ultra jam vivam.</hi> Justi quippe desperare est
praesentis vitae bona aeternitatis electione deserere,
mansura quaerere, et in rebus temporalibus fiduciam
non habere. Qui haec agens nequaquam se ultra vivere
<pb n="0829D"/>
asserit, quia videlicet vivificatrice morte quotidie a
vita se passionis occidit. Absit enim ne vir sanctus
de divinae misericordiae largitate desperet, ne gressum
cordis a profectu intimi itineris subtrahat, ne,
amorem conditoris deserens, quasi a duce destitutus
in via remaneat, et confossus gladio latrocinantis
 desperationis ruat. Sed ne ejus dicta ad nostri intellectus
arbitrium videamur violenter inflectere, debemus
ex posterioribus praemissa pensare. Quo enim
<pb n="0830A"/>
sensu haec dixerit, ipse protinus indicat, qui subjungit:</p>
          </div3>
        </div2>
<div2>
          <head>CAPUT XXVII [ <hi>Rec. XVI</hi> ].</head>
<p>IBID.-- <hi>Parce mihi, Domine, nihil enim sunt dies
mei.</hi> </p>
<div3>
            <head>46.</head>
            <p>
 <hi>Job bona peritura pia desperatione deseruit, in
aeternum mansura expetiit.</hi> --Neque enim duo sibi
haec verba conveniunt, <hi>desperavi</hi> et <hi>parce.</hi> Nam qui
desperat nequaquam jam sibi parci postulat, et qui
adhuc sibi parci desiderat profecto minime desperat.
Aliunde ergo est quod desperat, aliunde vero quod
parci sibi sanctus vir postulat, quia nimirum dum
bona vitae transeuntis per desperationem deserit, ad
obtinenda quae permanent in spe robustior exsurgit.
<pb n="0830B"/>
Desperando itaque melius ad spem veniae ducitur,
qui eo certius ventura appetit, quo praesentia verius
ex desperatione derelinquit. Et notandum quod, vim
nobis sui cordis insinuans, unam quidem de se sententiam
protulit, sed hanc tertio insinuando replicavit.
Quod enim superius dixerat: <hi>Elegit suspendium
anima mea,</hi> hoc replicans addidit, <hi>Desperavi;</hi> atque
aeterna concupiscendo, et temporalia postponendo,
hoc postremo intulit, <hi>Parce mihi;</hi> et quod superius
dixit, <hi>Mortem ossa mea,</hi> hoc nimirum subdidit, <hi>Nequaquam
ultra jam vivam;</hi> hoc ultimum protulit, <hi>Nihil
enim sunt dies mei. [Vet. XX.</hi> ] Bene autem dies suos
nihil esse considerat, quia, ut paulo superius saepe
jam diximus, sancti viri quo verius summa cognoscunt,
eo sublimius terrena despiciunt; et idcirco
<pb n="0830C"/>
praesentis vitae dies nihil esse conspiciunt, quia illuminatae
mentis oculos in consideratione <emph>265</emph> aeternitatis
figunt. De qua dum ad se redeunt, quid se
esse nisi pulverem agnoscunt, et infirmitatis suae
conscii, districte judicari metuunt? Cumque vim tanti
vigoris aspiciunt, trepidant examinari quod sunt.
Unde et adhuc apte subjungitur:</p>
          </div3>
        </div2>
<div2>
          <head>CAPUT XXVIII.</head>
<p>VERS. 17.-- <hi>Quid est homo quia magnificas eum? 
 aut quid apponis erga eum cor tuum?</hi> </p>
<div3>
            <head>47.</head>
            <p>
 <hi>Sancti suam vilitatem, ac Dei munera et judicia
semper considerant.</hi> --Hominem Deus magnificat,
quia largitate rationis ditat, infusione gratiae visitat,
honore collatae virtutis exaltat. Cumque per semetipsum
<pb n="0830D"/>
nihil sit, esse tamen eum cognitionis suae participem,
benignitatis munere concedit. Sed erga eumdem
magnificatum hominem cor suum Dominus
apponit, quia post dona judicium exerit, merita subtiliter
pensat, vitae pondera vehementer examinat,
et tanto ab eo post districtius poenas exigit, quanto
hunc impenso munere largius praevenit. Vir igitur
sanctus immensitatem supernae majestatis aspiciat, atque
ad infirmitatem propriam considerationis oculum
<pb n="0831A"/>
reducat. Videat quia caro capere non valet hoc quod
 de semetipsa Veritas per spiritum docet. Videat quia
etiam sublevatus hominis spiritus judicium tolerare
non sufficit quod Deus sub examine districtae retributionis
intendit, et dicat: <hi>Quid est homo, quia magnificas
eum? aut quid apponis erga eum cor tuum?</hi> 
Ac si aperte exclamet, dicens: Magnificatur homo
spiritali munere, sed tamen caro est; et vias ejus
post munera districte consideras, sed tamen si remota
pietate judicetur, pondus quod de tua subtilitate
imminet, ferre nec sublevatus ad justitiam spiritus
valet, quia etsi hunc ultra se tua dona dilatant, ad
inquisitionem tamen tui districti examinis sua infirmitas
angustat. Unde et adhuc apte subjungitur:</p>
          </div3>
        </div2>
<div2>
          <head>CAPUT XXIX [ <hi>Rec. XVII</hi> ].</head>
<p>
            <pb n="0831B"/>VERS. 18.-- <hi>Visitas eum diluculo, et subito probas
illum.</hi> </p>
<div3>
            <head>48.</head>
            <p>
 <hi>Quos donis ditavit Deus, tentationibus probat.
Ut quid ex Deo, quid ex se sint, discant. Ideo tunc
lubricis cogitationibus turbantur.</hi> --Quis nostrum
nesciat quia diluculum dicitur cum jam nocturna
tempora in claritatem lucis mutantur? Nos itaque
noctis tenebris premimur cum perpetratione iniquitatis
obscuramur. Sed nox in lucem vertitur cum
erroris nostri obscuritas veritatis cognitione irradiatui
Nox in lucem vertitur cum corda nostra justitiae
fulgor illuminat, quae caecitas culpae deprimebat. Hoc
diluculum discipulorum mentibus oriri Paulus aspexerat
cum dicebat: <hi>Nox praecessit, dies autem appropinquavit</hi> 
<pb n="0831C"/> <note>(Rom. XIII, 12)</note>.
Diluculo ergo nos Dominus
visitat, quia erroris nostri tenebras luce suae cognitionis
illustrat, contemplationis munere sublevat, in
arcem virtutis exaltat. Sed notandum quod Deus
postquam diluculo visitat, subito hominem probat,
quia et accedendo corda nostra ad virtutes provehit,
et recedendo concuti tentatione permittit. Si enim
post virtutum munera nulla tentatione concutitur,
has se habere animus ex semetipso gloriatur. Ut ergo
et firmitatis dona habeat, et infirmitatem suam humiliter
agnoscat, per accessum gratiae ad alta sustollitur,
et per recessum quid ex semetipso sit probatur.
Quod bene nobis ex historia sacrae lectionis innuitur <note>(III Reg. III, 16)</note>,
qua Salomon et divinitus accepisse
sapientiam, et tamen post acceptam eamdem
<pb n="0831D"/>
sapientiam meretricum statim pulsatus quaestione
memoratur. Mox enim ut tantae revelationis gratiam
accepit, certamen turpium mulierum pertulit, quia
nimirum saepe cum mentem nostram concessis <emph>266</emph> 
virtutibus respectus intimae largitatis illuminat, hanc
protinus etiam lubricae cogitationes turbant, ut quae
sublevata immmenso munere exsultat, etiam tentatione
pulsata quid sit inveniat. Sic Elias et visitatus
diluculo, sermone coelos aperuit; et tamen probatus
<pb n="0832A"/>
subito, infirmus per deserta fugiens, unam mulierem
expavit <note>(III Reg. XIX, 3)</note>. Sic Paulus ad tertium coelum
ducitur, paradisi penetrans secreta considerat <note>(II Cor. XII, 2)</note>;
et tamen, ad semetipsum rediens,
contra carnis bellum laborat, legem aliam in membris
sustinet, cujus in se rebellione fatigari spiritus
legem dolet <note>(Rom. VII, 21)</note>. Diluculo ergo Deus visitat,
sed subito post visitationem probat, quia et collato
munere sublevat, et abstracto ad paululum, ipsum
sibi hominem demonstrat. Quod eo usque procul
dubio patimur, quo, detersa funditus labe peccati,
ad promissae incorruptionis substantiam reformemur.
Unde adhuc apte subditur:</p>
          </div3>
        </div2>
<div2>
          <head>CAPUT XXX [ <hi>Vet. XXI, Rec. XVIII</hi> ].</head>
<p>
            <pb n="0832B"/>VERS. 19.-- <hi>Usquequo non parcis mihi, nec dimittis
me, ut glutiam salivam meam?</hi> </p>
<div3>
            <head>49.</head>
            <p>
 <hi>Contemplationis sapor, non satietas hic datur.</hi> 
--Saliva in os ex capite labitur, ab ore vero ad ventrem
ducitur cum glutitur. Quid itaque est caput
nostrum nisi divinitas? per quam existendi principium
sumimus, ut creatura simus, Paulo attestante,
qui ait: <hi>Caput viri Christus, caput autem Christi Deus <note>(I Cor. XI, 3)</note>
            </hi>.
Quid autem venter noster est, nisi
mens? quae dum cibum suum, supernum videlicet
intellectum suscipit, refecta procul dubio omnium
membra actionum regit. Nisi enim sacra eloquia aliquando
mentem nomine ventris exprimerent, Salomon
utique non dixisset: <hi>Lucerna Domini spiraculum
hominis, quae investigat omnia secreta ventris (Prov.
<pb n="0832C"/>
XX, 27)</hi>, quia nimirum dum nos gratia superni respectus
illuminat, cuncta etiam mentis nostrae nobis
absconsa manifestat. Quid ergo salivae nomine nisi
sapor intimae contemplationis accipitur? quae ad os
a capite defluit, quia de claritate conditoris adhuc in
hac vita nos positos vix gustu revelationis tangit.
Unde et Redemptor veniens salivam luto miscuit, et
caeci nati oculos reparavit <note>(Joan. IX, 6)</note>, quia superna
gratia carnalem cogitationem nostram per admistionem
suae contemplationis irradiat, et ab originali
caecitate hominem ad intellectum reformat. Nam quia
a paradisi gaudiis expulsum in hoc jam exsilio natura
edidit, quasi a nativitate homo sine oculis processit.
Sed sicut sanctus vir insinuat, haec saliva ad
os quidem labitur, ut vero ad ventrem usque perveniat
<pb n="0832D"/>
non glutitur, quia divinitatis contemplatio sensum,
tangit, sed plene mentem non reficit, quoniam
perfecte animus conspicere non valet quod adhuc,
quia caligo corruptionis praepedit, raptim videt.</p>
          </div3>
<div3>
            <head>50.</head>
            <p>
 <hi>Mens mole corporis pressa, supernae luci diu
inhaerere non valet.</hi> --Ecce enim electorum mens
jam terrena desideria subjicit, jam cuncta quae considerat
praeterire transcendit, jam ab exteriorum
delectatione suspenditur, et quae sint bona invisibilia
<pb n="0833A"/>
rimatur, atque haec agens plerumque in dulcedinem
supernae contemplationis rapitur, jamque de intimis
aliquid quasi per caliginem conspicit, et ardenti desiderio
interesse spiritalibus angelorum ministeriis
conatur; gustu incircumscripti luminis pascitur, et
ultra se evecta ad semetipsam relabi dedignatur; sed
quia adhuc corpus quod corrumpitur aggravat animam <note>(Sap. IX, 15)</note>,
inhaerere diu luci <emph>267</emph> non valet,
quam raptim videt. Ipsa quippe carnis infirmitas
transcendentem se animam retrahit, atque ad cogitanda
ima ac necessaria suspirantem reducit. Saliva
ergo ex capite defluens os tangit, sed ad ventrem
minime pervenit, quia liquore supernae contemplationis
jam quidem intellectus noster infunditur, sed
nequaquam mens plene satiatur. In ore etenim gustus
<pb n="0833B"/>
est, in ventre satietas. Salivam itaque glutire non
possumus, quia supernae claritatis bono satiari non
permittimur, quod adhuc ex tenuitate gustamus. Sed
quia hoc ipsum, quod utcunque jam superne cognoscimus,
ex pietate parcentis est, quod vero hoc
percipere perfecte non possumus adhuc ex poena vetustae
damnationis, recte nunc dicitur: <hi>Usquequo non
parcis mihi, nec dimittis me, ut glutiam salivam meam?</hi> 
Ac si aperte diceretur: Tunc homini plene parcis,
cum hunc ad perfectionem tuae contemplationis admiseris,
ut claritatem tuam raptus interius videat, et
eum carnis suae corruptio exterius non repellat.
Tunc permittis ut salivam glutiam, cum me sapore
tuae claritatis usque ad abundantiam satietatis infuderis,
ut nequaquam jam per indigentiam gustu oris
<pb n="0833C"/>
esuriam, sed in te solidus irrigato mentis ventre
subsistam. Sed qui promereri vult bonum quod expetit,
debet malum confiteri quod fecit. Sequitur:</p>
          </div3>
        </div2>
<div2>
          <head>CAPUT XXXI [ <hi>Rec. XIX</hi> ].</head>
<p>VERS 20.-- <hi>Peccavi; quid faciam tibi, o custos
hominum?</hi> </p>
<div3>
            <head>51.</head>
            <p>
 <hi>Homo per se lapsus, per se non valet surgere.</hi> 
--Ecce fatetur malum quod egit, sed bonum quod
Deo in recompensationem debeat offerre non invenit,
quia ad abluendam culpam quaelibet humanae actionis
virtus infirma est, nisi hanc misericordia parcentis
foveat, et non justitia recte judicantis premat. Unde
recte per Psalmistam dicitur: <hi>Melior est misericordia
tua super vitam <note>(Psal. LXII, 40)</note>
            </hi>, quia quamlibet videatur
<pb n="0833D"/>
innocens, apud districtum tamen judicem
nostra nos vita non liberat, si ei reatus sui debitum
misericordiae benignitas non relaxat. Vel certe cum
dicitur: <hi>Quid faciam tibi?</hi> patenter ostenditur quia
haec ipsa bona quae agere praecipimur, non praeceptori,
sed nobis prosunt. Unde rursum per Psalmistam
dicitur: <hi>Quoniam bonorum meorum non indiges <note>(Psal. XV, 2)</note>
            </hi>.
Humilitas autem nostrae destitutionis
exprimitur cum Deus hominum custos vocatur, quia
<pb n="0834A"/>
si ejus nos custodia minime protegit, ante occulti
hostis insidias, nostrae sollicitudinis oculus vigilans
dormit, Psalmista rursus attestante, qui ait: <hi>Nisi
Dominus custodierit civitatem, in vanum vigilant qui
custodiunt eam <note>(Psal. CXXVI, 1, 2)</note>
            </hi>. Per nos namque
cecidimus, sed nostris resurgere viribus non valemus.
Culpa nos voluntatis propriae semel stravit, sed poena
culpae deterius quotidie deprimit. Ad amissam rectitudinem
surgere studiorum conatibus nitimur, sed
meritorum pondere gravamur. Unde et apte subditur.</p>
          </div3>
        </div2>
<div2>
          <head>CAPUT XXXII [ <hi>Vet. XXII, Rec. XX</hi> ].</head>
<p>IBID.-- <hi>Quare posuisti me contrarium tibi, et factus
sum mihimetipsi gravis?</hi> </p>
<div3>
            <head>52.</head>
            <p>
 <hi>Peccando contrarius factus est Deo.</hi> --Tunc
<pb n="0834B"/>
sibi contrarium Deus hominem posuit, cum homo
Deum peccando dereliquit. Serpentis quippe persuasionibus
captus hostis ejus exstitit, cujus praecepta
contempsit. Justus vero conditor hunc sibi contrarium
posuit, quia inimicum ex elatione deputavit.
Sed haec ipsa contrarietas culpae <emph>268</emph> facta est homini
pondus poenae, ut corruptioni suae male liber
serviat, qui bene servus de incorruptionis libertate
gaudebat. Salubrem quippe humilitatis arcem deserens,
ad infirmitatis jugum superbiendo pervenit, et
cervicem cordis erigendo supposuit, quia qui subesse
divinis jussionibus noluit, sub suis se necessitatibus
stravit. Quod melius ostendimus, si ea quae dejectus
sustinet, et prius carnis, et post pondera mentis exprimamus.
<pb n="0834C"/>
</p>
          </div3>
<div3>
            <head>53. </head>
            <p>
 <hi>Quot modis homo sibi gravis sit, propter corpus.
Et propter mentem. Mens nostra ampla et angusta.</hi> 
--Ut enim taceamus hoc, quod dolores tolerat,
quod febribus anhelat, sua quadam aegritudine
constringitur ipsa haec nostri corporis quae salus
vocatur. Nam otio tabescit, opere deficit; inedia deficiens,
cibo reficitur ut subsistat; refectione lassescens,
abstinentia relevatur ut vigeat; aqua perfunditur,
ne arescat; linteis tergitur, ne ipsa nimis
perfusione liquefiat; labore vegetatur, ne quiete
torpeat; quiete refovetur, ne laboris exercitatione
succumbat; fatigata vigiliis, somno reparatur; oppressa
somno, vigiliis excutitur, ne sua pejus quiete
lassetur; vestibus tegitur, ne frigoris adversitate
<pb n="0834D"/>
penetretur; quaesito calore deficiens, aurarum flatu
refovetur. Cumque inde molestias invenit, unde
vitare molestias quaesivit, male sauciata, ut ita dixerim,
de ipso suo medicamine languescit. Remotis
ergo febribus, cessantibusque doloribus, ipsa nostra
salus aegritudo est, cui curandi necessitas nunquam
deest. Quot enim solatia ad vivendi usum
quaerimus, quasi tot nostrae aegritudini medicamentis
obviamus. Sed ipsum quoque medicamen in vulnus
<pb n="0835A"/>
vertitur, quia exquisito remedio paulo diutius inhaerentes,
ex eo gravius deficimus, quod provide ad
refectionem paramus. Sic nimirum debuit praesumptio
corripi, sic superbia sterni. Quia enim elatum semel
sumpsimus spiritum, ecce defluens quotidie portamus
lutum.</p>
          </div3>
<div3>
            <head>54.</head>
            <p>
 Ipsa quoque mens nostra a secreti interioris
securo gaudio exclusa, modo spe decipitur, modo
pavore vexatur, modo dolore dejicitur, modo falsa
hilaritate relevatur; transitoria pertinaciter diligit,
eorumque amissione incessanter atteritur, quia et
incessanter cursu rapiente permutatur. Rebus autem
mutabilibus subdita, et a semetipsa variatur. Nam
quaerens quod non habet, anxia percipit; cumque
hoc habere coeperit, taedet hanc percepisse quod quaesivit.
<pb n="0835B"/>
Amat saepe quod despexerat, despicit quod
amabat. Cum labore quae aeterna sunt discit, sed horum
repente obliviscitur, si laborare desierit. Diu
quaerit, ut parum quid de summis inveniat, sed ad
consueta citius relabens, nec parum in his quae invenit
perseverat. Erudiri appetens, vix suam ignorantiam
superat, sed erudita, gravius contra scientiae
gloriam pugnat. Vix carnis suae sibi tyrannidem
subjicit, sed tamen adhuc intus culpae imagines tolerat,
cujus jam foris opera vincendo restrinxit. In
auctoris sui inquisitione se erigit, sed reverberatam
hanc, corporearum rerum amica caligo confundit.
Semetipsam qualiter incorporea corpus regat intueri
vult, et non valet. Requirit mire quod sibi respondere
non sufficit, et sub eo ignara deficit, quod prudenter
<pb n="0835C"/>
requirit. <emph>269</emph> Amplam se simul et angustam considerans,
qualem se veraciter aestimet, ignorat, quia si
ampla non esset, nequaquam tam investiganda requireret,
et rursum si angusta non esset, hoc ipsum
saltem quod ipsa requirit inveniret.</p>
          </div3>
<div3>
            <head>55.</head>
            <p>
 <hi>Homo dum relicto Deo, se sibi sufficere credidit,
nihil in se nisi tumultum perturbationis invenit.
Hoc pressus Job misericordiam Dei postulat.</hi> --Bene
ergo dicitur: <hi>Posuisti me contrarium tibi, et factus
sum mihimetipsi gravis,</hi> quia dum repulsus homo, et
a carne molestias, et a mente quaestiones tolerat,
grave nimirum pondus semetipsum portat. Undique
languoribus premitur, undique infirmitatibus urgetur,
ut qui, relicto Deo, se sibi ad requiem sufficere
credidit, nihil in se nisi tumultum perturbationis
<pb n="0835D"/>
inveniret, inventumque se fugere quaereret, sed,
auctore contempto, quo se fugeret non haberet. Cujus
infirmitatis pondera bene quidam sapiens contemplatus,
ait: <hi>Grave jugum super filios Adam, a
die exitus de ventre matris eorum usque ad diem sepulturae
in matrem omnium <note>(Eccli. XL, 1)</note>
            </hi>. Beatus
<pb n="0836A"/>
autem Job ista considerans, et quare ita ordinata
sint ingemiscens, non justitiam redarguit, sed misericordiam
inquirit, ut percunctando ipse humiliter
pulset quod parcendo divina pietas immutet. Ac si
aperte dicat: Cur quasi contrarium tibi hominem
despicis, qui certus scio quia perire vel ipsum quem
despicere crederis non vis? Unde bene adhuc et humilitatem
confessionis exprimit, et vocem liberae inquisitionis
adjungit, dicens:</p>
          </div3>
        </div2>
<div2>
          <head>CAPUT XXXIII [ <hi>Vet. XXIII</hi> ].</head>
<p>VERS. 21.-- <hi>Cur non tollis peccatum meum, et quare
non aufers iniquitatem meam?</hi> </p>
<div3>
            <head>56.</head>
            <p>
 <hi>Mediatorem desiderat et resurrectionem.</hi> --Quibus
profecto verbis quid aliud quam desiderium
<pb n="0836B"/>
praestolati Mediatoris innuitur? de quo Joannes ait: <hi>Ecce Agnus Dei, qui tollit peccatum mundi 
 <note>(Joan. I,
29)</note>
            </hi>. Vel certe ab humano genere tunc peccatum
plene tollitur, cum per incorruptionis gloriam nostra
corruptio permutatur. Esse namque a culpa liberi
nequaquam possumus, quousque in corpore mortis
tenemur. Redemptoris ergo gratiam, vel resurrectionis
soliditatem desiderat, qui iniquitatem suam auferri
funditus sperat. Unde mox et poenam quam ex
origine meruit, et judicium quod ex propria actione
pertimescit adjungens subdit:</p>
          </div3>
        </div2>
<div2>
          <head>CAPUT XXXIV [ <hi>Rec. XXI</hi> ].</head>
<p>IBID.-- <hi>Ecce nunc in pulvere dormiam; et si mane
me quaesieris, non subsistam.</hi> </p>
<div3>
            <head>57. </head>
<p>
              <pb n="0836C"/> <hi>Dum praesenti poena premitur, de futuris gravius
urgetur. Humilitas tegmen a gladio judicis.</hi> --
Peccanti primo homini dictum est: <hi>Pulvis es, et in
pulverem reverteris <note>(Genes. III, 19)</note>
              </hi>. Mane autem dicitur
illa tunc manifestatio mentium, quae in adventu
judicis apertis cogitationibus quasi post noctis tenebras
demonstratur. De quo nimirum mane per Psalmistam
dicitur: <hi>Mane astabo tibi et videbo <note>(Psal. V,
5)</note>
              </hi>. Quaerere autem Dei est hominem subtili interrogatione
discutere, et districte discutiendo judicare.
Beatus igitur Job humanae dejectionis damna considerans,
videat quia et praesenti jam poena premitur,
et adhuc de futuris gravius urgetur: Et dicat: <hi>Ecce nunc in pulvere dormiam; et si mane me quaesieris,
non subsistam.</hi> 
 Ac si apertius deploret, dicens:
<pb n="0836D"/>
in praesenti quidem mortem jam carnis patior, et tamen
adhuc de venturo judicio graviorem mortem,
districtionis tuae sententiam, pertimesco: interitum
pro culpa sustineo, sed adhuc ad judicium veniens
culpas restitui et post interitum formido. <emph>270</emph> Exteriorem
ergo mortem considerans, dicat, <hi>Ecce nunc
<pb n="0837A"/>
in pulvere dormiam;</hi> interiorem metuens adjungat: <hi>Et si mane me quaesieris, non subsistam.</hi> 
 Quantalibet
enim justitia polleant, nequaquam sibi ad innocentiam
vel electi sufficiunt, si in judicio districte requirantur.
Sed hoc nunc ad solatium suae ereptionis
inveniunt, quod nequaquam se posse sufficere humiliter
sciunt. Sub humilitatis ergo tegmine a gladio
se tantae animadversionis abscondunt, et quo terrorem
venturi judicis praestolantes continuo timore
trepidant, eo indesinenter agitur, ut paratiores fiant.
Sequitur.</p>
          </div3>
        </div2>
<div2>
          <head>CAPUT XXXV [ <hi>Vet. XXIV, Rec. XXII</hi> ].</head>
<p>CAP. VIII, VERS. 1, 2.-- <hi>Respondens autem Baldad
Suhites dixit. Usquequo loqueris talia, et spiritus
<pb n="0837B"/>
multiplex sermonis oris tui?</hi> </p>
<div3>
            <head>58.</head>
            <p>
 <hi>Justorum verba injustis gravia. Loquendi quadruplex
vis. Unica crimini subjacet.</hi> Injustis semper
gravia sunt verba justorum; et quae ad aedificationem
prolata audiunt, haec quasi superimpositum
pondus ferunt. Quod de se aperte Baldad Suhites indicat,
dicens: <hi>Usquequo loqueris talia?</hi> Qui enim <hi>usquequo</hi> 
 dicit, quia aedificationis verba jam portare
non possit ostendit. Sed cum corrigi iniqui despiciunt,
bene prolata criminantur. Unde et protinus
adjungit: <hi>Et spiritus multiplex sermonis oris tui.</hi> 
Cum multiplicitas in sermone reprehenditur, esse
procul dubio intelligentiae gravitas in sensu denegatur.
Vis quippe summa loquentium, quadrifaria qualitate
distinguitur. Nam sunt nonnulli quos sentiendi
<pb n="0837C"/>
simul ac dicendi amplitudo dilatat, et sunt nonnulli
quos sentiendi simul et dicendi inopia angustat.
Sunt nonnulli qui efficaciam dicendi habent, sed acumen
sentiendi non habent; et sunt nonnulli qui
acumine sentiendi subnixi sunt, sed ex inopia locutionis
obmutescunt. Hoc namque in hominibus cernimus,
quod in rebus saepe insensibilibus videmus.
Nam plerumque et abundans aqua ab intimis ducitur
et largis in superficiem meatibus derivatur. Plerumque
angusta in intimis latet, et progrediendi rimas
difficulter inveniens, foras angustior exsudat.
Plerumque minima in absconditis oritur; cumque
patenter qua exeat invenit, ex largo foramine tenuis
procedit, magnique se meatus dilatant, sed non est
quod fundant. Plerumque vero ampla in absconditis
<pb n="0837D"/>
surgit, sed angustis pressa meatibus tenuissime profluit.
Sic itaque in aliis os patens emanat, quod largus
ingenii fons ministrat. In aliis intellectum nec
sensus porrigit, nec lingua fundit. In aliis os quidem
ad loquendum patet, sed ad reddendum parata a
sensu lingua nihil accipit. In aliis vero largus sentiendi
fons a corde exuberat, sed hunc quasi meatus
tenuis impar lingua coangustat. In quibus nimirum
quatuor dicendi qualitatibus, sola crimini tertia subjacet,
quae hoc sibi per locutionem arripit, ad quod
<pb n="0838A"/>
per ingenium non assurgit. Nam prima laudanda
est, quae utroque valenter pollet. Secunda miseranda,
quae utroque humiliter caret. Quarta adjuvanda,
quae explere quod sentit non valet. Tertia
vero despicienda atque reprimenda, quae, dum sermone
se erigit, sensu jacet, quae membris inflatione
tumentibus similis, ad aures audientium vasta, sed
vacua, procedit. Quod nunc Baldad ad beati Job
crimen intorquet, dicens: [ <hi>Vet. XXV.</hi> ] <hi>Spiritus multiplex
sermonis oris tui.</hi> <emph>271</emph> Qui enim multiplicitatem
 sermonis ori tribuit, profecto cordis inopiam
reprehendit. Ac si aperte dicat: Abundantia spiritus
in sermone oris attolleris, sed sensus indigentia coangustaris.
[ <hi>Vet. XXV.</hi> ] Pravi autem, cum recta reprehendunt,
ne ipsi quae justa sunt nescire videantur,
<pb n="0838B"/>
nota omnibus bona, quae audiendo didicerunt, quasi
incognita proferunt. Unde et Baldad protinus adjungit:</p>
          </div3>
        </div2>
<div2>
          <head>CAPUT XXXVI.</head>
<p>VERS. 3.-- <hi>Nunquid Deus supplantat judicium et
Omnipotens subvertit quod justum est?</hi> </p>
<div3>
            <head>59.</head>
            <p>
 <hi>Pravi doctrinae laudem aucupantur. Justitiam
Dei laudant ubi eis bene est, ubi male damnant.</hi> Haec
beatus Job nec loquens negaverat, nec reticens ignorabat.
Sed procaces quique, ut diximus, etiam nota
jactanter proferunt, ut loquendo docti videantur:
contemnunt moderate conticescere, ne credantur ex
imperitia tacuisse. Sciendum vero est quia tunc divinae
justitiae rectitudinem laudant, cum se ad gaudium
incolumitas sublevat, et alios flagella castigant;
<pb n="0838C"/>
cum se conspiciunt rerum prosperitate perfrui,
alios adversitate fatigari. Nam dum perverse
agunt, sed tamen se rectos arbitrantur, hoc quod
sibi prospera suppetunt, deberi suis meritis credunt;
eoque colligunt quod Deus injuste non judicat, quo
quasi justos se adversitas nulla contristat. Sed si eorum
vitam quamlibet breviter vis supernae correptionis
attigerit, pulsati protinus consilium divini examinis
increpant, quod paulo ante incolumes admirando
praeferebant, justumque esse judicium, quod
suis moribus adversatur, negant, de divina aequitate
disputant, ad resultationis verba prosiliunt, et correpti
quia deliquerint, gravius delinquunt. Unde
bene etiam per Psalmistam contra peccatoris confessionem
dicitur: <hi>Confitebitur tibi, cum bene feceris
<pb n="0838D"/>
ei <note>(Psal. XLVIII, 19)</note>
            </hi>. Despecta quippe vox confessionis
est, quam format jucunditas prosperitatis. Sola
autem confessio habet magni meritum ponderis,
quam a veritate rectitudinis nequaquam separat
vis doloris, quam usque ad judicium vocis exacuit
adversitas testis cordis. Non ergo mirum quod Baldad
divinam justitiam laudat, qui nihil adversi ab
eadem justitia tolerat.</p>
          </div3>
<div3>
            <head>60.</head>
            <p>
 <hi>Haereticorum in Ecclesiam adversis pressam insania.</hi> 
--Sed quia amicos beati Job haereticorum
<pb n="0839A"/>
tenere speciem diximus, libet ut paucis quomodo
Baldad verba haereticorum subreptionibus congruant
demonstremus. Hi quippe dum sanctam Ecclesiam
temporali corripi animadversione conspiciunt in
semetipsis, audacius in jactantiam perversae praedicationis
intumescunt; et superni examinis rectitudinem
praetendentes, prosperari se ex meritis asserunt,
illam vero affligi dignis retributionibus attestantur,
et verbis blandientibus subreptionis aditum
protinus inter dolores quaerunt, atque aliorum vitam,
 exprobratis aliorum mortibus, feriunt, ac si
illi jam juste defuncti sint qui de Deo credere digna
noluerunt. Unde Baldad Suhites, postquam divinam
justitiam protulit, illico adjungit:</p>
          </div3>
        </div2>
<div2>
          <head>CAPUT XXXVII.</head>

<pb n="0839B"/>
<p>VERS. 4, 5, 6.-- <hi>Etiamsi filii tui peccaverunt ei, et
dimisit eos in manu iniquitatis suae, tu tamen si diluculo
surrexeris ad Deum, et Omnipotentem fueris deprecatus,
si mundus et rectus incesseris, statim evigilabit
ad te, et pacatum reddet habitaculum justitiae.</hi> </p>
<div3>
            <head>61.</head>
            <p>
 <hi>Populorum ab Ecclesia discissionem tanquam
erroris argumentum exprobrarant.</hi> --Ac si afflictis
catholicis errorum praedicatores dicant: Vitae vestrae
providete, et quam perversa <emph>272</emph> teneatis, ex eorum
qui inter vos defuncti sunt damnatione cognoscite,
quia conditori omnium nisi perfidia vestra
displiceret, nequaquam a vobis tam numerosos populos
interitu saeviente subtraheret. Ait enim: <hi>Etiam
si filii tui peccaverunt ei, et dimisit eos in manu iniquitatis
<pb n="0839C"/>
suae.</hi> Quasi aperte dicens: In iniquitatis suae
manu dimissi sunt, qui vitam nostrae rectitudinis
imitari noluerint. <hi>Tu tamen si diluculo surrexeris ad
Deum, et Omnipotentem fueris deprecatus. [Vet. XXVI.</hi> ]
Quia enim se haeretici tenere lucem veritatis aestimant,
sanctam Ecclesiam quasi in erroris nocte positam,
ad diluculum veritatis vocant, quatenus et
per cognitionem Dei, quasi per diluculum surgat, et
per precem poenitentiae praeterita diluat. <hi>Si mundus
et rectus incesseris.</hi> Mundus videlicet in cogitatione,
rectus in opere. <hi>Statim evigilabit ad te.</hi> Ac si aperte
dicat: Quia is qui nunc tribulationibus tuis virtutem
suae protectionis non exerit, quasi ab adjutorio
errantis dormit. <hi>Et pacatum reddet habitaculum
justitiae tuae.</hi> Id est, praesentis vitae contrarietates
<pb n="0839D"/>
amovet, et tranquillitatis protinus securitatem praebet.
Quia enim perversi quique temporale gaudium
singulare aestimant divinae remunerationis bonum,
quae ipsi anxie ambiunt, haec aliis pro magno pollicentur.
Unde plerumque fit, ut aut ami sa recuperari
spondeant, aut ad majora adhuc praesentis
vitae praemia auditorum suorum animos extendant.
Quod patenter Baldad exprimit, cum protinus adjungit:</p>
          </div3>
        </div2>
<div2>
          <head>CAPUT XXXVIII.</head>

<pb n="0840A"/>
<p>VERS 7.-- <hi>In tantum, ut si priora tua fuerint parva,
et novissima tua multiplicentur nimis.</hi> </p>
<div3>
            <head>62.</head>
            <p>
 <hi>Quid suis sequacibus promittant</hi> --Si vero habitaculum
justitiae, consilium mentis vocat, afflictis
catholicis errorum magistri pacatum habitaculum
justitiae promittunt, quia si eos ad sua pertrahunt,
profecto a contentione conticescunt. Namque hi qui
trahi ad perversa potuerunt, tanto jam tranquillius
temporali pace quieti sunt, quanto longius ab aeterna
separantur. Opes quoque intelligentiae se sequentibus
crescere spondent. Unde et subditur: <hi>In tantum,
ut si priora tua fuerunt parva, et novissima tua multiplicentur
nimis.</hi> Sed quia eorum verbis non facile
creditur, quoniam saepe vita contemptibilis demonstratur,
<pb n="0840B"/>
antiquorum patrum sententias proferunt, earumque
rectitudinem in argumentum sui erroris
inflectunt. Unde et subditur:</p>
          </div3>
        </div2>
<div2>
          <head>CAPUT XXXIX [ <hi>Rec. XXIII</hi> ]</head>
<p>VERS. 8. <hi>Interroga enim generationem pristinam, et
diligenter investiga patrum memoriam.</hi> </p>
<div3>
            <head>63.</head>
            <p>
 <hi>Antiquorum patrum auctoritate abutuntur.</hi> --
Generationem pristinam, ac patrum memoriam nequaquam
videri, sed investigari admonent: quia
hoc in ea nolunt conspici, quod liquido cunctis patet.
Nonnunquam vero, more bonorum, quaedam
moraliter docent, et qualiter ex praeteritis praesentia
colligantur insinuant, atque ex his quae jam a nostris
oculis pertranseundo subtracta sunt quam nulla sint
quae videntur demonstrant. Unde et adhuc subditur:
</p>
            <p>
              <pb n="0840C"/>VERS. 9.-- <hi>Hesterni quippe sumus, et ignoramus
quoniam sicut umbrae dies nostri sunt super terram.</hi> </p>
          </div3>
<div3>
            <head>64.</head>
            <p>
 <hi>Quae jam transacta sunt nos docent quam celeriter
caetera sint transitura.</hi> --Generatio itaque pristina
interroganda proponitur, ut transire tempus
vitae praesentis sicut umbra monstretur; quia videlicet
si ea quae erant, et jam transacta sunt, ad memoriam
reducimus, patenter agnoscimus quam celeriter
hoc quoque fugiat quod tenemus. Saepe vero
haeretici eosdem <emph>273</emph> nobiscum patres, quos veneramur
laudant, sed intellectu depravato, ipsis nos
eorum laudibus impugnant. Unde et adhuc subditur:</p>
          </div3>
        </div2>
<div2>
          <head>CAPUT XLI.</head>
<p>VERS. 10.-- <hi>Ipsi docebunt te; loquentur, tibi, et
de corde suo proferent eloquia.</hi> </p>
<div3>
            <head>65. </head>
<p>
              <pb n="0840D"/> <hi>Pravi bona interdum proferunt, sed non bene.
Suo tum se mucrone feriunt.</hi> --Notandum quod superius
dixerat: <hi>Spiritus multiplex sermonis oris tui;</hi> 
nunc vero, reductis ad memoriam patribus, dicit: <hi>De corde suo proferent eloquia.</hi> 
 Ac si vitam sanctae
Ecclesiae haeretici detestantes, dicant: Multiplicitatem
spiritus in ore habes, in corde non habes. Sed
illi contra te audiendi sunt, qui verba ex corde proferentes,
recta vivendo docuerunt. Saepe autem pravi,
<pb n="0841A"/>
dum suae vitium fortitudinis ignorant, audenter
aliorum rectitudinem lacerant; cumque contra bonos
sibi auctoritatem increpationis arripiunt, aut ea
bona proferunt, quae non videndo, sed audiendo didicerunt;
aut ea aliis mala mentientes ingerunt,
quae ipsi committunt. Sed cum ea bona proferunt
quae servare contemnunt, sciendum est quia plerumque
veritas sic per ora adversariorum sonat, ut eorum
linguam movens vitam feriat, quatenus culmen
rectitudinis loquentes et ignorantes, ipsi et verbis
judices, et factis accusatores fiant. Unde Baldad
mira quidem contra hypocritas subdit, sed mucrone
verbi se impetit, quia simulator justitiae, nisi ex
aliquantulo ipse esset, docere justum nequaquam
tanta temeritate praesumeret. Et quidem fortia sunt
<pb n="0841B"/>
valde quae dicit; sed haec stultis, non autem sapienti,
pravis, non recto, dicere debuit, quia et vecordem
se asserit qui, hortis sitientibus, in flumen aquam
fundit. Sed interim postponentes cui dicitur, pensemus
subtiliter quid dicatur, ut nos prolata instruant,
quamvis meritum sui auctoris impugnent. Sequitur:</p>
          </div3>
<p>VERS. 11.-- <hi>Nunquid virescere potest seirpus
absque humore, aut crescere carectum sine aqua?</hi> </p>
<p>[ <hi>Rec. XXIV.</hi> ] Cui Baldad scirpum, vel carectum
comparet, ipse protinus aperit cum subjungit:</p>
        </div2>
<div2>
          <head>CAPUT XLII.</head>
<p>VERS. 12, 13.-- <hi>Cum adhuc sit in flore, nec carpatur
manu, ante omnes herbas arescit; sic viae
<pb n="0841C"/>
omnium qui obliviscuntur Deum, et spes hypocritae
peribit.</hi> </p>
<div3>
            <head>66.</head>
            <p>
 <hi>Hypocrita bonorum operum speciem, non fructum
habet. Dona Dei ad incrementum damnationis
habet.</hi> --Scirpi ergo vel carecti nomine hypocritae
vitam signat, quae speciem quidem viriditatis habet,
sed ad humanos usus fructum utilitatis non habet;
quae, sterilitate operis arida permanens, solo sanctitatis
colore viridescit. [ <hi>Vet. XXVII.</hi> ] Sed neque
sine humore scirpus, neque sine aqua carectum proficit,
quia hypocritarum vita ad bona opera infusionem
quidem superni muneris percipit, sed, in cunctis
quae agit exteriores laudes appetens, a fructu
perceptae infusionis inanescit. Saepe namque mira
signorum opera faciunt, ab obsessis corporibus spiritus
<pb n="0841D"/>
pellunt, et per prophetiae donum ventura quaeque
sciendo praeveniunt, sed tamen a largitore tot
munerum cogitationis intentione divisi sunt, quia
per ejus dona non ejus gloriam, sed proprios favores
quaerunt; cumque per accepta bona in sua laude
se elevant, ipsis muneribus contra largitorem pugnant.
Inde quippe contra dantem superbiunt, unde
ei amplius humiles esse debuerunt. Sed eo eos postmodum
districtior sententia percutit, quo nunc superna
<pb n="0842A"/>
bonitas et ingratos largius infundit. Fitque eis
amplitudo muneris <emph>274</emph> incrementum damnationis,
quia irrigati fructum non ferunt, sed sub viriditatis
colore vacui in altum crescunt. Quos bene per Evangelium
Veritas exprimit, dicens: <hi>Multi dicent mihi
in illa die: Domine, Domine, nonne in nomine tuo
prophetavimus, et in nomine tuo daemonia ejecimus,
et in nomine tuo virtutes multas fecimus? Et tunc confitebor
illis, quia nunquam novi vos, discedite a me qui
operamini iniquitatem <note>(Matth. VII, 2)</note>
            </hi>. Scirpus igitur
vel carectum sine aqua non vivit, quia nimirum hypocritae
non nisi ex superno munere viriditatem bonae
operationis accipiunt; sed quia hanc in usum
propriae laudis arripiunt, in aqua quidem virides, sed
tamen inanes crescunt.
<pb n="0842B"/>
</p>
          </div3>
<div3>
            <head>67. </head>
            <p>
 <hi>Hypocrita correptionis est impatiens.</hi> --Bene
autem subditur: <hi>Cum adhuc sit in flore, nec carpatur
manu, ante omnes herbas arescit.</hi> Scirpus in flore est
hypocrita in laude. Acutis vero angulis surgens carectum
manu non carpitur, quia, exasperatis per arrogantiam
sensibus, de pravitate sua hypocrita corripi
dedignatur. In flore suo manum carpentis incidit,
quia in laude hypocrita positus, ne hunc quisquam
corripere audeat, asperitate sua protinus vitam
corripientis secat. Sanctus namque non esse
appetit, sed vocari; et cum fortasse corripitur,
quasi in opinionis gloria detruncatur. Deprehensum
se in pravitate irascitur, loqui sibi redarguentem
prohibet, quia velut in occulto vulnere tactus dolet.
Qualis imperitis innotuit, talis vult ab omnibus aestimari;
<pb n="0842C"/>
et, paratior mori quam corripi, redargutione
deterior redditur, quia quasi dirae percussionis
aestimat jaculum puritatis verbum. Unde exasperatus
protinus in contumelias surgit, et quae mala exaggeret
contra vitam correptoris inquirit. Demonstrare
longe incomparabiliter reum reprehensorem suum
desiderat, ut innocentem se non suis actibus, sed
alienis criminibus ostendat; ita ut saepe homo redargutionis
aliquid se dixisse poeniteat, et quasi a
carpentis manu, sic a corripientis animo quidam, ut
ita dixerim, sanguis moeroris currat. Unde bene per
Salomonem dicitur: <hi>Noli arguere derisorem, ne oderit
te <note>(Prov. IX, 8)</note>
            </hi>. Neque enim justo timendum est
ne derisor cum corripitur contumelias inferat, sed ne
tractus ad odium pejor fiat.
</p>
          </div3>
<div3>
            <head>68. </head>
<p>
              <pb n="0842D"/> <hi>Hypocrita in bonis operibus non perseverat.</hi> --
Inter haec sciendum est quod justorum bona, quia
ex corde incipiunt, usque ad praesentis vitae terminum
crescunt; hypocritarum vero opera, quia nequaquam
sunt in occulto radicata, saepe ante deficiunt
quam praesens vita finiatur. Nam plerumque studio
sacrae eruditionis insistunt; et quia hanc non praeparandis
meritis, sed promerendis favoribus inquirunt,
statim ut judicium humanae laudis arripiunt, et per
<pb n="0843A"/>
hoc gratiam transitorii profectus assequuntur, tota
mente saecularibus curis inserviunt, atque a sacra
funditus eruditione vacuantur; et agendo post indicant
quantum temporalia diligant, qui sola prius
aeterna praedicabant. Plerumque autem assumptae
speciem maturitatis ostendunt; quiete silentii, longanimitate
patientiae, continentiae virtute decorantur;
sed cum per haec quaesiti culmen honoris attigerint,
cumque sibi jam reverentia a cunctis impenditur,
protinus se in lasciviam voluptatis fundunt, et bona
se non <emph>275</emph> ex corde tenuisse ipsi sibi testes sunt
qui haec cito dimiserunt. Nonnunquam vero aliqui
quae possident tribuunt, atque indigentibus cuncta
largiuntur; sed tamen ante vitae terminum, avaritiae
prurigine accensi, aliena appetunt, qui sua largiri
videbantur, et pertinaci post crudelitate ambiunt
<pb n="0843B"/>
quod ficta prius pietate reliquerunt. [ <hi>Vet. XXVIII.</hi> ]
Unde et recte nunc dicitur: <hi>Cum adhuc sit in flore,
ne carpatur manu, ante omnes herbas arescit.</hi> Juxta
carnem quippe et justi herba sunt, propheta attestante,
qui ait: <hi>Omnis caro fenum <note>(Isai. XL, 6)</note>
              </hi>.
Sed ante omnes herbas arescere scirpus dicitur, quia,
justis in bono suo permanentibus, a viriditate assumptae
rectitudinis hypocritarum vita siccatur.
Arescunt herbae etiam reliquae, quia justorum opera
cum carnis vita deficiunt. Sed herbarum ariditatem
scirpus praevenit, quia priusquam de carne hypocrita
transeat, ea quae in se ostenderat virtutum facta
derelinquit. De quibus bene etiam per Psalmistam
dicitur: <hi>Fiant sicut fenum aedificiorum, quod prius
quam evellatur arescit <note>(Psal. CXXVIII, 6)</note>
              </hi>. Fenum quippe
<pb n="0843C"/>
aedificii in alto nascitur, sed nequaquam pingui
radice solidatur, quia et hypocrita summa quidem
agere cernitur, sed non in eis ex cordis puritate roboratur.
Quod nimirum fenum et non evulsum citius
arescit, quia videlicet hypocrita et in praesenti adhuc
vita subsistit, et jam sanctitatis opera quasi viriditatis
speciem amittit. Quia enim sine intentione
rectae cogitationis bona studuit agere, haec amittens,
indicat se sine radice floruisse.</p>
          </div3>
<div3>
            <head>69.</head>
            <p>
 <hi>Hypocrita spe sua diu frui non valet.</hi> --Sed
Baldad, sicut praediximus, cui scirpum vel carectum
comparet, illico aperit, cum subjungit: <hi>Sic viae omnium
qui obliviscuntur Deum, et spes hypocritae peribit.</hi> 
Quid enim cunctis suis operibus hypocrita sperat,
nisi honoris reverentiam, gloriam laudis, a melioribus
<pb n="0843D"/>
metui, sanctus ab omnibus vocari? Sed permanere
spes hypocritae non valet, quia, aeternitatem
non quaerens, fugit quod tenet. Nequaquam quippe
mentis ejus intentio in illa gloria figitur quae sine
fine possidetur, sed cum transitoriis favoribus inhiat,
perdit percipiendo quod laborat, Veritate attestante,
quae ait: <hi>Amen dico vobis quia receperunt mercedem
suam <note>(Matth. VI, 2, 5)</note>
            </hi>. Sed haec spes recipiendae
mercedis teneri diu non potest, quia pro ostensis
operibus honor tribuitur, sed vita ad terminum urgetur;
<pb n="0844A"/>
laudes resonant, sed ad finem cum laudibus
tempora festinant; et quia nequaquam animus in
aeternitatis amore radicatur, cum ipsis profecto rebus
quas diligit labitur. Nemo namque valet mobilia
diligere et ipse immobilis stare. Qui enim transeuntia
amplectitur, eo ipso ad cursum ducitur, quo
decurrentibus implicatur. Dicat ergo: <hi>Et spes hypocritae
peribit,</hi> quia humana laus quam magnis laboribus
appetit impulsa temporum momentis decurrit.
Bene autem subditur:</p>
          </div3>
        </div2>
<div2>
          <head>CAPUT XLIII [ <hi>Rec. XXV</hi> ].</head>
<p>VERS. 14.-- <hi>Non ei placebit vecordia sua.</hi> </p>
<div3>
            <head>70.</head>
            <p>
 <hi>Rem magni pretii vili vendit hypocrita. Fecundae
et neglectae viti similis est.</hi> --Magna quippe vecordia
est laboriosa agere, et aurae laudis inhiare;
<pb n="0844B"/>
forti opere praeceptis coelestibus inservire, sed terrenae
retributionis praemium quaerere. Ut enim ita
dixerim, qui pro virtute quam agit humanos favores
desiderat rem magni meriti vili pretio venalem portat;
unde coeli regnum mereri potuit, inde nummum
transitorii sermonis quaerit. Vili ergo pretio opus
vendit, <emph>276</emph> quia magna impendit, sed minima recipit.
[ <hi>Vet. XXIX.</hi> ] Quibus itaque hypocritae similes,
 nisi fecundis et neglectis vitibus existunt, quae per
ubertatem fructum proferunt, sed nequaquam per
studium a terra sublevantur? Quod pingues palmites
germinant, errantes bestiae conculcant; et quo hoc
uberius aspiciunt, projectum in infimis avidius consumunt,
quia nimirum hypocritarum opera, dum
clara monstrantur, quasi pinguia prodeunt, sed dum
<pb n="0844C"/>
humanas laudes appetunt quasi in terra deseruntur.
Quae hujus mundi bestiae, maligni scilicet spiritus
comedunt, quia haec ad usum perditionis inflectunt;
tantoque ardentius rapiunt, quanto et magna clarius
innotescunt. Unde bene per prophetam dicitur: <hi>Culmus stans, non est 
 in eis germen, et non facient
farinam; quod etsi fecerint, alieni comedent eam <note>(Osee. VIII, 7)</note>
            </hi>.
Culmus quippe germen non habet
cum vita meritis virtutum caret. Farinam culmus
non facit cum is qui in praesenti saeculo proficit nil
subtilitatis intelligit, nullum boni operis fructum
reddit.</p>
          </div3>
<div3>
            <head>71.</head>
            <p>
 <hi>Fructibus suis malignos spiritus satiat hypocrita.
Pascitur et ipse modo, secus post mortem.</hi> --Sed
saepe et cum fecerit, hanc alieni comedunt, quia et
<pb n="0844D"/>
cum bona opera hypocritae ostendunt, de his malignorum
spirituum vota satiantur. Qui enim per haec
Deo placere non appetunt, nequaquam agri dominum,
sed alienos pascunt. Fecundo itaque hypocrita
et neglecto palmiti similis, servare fructum non valet,
quia botrus boni operis in terra jacet. Sed tamen
hac ipsa sua vecordia pascitur, quia pro bono opere
a cunctis honoratur; caeteris praeeminet, subjectas
hominum mentes tenet, majoribus locis attollitur,
favoribus nutritur. Haec vero ei sua vecordia placet
<pb n="0845A"/>
interim, sed non placebit, quia cum retributionis
tempus advenerit, in poena displicet quod vecors
fuit. Tunc se stulte egisse intelliget, cum pro delectatione
laudis sententiam divinae increpationis acceperit.
Tunc se vecordem fuisse considerat, cum
se pro temporali quam percepit gloria perpetua tormenta
castigant. Tunc veram scientiam supplicia
aperiunt, quia per haec profecto colligitur nihil fuisse
omnia quae transire potuerunt. Unde et recte subditur:</p>
          </div3>
        </div2>
<div2>
          <head>CAPUT XLIV [ <hi>Rec. XXVI</hi> ].</head>
<p>IBID.-- <hi>Et sicut tela aranearum fiducia ejus.</hi> </p>
<div3>
            <head>72.</head>
            <p>
 <hi>Hypocritae fiducia vana, bona coram Deo nulla,
praedicatio infructuosa, abstinentia inanis.</hi> --Bene
<pb n="0845B"/>
hypocritarum fiducia aranearum telis similis dicitur,
quia omne quod ad obtinendam gloriam exsudant
ventus vitae mortalis dissipat. Nam quoniam aeterna
non quaerunt, bona temporalia cum tempore amittunt.
Pensandum quoque est quod fila araneae per
ordinem ducunt, quia sua hypocritae quasi sub discretione
opera disponunt. Aranearum tela studiose
texitur, sed subito flatu dissipatur, quia quidquid hypocrita
cum labore peragit aura humani favoris tollit;
et dum in appetitu laudis opus deficit, quasi in
ventum labor evanescit. Saepe namque et usque ad
praesentis vitae terminum hypocritarum facta perdurant,
sed quia per haec auctoris laudem non quaerunt,
bona ante Dei oculos nunquam fuerunt. Plerumque
enim, ut praediximus, sacrae legis eruditione
<pb n="0845C"/>
fulciuntur, doctrinae verba proferunt, omne quod
sentiunt testimoniis accingunt, nec tamen per haec
vitam audientium, sed proprios favores quaerunt,
quia nec proferre alia noverunt, nisi quae auditorum
corda ad rependendas laudes excutiant, non autem
ad lacrymas accendant. <emph>277</emph> [ <hi>Vet. XXX.</hi> ] Mens
quippe concupiscentiis exterioribus occupata igne
divini amoris non calet; et idcirco ad supernum desiderium
inflammare auditores suos nequeunt verba
quae frigido corde proferuntur. Neque enim res quae
in se ipsa non arserit aliud accendit. Unde fit plerumque
ut hypocritarum dicta et audientes non erudiant,
et eosdem ipsos qui se proferunt elatos laudibus
deteriores reddant. Attestante etenim Paulo, <hi>Scientia inflat, charitas aedificat 
 <note>(I Cor. VIII, 1)</note>
            </hi>.
 Cum ergo charitas aedificando non erigit, scientia
<pb n="0845D"/>
inflando pervertit. Plerumque se hypocritae mira abstinentia
affligunt, omne robur corporis atterunt, et
quasi carnis vitam funditus in carne viventes exstinguunt,
sicque per abstinentiam morti appropiant, ut
pene quotidie morientes vivant. Sed ad haec humanos
oculos quaerunt, admirationis gloriam expetunt, Veritate
attestante, quae ait: <hi>Exterminant facies suas,
ut appareant hominibus jejunantes <note>(Matth. VI, 16)</note>
            </hi>.
<pb n="0846A"/>
Nam ora pallescunt, corpus debilitate quatitur, pectus
interrumpentibus suspiriis urgetur. Sed inter
haec, ab ore proximorum sermo admirationis quaeritur,
nihilque tanto labore aliud, nisi aestimatio humana
cogitatur. Quos nimirum bene Simon ille significat,
qui dominicae passionis tempore in angariam
crucem portabat, de quo scriptum est: <hi>Invenerunt
hominem Cyrenaeum, venientem obviam sibi, nomine
Simonem; hunc angariaverunt, ut tolleret crucem Jesu <note>(Matth. XXVII, 32; Marc. XV, 21)</note>
            </hi>.
Quod enim per
angariam agimus, non hoc ex studio amoris operamur.
Crucem ergo Jesu in angaria portare est afflictionem
abstinentiae pro alia quam necesse est intentione
tolerare. An non Jesu crucem in angaria
portat, qui quasi ad praeceptum Domini, carnem domat,
<pb n="0846B"/>
sed tamen spiritalem patriam non amat? Unde
et Simon isdem crucem portat, sed nequaquam moritur,
quia omnis hypocrita corpus quidem per abstinentiam
afficit, sed tamen per amorem gloriae
mundo vivit.
</p>
            <p>[ <hi>Vet. XXXI.] 73. Crucem carni infert, sed mundo
vivit.</hi> --Quo contra per Paulum bene de electis dicitur: <hi>Qui autem sunt Christi carnem suam crucifixerunt
cum vitiis et concupiscentiis.</hi> 
 Cum vitiis quippe
et concupiscentiis carnem crucifigimus, si sic gulam
restringimus, ut jam de mundi gloria nihil quaeramus.
Nam qui corpus macerat, sed honoribus anhelat,
crucem carni intulit, sed mundo per concupiscentiam
pejus vivit, quia et saepe per sanctitatis imaginem
locum regiminis indignus assequitur, quem,
<pb n="0846C"/>
nisi aliquid in se virtutis ostenderet, nullo percipere
labore mereretur. Sed transit quod delectabiliter obtinet,
et poenaliter quod sequitur manet. Sanctitatis
nunc fiducia in ore hominum ponitur; sed cum internus
judex secreta cordis examinat, testes vitae exterius
non quaeruntur. Bene ergo dicitur: <hi>Sicut tela
aranearum fiducia ejus,</hi> quia apparente cordis teste,
praeterit omne quod exterius de humano favore confidit.
Unde et adhuc apte subjungitur:</p>
          </div3>
        </div2>
<div2>
          <head>CAPUT XLV [ <hi>Rec. XXVII</hi> ].</head>
<p>VERS. 15.-- <hi>Innititur super domum suam, et non
stabit; fulciet eam, et non surget.</hi> </p>
<div3>
            <head>74.</head>
            <p>
 <hi>Hypocritae domus super quam innititur, favor
humanus. Stare non valet.</hi> --Sicut domus exterioris
conversationis est aedificium quod inhabitat corpus,
<pb n="0846D"/>
ita domus nostrae cogitationis est res quaelibet quam
per dilectionem inhabitat animus. Omne quippe quod
diligimus, quasi in hoc quiescentes habitamus. Unde
Paulus, quia in supernis cor fixerat, in terra quidem <emph>278</emph> 
 positus, sed tamen a terra extraneus,
dicebat: <hi>Nostra conversatio in coelis est <note>(Philip. III,
20)</note>
            </hi>. Mens itaque hypocritae nihil aliud in omne quod
agit nisi opinionis suae gloriam cogitat, nec curat
<pb n="0847A"/>
quo post per meritum ducitur, sed quid interim dicatur.
Domus ergo ejus est delectatio favoris,
quam quasi quietus inhabitat, quia per cuncta sua
opera ad hanc se intra animum reclinat. Sed stare
domus haec non valet, quia laus cum vita praeterit,
et humanus favor in judicio non subsistit. Unde et
fatuae virgines, quae oleum in vasis non sumpserant,
quia in alienis scilicet vocibus gloriam et non in suis
conscientiis habebant, turbatae per sponsi praesentiam,
dicunt: <hi>Date nobis de oleo vestro, quia lampades
nostrae exstinguuntur <note>(Matth. XXI, 8)</note>
            </hi>. Oleum
quippe a proximis petere est gloriam boni operis a
testimonio alieni oris implorare. Mens etenim vacua,
cum cunctis suis laboribus nihil se intus tenuisse
invenerit, testimonium foras quaerit. Ac si aperte
<pb n="0847B"/>
fatuae virgines dicant: Cum nos repelli sine retributione
conspicitis, dicite in nostro opere quid
vidistis.
</p>
            <p>[ <hi>Vet. XXXII.] 75. Nec magis stabit in judicio
fiducia sanctitatis hypocritae.</hi> --Sed frustra tunc hypocrita
in hac domo laudis innititur, quia nihil ei in
judicio attestatio humana suffragatur; quia eamdem
laudem, quam post in testimonio exigit, prius in munere
recepit. Vel certe super domum suam hypocrita
innititur, cum, vanis favoribus deceptus, quasi de
fiducia sanctitatis elevatur. Multa quippe hypocritae
in occulto mala faciunt, quaedam vero bona in publico.
Cumque ex bonis patentibus laudes recipiunt, ab
occultis malis considerationis oculos avertunt; talesque
se aestimant, quales foris audiunt, non quales
<pb n="0847C"/>
intus noverunt. Unde fit plerumque ut ad supernum
quoque judicium cum fiducia veniant, quia tales se
apud internum arbitrum credunt quales ab hominibus
foris habebantur. Sed stare domus hypocritae non
valet, quia in terrore districti examinis omnis anteacta
fiducia sanctitatis cadit. Cumque sibi oris alieni
testimonia deesse cognoverit, ad sua se opera enumeranda
convertit. Unde et adhuc subditur: <hi>Fulciet
eam, et non surget.</hi> Hoc namque, quod per se stare
non valet, fulcitur ut stet, quia cum vitam suam hypocrita
labefactari in judicio conspicit, hanc fulciendo
statuere operum enumeratione contendit. An non
laudis suae habitaculum hinc inde fulciunt, qui facta
sua, ut praefati sumus, in judicio enumerantes, dicunt: <hi>Domine, Domine, nonne in nomine tuo prophetavimus,
<pb n="0847D"/>
et in nomine tuo daemonia ejecimus, et in
nomine tuo virtutes multas fecimus 
 <note>(Matth. VII, 22)</note>
              </hi>?
Sed domus laudis tot allegationibus fulta minime
consurgit, quia protinus judex dicit, <hi>Nunquam novi
vos, discedite a me qui operamini iniquitatem <note>(Ibid.
23)</note>
              </hi>. Et sciendum est quia hoc quod surgit ab infimis
ad superiora se erigit. Domus ergo hypocritae surgere
non valet, quia per omne quod juxta praecepta
coelestia agere potuit, a terra animum nunquam levavit.
Jure igitur tunc nequaquam ad praemium retributionis
erigitur, qui per hoc quod nunc exhibet
in appetitu temporalis gloriae jacet. [ <hi>Vet. XXXIII,
<pb n="0848A"/>
Rec. XXVIII.</hi> ] Sed quia vita hypocritae, scirpi appellatione
signata, qualiter in judicio reprobetur audivimus,
prius quam districtus judex appareat, qualis
ab hominibus habeatur audiamus. Sequitur:</p>
          </div3>
        </div2>
<div2>
          <head>CAPUT XLVI.</head>
<p>VERS. 16.-- <emph>279</emph> <hi>Humectus videtur antequam veniat
sol.</hi> </p>
<div3>
            <head>76.</head>
            <p>
 <hi>Nunc sanctus creditur hypocrita, sed Christo
veniente iniquus apparebit.</hi> --Saepe in sacro eloquio
Dominus solis appellatione figuratur, sicut per prophetam
dicitur: <hi>Vobis autem qui timetis nomen Domini,
orietur sol justitiae <note>(Mal. IV, 2)</note>
            </hi>. Et sicut repulsi
in judicio impii dicere Sapientiae libro describuntur: <hi>Erravimus a via veritatis, et lumen justitiae non luxit
nobis, et sol non est ortus nobis 
 <note>(Sap. V, 6)</note>
            </hi>. Ante solem
<pb n="0848B"/>
igitur scirpus humidus cernitur, quia prius quam
divina districtio in judicio candeat, omnis hypocrita
infusum se sanctitatis gratia ostentat; quasi virens
aspicitur, quia justus aestimatur, honoris locum obtinet,
de gloria sanctitatis pollet, a cunctis ei veneratio
defertur, opinio laudis extenditur. Scirpus itaque
iste in nocte humidus est; sole autem veniente
siccatur, quia nimirum hypocrita in tenebris vitae
praesentis sanctus ab omnibus creditur, sed cum districtus
judex venerit, quam sit iniquus apparebit.
Dicat ergo: <hi>Humectus videtur antequam veniat sol,</hi> 
quia virentem se nunc humanis oculis exhibet, sed
in calore tunc divini judicii arescet. Sequitur:</p>
          </div3>
        </div2>
<div2>
          <head>CAPUT XLVII.</head>
<p>
            <pb n="0848C"/>IBID.-- <hi>Et in ortu suo germen ejus egreditur.</hi> </p>
<div3>
            <head>77.</head>
            <p>
 <hi>Statim ut recte agit, vult laudari hypocrita. Assumpto
sanctitatis habitu, interdum pejor fit.</hi> --Herba
quaelibet nascendo prius a terra producitur, aura et
aestibus tangitur, sole ac pluviis nutritur, et tunc demum
ad proferendum sui seminis germen aperitur.
Scirpus vero cum flore suo nascitur, moxque a terra
surgit, sui secum seminis germen producit. Bene
ergo per herbas reliquas sancti quilibet, per scirpum
vero hypocrita designatur, quia justi viri, prius quam
in opere sanctae conversationis oriantur, hujus vitae
hiemem tolerant, eosque gravium persecutionum aestus
fatigant; sed cum recta faciunt, nequaquam hic suae
rectitudinis remunerationem quaerunt; cum vero a
praesentis mundi laboribus exeunt, ad aeternam patriam
<pb n="0848D"/>
venientes, exspectata retributione perfruuntur.
At contra hypocrita, quia mox in bono opere nascitur,
praesentis mundi recipere gloriam conatur. Quasi
scirpi more cum germine oritur, qui pro eo quod
bene vivere incipit, quaerit statim ut a cunctis honoretur.
Germen itaque in ortu est remuneratio in inchoatione.
Saepe namque nonnulli apertae pravitatis
vias deserunt, sanctitatis habitum sumunt; moxque
ut prima limina bene vivendi contigerint, obliti qui
fuerint, affligi jam per poenitentiam de consummatis
nequitiis nolunt; laudari autem de inchoata justitia
appetunt, praeesse caeteris etiam melioribus concupiscunt.
<pb n="0849A"/>
Quos plerumque dum juxta votum praesens
prosperitas sequitur, multo quam prius fuerant de
sanctitatis habitu pejores fiunt. Nam rebus multiplicibus
occupati, atque ipsa occupatione confusi,
non solum perpetrata minime deplorant, sed adhuc
quae deplorentur exaggerant.
</p>
            <p>[ <hi>Vet. XXXIX. Rec. XXIV.] 78. Recens conversus,
ad exteriora officia non est provehendus hypocrita. Bona
nostra pereunt si citius retecta.</hi> --Qui enim mundum
deserunt, ad exteriora officia provehi non debent,
nisi per humilitatem diutius in ejusdem mundi contemptu
solidentur. Citius namque bona depereunt
quae hominibus ante tempus innotescunt, quia et arbusta
plantata prius quam fixa radice coalescant, si
manus concutiens tangit, arefacit. At si in altum radix
<pb n="0849B"/>
figitur, et terrae humoribus conspersa solidatur, <emph>280</emph> 
haec et manus impellit, sed non laedit; haec et ventorum
flatus inflectendo concutiunt, sed non evertunt.
Ne ergo eruatur vita coepti operis, diu ac robuste
in alto humilitatis figenda est radix cordis, ut cum
ab humano ore detractionis aura vel favoris flaverit,
etsi in quamlibet partem utcunque incurvat, animum
funditus non evellat; sed ad statum suum protinus
post inflexionem redeat, si apud se fortis in radice
perdurat. Quid in rebus excrescentibus pariete
surgente robustius? Qui tamen si, dum construitur,
impellatur, statim sine labore destruitur; si autem
per spatium temporis ab humore suo exsiccari permittitur,
saepe et arietum ictibus minime quassatur.
Sic sic videlicet bona nostra et intempestive manifestata
depereunt, et diutius occultata solidantur,
<pb n="0849C"/>
quia humanae occupationis manus cum incipientem
conversationis nostrae vitam contigerit, quasi recentem
parietem impellit, eamque facile destruit, quia
adhuc humorem infirmitatis propriae non amisit. Cum
vero in longa quietis suae abjectione se animus comprimit,
quasi more exsiccati parietis contra ictus obdurescit,
et confractum protinus resilit omne quod
solidum ferit. Hinc est quod vitam inchoantium
Moyses humanis occupationibus exerceri prohibuit,
dicens: <hi>Non operaberis in primogenito bovis, et non
tondebis primogenita ovium <note>(Deut. XV, 19)</note>
              </hi>. In primogenito
quippe bovis operari est bonae conversationis
primordia in exercitio publicae actionis ostendere.
Ovium quoque primogenita tondere est ab occultationis
suae tegmine humanis oculis inchoantia
<pb n="0849D"/>
bona nostra denudare. In primogenito ergo bovis
operari prohibemur, atque a primogenitis ovium detondendis
compescimur, quia et si quid robustum
incipimus, exercere hoc in aperto citius non debemus.
Et cum vita nostra simplex quid atque innocuum
inchoat, dignum est ut secreti sui velamina non
relinquat, ne nudum hoc humanis oculis quasi subducto
vellere ostendat.</p>
<p>
              <pb n="0850A"/>[ <hi>Vet. XXXV.] 79. Bonae vitae initia uni Deo dicanda.
Cur innotescere citius non debeant.</hi> --Ad sola
ergo divina sacrificia boum primogenita oviumque
proficiant, ut quidquid forte innocuumque incipimus,
hoc ad honorem intimi judicis in ara cordis immolemus.
Quod ab illo procul dubio tanto libentius accipitur,
quanto et ab hominibus occultatum nulla
laudis appetitione maculatur. Saepe autem novae conversationis
primordia adhuc ex carnali sunt vita
commista; et idcirco innotescere citius non debent,
ne cum laudantur bona quae placent, deceptus laude
sua animus deprehendere in eis nequeat mala quae
latent. Unde recte rursum per Moysen dicitur: <hi>Quando ingressi fueritis terram quam ego daturus sum
vobis, et plantaveritis in ea ligna pomifera, auferetis
<pb n="0850B"/>
praeputia eorum. Poma quae germinant, immunda
erunt vobis, nec edetis ex eis 
 <note>(Levit. XIX, 23)</note>
              </hi>. Ligna
quippe pomifera sunt opera virtutibus fecunda. Praeputia
itaque lignorum auferimus cum, de ipsa inchoationis
infirmitate suspecti, primordia nostrorum
operum non approbamus. Poma autem quae germinant
immunda ducimus, nostrisque esibus non aptamus,
quia cum primordia boni laudantur operis, dignum
est ut hoc animum non pascat operantis; ne
dum accepta laus suaviter <emph>281</emph> carpitur, fructus
operis intempestive comedatur. Qui ergo inchoatae
virtutis ab humano ore laudem receperit, quasi
plantati ligni ante tempus pomum comedit.</p>
          </div3>
<div3>
            <head>80.</head>
            <p>
 <hi>Hypocrita testes operis sui quaerit; si non adsint,
operam se perdidisse putat.</hi> --Hinc per Psalmistam
Veritas dicit: <hi>Vanum est vobis ante lucem surgere,
<pb n="0850C"/>
surgite postquam sederitis <note>(Psal. CXXVI, 3)</note>
            </hi>. Ante lucem
quippe surgere est prius quam claritas aeternae
retributionis appareat, in praesentis vitae nocte gaudere.
Sedendum ergo prius est, ut post recte surgamus,
quia quisquis nunc sese sponte non humiliat,
nequaquam hunc sequens gloria exaltat. Quod ergo
illic ante lucem surgere, hoc hic hypocritae in ortu
est germen proferre, quia humanas laudes desiderans,
ubi ad opus bonum nascitur, ibi mox appetit ut gloriam
retributionis assequatur. An non in ortu suo hi
germen protulerant, de quibus Veritas dicebat: <hi>Amant primos discubitus in conviviis, et primas cathedras
in synagogis, et salutationes in foro, et vocari ab
hominibus rabbi 
 <note>(Luc. XX, 46; Matth. XXIII, 6)</note>
            </hi>? Pro
eo ergo quod bene agere incipiunt, quia honorem
<pb n="0850D"/>
consequi ab hominibus conantur, quasi scirpi more
ab ortu suo cum germine exsurgunt. Hi nimirum
cum recta operari appetunt, prius mente sollicita
ejusdem operis sui testes quaerunt, et tacita cogitatione
pertractant, si sunt qui gerenda videant, si
digne haec eloqui qui viderint possint. Si vero eorum
facta nullum fortasse hominum contingat aspicere,
haec se procul dubio aestimant perdidisse; et interni
<pb n="0851A"/>
arbitri oculos quasi absentes deputant, quia ab eo
vicem sui operis recipere in posterum recusant. Et
quoniam cum rectum quid hypocrita egerit, videri a
multis quaerit, bene adhuc de hoc scirpo subjungitur:</p>
          </div3>
        </div2>
<div2>
          <head>CAPUT XLVIII.</head>
<p>VERS. 17.-- <hi>Super acervum petrarum radices ejus
densabuntur, et inter lapides commorabitur.</hi> </p>
<div3>
            <head>81.</head>
            <p>
 <hi>Hypocrita admirationem hominum tota sibi intentione
procurat.</hi> --Quid enim radicum nomine,
nisi latentes cogitationes accipimus, quae in occulto
prodeunt, sed in ostensione operum per apertum
surgunt? sicut et de verbi semine per prophetam dicitur: <hi>Et hoc quod salvatum fuerit de domo Juda, et
quod reliquum est, mittet radicem deorsum, et faciet
<pb n="0851B"/>
fructum sursum 
 <note>(Isai. XXXVII, 31)</note>
            </hi>. Radicem quippe
deorsum mittere est cogitationem bonam in
abditis multiplicare. Fructum vero sursum facere,
est per efficaciam operis recta quae cogitavit ostendere.
Lapidum vero nomine in Scriptura sacra homines
designantur, sicut sanctae Ecclesiae per Isaiam
dicitur: <hi>Ponam jaspidem propugnacula tua, et portas
tuas in lapides sculptos <note>(Isai. LIV, 12)</note>
            </hi>. Qui eosdem
lapides quid dixisset aperuit cum subjunxit: <hi>Universos
filios tuos doctos a Domino <note>(Ibid., 13)</note>
            </hi>: Et sicut
admonente Petro dicitur: <hi>Et vos tanquam lapides
vivi superaedificamini domus spiritales <note>(I Petr. II, 5)</note>
            </hi>.
Hoc itaque loco quia lapides dicti sunt, sed tamen
vivi minime dicuntur, nuda appellatione lapidum
permisti possunt reprobi et electi figurari. [ <hi>Vet.
<pb n="0851C"/>
XXXVI, Rec. XXX.</hi> ] Scirpus itaque iste qui inter
lapides commoratur, super acervum petrarum radices
densat, quia omnis hypocrita cogitationes suas
in exquirenda hominum admiratione multiplicat. Per
omne enim quod hypocritae faciunt, quia occultis cogitationibus
laudes hominum requirunt, quasi radices
scirpi in acervum petrarum mittunt. Operaturi
quippe laudes suas cogitant, laudati autem has secum
taciti in cogitationibus versant. <emph>282</emph> Gaudent
se praecipuos in humana aestimatione claruisse.
Cumque inflati favoribus apud semetipsos intumescunt,
saepe mirantur taciti etiam ipsi quod sunt. Videri
quotidie semetipsis altiores cupiunt, ac miris
inventionibus in opere excrescunt, quia sicut virtutes
omne vitium enervant, sic arrogantia roborat.
Cogit namque mentem juvenescere, et contra vires
<pb n="0851D"/>
valere, quia et quod negat vigor valetudinis, imperat
amor laudis. Unde et factis suis, ut diximus,
 arbitros inquirunt. Si vero eorum operi testes deesse
contingat, narrant ipsi quae gesserint. Cumque
efferri favoribus coeperint, saepe eisdem suis operibus
quae egisse se referunt mentiendo aliquid adjungunt.
Cum vero et vera dicunt, haec dicendo aliena faciunt,
quia quaesitis remunerati favoribus, ab eorum intima
<pb n="0852A"/>
retributione vacuantur.</p>
          </div3>
<div3>
            <head>82.</head>
            <p>
 <hi>Hypocrita bona sua dum ostentat, malignis spiritibus
prodit. Hostes ad rapinam provocat, dum suas
eis divitias detegit.</hi> --In eo enim quod bona sua patefaciunt,
ostendunt malignis spiritibus, quasi insidiantibus
hostibus, quae praedentur. Quorum profecto
vitam illa cunctis notissima Ezechiae culpa figuravit,
qui postquam una prece, et sub unius noctis
spatio, centum octoginta quinque millia hostium angelo
feriente prostravit, postquam occasui proximum
ad altiora coeli spatia solem reduxit, postquam
vitam propinquante jam termino coarctatam in tempora
longiora protelavit, susceptis Babylonici regis
nuntiis, bona omnia quae possidebat ostendit; sed
prophetae voce protinus audivit: <hi>Ecce dies venient,
et auferentur omnia quae in domo tua sunt, in Babylonem;
<pb n="0852B"/>
non relinquetur quidquam, dicit Dominus <note>(IV
Reg. XX, 17)</note>
            </hi>. Sic sic nimirum hypocritae, postquam
magnis virtutibus excrescunt, quia cavere malignorum
spirituum insidias negligunt, et celari in eisdem
virtutibus nolunt, bona sua ostendendo, hostium faciunt,
et prodentes subito amittunt quidquid diutius
studentes operantur. [ <hi>Vet. XXXVII.</hi> ] Hinc per
Psalmistam dicitur: <hi>Tradidit in captivitatem virtutes
eorum, et pulchritudines eorum in manus inimici <note>(Psal.
LXXVII, 61)</note>
            </hi>. Virtus quippe et pulchritudo arrogantium
inimici manibus traditur, quia omne bonum
quod per concupiscentiam laudis ostenditur occulti
adversarii juri mancipatur. Hostes namque ad rapinam
provocat, qui suas eorum notitiae divitias denudat.
<pb n="0852C"/>
Quousque enim ab aeternae patriae securitate disjungimur,
per latronum insidiantium iter ambulamus.
Qui ergo in itinere depraedari formidat, abscondat
necesse est bona quae portat. O miseri, qui
affectantes laudes hominum, in semetipsis dissipant
fructus laborum; cumque se ostendere alienis oculis
appetunt, damnant quod agunt! Quos nimirum maligni
spiritus cum ad jactantiam provocant, eorum,
sicut diximus, opera captivantes denudant. Unde sub
cujusdam gentis specie antiquorum hostium malitiam
signans per prophetam Veritas dicit. <hi>Posuit vineam
meam in desertum, decorticavit ficum meam, nudans
exspoliavit eam, albi facti sunt rami ejus <note>(Joel. I, 7)</note>
            </hi>.
Insidiantibus quippe spiritibus, Dei vinea in desertum
ponitur, cum plena fructibus anima humanae
<pb n="0852D"/>
laudis cupiditate dissipatur. Ficum Dei gens ista decorticat,
quia seductam mentem in favoris appetitum
rapiens, quo hanc ad ostentationem pertrahit, tegmen
ei humilitatis tollit; eamque nudans exspoliat,
quia <emph>283</emph> quousque in bonis suis absconditur, quasi
proprii tegminis cortice vestitur. Cum vero mens
hoc quod egerit videri ab aliis concupiscit, quasi
spoliata ficus eum qui se texerat corticem amisit.
Ubi apte subditur: <hi>Albi facti sunt rami ejus,</hi> quia
<pb n="0853A"/>
ostensa humanis oculis ejus opera candescunt, de
sanctitate nomen sumitur, cum recta actio divulgatur.
Sed quoniam, subducto cortice, rami fici hujus arefiunt,
solerter intuendum est quia facta arrogantium
humanis oculis ostensa unde placere appetunt inde
siccantur. Mens itaque quae per jactantiam proditur,
decorticata recte ficus vocatur, quia et candida est
per hoc quod cernitur, et siccitati proxima per hoc
quod tegmine corticis nudatur. Intus ergo sunt servanda
quae agimus, si ab interno arbitro vicem recipere
nostri operis exspectamus. Hinc est enim quod
per Evangelium Veritas dicit: <hi>Nesciat sinistra tua
quid faciat dextera tua; ut sit eleemosyna tua in abscondito,
et Pater tuus, qui videt in abscondito, reddet
tibi <note>(Matth. VI, 3)</note>
            </hi>. Hinc est quod de electorum Ecclesia
<pb n="0853B"/>
per Psalmistam dicitur: <hi>Omnis gloria ejus filiae
regum ab intus <note>(Psal. XLIV, 14)</note>
            </hi>. Hinc Paulus
ait: <hi>Gloria nostra haec est, testimonium conscientiae
nostrae <note>(II Cor. I, 12)</note>
            </hi>. Filia quippe regum Ecclesia
quae in bono est opere spiritalium principum praedicatione
generata. Gloriam intus habet, quia hoc
quod agit, in ostentationis jactantiam non habet.
Gloriam suam Paulus testimonium conscientiae memorat,
quia, favores oris alieni non appetens, vitae
suae gaudia extra semetipsum ponere ignorat.
</p>
            <p>[ <hi>Vet. XXXVIII.] 83. Occultari debent opera bona,
aut propter unam Dei gloriam revelari.</hi> --Occultanda
sunt ergo quae agimus, ne, haec in hujus vitae itinere
incaute portantes, latrocinantium spirituum incursione
perdamus. Et tamen Veritas dicit: <hi>Videant opera
<pb n="0853C"/>
vestra bona, et glorificent Patrem vestrum, qui in coelis
est <note>(Matth. V, 16)</note>
              </hi>. Sed aliud est profecto cum in
ostensione operis gloria quaeritur largitoris, aliud
cum laus privata concupiscitur de dono largientis.
Unde et rursum in Evangelio haec eadem Veritas dicit: <hi>Attendite, ne justitiam vestram faciatis coram hominibus,
ut videamini ab eis 
 <note>(Matth. VI, 1)</note>
              </hi>. Opus ergo
nostrum cum hominibus ostenditur, in cordis
prius examinatione pensandum est per ejusdem
ostensionis studium quid quaeratur. Si enim dantis
gloriam quaerimus, etiam publicata nostra opera,
in conspectu illius occulta servamus. Si vero per haec
nostram laudem concupiscimus, foras ab ejus conspectu
jam fusa sunt, etiamsi a multis ignorentur.</p>
          </div3>
<div3>
            <head>84.</head>
            <p>
 <hi>Perfectorum est, ostenso opere, Dei gloriam
<pb n="0853D"/>
quaerere.</hi> --Sed valde perfectorum est, sic ostenso
opere, auctoris gloriam quaerere, ut de illata laude,
privata nesciant exsultatione gaudere. Tunc solum
namque innoxie hominibus laudabile opus ostenditur,
cum per despectum mentis veraciter laus impensa
calcatur. Quam quia infirmi quique perfecte contemnendo
non superant, restat necesse est, ut bonum
quod operantur abscondant. Saepe enim ab ipso ostensionis
exordio propriam laudem quaerunt. Saepe
vero in ostensione operis auctoris patefacere gloriam
cupiunt; sed excepti favoribus, in laudis propriae
cupiditatem rapiuntur; cumque semetipsos dijudicare
<pb n="0854A"/>
interius negligunt, sparsi exterius ignorant quod
agunt; eorumque <emph>284</emph> opus suae elationi militat,
atque hoc se impendere obsequio largitoris putant.
Scirpus ergo inter lapides commoratur, quia ibi hypocrita
stat, ubi mentis suae intentionem solidat. Nam
cum attestationem percipere multorum ambit, quasi
in lapidum collectione subsistit. Sed iste hypocrita
scirpi appellatione signatus, cum corpus abstinentia
domat, cum largiendo quae possidet studio pietatis
exsudat, cum notitia sacrae legis eruditur, cum
verbo praedicationis utitur, quis hunc tanta plenum
largitate conspiciens, a gratia aestimet largitoris alienum?
Et tamen superna dispensatio largitur huic dona
operis, et sortem denegat haereditatis; operandi
munera cumulat, et tamen vitam operantis ignorat,
<pb n="0854B"/>
quia cum perceptum munus ad laudem propriam
trahitur, in conspectu lucis intimae umbra elationis
obscuratur. Unde et bene subditur:</p>
          </div3>
        </div2>
<div2>
          <head>CAPUT XLIX.</head>
<p>VERS. 18.-- <hi>Si absorbuerit eum de loco suo, negabit
eum, et dicet: Non novi te.</hi> </p>
<div3>
            <head>85.</head>
            <p>
 <hi>Hypocritae reprobatio.</hi> --De loco suo hypocrita
absorbetur, cum a praesentis vitae favoribus,
morte interveniente, separatur. Sed hunc absorptum
internus arbiter negat, seque eum nescire denuntiat,
quia simulatoris vitam juste reprobando Veritas
ignorat, nec recognoscit ejus bona quae egit, quia
haec ex recta intentione non protulit. Unde et fatuis
virginibus in judicium veniens dicet: <hi>Amen dico vobis,
<pb n="0854C"/>
nescio vos <note>(Matth. XXV, 12)</note>
            </hi>. In quibus dum mentis
corruptionem considerat, carnis etiam incorruptionem
damnat. Sed utinam hypocritis sua perditio sola
sufficeret, et nequaquam perversa eorum studia
ardenter alios ad vitam duplicitatis instigarent. Hoc
namque uniuscujusque proprium esse solet, ut qualis
ipse fuerit, tales sibi conjungi et alios velit, diversitatem
vitae refugiat, atque hoc imitandum imprimat
quod amat. Unde et apud hypocritarum sensum
simplicitas omnis in crimine est. Apertas quippe
mentes dijudicant, et puritatem cordis hebetudinem
appellant; omnesque quos sibi adhaerere cupiunt a
simplicitatis itinere divertunt; et, quasi expulsa insipientia,
eos erudisse se aestimant, in quibus puritatem
mentis, id est, arcem sapientiae, debellant.
[ <hi>Vet. XXXIX.</hi> ] Quia vero non solum ex sua perversitate
<pb n="0854D"/>
hypocrita, sed adjuncta etiam sequacium
perditione reprobatur, postquam non cognosci a judice
dicitur, recte protinus subinfertur:</p>
          </div3>
        </div2>
<div2>
          <head>CAPUT L.</head>
<p>VERS. 18, 19.-- <hi>Haec est enim laetitia viae ejus ut
rursum de terra alii germinentur.</hi> </p>
<div3>
            <head>86.</head>
            <p>
 <hi>Multiplex hypocritae supplicium.</hi> --Ac si aperte
diceretur: Veniente judice, nequaquam cognoscitur,
sed multipliciter supplicia recipit, quia eo latius in
sua iniquitate laetatus est, quo et in aliis mala propagavit.
Cui enim hic non sufficit iniquitas propria,
<pb n="0855A"/>
torqueatur illic necesse est et merito reatus alieni.
Nunc itaque simulatores gaudeant, et humana judicia
se obtinuisse glorientur; despiciatur justorum
simplicitas, atque a calliditate duplicium fatuitas vocetur;
 citius despectus simplicium transit, citius duplicium
gloria percurrit. Unde et apte subjungitur:</p>
          </div3>
        </div2>
<div2>
          <head>CAPUT LI [ <hi>Rec. XXXI</hi> ].</head>
<p divs_removed="true">VERS. 20.-- <hi>Deus non projiciet simplicem, nec porriget
manum malignis:</hi> <emph>285</emph>

          </p>
          <div3 moved_from_p="true">
              <head>87.</head>
            <p>
 <hi>Propter bona non bona intentione facta,
et propter dolos.</hi> --Quia nimirum districtus in judicio
apparens, et despectum simplicium glorificando eriget,
et malignorum gloriam reprobando confringet.
Maligni enim vocantur hypocritae, qui bona non bene
faciunt, et recta quaeque sub studio laudis operantur.
<pb n="0855B"/>
Manum vero cui porrigimus, hunc videlicet ab
imis elevamus. Malignis ergo Deus manum non porrigit,
quia quaerentes terrenam gloriam in imo derelinquit,
et quamlibet recta videantur esse quae agunt,
hos ad gaudia superna non provehit. Vel certe ideo
maligni appellantur hypocritae, quia benignitatem
erga proximos ostendunt, et dolos suae iniquitatis
operiunt. Per omne namque quod vel faciunt, vel
loquuntur, simplicitatem exterius exhibent, sed subtilitate
interius duplicitatis callent; puritatem superficie
simulant, sed semper malitiam sub specie puritatis
occultant. Quos contra bene per Moysen dicitur: <hi>Non indues vestem ex lana linoque contextam 
 <note>(Deut.
XXII, 11, 12)</note>
              </hi>. Per lanam quippe simplicitas, per linum
vero subtilitas designatur. Et nimirum vestis,
<pb n="0855C"/>
quae ex lana linoque conficitur, linum interius celat,
lanam in superficie demonstrat. Vestem ergo ex lana
linoque contextam induit, qui in locutione vel actione
qua utitur intus subtilitatem malitiae operit, et simplicitatem
foras innocentiae ostendit. Quia enim sub
puritatis imagine deprehendi calliditas non valet,
quasi sub lanae grossitudine linum latet. Bene autem
 post reprobationem duplicium justorum remuneratio
demonstratur, cum protinus subditur:</p>
          </div3>
        </div2>
<div2>
          <head>CAPUT LII.</head>
<p>VERS. 20, 21.-- <hi>Donec impleatur risu os tuum, et
labia tua jubilo.</hi> </p>
<div3>
            <head>88.</head>
            <p>
 <hi>Sanctorum risus post luctum. Jubilum.</hi> --Os
quippe justorum tunc risu replebitur, cum eorum
<pb n="0855D"/>
corda, finitis peregrinationis fletibus, aeternae laetitiae
exsultatione satiabuntur. De hoc risu discipulis Veritas
dicit: <hi>Mundus gaudebit, vos autem contristabimini;
sed tristitia vestra vertetur in gaudium <note>(Joan. XVI,
20)</note>
            </hi>. Et rursum: <hi>Videbo vos, et gaudebit cor vestrum,
et gaudium vestrum nemo auferet a vobis <note>(Ibid., 22)</note>
            </hi>.
De hoc risu sanctae Ecclesiae Salomon ait: <hi>Ridebit
in die novissimo <note>(Prov. XXXI, 25)</note>
            </hi>. De hoc iterum
<pb n="0856A"/>
 dicitur: <hi>Timenti Dominum, bene erit in extremis <note>(Eccli. I, 13)</note>
            </hi>.
Non autem tunc risus erit corporis,
sed risus cordis. Risus enim nunc corporis de lascivia
dissolutionis, nam risus cordis tunc de laetitia nascetur
securitatis. Cum ergo electi omnes implentur
gaudio manifestae contemplationis, quasi ad hilaritatem
risus exsiliunt in ore mentis. Jubilum vero dicimus,
cum tantam laetitiam corde concipimus, quantam
sermonis efficacia non explemus; et tamen
mentis exsultatio hoc quod sermone non explicat
voce sonat. Bene autem os risu impleri dicitur, labia
jubilo, quia in illa aeterna patria, cum justorum mens
in exsultationem rapitur, lingua in cantum laudis
elevatur. Qui quoniam tantum vident, quantum dicere
non valent, in risu jubilant, quia non explendo
<pb n="0856B"/>
resonant quod amant.
</p>
            <p>[ <hi>Vet. XL.] 89. Reproborum nunquam finienda supplicia.
Vis particulae</hi> donec.-- <hi>Donec</hi> autem dicitur,
non quo omnipotens Deus eousque malignos non
sublevat, quousque electos suos in jubilationis gaudia
assumat, ac si post a poena eripiat quos ante in culpa
deserens damnat; sed quo hoc nequaquam vel ante <emph>286</emph> 
 judicium faciat, cum dubium hominibus videri
possit an fiat. Nam post electorum suorum jubilum,
quia malignis manum non porrigat, ex ipsa jam
districtione ultimi examinis constat. Sic namque et
per Psalmistam dicitur: <hi>Dixit Dominus Domino meo:
Sede a dextris meis, donec ponam inimicos tuos scabellum
pedum tuorum <note>(Psal. CIX, 1, 2)</note>
              </hi>, non quo a
dextris Domini nequaquam Dominus sedeat, postquam
<pb n="0856C"/>
inimicos illius feriens ejus potestati substernit,
sed quo in aeterna cunctis beatitudine praesidet, et
prius quam rebellium suorum corda conculcet. In qua
nimirum constat quia subjectis hostibus sine fine et
posterius regnat. Sic per Evangelium de Mariae
sponso dicitur: <hi>Et non cognovit eam, donec peperit
filium suum primogenitum <note>(Matth. I, 25)</note>
              </hi>; non quo
hanc post nativitatem Domini cognoverit, sed quo
nequaquam illam contigit, etiam cum conditoris sui
matrem esse nescivit. Nam quia eam nequaquam
contingere valuit, postquam redemptionis nostrae ex
ejus utero celebrari mysterium agnovit, de illo profecto
tempore necesse erat ut evangelista testimonium
ferret, de quo propter Joseph ignorantiam dubitari
potuisset. Sic itaque nunc dicitur: <hi>Deus non projiciet
simplicem, nec porriget manum malignis, donec impleatur
<pb n="0856D"/>
risu os tuum, et labia tua jubilo.</hi> Ac si aperte
diceretur: Vitam simplicium nec ante judicium deserit
et malitiosorum mentes deserendo percutere,
nec prius quam appareat praetermittit. Nam quia sine
fine reprobos cruciet, et electi ejus in perpetuum
postquam apparuerit regnent, profecto dubium non
est. Sequitur:</p>
          </div3>
        </div2>
<div2>
          <head>CAPUT LIII [ <hi>Rec. XXXII</hi> ].</head>

<pb n="0857A"/>
<p>VERS. 22.-- <hi>Qui oderunt te induenter confusione.</hi> </p>
<div3>
            <head>90.</head>
            <p>
 <hi>Reprobi unde erubescent in die judicii.</hi> --Justorum
hostes in extremo examine confusio induit, quia
cum transacta mala redundare sibi ante oculos mentis
aspexerint, suus eos undique deprimens reatus
vestit. Ad poenam quippe tunc factorum suorum memoriam
tolerant, qui nunc quasi a sensu rationis extranei
gaudentes peccant. Ibi vident quantum debuerint
fugere quod amaverunt, ibi conspiciunt quam
lugubre fuerit quod nunc in culpa gratulantur. Tunc
animum reatus obnubilat, et recordationis suae jaculis
ipsa se conscientia impugnat. Quis igitur digne
penset iniquorum confusio quanta tunc erit, quando
et foris aeternus judex cernitur, et intus ante oculos
<pb n="0857B"/>
culpa versatur? Qui ad haec idcirco perveniunt, quia
sola hic transeuntia dilexerunt. Unde et apte mox
subditur:</p>
          </div3>
        </div2>
<div2>
          <head>CAPUT LIV.</head>
<p>IBID.-- <hi>Et tabernaculum impiorum non subsistet.</hi> </p>
<div3>
            <head>91.</head>
            <p>
 <hi>Quae circa terrena bona reproborum affectio.
Quae justorum.</hi> --Tabernaculum quippe construitur
ut ab aestu corpus et frigore defendatur. Quid itaque
hoc loco tabernaculi nomine nisi aedificatio terrenae
felicitatis exprimitur, per quam super se reprobi
casura multiplicant, ut se a praesentis vitae necessitatibus
quasi ab aestu et imbribus defendant? Honoribus
namque excrescere ambiunt, ne despecti videantur.
Terrena aggregando exaggerant, ne inopiae
<pb n="0857C"/>
frigore tabescant. Contemnunt curare quod sequitur,
et tota intentione satagunt ne quid in praesentibus
desit. Student nomen dilatare, ne lateant; et si
cuncta ad desiderium suppetant, munitos se in omnibus
et felices putant. Ubi ergo <emph>287</emph> mentis habitationem
construunt, ibi procul dubio tabernacula
fixerunt. Adversa impatienter perferunt, remisse in
prosperis laetantur. Sola quae adsunt cogitant, nec ad
affectum coelestis patriae ulla recordatione respirant.
Gaudent sibi suppetere bona quae cupiunt; atque ubi
carne requiescunt, ibi et mentem exstinguendo sepeliunt,
quia, saecularis curae telo trucidati, terrenarum
rerum aggerem, quem foras exquirendo multiplicant,
hunc semper interius per cogitationem portant.</p>
          </div3>
<div3>
            <head>92.</head>
            <p>
 [ <hi>Vet. XL.</hi> ] At contra justi nec oblata bona hic
<pb n="0857D"/>
pro magno suscipiunt, nec illata mala valde pertimescunt.
Sed et cum bonis praesentibus utuntur,
ventura mala metuunt; et cum de malis praesentibus
gemunt, bonorum sequentium amore consolantur.
Sicque temporali refoventur subsidio, sicut viator in
stabulo utitur lecto: pausat, et recedere festinat;
quiescit corpore, sed ad aliud tendit mente. Nonnunquam
vero et adversa perpeti appetunt, in transitoriis
<pb n="0858A"/>
prosperari refugiunt, ne delectatione itineris a
patriae perventione tardentur, ne gressum cordis in
via peregrinationis figant, et quandoque ad conspectum
coelestis patriae sine remuneratione perveniant.
Gaudent despici, nec dolent se necessitatibus
affligi. Qui ergo contra praesentia se adversa non
muniunt, quasi contra aestus et pluvias habere tabernaculum
nolunt. Unde et Petrus jure reprehenditur,
quia necdum mentis perfectione roboratus, veritatis
claritate cognita, in terra figere tabernaculum conatur <note>(Matth. XVII, 4; Marc. IX, 2)</note>.
Justi itaque hic se
construere negligunt, ubi peregrinos se et hospites
noverunt. Quia enim in propriis gaudere desiderant,
esse in alieno felices recusant. Injusti autem quanto
longius ab aeternae patriae haereditate divisi sunt,
<pb n="0858B"/>
tanto in terra altius fundamenta cogitationis figunt. <emph>288</emph> 
 Hinc est quod ab ipso humanae conditionis
exordio, in electa prole Enoch septimus nascitur.
Hinc est quod Cain primum filium Enoch vocat,
atque ex ejus nomine civitatem quam condidit appellat <note>(Genes. IV, 17)</note>.
Enoch quippe dedicatio dicitur.
Iniqui ergo se in primordiis dedicant, quia in hac
vita, quae ante est, cordis radicem plantant, ut hic
ad votum floreant, et a sequenti patria funditus
arescant. Justis vero Enoch septimus oritur, quia
eorum vitae festa dedicatio in fine servatur. Hinc
est quod, attestante Paulo, Abraham in casulis habitat <note>(Hebr. XI, 9)</note>,
quia habentem fundamenta civitatem,
quam supernus artifex construxit, exspectat.
Hinc est quod Jacob greges ovium sequens humiliter,
<pb n="0858C"/>
graditur <note>(Genes. XXXIII, 14)</note>, atque huic Esau obviam
veniens tumultu multiplicis comitatus elevatur, quia
nimirum et electi hic elationem non habent, et in
bonis carnis reprobi laeti tument. Hinc ad Israel Dominus
dicit: <hi>Si elegeris unum de populo terrae, et constitueris
principem super te, non faciet sibi equos et
equites <note>(Deut. XVII, 16)</note>
            </hi>. Et tamen primus rex ab eodem
populo electus, repente ut culmen potestatis
attigit, tria millia sibimet equites elegit, in elationem
protinus prodiit, ad aedificationem percepti culminis
erupit <note>(I Reg. XIII, 2)</note>, quia foras restringere sub
aequalitate non poterat quod intus animus super
caeteros tumebat. Quasi munitum sibi dives ille tabernaculum
construxerat, qui dicebat: <hi>Anima, habes
<pb n="0858D"/>
multa bona reposita in annos multos: requiesce, comede
et bibe, et epulare <note>(Luc. XII, 19)</note>
            </hi>. Sed quia ejus
tabernaculum in veritatis fundamento non subsistit,
illico audivit: <hi>Stulte, hac nocte repetunt animam tuam
abs te; quae praeparasti, cujus erunt <note>(Ibid., 20)</note>
            </hi>? Bene
ergo dicitur: <hi>Tabernaculum impiorum non subsistet,</hi> 
quia vitae fugientis amatores, dum studiose se in
praesentibus construunt, repente ad aeterna rapiuntur.
</p>
          </div3>
        </div2>
      </div1>

<div1>
        <head>LIBER NONUS. CAPUT NONUM CUM TOTO DECIMO EXPLANAT.</head>
<div2>
          <head>CAPUT PRIMUM.</head>
<pb n="0859A"/> <emph>287</emph>
<div3>
            <head>1.</head>
            <p>
 <hi>Perversi recta ut prava adversantium dicta
rejiciunt, secus boni.</hi> --Perversae mentes si semel ad
studium contrarietatis eruperint, sive pravum, seu
rectum quid a contradicentibus audiant, adversis hoc
responsionibus impugnant, quia cum persona per
contrarietatem displicet, nec recta quae protulerit
placent. At contra bonorum corda, quibus in odium
non venit persona, sed culpa, sic perversa dijudicant,
ut recta quae dicuntur assumant. Discernendis quippe
contradicentium sensibus aequissimi arbitri resident,
et sic male prolata respuunt, ut tamen approbent
quae ex veritate cognoscunt. Solet namque inter spinarum
multitudinem, etiam de frugis semine spica
<pb n="0859B"/>
succrescere. Cauta ergo manu operantis agendum
est, ut dum spina tollitur, spica nutriatur, quatenus
qui studet eradicare quod pungit, noverit servare
quod reficit. Unde et beatus Job, quia Baldad Suhites
recte per inquisitionem dixerat: <hi>Nunquid Deus supplantat
judicium, aut Omnipotens</hi> <emph>288</emph> <hi>subvertit quod
justum est <note>(Job. VIII, 3)</note>
            </hi>? quia vera in hypocritas robustaque
protulerat, bene haec et contra pravos generaliter
prolata conspiciens, studium propriae defensionis
calcat, atque audita protinus approbat, dicens:</p>
          </div3>
        </div2>
<div2>
          <head>CAPUT II [ <hi>Rec. II</hi> ].</head>
<p>CAP. IX, VERS. 2.-- <hi>Vere scio quod ita sit, et quod
non justificatur homo compositus Deo.</hi> </p>
<div3>
            <head>2.</head>
            <p>
 <hi>Deo supponi debemus, non componi.</hi> --Homo
<pb n="0859C"/>
quippe Deo suppositus justitiam percipit, compositus
amittit, quia quisquis se auctori bonorum comparat,
bono se quod acceperat privat. Qui enim
accepta bona sibi arrogat, suis contra Deum donis
pugnat. Unde ergo despectus erigitur, dignum est ut
erectus inde destruatur. Sanctus autem vir, quia
omne virtutis nostrae meritum esse vitium conspicit,
si ab interno arbitro districte judicetur, recte subjungit:</p>
          </div3>
        </div2>
<div2>
          <head>CAPUT III.</head>
<p divs_removed="true"> <hi>Si voluerit contendere cum eo, non poterit respondere
ei unum pro mille.</hi> <emph>289</emph>

          </p>
          <div3 moved_from_p="true">
              <head>3.</head>
            <p>
 <hi>Dona Dei amittit qui de eis extollitur.</hi> --In
Scriptura sacra millenarius numerus pro universitate
<pb n="0859D"/>
solet intelligi. Hinc etenim Psalmista ait: <hi>Verbi quod mandavit in mille generationes 
 <note>(Psal. CIV,
8)</note>
              </hi>; cum profecto constet, quod ab ipso mundi exordio
usque ad Redemptoris adventum, per evangelistam
non amplius quam septuaginta et septem propagines
<pb n="0860A"/>
numerentur <note>(Luc. III, 38)</note>. Quid ergo in
millenario numero, nisi ad proferendam novam sobolem
perfecta universitas praescitae generationis
exprimitur? Hinc et per Joannem dicitur: <hi>Et regnabunt
cum eo mille annis <note>(Apoc. XX, 6)</note>
              </hi>, quia videlicet
regnum sanctae Ecclesiae universitatis perfectione solidatur.
Quia vero monas multiplicata in denarium
ducitur, denarius per semetipsum ductus in centenarium
dilatatur, qui rursus per denarium ductus in
millenarium tenditur, cum ab uno incipimus, ut ad
millenarium veniamus, quid hoc loco unius appellatione,
nisi bene vivendi initium, quid millenarii numeri
amplitudine nisi ejusdem bonae vitae perfectio
designatur? Cum Deo autem contendere est non ei
tribuere, sed sibi gloriam suae virtutis arrogare. Sed
<pb n="0860B"/>
sanctus vir conspiciat quia et qui summa jam dona
percepit, si de acceptis extollitur, cuncta quae acceperat
amittit, et dicat: <hi>Si voluerit contendere cum
eo, non poterit respondere ei unum pro mille.</hi> Qui
enim cum auctore contendit, unum pro mille respondere
non sufficit, quia qui de perfectione se erigit,
habere se bene vivendi nec initium ostendit. Unum
namque pro mille respondere non possumus, quia
cum de bonae vitae perfectione extollimur, hanc nos
nec inchoasse monstramus. Sed tunc de nostra infirmitate
verius concutimur, si quam sit immensa potentia
judicis, considerando pensamus. Unde et
subditur:</p>
          </div3>
        </div2>
<div2>
          <head>CAPUT IV [ <hi>Vet. II</hi> ].</head>
<p>
            <pb n="0860C"/>VERS. 4.-- <hi>Sapiens corde est, et fortis robore.</hi> </p>
<div3>
            <head>4.</head>
            <p>
 <hi>Deus ut sapiens falli, ut fortis vitari non potest.</hi> 
--Quid mirum si conditorem sapientium, sapientem
dicimus, quem ipsam esse sapientiam scimus? Et
quid mirum quod fortem esse memorat, quem hanc
ipsam esse fortitudinem nullus ignorat? Sed sanctus
vir duobus verbis in laudem auctoris prolatis, aliquid
nobis intimat, unde nos ad cognitionem nostram
trepidos reducat. Sapiens quippe Deus dicitur, quia
occulta nostra subtiliter agnoscit; et esse fortis adjungitur,
quia valenter cognita percutit. Nec falli ergo
a nobis, quia sapiens; nec vitari, quia fortis est,
valet. Nunc ut sapiens omnia invisibilis aspicit, tunc
ut fortis sine ullo obstaculo quos reprobat punit.
<pb n="0860D"/>
Qui hoc quoque hic forti sapientia ordinat, ut humana
mens cum contra auctorem se elevat, ipsa se
sua elatione confundat. Unde et subditur:</p>
          </div3>
        </div2>
<div2>
          <head>CAPUT V.</head>
<p>IBID.-- <hi>Quis restitit ei, et pacem habuit?</hi> </p>
<div3>
            <head>5.</head>
            <p>
 <hi>Qui Deo resistit, pace cadit. Resistere Deo quid
<pb n="0861A"/>
sit.</hi> --Qui enim cuncta mirabiliter creat, ipse, ut
creata sibimet conveniant ordinat. In quo ergo conditori
resistitur, pacis conventio dissipatur, quia ordinata
esse nequeunt, quae superni moderaminis dispositionem
perdunt. Quae enim subjecta Deo in
tranquillitate persisterent, ipsa se sibimet dimissa
confundunt, quia in se pacem <emph>290</emph> non inveniunt,
cui venienti desuper in auctore contradicunt. Sic
summus ille angelicus spiritus, qui subjectus Deo in
culmine stare potuisset, semetipsum repulsus patitur,
quia per naturae suae inquietudinem foras vagatur.
Sic primus humani generis parens, quia auctoris
praecepto restitit, carnis protinus contumeliam sensit;
et quia subesse conditori per obedientiam noluit,
sub semetipso prostratus, et pacem corporis
protinus amisit. Bene ergo dicitur: <hi>Quis restitit ei,
<pb n="0861B"/>
et pacem habuit?</hi> quia perversa mens unde se contra
auctorem erigit, inde se in semetipsa confundit. Resistere
autem Deo dicimur, cum repugnare ejus
dispositionibus conamur. Neque enim nostra infirmitas
incommutabili ejus sententiae obviat, sed tamen
quod explere non valet tentat. Nam saepe humana
infirmitas occulte vim dispositionis agnoscit, et tamen
hanc si mutare valeat appetit. Contraire satagit,
sed ipso se gladio contradictionis frangit. Ordini
interno renititur, sed suis victa conatibus ligatur.
Habere ergo pacem resistens non potest, quia dum
superbiam confusio sequitur, quod stulte per culpam
geritur, hoc in agentis poenam mirabiliter ordinatur.
Sed vir sanctus, virtute prophetici spiritus plenus,
cum confusionem generaliter humanae superbiae
<pb n="0861C"/>
conspicit, ad speciale malum protinus plebis Israeliticae
oculos mentis tendit, et quae poena elatos omnes
maneat, ex unius gentis interitu ostendit. Nam repente
subjungit, dicens:</p>
          </div3>
        </div2>
<div2>
          <head>CAPUT VI.</head>
<p>VERS. 5.-- <hi>Qui transtulit montes, et nescierunt hi,
quos subvertit in furore suo.</hi> </p>
<div3>
            <head>6.</head>
            <p>
 <hi>Praedicitur verbi Dei praedicatio a Judaeis ad
gentes transferenda.</hi> --In Scriptura sacra saepe montium
nomine praedicantium altitudo signatur de quibus
per Psalmistam dicitur: <hi>Suscipiant montes pacem
populo tuo <note>(Psal. LXXI, 3)</note>
            </hi>. Electi quippe praedicatores
aeternae patriae non immerito montes vocantur, quia
per vitae suae celsitudinem ima terrarum deserunt,
<pb n="0861D"/>
et coelo propinqui fiunt. Sed montes Veritas transtulit,
cum praedicatores sanctos a Judaeae obduratione
subtraxit. Unde recte etiam per Psalmistam dicitur: <hi>Transferentur montes in cor maris 
 <note>(Psal. XLV, 3)</note>
            </hi>. In
cor enim maris montes translati sunt cum praedicantes
apostoli a Judaeae perfidia repulsi, ad intellectum
<pb n="0862A"/>
gentilium venerunt. Unde ipsi quoque in suis Actibus
dicunt: <hi>Vobis oportebat primum loqui verbum
Dei; sed quia repellitis illud, et indignos vos judicastis
aeternae vitae, ecce convertimur ad gentes <note>(Act.
XIII, 46)</note>
            </hi>. Sed hanc eamdem translationem montium
hi ipsi nescierunt, qui in Domini furore subversi
sunt, quia cum de suis finibus Hebraei apostolos pellerent,
lucrum se fecisse arbitrati sunt, quod praedicationis
lumen amiserunt. Exigentibus quippe meritis,
justa animadversione percussi, tanto intelligentiae
errore caecati sunt, ut quod lucem perderent, hoc
esse gaudium putarent. Sed repulsis apostolis, per
Romanum protinus principem Titum Judaea destruitur,
atque in cunctis gentibus sparsa dissipatur.
Unde et translatis montibus recte subjungitur:</p>
          </div3>
        </div2>
<div2>
          <head>CAPUT VII [ <hi>Vet. III</hi> ].</head>

<pb n="0862B"/>
<p divs_removed="true">VERS. 6.-- <hi>Qui commovet terram de loco suo, et
columnae ejus concutientur.</hi> <emph>291</emph>

          </p>
          <div3 moved_from_p="true">
              <head>7.</head>
            <p>
 <hi>Judaeorum dispersio praedicitur.</hi> --De loco
quippe suo terra commota est cum plebs Israelitica,
de Judaeae finibus evulsa, nimirum colla gentibus
subdidit, quia subdi auctori recusavit. Quae scilicet
terra columnas habuit, quia in sacerdotes et principes,
legis doctores atque Pharisaeos, ruitura ejus
 pertinaciae structura surrexit. In ipsis namque litterae
aedificium tenuit, et tranquillitatis suae tempore, sacrificiorum
carnalium quasi superimpositae fabricae
onera portavit. Sed translatis montibus, columnae
concussae sunt, quia subductis a Judaea apostolis,
nec ipsi vivere in illa permissi sunt, qui ab illa vitae
<pb n="0862C"/>
praedicatores expulerunt. Dignum quippe erat ut
terrenam patriam subacti perderent, cujus amore
nequaquam veriti sunt coelestis patriae milites impugnare.
Sed expulsis sanctis doctoribus, Judaea funditus
 torpuit, et justo judicantis examine in erroris
sui tenebris mentis oculos clausit. Unde et adhuc
subditur:</p>
          </div3>
        </div2>
<div2>
          <head>CAPUT VIII [ <hi>Rec. III</hi> ].</head>
<p>VERS. 7.-- <hi>Qui praecipit soli, et non oritur; et
stellas claudit quasi sub signaculo.</hi> </p>
<div3>
            <head>8.</head>
            <p>
 <hi>Praedicatoribus expulsis Judaeae lux defuit.</hi> --Aliquando
namque in sacro eloquio solis nomine,
praedicatorum claritas designatur; sicut per Joannem
dicitur: <hi>Factus est sol ut saccus cilicinus <note>(Apoc.
VI, 12)</note>
            </hi>. In extremo quippe tempore sol quasi cilicinus
<pb n="0862D"/>
saccus ostenditur, quia fulgens vita praedicantium,
ante reproborum oculos aspera et despecta
monstratur. Qui stellarum quoque claritate figurantur,
quia dum recta peccatoribus praedicant, tenebras
nostrae noctis illustrant. Unde et subtractis praedicatoribus,
per prophetam dicitur: <hi>Prohibitae sunt stellae
<pb n="0863A"/>
pluviarum <note>(Jerem. III, 3)</note>
            </hi>. Quia vero sol per diem
fulget, stellae obscuritatem noctis irradiant; et plerumque
in sacro eloquio diei appellatione aeterna
patria, noctis autem nomine praesens vita signatur:
praedicatores sancti ut sol nostris oculis fiunt cum
contemplationem nobis verae lucis aperiunt, et velut
stellae in tenebris lucent cum per activam vitam
 profuturi nostris necessitatibus terrena disponunt.
Quasi in die ut sol coruscant cum ad contemplandam
internae claritatis patriam mentis nostrae aciem sublevant;
et quasi stellae in nocte resplendent, quia
et cum terrena agunt offensurum jamjamque nostri
operis pedem exemplo suae rectitudinis dirigunt.
Sed quia expulsis praedicatoribus non fuit qui plebi
Judaicae in perfidiae suae nocte remanenti vel claritatem
<pb n="0863B"/>
contemplationis ostenderet, vel activae vitae
lumen aperiret (veritas quippe, quae hanc repulsa
deseruit, subtracto praedicationis lumine, merito suae
pravitatis excaecavit), recte dicitur: <hi>Qui praecipit soli,
et non oritur; et stellas claudit quasi sub signaculo.</hi> 
Oriri quippe ei solem noluit, a qua praedicantium
animum divertit. Et quasi sub signaculo stellas
clausit, qui dum praedicatores suos per silentium intra
semetipsos retinuit, caecis iniquorum sensibus
coeleste lumen abscondit.
</p>
            <p>[ <hi>Vet. IV.] 9. Judaea ad fidem est revocanda.</hi> --Pensandum
vero est quia idcirco aliquid sub sigillo
claudimus, ut hoc cum tempus congruit ad medium
proferamus. Et sacro eloquio attestante didicimus
quod Judaea, quae nunc descritur, <emph>292</emph> ad sinum
fidei in fiae colligatur. Hinc namque per Isaiam dicitur:
<pb n="0863C"/> <hi>Si fuerit numerus filiorum Israel quasi arena
maris, reliquiae salvae fient 
 <note>(Isai. X, 22, sec. Sept.)</note>
              </hi>.
Hinc Paulus ait: <hi>Donec plenitudo gentium introiret,
et sic omnis Israel salvus fieret <note>(Rom. XI, 25)</note>
              </hi>. Qui
igitur praedicatores suos nunc Judaeae oculis subtrahit,
sed postmodum ostendit, quasi sub signaculo
stellas clausit, ut, absconsis prius, et post coruscantibus,
astrorum spiritalium radiis, noctem suae
perfidiae et nunc repulsa non videat, et tunc illuminata
deprehendat. Hinc est quod duo illi eximii praedicatores
dilata morte subtracti sunt, ut ad praedicationis
usum in fine revocentur. De quibus per Joannem
dicitur: <hi>Hi sunt duae olivae, et duo candelabra
in conspectu Domini terrae stantes <note>(Apoc. XI, 4)</note>
              </hi>. Quorum
unum in Evangelio per semetipsam Veritas
<pb n="0863D"/>
pollicetur, dicens: <hi>Elias venturus est, et restituet
omnia <note>(Matth. XVII, 11)</note>
              </hi>. Quasi ergo sub signaculo
stellae clausae sunt, qui et nunc occultantur ne appareant,
et post ut prodesse valeant apparebunt. Sed
tamen plebs Israelitica, quae ubertim in fine colligetur,
in ipsis sanctae Ecclesiae exordiis crudeliter obduratur.
<pb n="0864A"/>
Nam praedicatores veritatis renuit, verba
adjutorii sprevit. Quod tamen mira auctoris dispensatione
agitur, ut nimirum praedicantium gloria, quae
recepta in uno populo latere poterat, in cunctis gentibus
repulsa dilatetur. Unde et apte mox subditur:</p>
          </div3>
        </div2>
<div2>
          <head>CAPUT IX [ <hi>Rec. IV.</hi> ]</head>
<p>VERS. 8.-- <hi>Qui extendit coelos solus.</hi> </p>
<div3>
            <head>10.</head>
            <p>
 <hi>Evangelium a Judaeis repelli permisit Deus, ut
in omnes gentes diffunderetur.</hi> --Quid namque coelorum
nomine nisi haec eadem coelestis praedicantium
vita designatur? De quibus per Psalmistam dicitur: <hi>Coeli enarrant gloriam Dei 
 <note>(Psal. XVIII, 1)</note>
            </hi>. Ipsi igitur
coeli, ipsi sol esse memorantur; coeli scilicet, quia
intercedendo protegunt; sol autem, quia praedicando
vim luminis ostendunt. Commota igitur terra, coeli
<pb n="0864B"/>
extensi sunt, quia cum Judaea ad vim persecutionis
infremuit, apostolorum vitam Dominus in cunctarum
gentium cognitionem dilatavit; et dum illa per judicium
in mundum captiva dispergitur, isti ubique
per gratiam in honorem tenduntur. Angusti quippe
coeli fuerant, cum una plebs tot egregios praedicatores
tenebat. Quis enim gentilium Petrum nosset, si
in solius Israelitici populi praedicatione remaneret?
Quis Pauli virtutes agnosceret, nisi hunc Judaea ad
nostram notitiam persequendo transmisisset? Ecce
jam qui flagris et contumeliis ab Israelitica plebe
repulsi sunt per mundi fines honorantur. Solus ergo
Dominus coelos tetendit, qui secreti mira dispensatione
consilii praedicatores suos unde permisit in una
gente opprimi, fecit in mundi cardines inde dilatari.
<pb n="0864C"/>
Sed neque ipsa haec praesenti dedita mundo gentilitas,
cum culpas ejus apostolorum lingua corripuit,
verba vitae libenter accepit. Nam protinus in elationem
contradictionis intumuit, atque ad crudelitatem
se persecutionis excitavit. Sed quae praedicationis
verbis contraire nititur, signorum citius admiratione
temperatur. Unde apte quoque in auctoris laudem
subjungitur:</p>
          </div3>
        </div2>
<div2>
          <head>CAPUT X [ <hi>Vet. et Rec. V</hi> ].</head>
<p divs_removed="true">IBID.-- <hi>Et graditur super fluctus maris.</hi> <emph>293</emph>

          </p>
          <div3 moved_from_p="true">
              <head>11.</head>
            <p>
 <hi>Gentilium persecutiones miraculorum virtute
frangendae.</hi> --Quid enim maris nomine nisi in bonorum
nece saeviens mundi hujus amaritudo signatur?
De quo et per Psalmistam dicitur: <hi>Congregans quasi in
utre aquas maris <note>(Psal. XXXII, 7)</note>
              </hi>. Aquas etenim maris
<pb n="0864D"/>
quasi in utre Dom nus congregat cum, miro moderamine
cuncta disponens, in suis clausas cordibus carnalium
minas frenat. Super fluctus ergo maris Dominus
graditur, quia cum se procellae persecutionis erigunt,
miraculorum ejus obstupefactione franguntur. Qui
enim tumores humanae vesaniae mitigat, quasi erectas
<pb n="0865A"/>
in cumulo undas calcat. Nam cum morem suum gentilitas
destrui novae conversationis praedicatione conspiceret,
cum mundi hujus divites elationi suae contraire
viderent facta pauperum, cum sapientes saeculi
adversari sibi imperitorum verba pensarent, in persecutionis
protinus tempestatem tumuerunt. Sed qui,
verborum adversitate commoti, ad persecutionis
procellas insiliunt, signorum, ut diximus, admiratione
temperantur. Tot ergo in his fluctibus Dominus gressus
posuit, quot superbis persecutoribus miracula
ostendit. Unde bene rursum per Psalmistam dicitur: <hi>Mirabiles elationes maris, mirabilis 
 in excelsis Dominus <note>(Psal. XCII, 4)</note>
              </hi>,
quia contra electorum vitam ad
persecutionis undas mundus se mirabiliter extulit, sed
has supernorum conditor sublevata virtute praedicantium
mirabilius stravit; ministros etenim suos plus
<pb n="0865B"/>
ostendit posse per miracula, quam potestates terrenae
tumuerant per iram. Quod bene etiam per Jeremiam
Dominus exteriora narrans, interiora denuntians, dicit: <hi>Posui arenam terminum mari, praeceptum sempiternum
quod non praeteribit; et commovebuntur, et non
poterunt, et intumescent fluctus ejus, et non transibunt 
 illum <note>(Jerem. V, 22)</note>
              </hi>. Arenam quippe Dominus mari
terminum posuit, quia ad frangendam mundi gloriam
abjectos et pauperes elegit. Cujus nimirum maris
fluctus intumescunt, cum potestates saeculi ad
commotionem persecutionis exsiliunt. Sed transire
arenam nequeunt, quia despectorum miraculis et humilitate
franguntur. Sed dum mare saevit, dum per
insaniae suae fluctus erigitur, quia tamen virtutis intimae
ostensione calcatur, sancta Ecclesia proficit,
<pb n="0865C"/>
atque ad statum sui ordinis per temporum incrementa
consurgit. Unde et apte mox subditur:</p>
          </div3>
        </div2>
<div2>
          <head>CAPUT XI [ <hi>Vet. et Rec. VI</hi> ].</head>
<p>VERS. 9.-- <hi>Qui facit Arcturum, et Orionas, et
Hyadas, et interiora Austri.</hi> </p>
<div3>
            <head>12.</head>
            <p>
 <hi>Verbis sapientum mundi cur utatur Scriptura.</hi> 
--Nequaquam sermo veritatis vanas Hesiodi, Arati,
et Callimachi fabulas sequitur, ut Arcturum nominans,
extremam stellarum septem caudam Ursae suspicetur,
et quasi Orion gladium teneat amator insanus.
Haec quippe astrorum nomina a cultoribus
sapientiae carnalis inventa sunt; sed Scriptura sacra
idcirco eisdem vocabulis utitur, ut res quas insinuare
appetit notitia usitatae appellationis exprimantur.
Nam si astra quae vellet per ignota nobis nomina diceret,
<pb n="0865D"/>
homo, pro quo haec eadem Scriptura facta est,
nesciret procul dubio quid audiret. Sic igitur in sacro
eloquio sapientes Dei sermonem trahunt a sapientibus
saeculi, sicut in eo pro utilitate hominis vocem
in se humanae passionis ipse conditor hominum sumit
Deus, ut videlicet dicat: <hi>Poenitet me</hi> <emph>294</emph> <hi>fecisse
hominem super terram <note>(Genes. VI, 6, 7)</note>
            </hi>; cum profecto
<pb n="0866A"/>
constet quia is qui cuncta prius quam veniant
conspicit, nequaquam postquam aliquid fecerit poenitendo
resipiscat. Quid ergo mirum si spiritales viri
utuntur verbis carnalium, quando ipse ineffabilis et
creator omnium Spiritus, ut ad intellectum suum
carnem pertrahat, in se ipso carnis sermonem format?
In Scriptura igitur sacra dum nota astrorum nomina
audimus, de quibus astris sermo moveator
agnoscimus. Cum vero quae narrentur astra perpendimus,
restat ut ex eorum motibus ad spiritualis
intelligentiae arcana surgamus. Neque enim juxta
litteram mirum aliquid dicitur, quod Deus Arcturum,
Orionas, et Hyadas fecit, de quo nimirum constat
quia omnino in mundo nihil sit quod ipse non
fecerit. Sed sanctus vir haec fecisse Dominum dicit:
per quae signari proprie ea quae spiritaliter geruntur
<pb n="0866B"/>
intelligit.</p>
          </div3>
<div3>
            <head>13.</head>
            <p>
 <hi>Arcturus significat Ecclesiam.</hi> --Quid namque
Arcturi nomine, qui, in coeli axe constitutus, septem
stellarum radiis fulget, nisi Ecclesia universalis exprimitur,
quae in Joannis Apocalypsi per septem
Ecclesias septemque candelabra figuratur <note>(Apoc. I,
12, 20)</note>? Quae dum dona in se septiformis gratiae Spiritus
continet, claritate summae virtutis irradians,
quasi ab axe veritatis lucet. [ <hi>Vet. VII.</hi> ] Pensandum
quoque est quod Arcturus semper versatur, et nunquam
mergitur, quia et sancta Ecclesia persecutiones
iniquorum sine cessatione tolerat, sed tamen usque
ad mundi terminum sine defectu perdurat. Saepe
namque eam reprobi, quia usque ad internecionem
persecuti sunt, quasi hanc se funditus exstinxisse
<pb n="0866C"/>
crediderunt; sed eo multiplicius ad statum sui provectus
rediit, quo inter manus persequentium moriendo
laboravit. Arcturus ergo dum versatur erigitur,
quia tunc sancta Ecclesia valentius in veritate reficitur,
cum ardentius pro veritate fatigatur.</p>
          </div3>
<div3>
            <head>14.</head>
            <p>
 <hi>Oriones martyres.</hi> --Unde apte quoque post
Arcturum protinus Orionas subdit. Oriones quippe
in ipso pondere temporis hiemalis oriuntur, suoque
ortu tempestates excitant, et maria terrasque perturbant.
Quid igitur post Arcturum per Orionas nisi
martyres designantur? Quid, dum sancta Ecclesia ad
statum praedicationis erigitur, pondus persequentium
molestiasque passuri, ad coeli faciem quasi in hieme
venerunt. His etenim natis, mare terraque turbata
est, quia dum gentilitas mores suos destrui, apparente
illorum fortitudine, doluit, in eorum necem
<pb n="0866D"/>
non solum iracundos ac turbidos, sed etiam placidos
erexit. Ex Orionibus itaque hiems inhorruit, quia,
clarescente sanctorum constantia, frigida mens infidelium
ad tempestatem se persecutionis excitavit.
Orionas ergo coelum edidit, cum sancta Ecclesia
martyres misit. Qui dum loqui recta rudibus ausi sunt,
omne pondus ex frigoris adversitate pertulerunt.
<pb n="0867A"/>
</p>
          </div3>
<div3>
            <head>15. </head>
            <p>
 <hi>Hyades doctores.</hi> --Bene autem protinus Hyadas
subdit, quae juvenescente verno ad coeli faciem prodeunt,
et cum jam sol caloris sui vires exerit ostenduntur.
Illius quippe signi initiis inhaerent quod sapientes
saeculi Taurum vocant, ex quo augeri sol
incipit, <emph>295</emph> atque ad extendenda diei spatia ferventior
exsurgit. Qui itaque post Orionas Hyadum nomine
nisi doctores sanctae Ecclesiae designantur? Qui,
subductis martyribus, eo jam tempore ad mundi notitiam
venerunt quo fides clarius elucet, et, repressa
infidelitatis hieme, altius per corda fidelium sol
veritatis calet. Qui, remota tempestate persecutionis,
 expletis noctibus longae infidelitatis, tunc sanctae
Ecclesiae exorti sunt, cum ei jam per credulitatis
vernum lucidior annus aperitur. [ <hi>Vet. VIII.</hi> ] Nec
immerito doctores sancti Hyadum nuncupatione signantur.
<pb n="0867B"/>
Graeco quippe eloquio <foreign xml:lang="greek"></foreign> pluvia vocatur,
et Hyades nomen a pluviis acceperunt, quia ortae
procul dubio imbres ferunt. Bene ergo Hyadum appellatione
expressi sunt qui, ad statum universalis
Ecclesiae quasi in coeli faciem deducti, super arentem
terram humani pectoris sanctae praedicationis imbres
fuderunt. Si enim praedicationis sermo pluvia non
esset, Moyses minime dixisset: <hi>Exspectetur sicut
pluvia eloquium meum <note>(Deut. XXXII, 2)</note>
            </hi>; nequaquam
per Isaiam Veritas diceret: <hi>Mandabo nubibus, ne
pluant super eam imbrem <note>(Isai. V, 6)</note>
            </hi>; atque hoc,
quod paulo ante protulimus: <hi>Quamobrem prohibitae
sunt stellae pluviarum <note>(Jerem. III, 3)</note>
            </hi>. Dum ergo Hyades
cum pluviis veniunt, ad coeli spatia altiora sol
ducitur, quia, apparente doctorum scientia, dum
<pb n="0867C"/>
mens nostra imbre praedicationis infunditur, fidei
calor augetur. Et perfusa terra ad fructum proficit,
cum lumen aetheris ignescit, quia uberius frugem
boni operis reddimus, dum per sacrae eruditionis
flammam in corde clarius ardemus. Dumque per eos
diebus singulis magis magisque scientia coelestis
ostenditur, quasi interni nobis luminis vernum tempus
aperitur, ut novus sol nostris mentibus rutilet,
et eorum verbis nobis cognitus, se ipso quotidie clarior
micet. Urgente etenim mundi fine, superna
scientia proficit, et largius cum tempore excrescit.
Hinc namque per Danielem dicitur: <hi>Pertransibunt
plurimi, et multiplex erit scientia <note>(Dan. XII, 4)</note>
            </hi>. Hinc
Joanni in priori parte revelationis angelus dicit: <hi>Signa quae locuta sunt septem tonitrua 
 <note>(Apoc. X, 4)</note>
            </hi>.
<pb n="0867D"/>
Cui tamen in ejusdem revelationis termino praecipit,
dicens: <hi>Ne signaveris verba prophetiae libri hujus <note>(Ibid., XXII, 10)</note>
            </hi>.
Pars quippe revelationis anterior
signari praecipitur, terminus prohibetur, quia quidquid
in sanctae Ecclesiae initiis latuit, finis quotidie
ostendit. Nonnulli vero a Graeca littera quae <hi>y</hi> dicitur
<pb n="0868A"/>
Hyadas nuncupatas arbitrantur. Quod si ita est,
significationi quam diximus contrarium non est. Doctores
enim his stellis non inconvenienter expressi
sunt quae a litteris nomen trahunt. Sed quamvis Hyades
ab ejusdem litterae visione non discrepent, certum
tamen est quia <foreign xml:lang="greek"></foreign> imber dicitur, et ortae pluvias
apportant.</p>
          </div3>
<div3>
            <head>16.</head>
            <p>
 <hi>In Ecclesia fulserunt apostoli, tum martyres,
post doctores.</hi> --Vir igitur sanctus redemptionis nostrae
ordinem contemplatus admiretur, atque admirans
exclamet, dicens: <hi>Qui extendit coelos solus, et
graditur super fluctus maris; qui facit Arcturum, et
Orionas, et Hyadas.</hi> Extensis etenim coelis, Dominus
formavit Arcturum, quia, in honorem deductis
apostolis, in coelesti conversatione fundavit Ecclesiam.
Formato quoque Arcturo, fecit <emph>296</emph> Orionas,
<pb n="0868B"/>
quia, roborata fide universalis Ecclesiae, contra procellas
mundi edidit martyres. Editis quoque Orionibus,
protulit Hyadas, quia, convalescentibus contra
adversa martyribus, ad infundendam ariditatem humanorum
cordium doctrinam contulit magistrorum.
Isti itaque sunt astrorum spiritalium ordines, qui,
dum summis virtutibus eminent, semper ex supernis
lucent.</p>
          </div3>
<div3>
            <head>17.</head>
            <p>
 <hi>Quae sanctis hinc migrantibus gloria praeparata.</hi> 
--Sed post ista quid restat, nisi ut sancta Ecclesia,
laboris sui fructum recipiens, ad videnda supernae
patriae intima perveniat? Unde apte, quia dixit, <hi>Qui facit Arcturum, et Orionas, et Hyadas,</hi> 
 protinus
addidit: <hi>Et interiora Austri. [Vet. IX.</hi> ] Quid namque
in hoc loco Austri nomine nisi fervor sancti Spiritus
<pb n="0868C"/>
designatur? quo dum repletus quisque fuerit, ad
amorem patriae spiritalis ignescit. Unde et sponsi
voce in Canticorum canticis dicitur: <hi>Surge, Aquilo,
et veni, Auster, perfla hortum meum, et fluent
aromata illius <note>(Cant. IV, 16)</note>
            </hi>. Austro quippe veniente,
Aquilo surgens recedit, cum adventu sancti Spiritus
expulsus antiquus hostis, qui in torpore mentem
constrinxerat, deserit. Atque hortum sponsi Auster
perflat, ut aromata defluant, quia nimirum dum sanctam
Ecclesiam donorum suorum virtutibus Spiritus
veritatis impleverit, ab ea longe lateque odores boni
operis spargit. Interiora ergo Austri sunt occulti illi
angelorum ordines, et secretissimi patriae coelestis
sinus, quos implet calor Spiritus sancti. Illuc quippe
sanctorum animae et nunc corporibus exutae et post
<pb n="0868D"/>
corporibus restitutae perveniunt, et quasi astra in
abditis occultantur. Ibi per diem, quasi in meridiano
tempore, ardentius solis ignis accenditur, quia conditoris
claritas, mortalitatis nostrae jam pressa caligine,
manifestius videtur; et velut sphaerae radius ad
spatia altiora se elevat, quia de semetipsa nos veritas
<pb n="0869A"/>
subtilius illustrat. Ibi lumen intimae contemplationis
sine interveniente cernitur umbra mutabilitatis;
ibi calor summi luminis sine ulla obscuritate
corporis; ibi invisibiles angelorum chori quasi astra
in abditis emicant, quae eo nunc ab hominibus videri
nequeunt, quo flamma veri luminis altius perfunduntur.
Valde itaque mirum est quod, missis apostolis,
Dominus coelos tetendit; quod, temperatis persecutionum
tumoribus, maris fluctus gradiens repressit;
quod solidata Ecclesia, Arcturum statuit; quod,
roboratis contra adversa martyribus, Orionas misit;
quod, repletis in tranquillitate doctoribus, Hyadas
praebuit; sed post haec valde est admirabile quod
sinum nobis coelestis patriae quasi interiora Austri
praeparavit.
<pb n="0869B"/>
</p>
          </div3>
<div3>
            <head>18. </head>
            <p>
 <hi>Sanctorum pulchritudo alia morum, alia praemiorum.</hi> --Pulchrum
est hoc omne quod quasi in
coeli facie de divina dispensatione cernitur, sed longe
illud et incomparabiliter pulchrius ad quod invisibiliter
pervenitur. Unde bene iterum sponsus in sponsae
suae laudibus dicit: <hi>Quam pulchra es, amica mea,
quam pulchra! oculi tui columbarum, absque eo quod
intrinsecus latet <note>(Cant. IV, 1)</note>
            </hi>. Pulchram narrat, et
pulchram replicat, quia alia ei est pulchritudo morum
in qua nunc cernitur, atque alia pulchritudo praemiorum
in qua tunc per conditoris sui speciem sublevabitur.
Cujus videlicet membra omnes electi, quia ad
cuncta simpliciter incedunt, ejus oculi <emph>297</emph> columbarum
vocantur, qui magna luce irradiant, quia et
signorum miraculis coruscant. Sed quantum est
<pb n="0869C"/>
omne hoc miraculum quod videri potest? Illud de internis
miraculum est mirabilius quod videri nunc non
potest. De quo illic apte subditur: <hi>Absque eo quod
intrinsecus latet.</hi> Magna quippe gloria aperti operis,
sed longe incomparabilis occultae remunerationis.
Quod ergo per beatum Job astrorum nomine, hoc
Salomonis vocibus oculorum appellatione signatur;
et quod per Salomonem dicitur: <hi>Absque eo quod
intrinsecus latet,</hi> hoc nobis beatus Job intimat, cum
Austri interiora commendat. Sed ecce vir sanctus
exteriora mirans, interiora considerans, aperta
narrans, occulta penetrans, omne quod interius exteriusque
agitur dicere conatur; sed opera summae magnitudinis
quando explicet lingua carnis? Unde et
<pb n="0869D"/>
apte mox haec eadem opera melius deficiendo comprehendit
dicens:</p>
          </div3>
        </div2>
<div2>
          <head>CAPUT XII [ <hi>Vet. X</hi> ].</head>
<p>VERS. 10.-- <hi>Qui facit magna, et inscrutabilia, et
mirabilia, quorum non est numerus.</hi> </p>
<div3>
            <head>19.</head>
            <p>
 <hi>Dei opera facundius obstupescendo quam loquendo
laudamus.</hi> --Divinae fortitudinis facta tunc
verius explemus, cum haec nos explere non posse cognoscimus;
tunc facundius loquimur, cum ab his obstupescendo
reticemus. Ad narranda quippe Dei opera
habet defectus noster, quam sufficienter exerat linguam
suam, ut quae comprehendere idonee non
<pb n="0870A"/>
valet, haec idonee mutus laudet. Unde bene per
Psalmistam dicitur: <hi>Laudate eum in potentatibus ejus,
laudate eum secundum multitudinem magnitudinis ejus <note>(Psal. CL, 2)</note>
            </hi>.
Ille quippe Dominum secundum multitudinem
magnitudinis ejus laudat, qui se succumbere
in ejus laudis expletione considerat. Dicat ergo: <hi>Qui
facit magna, et inscrutabilia, et mirabilia, quorum
non est numerus,</hi> videlicet magna virtute, inscrutabilia
ratione, innumerabilia multiplicitate. Divina ergo
opera, quae explere dicendo non potuit, facundius
deficiendo definivit. Sed in consideratione rerum
cur longe extra nos ducimur, qui hoc ipsum quoque
quod erga nos agitur ignoramus? Unde et apte subjungitur:</p>
          </div3>
        </div2>
<div2>
          <head>CAPUT XIII [ <hi>Rec VII.</hi> ]</head>
<p>
            <pb n="0870B"/>VERS. 11.-- <hi>Si venerit ad me, non videbo eum;
et si abierit, non intelligam.</hi> </p>
<div3>
            <head>20.</head>
            <p>
 <hi>Homo ita caecus, ut gratiae donum saepe iram
putet, ac vice versa.</hi> --Seclusum quippe ab internis
gaudiis genus humanum, exigente culpa, mentis oculos
perdidit, et quo meritorum suorum passibus graditur
nescit. Saepe enim donum gratiae est, quod iram
deputat, et saepe divinae districtionis ira est, quod
gratiam putat. Nam plerumque gratiam aestimat dona
virtutum, et tamen eisdem donis elatus corruit. Plerumque
velut iram metuit adversa tentationum; et
tamen, eisdem tentationibus pressus, ad virtutum
custodiam cautior exsurgit. Quis enim Deo se propinquare
non aestimet cum supernis excrescere se
muneribus agnoscit, cum vel prophetiae donum; vel
<pb n="0870C"/>
doctrinae magisterium percipit, vel ad exercendam
curationis gratiam convalescit? Et tamen saepe mens,
dum de virtutis suae securitate resolvitur, insidiante
adversario, inopinatae culpae telo perforatur; et inde
a Deo in aeternum longe fit, unde ei ad tempus sine
cautelae custodia propinquavit. [ <hi>Vet. XI.</hi> ] Et quis se
derelictum jam gratia divina non deputet cum post
experimentum munditiae lacessiri se carnis tentationibus
videt, inhonesta ad animum congeri, et ante cogitationis
oculos nonnulla improba et immunda <emph>298</emph> 
versari? Et tamen cum fatigant ista, nec superant,
nequaquam per pollutionem trucidant, sed per humilitatem
servant, ut infirmum se animus in tentatione
deprehendens, totum se ad Divinitatis adjutorium
conferat, et sui fiduciam funditus amittat; sicque
<pb n="0870D"/>
fit ut inde altius Deo inhaereat, unde se a Deo profundius
cecidisse suspirabat. Accessus igitur recessusque
Dei a mente nostra minime cognoscitur,
quousque rerum alternantium finis ignoratur, quia et
de tentatione incertum est utrum probet an trucidet,
et de donis nequaquam deprehenditur utrum hic desertos
remunerent, an in via nutriant, ut ad patriam
perducant. Homo ergo ab internis gaudiis semel expulsus
clausas contra se januas secreti spiritalis aspiciat,
atque ad semetipsum foras projectus in carne
gemat, et, caecitatis suae damna considerans, dicat: <hi>Si venerit ad me, non videbo eum; et si abierit, non intelligam.</hi> 
<pb n="0871A"/>
Ac si aperte deploret, dicens: Postquam
semel sponte oculos perdidi, quoniam quaesitae noctis
caecitatem patior, nec ortum jam, nec occasum solis
agnosco. Et tamen homo qui infirmitatis poena
premitur, et caecitatis suae caligine gravatur, ad supernae
lucis judicium properat, ut suorum actuum
rationem reddat. Unde et mox subditur:</p>
          </div3>
        </div2>
<div2>
          <head>CAPUT XIV [ <hi>Rec. VIII</hi> ].</head>
<p>VERS. 12.-- <hi>Si repente interroget, quis respondebit
ei?</hi> </p>
<div3>
            <head>21.</head>
            <p>
 <hi>Deo judicanti aut percutienti respondere homo
non sufficit.</hi> --Repente Deus interrogat cum nos ad
districtionem sui examinis inopinatos vocat. Sed interrogationi
illius respondere homo non sufficit, quia
si remota tunc pietate discutitur, in illo examine
<pb n="0871B"/>
etiam justorum vita succumbit. Vel certe interrogat
cum duris nos percussionibus pulsat, ut cum mens
nostra magna de se in tranquillitate aestimat, semetipsam
veraciter qualis sit in perturbatione deprehendat.
Et plerumque quoniam percutitur gemit, sed
respondere non sufficit, quia et ipsa ei percussionis
suae adversitas displicet; sed tamen semetipsum homo
considerans, tacet, et divina judicia discutere metuit,
quia esse se pulverem agnoscit. Unde et per
Paulum dicitur: <hi>O homo, tu quis es qui respondeas
Deo <note>(Rom. IX, 20)</note>
            </hi>? Respondere Deo non posse convincitur
qui homo nominatur, quia per hoc quod de
humo sumptus est, judicia superna discutere dignus
non est. Unde hic quoque apte subjungitur:</p>
          </div3>
        </div2>
<div2>
          <head>CAPUT XV.</head>
<p>
            <pb n="0871C"/>IBID.-- <hi>Vel quis ei dicere potest, cur ita facis?</hi> </p>
<div3>
            <head>22.</head>
            <p>
 <hi>Dei facta non discutienda, sed veneranda.</hi> --Auctoris
facta semper indiscussa veneranda sunt,
quia injusta esse nequaquam possunt. Rationem
quippe de occulto ejus consilio quaerere nihil est
aliud quam contra ejus consilium superbire. Cum
ergo factorum causa non deprehenditur, restat ut
sub factis illius cum humilitate taceatur, quia nequaquam
sufficit sensus carnis, ut secreta penetret majestatis.
Qui ergo in factis Dei rationem non videt,
infirmitatem suam considerans, cur non videat rationem
videt. Unde et per Paulum quoque subsequenter
adjungitur: <hi>Nunquid dicet figmentum ei qui se
finxit: Quare me fecisti sic <note>(Ibid.)</note>
            </hi>? Quo enim se cernit
figmentum divini operis, eo semetipsum redarguit,
<pb n="0871D"/>
ne contra manum resultet operantis, quia qui
benigne quod non erat fecit, quod est, injuste non
deserit. Ad semetipsam ergo in percussione mens redeat,
et quod apprehendere non valet, non requirat,
ne si divinae irae causa discutitur, amplius discussa <emph>299</emph> 
 provocetur; et quam placare humilitas poterat,
inexstinguibiliter superbia accendat. Unde apte
quoque de hac eadem ira protinus subditur:</p>
          </div3>
        </div2>
<div2>
          <head>CAPUT XVI [ <hi>Rec. IX</hi> ].</head>

<pb n="0872A"/>
<p>VERS. 13.-- <hi>Deus, cujus resistere irae nemo potest,
et sub quo curvantur qui portant orbem.</hi> </p>
<div3>
            <head>23.</head>
            <p>
 <hi>Qua ratione irae Dei nemo resistat. Quaestionis
solutio.</hi> --Mirum valde est quod irae Dei nullum
posse resistere dicitur, cum multos indignationi supernae
animadversionis obviasse eloquia divina testentur.
An non irae Dei Moyses restitit, qui, pro cadente
populo erectus, ipsum supernae percussionis
impetum mortis suae oblatione restrinxit, dicens: <hi>Dimitte illis hanc noxam; alioqui dele me de libro tuo,
quem scripsisti 
 <note>(Exod. XXXII, 31)</note>
            </hi>? An non irae Dei
Aaron restitit, cum inter viventes ac mortuos thuribulum
sumpsit, atque animadversionis ignem incensi
fumo temperavit <note>(Num. XVI, 47, 48)</note>? An non Phinees
irae Dei restitit, qui, luxuriantes cum alienigenis in
<pb n="0872B"/>
ipso coitu trucidans, zelum suum divinae indignationi
obtulit, et furorem gladio placavit <note>(Num. XXV, 11)</note>?
An non irae Dei David restitit, qui, angelo ferienti se
offerens, placationis gratiam et ante tempus propositum
exegit <note>(II Reg. XXIV, 25)</note>? An non Elias irae Dei
restitit, qui longo jam tempore terra arente, subductas
de coelo pluvias verbo revocavit <note>(III Reg. XVIII, 44)</note>?
Quomodo ergo divinae irae nullum posse resistere dicitur,
cum multos saepe restitisse exemplis existentibus
demonstratur? Sed si subtiliter et haec beati
Job eloquia, et illorum facta pensamus, et verum
cognoscimus quia divinae irae non resistitur, et verum
quia multi saepe restiterunt. [ <hi>Vet. XII.</hi> ] Omnes
enim sancti qui irae Dei obviant ab ipso accipiunt ut
contra impetum percussionis ejus opponantur, atque,
ut ita dixerim, cum ipso se erigunt contra ipsum,
<pb n="0872C"/>
eosque divina vis sibi opponit secum, quia in eo
quod adversum saevientis iram foris obtinent, intus
eos gratia irascentis fovet; et famulantes interius
levat, quos quasi adversantes exterius tolerat. Portat
ergo contradictionem deprecantium quam aspirat;
et velut nolenti imponitur, quod ab ipso ut fiat
imperatur. Moysi etenim dicit: <hi>Dimitte me, ut irascatur
furor meus contra eos, et deleam eos; faciamque
te in gentem magnam <note>(Exod. XXXII, 10)</note>
            </hi>. Quid est
servo dicere, <hi>Dimitte me,</hi> nisi deprecandi ausum praebere?
Ac si aperte diceretur: Pensa, quantum
apud me valeas, et cognosce quia obtinere poteris
quidquid pro populo exoras. Quod quia hac mente
agitur, statim venia subjuncta testatur. Cum vero superna
indignatio sese, ut ita dixerim, medullitus movet,
<pb n="0872D"/>
hanc oppositio humana non retinet <note>(23, q. 4,
c. Vasis,  unde Grogorius)</note>; nec se utiliter cujuslibet
deprecatio objicit, cum semel Deus aliquid ab intimis
irascendo disponit. Hinc est enim quod Moyses,
qui reatum totius plebis apud Deum suis precibus
tersit, dumque se obicem obtulit, divinae iracundiae
vim placavit, ad petram Horeb veniens, et pro aquae
exhibitione diffidens, repromissionis terram ingredi,
<pb n="0873A"/>
Domino irascente, non potuit <note>(Num. XX, 12)</note>. Et saepe
hac de re affligitur, saepe desiderio se excitante turbatur,
et dispositae ultionis iracundiam repellere a
semetipso non valuit, qui hanc, volente Domino, et
a populo amovit. Hinc David, qui a prostrata plebe
postmodum angeli gladium prece compescuit <note>(II
Reg. XXIV, 10)</note>, prius plorans et ejulans, nudis pedibus
filium fugit; et quousque <emph>300</emph> perpetrati facinoris
ultionem ad plenum reciperet, iram Dei pro
semetipso temperare nequaquam valuit. Hinc Elias,
ut sicut homo parum aliquid quasi de divina animadversione
sentiret, qui verbo coelos aperuit <note>(III Reg.
XVII, 1)</note>, ante indignationem mulieris territus per desertum
fugit; et pro semetipso infirmatur in formidine,
qui furorem Dei placat aliis per interventionem <note>(Ibid., XIX, 3)</note>.
Irae igitur Dei et resisti valet, quando
<pb n="0873B"/>
ipse qui irascitur opitulatur; et resisti omnino non
valet, quando se et ad ulciscendum excitat, et ipse
precem quae ei funditur non aspirat. Hinc ad Jeremiam
dicitur: <hi>Tu ergo noli orare pro populo hoc, et
ne assumas pro eis laudem et orationem, quia non
exaudiam in tempore clamoris eorum ad me <note>(Jerem.
VII, 16)</note>
            </hi>. Et rursum: <hi>Si steterint Moyses et Samuel
coram, me, non est anima mea ad populum istum <note>(Jerem.
XV, 1)</note>
            </hi>.</p>
          </div3>
<div3>
            <head>24.</head>
            <p>
 <hi>Orationis pro inimicis virtus.</hi> --Qua in re quaeri
utiliter potest cur, relictis tot antiquioribus patribus,
ad effundendam precem Moyses et Samuel tantummodo
praestantius elegantiusque nominantur?
Quod tamen facile agnoscimus, si ejus quae diligere
et inimicos praecipitur charitatis merita pensamus.
<pb n="0873C"/>
[ <hi>Vet. XIII.</hi> ] Conditoris namque auribus illa maxime
oratio commendatur, quae pro inimicis quoque intercedere
nititur. Unde et per semetipsam Veritas dicit: <hi>Orate pro persequentibus et calumniantibus vos <note>(Matth. V, 44)</note>
            </hi>.
Et rursum: <hi>Cum stabitis ad orandum,
dimittite si quid habetis adversus alterum <note>(Marc. XI, 25)</note>
            </hi>.
Cum vero patrum priorum facta sacro eloquio describente
revolvimus, Moysen et Samuelem exorasse
pro adversantibus invenimus. Unus quippe eorum
saevientis populi persecutionem fugit, et tamen pro
vita sui persecutoris intervenit; alter, ex principatu
populi dejectus, ipsis suis adversariis dicit: <hi>Absit a
me hoc peccatum in Domino, quo minus cessem orare
pro vobis <note>(I Reg. XII, 23)</note>
            </hi>. Quid est ergo in difficultate
deprecandi Moysen et Samuelem deducere, nisi
<pb n="0873D"/>
apertius indicare quia ejus irae neque illi si astarent
obsisterent, qui idcirco pro amicis intervenire citius
possent, quia apud hunc intercedere et pro inimicis
solerent? Hinc ad eamdem Judaeam dicitur: <hi>Plaga
inimici percussi te, castigatione crudeli <note>(Jerem. XXX,
14)</note>
            </hi>. Et rursum: <hi>Quid clamas ad me super contritione
tua? Insanabilis est dolor tuus <note>(Ibid., 15)</note>
            </hi>. Vir
<pb n="0874A"/>
igitur sanctus aspiciat quia nullius interventu divina
ira restringitur cum implacabiliter excitatur, et dicat: <hi>Deus, cujus resistere irae nemo potest.</hi> 
 Quod bene et
ad specialem intellectum ducimus, si ejusdem plebis
Israeliticae damna pensamus, quam Redemptor per
dispensationis suae mysterium ostensus superbientem
deseruit, atque ad cognitionis suae gratiam gentes
vocavit. Unde et apte mox subditur: <hi>Sub quo curvantur
qui portant orbem.</hi> 
</p>
            <p>[ <hi>Rec. X.] 25. Portant orbem qui regunt.</hi> --Ipsi
etenim orbem portant qui curas praesentis saeculi tolerant.
Tantorum quippe pondera unusquisque sustinere
compellitur, quantis in hoc mundo principatur.
Unde et terrae princeps non incongrue Graeco eloquio <foreign xml:lang="greek"></foreign>
 dicitur. <foreign xml:lang="greek"></foreign> enim populus interpretatur.
<pb n="0874B"/> <foreign xml:lang="greek"></foreign>
 igitur <foreign xml:lang="greek"> </foreign> vocatur, quod Latina
videlicet lingua basis populi dicitur, quia videlicet
ipse super se populum sustinet, qui motus illius potestatis
pondere fixus regit. <emph>301</emph> Quo enim subjectorum
suorum onera tolerat, eo quasi superpositam
columnam basis portat. Beatus igitur Job, virtute
prophetici spiritus plenus, aspiciat quod Judaea deseritur,
atque ad Divinitatis cultum gentium principes
inclinantur, et dicat: <hi>Deus cujus irae nemo resistere
potest, sub quo curvantur qui portant orbem.</hi> Ac si
aperte fateatur dicens: Et subjectos quondam
districte deseris, et erectas potestates gentium misericorditer
flectis.</p>
<p>[ <hi>Vet. XIV.] 26. Tales angeli in ministerium missi.</hi> 
<pb n="0874C"/>
--Quamvisper hoc quod dicitur, <hi>sub quo curvantur
qui portant orbem,</hi> possunt et angelicae virtutes intelligi.
Ipsae etenim orbem portant, quae regendi mundi
curas administrant, Paulo attestante, qui ait: <hi>Nonne
omnes sunt administratorii spiritus, in ministerium
missi propter eos qui haereditatem capiunt salutis <note>(Heb.
I, 14)</note>
              </hi>? Ait ergo: <hi>Deus cujus resistere irae nemo potest,
sub quo curvantur qui portant orbem.</hi> Ac si humilitatem
omnis creaturae conspiciat, et tremefactus dicat:
Quis infirmorum hominum tuis nutibus obviat, cujus
se fortitudini et virtutes angelicae inclinant? Vel
certe, quoniam cum curvamur, superiora non cernimus:
Erecti essent illi subtilissimi spiritus, si plene
potentiam ejus majestatis attingerent. Sed qui orbem
portant, sub Deo curvi sunt, quia divinitatis ejus celsitudinem
<pb n="0874D"/>
quamvis sublevatae videant, nec virtutes
tamen angelicae comprehendunt. Quam vir justus prae
infirmitate non penetrans, sed hanc utcunque ex
subjectis summorum spirituum ministeriis pensans,
ad considerationem se propriam sollicita humilitate
recolligit, sibique coram se prae potestate supernae
magnitudinis vilescit, dicens:</p>
          </div3>
        </div2>
<div2>
          <head>CAPUT XVII.</head>

<pb n="0875A"/>
<p>VERS. 14.-- <hi>Quantus ergo ego sum, ut respondeam
ei, et loquar verbis meis cum eo?</hi> </p>
<div3>
            <head>27.</head>
            <p>
 <hi>De judiciis Dei disputare non possunt, qui pondere
corruptionis premuntur.</hi> --Ac si aperte dicat: Si
creatura illa hunc considerare non sufficit, quae carne
non premitur, qua mente de ejus ego judiciis disputo,
qui pondere corruptionis angustor? Sicut autem saepe
ad nos verba Dei sunt judicia illius, quae nostrorum
actuum sententiam loquuntur, ita verba nostra ad
Deum sunt opera quae exhibemus. Sed cum Deo loqui
verbis suis homo non valet, quia apud subtile ejus
judicium nullam de suis actibus fiduciam tenet. Unde
et apte subditur:</p>
          </div3>
        </div2>
<div2>
          <head>CAPUT XVIII [ <hi>Rec. XI</hi> ].</head>
<p>
            <pb n="0875B"/>VERS. 15.-- <hi>Qui si habuero quidpiam justum, non
respondebo, sed meum judicem deprecabor.</hi> </p>
<div3>
            <head>28.</head>
            <p>
 <hi>Justitia nostra eget veniae deprecatione.</hi> --Ut
enim saepe diximus, omnis humana justitia injustitia
esse convincitur, si districte judicetur. Prece ergo
post justitiam indiget, ut quae succumbere discussa
poterat, ex sola judicis pietate convalescat. Quae cum
plene a perfectioribus habetur, haberi de illa quidpiam
dicitur, quia mens humana et comprehensa vix
peragit, et valde extrema sunt quae comprehendit.
Dicat ergo: <hi>Qui si habuero quidpiam justum, non respondebo,
sed meum judicem deprecabor.</hi> Velut si apertius
fateatur, dicens: Et si ad opus virtutis excrevero,
ad vitam non meritis, sed ex venia convalesco. Preci
<pb n="0875C"/>
itaque innitendum est, cum recta agimus, ut omne
quod juste vivimus, ex humilitate condiamus. [ <hi>Vet.
XV.</hi> ] <emph>302</emph> Sed plerumque ipsa nostra deprecatio tam
multis tentationibus quatitur, ut pene a conspectu judicis
repulsa videatur. Et saepe hanc creator misericors
 percipit; sed quia illibatam se ut vult exerere non
valet, super se judicium reprobationis pavet. Unde
et subditur:</p>
          </div3>
        </div2>
<div2>
          <head>CAPUT XIX.</head>
<p>VERS. 16.-- <hi>Et cum invocantem me exaudierit, non
credo quod exaudierit vocem meam.</hi> </p>
<div3>
            <head>29.</head>
            <p>
 <hi>Animi inter orandum alternantes motus.</hi> --Plerumque
etenim mens divini amoris igne accenditur,
atque ad intuenda coelestia et arcana sublevatur; ad
<pb n="0875D"/>
summa jam rapitur, et, perfecto desiderio compuncta,
ab infimis alienatur; sed repentina tentatione percussa,
quae intentione forti erecta in Deum fuerat,
obortis cogitationibus transfixa curvatur; ita ut seipsam
discernere nequeat, atque inter vitia virtutesque
deprehensa, ex qua parte sit valentior non agnoscat.
Nam saepe ad hoc usque perducitur, ut miretur
quomodo tam summa comprehendit, quam cogitatio
illicita polluit; et rursum quomodo illicitas cogitationes
recipit, quam super se valide fervor spiritus
<pb n="0876A"/>
Quos alternantes cogitationum motus in animo
bene Psalmista intuens, ait: <hi>Ascendunt usque ad coelos,
et descendunt usque ad abyssos <note>(Psal. CVI, 26)</note>
            </hi>.
Usque ad coelos quippe ascendimus cum summa penetramus;
sed ad abyssos usque descendimus, cum
repente a contemplationis culmine per turpia tentamenta
dejicimur. Motus itaque animi dum inter vota
et vitia alternant, nimirum sibi certitudinem exauditionis
obnubilant. Recte ergo dicitur: <hi>Et cum invocantem
me exaudierit, non credo quod exaudierit vocem
meam,</hi> quia mens ex ipsa sua mutabilitate fit
trepida; et per hoc quod nolens patitur, repulsam se
abjectamque suspicatur.</p>
          </div3>
<div3>
            <head>30.</head>
            <p>
 <hi>Judicii extremi severitas. Maxime in eos quos
diu Dei patientia toleravit.</hi> --Libet intueri vir sanctus
<pb n="0876B"/>
quanta se subtilitate dijudicat, ne quid in illo divina
judicia reprehendant. Infirmitatem namque suam intuens,
ait: <hi>Quantus ergo sum ego qui respondeam ei,
et loquar verbis meis cum eo? [Rec. XII.</hi> ] De justitiae
suae meritis non confidens, sed ad solam se spem postulationis
conferens subdit: <hi>Qui etiam si habuero
quidpiam justum, non respondebo, sed meum judicem
deprecabor.</hi> Sed de ipsa quoque postulatione pavidus
adjungit: <hi>Et cum invocantem me exaudierit, non credo
quod exaudierit vocem meam.</hi> Cur tanta circumspectione
trepidat, cur tanta sollicitudine formidat, nisi
quia terrorem judicis in extrema districtione considerat,
et, vim discussionis illius non ferens, omne
quod gerit esse sibi insufficiens pensat? Unde et protinus
subdit:</p>
          </div3>
        </div2>
<div2>
          <head>CAPUT XX [ <hi>Vet. XVI</hi> ].</head>

<pb n="0876C"/>
<p>VERS. 17.-- <hi>In turbine enim conteret me.</hi> </p>
<div3>
            <head>31.</head>
            <p>
 Peccator quisque in turbine atteritur, qui erectus
in tranquillitate videbatur, quia quem diu superna
longanimitas tolerat, extrema judicii severitas necat;
quae recte turbo dicitur, quia in elementorum commotione
revelatur, Psalmista attestante, qui ait: <hi>Deus 
 manifestus veniet, Deus noster, et non silebit.
Ignis in conspectu ejus ardebit, et in circuitu ejus tempestas
valida <note>(Psal. XLIX, 3.)</note>
            </hi> Unde et propheta quoque
alius dicit: <hi>Dominus in tempestate et turbine viae ejus. <note>(Nah. I, 3)</note>
            </hi>.
In quo nimirum turbine <emph>303</emph> idcirco justus
nequaquam conteritur, quia semper hic sollicite metuit
ne conteratur. Perpendit namque, adhuc in praesentis
vitae itinere constitutus, humanis actibus
<pb n="0876D"/>
exactor operum quam districtus appareat, qui quosdam
tunc reatu culpae originalis astrictos etiam sine
operibus damnat. Unde recte vir sanctus ex humani
generis voce protinus adjungit:</p>
          </div3>
        </div2>
<div2>
          <head>CAPUT XXI.</head>
<p>IBID.-- <hi>Et multiplicabit vulnera mea etiam sine causa.</hi> </p>
<div3>
            <head>32.</head>
            <p>
 <hi>Damnantur parvuli ex sola culpa originali.</hi> --Nonnulli
etenim prius a praesenti luce subtrahuntur
quam ad proferenda bona malave merita activae
<pb n="0877A"/>
vitae perveniant. Quos quia a culpa originis sacramenta
salutis non liberant, et hic ex proprio nihil
egerunt, et illuc ad tormenta perveniunt. Quibus
unum vulnus est corruptibiliter nasci, aliud carnaliter
emori. Sed quia post mortem quoque aeterna
mors sequitur, occulto eis justoque judicio etiam sine
causa vulnera multiplicantur. Perpetua quippe tormenta
percipiunt et qui nihil ex propria voluntate
peccaverunt. Hinc namque scriptum est: <hi>Non est
mundus in conspectu ejus nec unius diei infans super
terram <note>(Job. XV, 14)</note>
            </hi>. Hinc per semetipsam Veritas
dicit: <hi>Nisi quis renatus fuerit ex aqua et Spiritu
sancto, non potest introire in regnum Dei <note>(Joan. III, 5)</note>
            </hi>.
Hinc Paulus ait: <hi>Eramus natura filii irae, sicut et caeteri <note>(Ephes. II, 3)</note>
            </hi>.
Qui itaque, nullum proprium adjungens,
<pb n="0877B"/>
ex solo originis reatu perimitur, quid iste
in illo extremo examine, quantum ad humani sensus
aestimationem, nisi sine causa vulneratur? Sed tamen
sub divina districtione justum est ut propago
mortalis, velut infructuosa arbor, et in ramis servet
amaritudinem quam traxit ex radice. Ait ergo: <hi>In
turbine enim conteret me, et multiplicabit vulnera
mea etiam sine causa.</hi> Ac si, aperte humani generis
damna considerans, dicat: Districtus judex qua eos
animadversione trucidat quos culpa propriae actionis
damnat, si et illos in aeternum percutit quos reatus
arbitrii non addicit?</p>
          </div3>
<div3>
            <head>33.</head>
            <p>
 <hi>Job Dei judicium timet. Percussus est ut meritum
augeretur, non ut vitium tergeretur.</hi> --Quae nimirum
dicta nec a beato Job specialiter discrepare cognoscimus,
<pb n="0877C"/>
si haec quam vere prolata sunt indagamus.
Semetipsum namque subtiliter pensans, atque in
omni actione dijudicans, supernae districtionis vim
quanta sollicitudine pertimescat insinuat, subdens: <hi>In turbine enim conteret me.</hi> 
 Ac si aperte dicat: Idcirco
hunc semper et in tranquillitate timeo, quia per
flagella qualis in turbine veniat non ignoro. Quae flagella
scilicet et metuens praevidit, et praevidens pertulit.
Unde subjungit: <hi>Et multiplicabit vulnera mea
etiam sine causa.</hi> Ut enim saepe jam diximus, nequaquam
beatus Job percussus est ut in eo percussio vitium
tergeret, sed ut meritum augeret. Vulneratum
se itaque sine causa asserens, hoc de se foris loquitur,
quod de illo Veritas in occulto testatur, dicens: <hi>Commovisti me adversus eum, ut affligerem eum frustra</hi> 
<pb n="0877D"/> <note>(Job. II, 3)</note>.
Vir ergo sanctus superbe non dicit
quod veraciter dicit, nec per haec verba a rectitudine
discrepat, per quae a judice non discordat. Qui eorumdem
protinus vulnerum continuationem exprimit,
cum subjungit:</p>
          </div3>
        </div2>
<div2>
          <head>CAPUT XXII [ <hi>Vet. XVII</hi> ].</head>
<p>VERS. 18.-- <hi>Non concedit quiescere spiritum meum,
et implet me amaritudinibus.</hi> </p>
<div3>
            <head>34.</head>
            <p>
 <hi>Job intus et foris affligitur.</hi> --Saepe justis exercitium
virtutis est sola exterius <emph>304</emph> adversa tolerare.
<pb n="0878A"/>
Sed ut eorum vires certamen plenae probationis
erudiat, hos nonnunquam et foris tormenta lacerant,
et intus tentamenta castigant. Unde vir sanctus impletum
se amaritudinibus asserit, quia cum flagella
exterius tolerat, illud est gravius quod de tentatione
adversarii in intimis portat. Sed inter haec mitigat
vim doloris considerata aequitas et potentia ferientis.
Unde subjungit:</p>
          </div3>
        </div2>
<div2>
          <head>CAPUT XXIII.</head>
<p>VERS. 19.-- <hi>Si fortitudo quaeritur, robustissimus est;
si aequitas judicii, nemo pro me audet testimonium dicere.</hi> </p>
<div3>
            <head>35.</head>
            <p>
 <hi>Aequitas judicii Dei.</hi> --Ille quippe vitae causas
examinat, qui has per alienum testimonium non explorat,
quia qui districtus quandoque ostenditur illator
<pb n="0878B"/>
poenae, ipse diu tacitus exstitit testis culpae. Hinc
etenim per prophetam dicitur: <hi>Ego sum judex et
testis <note>(Jerem. XXIX, 23)</note>
            </hi>. Hinc rursum ait: <hi>Tacui,
semper silui, patiens fui, sicut parturiens loquar <note>(Isai.
XLII, 14)</note>
            </hi>. Parturiens namque cum dolore ejicit quod
diu in abditis cum pondere portavit. Post longum
ergo silentium, sicut parturiens, Dominus loquitur,
quia quod apud se nunc tacitus tolerat, in ultione
quandoque judicii quasi cum dolore manifestat. Sed
requirendum nobis est, iste vir justus, si pro eo testimonium
dicere quisquam praesumeret, nunquid hunc
a reatu liberaret? Et si huic alius testimonium non
impendit, nunquid ad proferendum pro se testimonium
saltem ipse convalescit? Sequitur.
</p>
            <p>VERS. 20.-- <hi>Si justificare me voluero, os meum condemnabit
<pb n="0878C"/>
me; si innocentem ostendero, pravum me
comprobabit.</hi> </p>
          </div3>
<div3>
            <head>36.</head>
            <p>
 <hi>Nemo se innocentem certo scit.</hi> --Ac si aperte
dicat: Quid de aliis loquar, qui ipse de me testimonium
ferre non valeo? Sed quia innocentiae tuae
testificari non sufficis, nunquid hoc ipsum, quia innocentiam
habeas, scis? Subdit:</p>
          </div3>
        </div2>
<div2>
          <head>CAPUT XXV [ <hi>Rec. XIII</hi> ].</head>
<p>VERS. 21.-- <hi>Etiam si simplex fuero, hoc ipsum ignoravit
anima mea.</hi> </p>
<div3>
            <head>37.</head>
            <p>
 <hi>Utilitas et incommodum ignorantiae nostrae.
[Vet. XVIII</hi> ]. <hi>Saepe vitium peragit quod virtus inchoavit.</hi> 
--Plerumque si scimus bona quae agimus, ad elationem
ducimur; si nescimus, minime servamus. Quis
<pb n="0878D"/>
enim aut de virtutis suae conscientia non quantulumcunque
superbiat? Aut quis rursum bonum in se
custodiat quod ignorat; sed contra utraque quid superest,
nisi ut recta quae agimus sciendo nesciamus,
ut haec et recta aestimemus, et minima, quatenus et
ad custodiam sensificet animum scientia rectitudinis,
et in tumorem non elevet aestimatio minorationis?
Sed sunt nonnulla quae sciri a nobis facile nequeunt,
etiam cum geruntur. Nam saepe recto studio contra
delinquentium culpas accendimur; et cum ultra aequitatis
<pb n="0879A"/>
metas per iram rapimur, hoc zelum justae districtionis
aestimamus. Saepe officium praedicationis
assumimus, ut per hoc fraternae utilitati serviamus;
sed nisi placeamus cui loquimur, nequaquam libenter
accipitur quod praedicamus. Cumque placere mens
utiliter studet, ad amorem laudis propriae turpiter
defluit; et quae a captivitate vitiorum alias curabat
eruere, ipsa suis favoribus incipit capta servire.
Quasi latrunculus quippe est appetitus laudis humanae,
qui recto itinere gradientibus ex latere jungitur, ut
ex occultis educto gladio gradientium vita trucidetur.
Cumque propositae utilitatis intentio ad studia privata <emph>305</emph> 
 deducitur, horrendo modo unum idemque
opus culpa peragit, quod virtus inchoavit. Saepe et
ab ipsis exordiis aliud cogitatio expetit, aliud actio
<pb n="0879B"/>
ostendit.
</p>
            <p>[ <hi>Vet. XIX.] 38. Alias recta est actio, non animus.</hi> 
--Saepe se fidelem sibi nec ipsa cogitatio exhibet,
quia aliud ante oculos mentis versat, et longe ad aliud
ex intentione festinat. Nam plerumque nonnulli terrena
praemia appetunt, et justitiam defendunt, seque innocentes
aestimant, et esse defensores rectitudinis
exsultant. Quibus si spes nummi subtrahitur, a defensione
protinus justitiae cessatur; et tamen defensores
se justitiae cogitant, sibique se rectos asserunt,
qui nequaquam rectitudinem, sed nummos quaerunt.
Quos contra bene per Moysen dicitur: <hi>Juste quod
justum est exsequeris <note>(Deut. XVI, 20)</note>
              </hi>. Injuste quippe
quod justum est exsequitur, qui ad defensionem justitiae
non virtutis aemulatione, sed amore praemii
<pb n="0879C"/>
temporalis excitatur. Injuste quod justum est exsequitur,
qui ipsam quam praetendit justitiam venundare
minime veretur. Juste ergo justum exsequi est
in assertionem justitiae eamdem ipsam justitiam quaerere.
Saepe recta agimus, et nequaquam praemia, nequaquam
laudes ab hominibus exspectamus; sed
tamen mens, in sui fiduciam erecta, his a quibus nihil
expetit placere contemnit, eorum judicia despicit,
seque male liberam per abrupta elationis rapit;
et inde sub vitio pejus obruitur, unde, quasi devictis
vitiis, nullis se appetitionibus subjacere gloriatur.</p>
          </div3>
<div3>
            <head>39.</head>
            <p>
 <hi>A nimia aut nulla nostri discussione nobis est
discrimen.</hi> --Saepe dum nosmetipsos plus justo discutimus,
<pb n="0879D"/>
de ipso discretionis studio indiscretius erramus;
et mentis nostrae acies quo plus cernere nititur,
obscuratur, quia et qui importune solis radios
aspicit, tenebrescit; et inde nihil videre compellitur,
unde videre amplius conatur. Quia igitur ab inquisitione
nostra torpentes nos omnino nescimus, aut si
subtili nos discussione requirimus, plerumque inter
vitia virtutesque caligamus, recte nunc dicitur: <hi>Etiam si simplex fuero, hoc ipsum ignorabit anima
<pb n="0880A"/>
mea.</hi> 
 Ac si aperte diceretur: Conditoris contra me
judicia qua temeritate redarguo, qui ipsum me ex infirmitatis
caligine ignoro? Unde bene per prophetam
dicitur: <hi>Dedit abyssus vocem suam ab altitudine phantasiae
suae <note>(Hab. III, 10, sec. LXXX)</note>
            </hi>. Abyssus quippe
phantasiae altitudinem portat cum humanus animus,
immensa cogitatione caliginosus, semetipsum etiam
discutiendo non penetrat. Sed ab hac altitudine vocem
dare est, quia dum se deprehendere non potest,
cogitur in admirationem consurgere, ut eo perscrutari
non audeat quod super ipsum est, quo, incomprehensibilitatem
suam ipse cogitans, non valet
invenire quod est. Sed justorum corda, quia ad perfectum
se examinare nequeunt, aegre hoc exsilium
caecitatis ferunt. Unde et subditur,--IBID.:-- <hi>Et
<pb n="0880B"/>
taedebit me vitae meae.</hi> Taedet justum vivere, quia et
operando vitam non desinit quaerere, et tamen ejusdem
vitae suae meritum non valet invenire. Libram
quippe examinis a sinu intimae aequitatis trahit; et
inde in se erga effectum inventionis deficit, unde
super se raptus ad vim inquisitionis excrescit. Sed
est consolatio nostrae caliginis reducta ad animum <emph>306</emph> 
 justa et incomprehensibilis potentia conditoris,
quae et iniquos sine ultione non deserit, et rectorum
justitiam incomprehensibilitatis immensitate
transcendit. Unde et apte subjungitur:</p>
          </div3>
        </div2>
<div2>
          <head>CAPUT XXVI [ <hi>Rec. XIV</hi> ].</head>
<p>VERS. 22.-- <hi>Unum est quod locutus sum, et innocentem
et impium ipse consumit.</hi> </p>
<div3>
            <head>40. </head>
<p>
              <pb n="0880C"/> <hi>Humana puritas divinae comparata evanescit.
Impius Dei ultionem non effugit. Mors omnes invadit.</hi> --Innocens
a Creatore consumitur, quia quantalibet
ejus simplicitas fuerit, divinae magnitudinis
 simplicitate devoratur. Quamvis enim simplicitatem
studiose servemus, ex consideratione tamen intimae
puritatis ostenditur quod haec ipsa quam agimus
simplicitas non sit. Impius quoque a conditore consumitur,
quia, Deo cuncta mirabiliter ordinante,
ipsis suis versutiis ejus impietas ligatur. Nam inde
se suppliciis et nesciens implicat, unde se aliquid
facere scienter exsultat. Quia igitur omnipotens Deus
et bonorum innocentiam simplicitate superat, et
malorum astutiam penetrans damnat, recte nunc
dicitur: <hi>Unum est quod locutus sum, et innocentem
<pb n="0880D"/>
et impium ipse consumit.</hi> Ac si aperte diceretur: Hoc
apud me verbum cogitationis protuli, quia nec innocens,
si districte discutior, innocens apparebo; nec
impius, si apud me latere voluero, a superni examinis
acumine abscondor, quoniam districtus judex,
cuncta comprehendens, occulta malitiae mirabiliter
penetrat, et suis hanc inventionibus bene ordinans
damnat. Vel certe et innocentem et impium ipse
consumere dicitur, quia quamvis in mentis vita divisi
<pb n="0881A"/>
sint, primae tamen culpae merito aeque ad carnis
interitum pertrahuntur. Unde et per Salomonem dicitur: <hi>Moritur doctus similiter ut indoctus 
 <note>(Eccle. II,
16)</note>
              </hi>. Et rursum: <hi>Cuncta subjacent vanitati, et omnia
pergunt ad unum locum; de terra facta sunt, et in
terram pariter revertuntur <note>(Eccle. III, 19)</note>
              </hi>. Sequitur:</p>
          </div3>
        </div2>
<div2>
          <head>CAPUT XXVII [ <hi>Rec. XV</hi> ].</head>
<p>VERS. 23.-- <hi>Si flagellat, occidat semel et non de
poenis innocentum rideat.</hi> </p>
<div3>
            <head>41.</head>
            <p>
 <hi>Job mediatorem desiderat qui sua nos morte
liberet.</hi> --Quis haec non per superbiam prolata crederet,
nisi sententiam judicis audiret, qui ait: <hi>Non
estis locuti coram me rectum, sicut servus meus Job <note>(Job. XLII, 7)</note>
            </hi>?
Restat ergo ut nullus auctoris verba
reprehendere audeat, quae constat quia judex laudat.
<pb n="0881B"/>
[ <hi>Vet. XX.</hi> ] Sed tanto in intimis suis cautius subtiliusque
rimanda sunt, quanto durius foras sonant.
Vir etenim sanctus humani generis damna considerans,
unde quo venerint pensans; quod homo, pollicente
adversario, boni malique scientiam appetens
scire, perdidit etiam semetipsum, ita ut veraciter dicat: <hi>Etiam si simplex fuero, hoc ipsum ignorabit anima
mea;</hi> 
 quod post expulsionis poenam flagella quoque
corruptionis sustinet, et adhuc ad carnis, vel
certe ad mentis interitum etiam post tormentum
tendit, ut recte dicat: <hi>Et innocentem et impium ipse
consumit;</hi> Mediatoris contra haec gratiam requirit,
dicens: <hi>Si flagellat, occidat semel.</hi> Nos enim quia et
a Deo mente recessimus, et carne ad pulverem redimus,
<pb n="0881C"/>
poena duplae mortis astringimur. Sed venit ad
nos qui pro nobis sola carne moreretur, qui simplam
suam duplae nostrae conjungeret, et nos ab utraque
morte liberaret. De qua per Paulum dicitur: <emph>307</emph> <hi>Quod autem mortuus est peccato, mortuus est semel <note>(Rom. VI, 10)</note>
            </hi>.
Damna ergo vir sanctus nostrae corruptionis
aspiciat, et unam, quae duas nostras destruat,
mortem Mediatoris quaerat, atque hanc desiderans
dicat: <hi>Si flagellat, occidat semel.</hi> </p>
          </div3>
<div3>
            <head>42.</head>
            <p>
 <hi>Desiderium suum non differri appetit.</hi> --Sed
ecce quasi humilitati renititur, quod protinus subinfertur: <hi>Et non de poenis innocentum rideat.</hi> 
 Quod tamen
valde humillimum sine difficultate cognoscimus,
si humili hoc mente pensamus. Cunctis etenim liquet
quod omne desiderium poena est cum differtur, Salomone
quoque attestante, qui ait: <hi>Spes quae differtur
<pb n="0881D"/>
affligit animam <note>(Prov. XIII, 12)</note>
            </hi>. Ridere autem
Dei est humanae nolle afflictioni misereri. Unde per
Salomonem rursum Dominus reprobis in culpa durantibus
dicit: <hi>Ego quoque in interitu vestro ridebo <note>(Prov. I, 26)</note>
            </hi>;
id est, afflictioni vestrae nulla pietate
compatiar. Ante Redemptoris igitur adventum
poenam suam electi omnes habuerunt, quia, aestuante
desiderio, incarnationis ejus mysterium videre cupierunt,
ipso attestante, qui ait: <hi>Multi, dico vobis,
<pb n="0882A"/>
justi et prophetae voluerunt videre quae videtis, et non
viderunt <note>(Luc. X, 24)</note>
            </hi>. Poenae itaque innocentum sunt
desideria justorum. Quousque ergo electorum suorum
vota Dominus non compatiens distulit, quid aliud
quam poenas innocentum risit? Itaque vir sanctus,
venturi Redemptoris dona considerans, et votorum
suorum dilationem graviter tolerans, dicat: <hi>Si flagellat,
occidat semel, et non de poenis innocentum rideat.</hi> 
Ac si aperte exoret, dicens: Quia vita nostra
quotidie flagello vindictae pro culpa atteritur, ille
jam veniat qui pro nobis semel sine culpa moriatur,
ut de innocentum poenis Deus ultra non rideat, si
ipse carne passibilis apparet in cujus se desideriis
mens nostra castigat.
</p>
            <p>[ <hi>Vet. XXI.] 43. Deus de innocentum poenis ridet,
<pb n="0882B"/>
cum eorum lacrymis delectatur.</hi> --Vel certe si risum
Dei ejus laetitiam appellat, de innocentum poenis ridere
Dominus dicitur, quia quo a nobis ardentius
quaeritur, eo de nobis suavius laetatur. Quasi quoddam
quippe ei ex poena gaudium facimus, cum per
sancta desideria pro ejus nos amore castigamus.
Hinc Psalmista ait: <hi>Constituite diem solemnem in
confrequentationibus, usque ad cornu altaris <note>(Psal.
CXVII, 27)</note>
              </hi>. Solemnem namque diem Domino in confrequentatione
constituit, quisquis se assidue in ejus
desiderio affligit. Qui nimirum solemnitatis dies usque
ad altaris cornu tendi praecipitur, quia tandiu necesse
est ut quisque se afficiat, quousque ad superni
sacrificii altitudinem, id est ad aeterna gaudia pertingat.
Justus igitur vir, quia impleri desiderium
<pb n="0882C"/>
suum appetit, non differri, humiliter dicit: <hi>Non de
poenis innocentum rideat.</hi> Ac si diceret: Vota nostra
libenter accipiens, ultra non differat, sed ostendendo
exhibeat eum qui nos in sua exspectatione castigat.
Quia vero eum specialiter beatus Job occidi semel
petivit qui carnis solius mortem in mundi pro nobis
fine toleravit, protinus aperit, qui ipsum quoque ordinem
ejus passionis adjungit, dicens:</p>
          </div3>
        </div2>
<div2>
          <head>CAPUT XXVIII.</head>
<p>VERS. 24.-- <hi>Terra data est in manus impii, vultum
judicum ejus operit.</hi> </p>
<div3>
            <head>44.</head>
            <p>
 <hi>Christi caro impio diabolo tradita. Christi interfectores
a diabolo excaecati. Iniqui et diabolus una
persona, qua nihil magis impium.</hi> --Quid namque
terrae nomine nisi caro exprimitur? Quis appellatione
<pb n="0882D"/>
impii nisi diabolus designatur? Hujus impii manus
fuerunt hi qui <emph>308</emph> in Redemptoris nostri morte
grassati sunt. Terra itaque data est in manus impii,
quia antiquus hostis Redemptoris mentem corrumpere
per se tentando non valuit <note>(Matth. IV, 10, 11)</note>,
sed ejus carnem per suos satellites ad triduum permissus
exstinxit <note>(Matth. XXVII, 45)</note>, et dispensationi
supernae pietatis nesciens ex hac ipsa permissione
servivit. Tribus etenim Redemptorem nostrum
<pb n="0883A"/>
tentationibus pulsans, cor Dei temerare non valuit.
Sed cum Judae mentem ad mortem carnis ejus excitavit <note>(Matth. XXVI, 14)</note>,
cumque ei cohortem atque a
pontificibus et Pharisaeis ministros tradidit, nimirum
iste impius manus ad terram tetendit. Hujus terrae
judices, sacerdotes et principes, Pilatus atque illusores
milites fuerunt. Iste itaque impius vultum judicum
ejus operuit, quia corda persequentium, ne auctorem
suum cognoscerent, malitiae nubilo velavit.
Unde per Paulum dicitur: <hi>Usque in hodiernum diem
cum legitur Moyses, velamen est super cor eorum <note>(II
Cor. III, 15)</note>
            </hi>. Qui rursus ait: <hi>Si enim cognovissent,
nunquam Dominum gloriae crucifixissent <note>(I Cor. II, 8)</note>
            </hi>.
Vultus ergo judicum opertus exstitit, quia mens persequentium
eum, quem carne tenere potuit, Deum
<pb n="0883B"/>
nec per miracula agnovit. Quia vero antiquus hostis
cum iniquis omnibus una persona est, sic plerumque
Scriptura sacra de iniquorum capite, id est diabolo,
loquitur, ut repente ad ejus corpus, id est ad sequaces
illius, derivetur. [ <hi>Vet. XXII.</hi> ] Potest ergo
nomine impii infidelis ac persecutor populus designari,
cui et hoc congruit omnino quod subditur:</p>
          </div3>
        </div2>
<div2>
          <head>CAPUT XXIX.</head>
<p>IBID.-- <hi>Quod si non ille est, quis ergo est?</hi> </p>
<div3>
            <head>45.</head>
            <p>
 Ac si aperte diceretur: Quis unquam impius
esse putandus est, si ille populus, qui ipsam pietatem
persecutus est, impius non est? Sed considerata vir
sanctus Judaicae plebis perfidia, ad semetipsum mentis
oculos revocat; dolet quod videre nequeat quem
<pb n="0883C"/>
amat; moerore afficitur, quia ex praesenti mundo
ante subtrahitur quam salus mundi reveletur. Unde
et subdit:</p>
          </div3>
        </div2>
<div2>
          <head>CAPUT XXX [ <hi>Rec. XVI</hi> ].</head>
<p>VERS. 25.-- <hi>Dies mei velociores fuerunt cursore;
fugerunt, et non viderunt bonum.</hi> </p>
<div3>
            <head>46.</head>
            <p>
 <hi>Antiqui justi dolent se ad Christi tempora non
pervenisse.</hi> --Cursoris quippe officium est secutura
nuntiare. Omnes igitur electi, qui ante adventum
Redemptoris orti sunt, quia hunc aut vivendo tantummodo,
aut etiam loquendo nuntiarunt, quasi in
mundo quidam cursores fuerunt. Sed quia ante praestolatum
redemptionis tempus se subtrahi praevident,
transire se cursore velocius dolent; diesque suos
esse breves ingemiscunt, quia usque ad videndam
<pb n="0883D"/>
Redemptoris lucem minime tenduntur. Unde apte
dicitur: <hi>Fugerunt, et non viderunt bonum.</hi> Omnia quae
creata sunt bona sunt, Moyse attestante, qui ait: <hi>Vidit
Deus cuncta quae fecerat, et ecce bona valde <note>(Genes.
I, 31)</note>
            </hi>. Sed hoc solum bonum principaliter bonum
est, per quod haec omnia bona sunt, quae bona non
principaliter existunt. De quo bono Veritas per Evangelium
dicit: <hi>Nemo bonus nisi solus Deus (Luc.
<pb n="0884A"/>
XVIII, 19)</hi>. Quia igitur antiquorum patrum prius dies
finiti sunt quam mundo Deus in carne monstraretur,
recte de eisdem diebus dicitur: <hi>Fugerunt, et non
viderunt bonum.</hi> Ac si aperte diceretur: Ante exspectatum
tempus elapsi sunt, quia ad Redemptoris
praesentiam pervenire nequiverunt. Unde adhuc subditur:</p>
          </div3>
        </div2>
<div2>
          <head> <emph>309</emph> CAPUT XXXI.</head>
<p>VERS. 26.-- <hi>Pertransierunt quasi naves poma portantes.</hi> </p>
<div3>
            <head>47.</head>
            <p>
 <hi>Quem exspectando odorati sunt, ejus nos visu
et fructu satiamur. Opertum nobis detulerunt Spiritus
fructum.</hi> --Hi qui poma deferentes maria transmeant,
ipsi quidem fructuum odore perfruuntur, sed
eorumdem fructuum aliis cibos ferunt. Quid igitur
<pb n="0884B"/>
antiqui patres nisi naves poma portantes exstiterunt?
Qui divinae incarnationis mysterium prophetantes,
ipsi quidem spei odore potiti sunt, sed nobis fructum
de ejusdem spei perfectione detulerunt. Quod enim
illi exspectando odorati sunt, hoc nos cernendo et
percipiendo satiamur. Unde et Redemptor isdem
discipulis dicit: <hi>Alii laboraverunt, et vos in labores
eorum introistis <note>(Joan. IV, 38)</note>
            </hi>. Quorum videlicet dies
comparantur navibus, quia decurrunt; et recte
poma portantibus, quia electos omnes quos ante Redemptoris
praesentiam gestaverunt, per prophetiae valuerunt
spiritum exspectatione refovere, non autem
manifesta exhibitione reficere. Vel certe quia naves
cum poma portant, haec paleis admiscent, ut ad terras
illaesa perducant, recte patrum praecedentium
<pb n="0884C"/>
dies describuntur navibus poma portantibus similes,
quia antiquorum dicta in eo quod mysteria spiritalis
vitae denuntiant, per interfusam haec historiae stipulam
servant, et opertum nobis fructum Spiritus
deferunt cum carnalia loquuntur. Saepe namque dum
quaedam narrant propria, ad Divinitatis elevantur arcana.
Qui crebro etiam cum altitudinem Divinitatis
aspiciunt, ad incarnationis ejus mysterium repente
funduntur. [ <hi>Vet. XXIII.</hi> ] Unde adhuc apte subjungitur:</p>
          </div3>
        </div2>
<div2>
          <head>CAPUT XXXII.</head>
<p>IBID.-- <hi>Sicut aquila volans ad escam.</hi> </p>
<div3>
            <head>48.</head>
            <p>
 <hi>Velut aquilae a summis ad ima descendunt,
Christi carne pascendi.</hi> --Moris quippe est aquilae ut
<pb n="0884D"/>
irreverberata acie radios solis aspiciat; sed cum refectionis
indigentia urgetur, eamdem oculorum aciem,
quam radiis solis infixerat, ad respectum cadaveris
inclinat; et quamvis ad alta evolet, pro sumendis tamen
carnibus terram petit. Sic videlicet, sic antiqui
patres fuerunt, qui in quantum humanitatis infirmitas
admittebat, Creatoris lucem erecta mente contemplati
sunt; sed incarnandum hunc in mundi fine
<pb n="0885A"/>
praescientes, quasi a solis radiis ad terram oculos deflexerunt.
Et quasi de summis ad ima veniunt, dum
hunc Deum supra omnia et hominem intra omnia
agnoscunt. Quem pro humano genere dum passurum
moriturumque conspiciunt, qua scilicet morte semetipsos
refici atque reformari ad vitam noverunt, quasi
more aquilae post contemplatos solis radios in cadavere
escam quaerunt. Libet spectare aquilam solis
radios intuentem, quae ait: <hi>Deus fortis, pater futuri
saeculi, princeps pacis <note>(Isai. IX, 6)</note>
            </hi>. Sed ab alto volatu
celsitudinis ad terras veniat, escam cadaveris
inferius inquirat. Paulo post etenim subdit, dicens: <hi>Disciplina pacis nostrae super eum, et livore ejus sanati
sumus 
 <note>(Isai. LIII, 5)</note>
            </hi>. Et rursum: <hi>Et homo est, et
quis cognoscet eum <note>(Jer. XVII, 10, sec. LXX)</note>
            </hi>? Sublevata
<pb n="0885B"/>
ergo in divinitatem mens justi, cum dispensationis
gratiam ex ejus carne considerat, quasi a
summis repente, ut aquila ad escam volat. Sed ecce
ille Israeliticus populus immenso dudum prophetiae
spiritu infusus ejusdem prophetiae dona perdidit, atque
in ea fide quam praevidendo nuntiaverat non permansit; <emph>310</emph> 
 et a se Redemptoris praesentiam negando
repulit, quam cunctis se sequentibus praenuntiando
declaravit. Unde et apte protinus per compassionem
ad eorum quoque duritiam sermo convertitur,
atque ab eis quomodo prophetiae gratia subtrahitur,
indicatur. Nam subditur:</p>
          </div3>
        </div2>
<div2>
          <head>CAPUT XXXIII.</head>
<p>VERS. 27.-- <hi>Cum dixero: Nequaquam ita loquar,
commuto faciem meam, et dolore torqueor.</hi> </p>
<div3>
            <head>49. </head>
<p>
              <pb n="0885C"/> <hi>Judaeorum perfidia et reprobatio.</hi> --Plebs quippe
Judaica loqui ut prius noluit, quae eum quem praedixerat
negavit. Sed commutata facie dolore torquetur,
quia dum interni sui hominis aspectum, quo
agnosci a conditore potuerat, foeditate perfidiae polluit,
a praesentibus malis incipiens, sub aeterna se ultione
damnavit. Quasi enim commutata facie, ab auctore
non cognoscitur, quae perdita bonae conscientiae
fide reprobatur. Sed nimirum restat ut suppliciorum
dolor torqueat, quam suus non cognoscens conditor
ignorat. Quia igitur haec sub Redemptoris nostri significatione
transcurrimus, nunc moraliter discutiendo
replicemus.</p>
          </div3>
<p>SENSUS MORALIS.--50. CAP. IX, VERS. 25.-- <hi>Dies mei
velociores fuerunt cursore; fugerunt, et non viderunt bonum.--Quibus
<pb n="0885D"/>
bonis homo peccando spoliatus, quibus
malis obnoxius.</hi> --Sicut saepe jam diximus, sic primus
homo conditus fuit, ut per augmenta temporum tendi
posset ejus vita tantummodo, non evolvi. Sed quia
sponte ad culpam decidit, quo attigit vetitum, pertulit
<pb n="0886A"/>
decursum, quem nunc homo praesentis vitae desiderio
oppressus indesinenter et tolerat et optat. Ne
enim finiatur, vivere appetit, sed per augmenta vitae
quotidie ad finem tendit. Nec deprehendit valde
temporum incrementa quam nulla sint, nisi cum repente
transacta fiunt quae venientia longa videbantur.
[ <hi>Vet. XXIV.</hi> ] Vir igitur sanctus statum suae conditionis
aspiciat, et ex humani generis voce damna
decursus ingemiscat, dicens: <hi>Dies mei velociores fuerunt
cursore; fugerunt, et non viderunt bonum.</hi> Ac si
aperte dicat: Ad hoc homo conditus fuit, ut bonum,
quod Deus est, videre potuisset; sed qui stare ad lucem
noluit, fugiendo oculos amisit, quia quo per culpam
coepit ad ima decurrere, eo caecitatem pertulit,
ne intimum lumen videret. De quibus adhuc diebus
<pb n="0886B"/>
apte subjungitur: <hi>Pertransierunt quasi naves poma
portantes.</hi> Naves cum poma portant, fructus terrae
videlicet per fluctus ferunt. Terra vero hominis paradisus
exstitit, quae hunc inconcussum tenere potuit,
si per innocentiam stare voluisset. Sed quia ad mutabilitatis
undas per culpam cecidit, ad praesentis vitae
maria post terram venit. Poma etiam terrae hujus
fuerunt mandati sermo, concessa possibilitas operis,
naturae indita intelligentia conditoris. Sed haec poma
quae edere in terra renuimus, per maria portamus,
quia concessa bona tot munerum inconcussi custodire
in paradiso noluimus, et servare nunc in tentationibus
conamur. Tendentes ad terminum, aura vitae
praesentis impellimur, mutabilitatis nostrae fluctu fatigamur.
Sed quia per crucis mysterium ad ingenita
<pb n="0886C"/>
naturae bona restringimur, quasi per lignum poma
portamus. Quod tamen intelligi et aliter potest. Naves
etenim cum poma portant, suavitatem odoris habent,
sed gravitatem ponderis <emph>311</emph> non habent.
Et humanum genus paradisi gaudiis expulsum vim
contemplationis perdidit, robur conditae fortitudinis
amisit; cumque ad superna repetenda se erigit,
fragrat quidem odore memoriae, sed digne non exerit
pondus vitae. Pomorum ergo odoribus repletur, et
tamen huc illucque leviter mentis nostrae navis impellitur,
quia et paradisi celsitudinem cum odoris recordatione
meminimus, et importunos tentationum
fluctus ex carne toleramus. Unde et apte subjungitur: <hi>Sicut aquila volans ad escam. [Vet. XXV.</hi> 
] Aquila etenim
alto valde volatu suspenditur, et adnisu praepeti
<pb n="0886D"/>
ad aethera libratur; sed per appetitum ventris terras
expetit, seseque a sublimibus repente deorsum fundit.
Sic sic humanum genus in parente primo ad ima de
sublimibus corruit, quod nimirum conditionis suae
dignitas in rationis celsitudine quasi in aeris libertate
suspenderat; sed quia, contra praeceptum, cibum
<pb n="0887A"/>
vetitum contigit, per ventris concupiscentiam ad terras
venit; et quasi post volatum carnibus pascitur,
quia illa libera contemplationis inspiracula perdidit,
et deorsum corporeis voluptatibus laetatur. Sicut
ergo aquila volans ad escam, dies nostri velociter
transeunt, quia quo ima petimus, eo subsistere in
vita prohibemur.</p>
<div3>
            <head>51.</head>
            <p>
 <hi>Quaestiones durae circa hominis lapsum qui refrenandae.
Menti etsi justa, tamen dura caecitas.</hi> --Sed
cum haec ante mentis oculos continua cogitatione
revolvimus, duris taciti quaestionibus urgemur, cur
omnipotens Deus condidit quem periturum esse praescivit?
cur is qui summe potens et summe bonus est
nequaquam voluit hominem talem facere qui perire
non posset? Cum vero haec tacita mens interrogat, pavet
<pb n="0887B"/>
ne ipso interrogationis ausu in superbiam erumpat,
seque humiliter comprimit, et cogitationes
restringit. Sed eo gravius affligitur, quo inter mala
quae sustinet etiam de conditionis suae abscondito intellectu
cruciatur. Unde hic quoque apte subjungitur: <hi>Cum dixero, Nequaquam ita loquar, commuto faciem
meam, et dolore torqueor.</hi> 
 Nequaquam quippe ita nos
debere loqui dicimus cum, nostrae infirmitatis modum
ex inquisitione transeuntes, nosmetipsos pavore reprehendimus,
et supernae reverentiae consideratione refrenamus.
In qua refrenatione scilicet mentis nostrae
facies commutatur, quia quae prius non capiens audenter
summa requirebat, infirmitatem suam postmodum
agnoscens, venerari inchoat quod ignorat. Sed
in ipsa commutatione dolor est, quia valde affligitur,
<pb n="0887C"/>
quoniam primae culpae merito ad intelligenda ea
quae de ipsa sunt caecatur. Quae patitur, justa esse
considerat; pavet, ne in dolore per licentiam locutionis
excedat; ori silentium indicit, sed excitatus
dolor eo ipso quo restringitur augetur. Dicat ergo: <hi>Cum dixero, Nequaquam ita loquar, commuto faciem
meam, et dolore torqueor,</hi> 
 quia tunc gravius plerumque
affligimur, cum quasi per consolationis studium
afflictionis nostrae nobis conamur mala levigare. Sed
quisquis, jam subtiliter parentis primi damnatione
propagata, humani generis damna considerat, superest
ut his adjungere propria metuat. Unde vir sanctus
postquam communia intulit, repente specialia
subjungit, dicens:</p>
          </div3>
        </div2>
<div2>
          <head> <emph>312</emph> CAPUT XXXIV [ <hi>Rec. XVII</hi> ].</head>
<p>
            <pb n="0887D"/>VERS. 28.-- <hi>Verebar omnia opera mea, sciens quod
non parceres delinquenti.</hi> </p>
<div3>
            <head>52.</head>
            <p>
 <hi>Operibus etiam bonis timendum Job docet.</hi> --Quae
beatus Job opera exercuit, sacrae hujus historiae
textus ostendit. Holocaustis quippe multiplicibus
auctorem placare studuit, quia juxta filiorum numerum,
ut scriptum est, consurgens diluculo, offerebat
holocausta per singulos; eosque non solum ab immundis
actibus, sed a prava quoque cogitatione mundabat.
<pb n="0888A"/>
De quo, Scriptura teste, perhibetur: <hi>Dicebat
enim: Ne forte peccaverint filii mei, et benedixerint
Deo in cordibus suis <note>(Job. I, 5)</note>
            </hi>. Affectum ergo compassionis
exercuit, quia ipse de se amicorum quaestionibus
exactus dicit: <hi>Flebam quondam super eum
qui afflictus erat <note>(Job. XXX, 25)</note>
            </hi>. Ministerium pietatis
impendit, qui ait: <hi>Oculus fui caeco, et pes claudo <note>(Job. XXIX, 15)</note>
            </hi>.
Castitatis munditiam in corde custodivit,
qui obtestando se aperit, dicens: <hi>Si deceptum
est cor meum super mulierem <note>(Job. XXXI, 9)</note>
            </hi>. Humilitatis
culmen medullitus tenuit, qui dicit: <hi>Si contempsi
judicium subire cum servo meo et ancilla mea,
cum disceptarent adversum me <note>(Ibid., 13)</note>
            </hi>. Beneficia
largitatis impendit, qui ait: <hi>Si comedi buccellam
meam solus, et non comedit pupillus ex ea <note>(Ibid., 17)</note>
            </hi>.
<pb n="0888B"/>
Et rursum: <hi>Si non benedixerunt mihi latera ejus, et
de velleribus ovium mearum calefactus est <note>(Ibid., 20)</note>
            </hi>.
Gratiam hospitalitatis exhibuit, qui dicit: <hi>Foris non
mansit peregrinus, ostium meum viatori patuit <note>(Ibid.,
32)</note>
            </hi>. Et inter haec ad virtutum cumulum per excellentiorem
viam charitatis, et inimicos dilexit, qui
ait: <hi>Si gavisus sum ad ruinam ejus qui me oderat <note>(Ibid., 29)</note>
            </hi>.
Et rursum: <hi>Non enim dedi ad peccandum
guttur meum, ut expeterem maledicens animam
ejus <note>(Ibid., 30)</note>
            </hi>. Quid ergo vir sanctus sua opera
verebatur, qui illa semper exhibuit, ex quibus placari
Deus erga iniquitates solet? Quid ergo est quod, mira
opera faciens, haec ipsa etiam veretur pavens, cum
dicit: <hi>Verebar omnia opera mea,</hi> nisi quod in sancti
viri actibus verbisque colligimus, ut si placere Deo
veraciter cupimus, postquam perversa subigimus,
<pb n="0888C"/>
ipsa in nobis etiam bene gesta timeamus?
</p>
            <p>[ <hi>Vet. XXVI.] 53. In illis metuendae desidia et fraus.</hi> 
--Duo quippe sunt quae in bonis operibus necesse
est ut studiose formidentur, desidia videlicet et fraus.
Unde et per prophetam apud vetustam translationem
dicitur: <hi>Maledictus omnis qui facit opus Dei fraudulenter
et desidiose <note>(Jerem. XLVIII, 10)</note>
              </hi>. Sed sciendum
magnopere est, quia desidia per torporem nascitur,
fraus per privatam dilectionem. Illam namque
minor Dei amor exaggerat, hanc autem male
mentem possidens proprius amor creat. Fraudem
quippe in Dei opere perpetrat quisquis, semetipsum
inordinate diligens, per hoc quod recte egerit, ad
remunerationis transitoria bona festinat. Sciendum
<pb n="0888D"/>
quoque est quod tribus modis fraus ipsa committitur,
quia per hanc procul dubio aut tacita cordis humani
gratia, aut favoris aura, aut res quaelibet exterior
desideratur. Quo contra recte de justo per prophetam
dicitur: <hi>Beatus qui excutit manus suas ab
omni munere <note>(Isai. XXXIII, 15)</note>
              </hi>. Quia enim non solum
fraus in acceptione pecuniae est, munus procul dubio
unum non est. Tres vero sunt acceptiones munerum,
ad quas ex fraude festinatur. Munus namque a corde
est captata gratia a cogitatione. Munus ab ore est
<pb n="0889A"/>
gloria per favorem. Munus ex manu est praemium
per dationem. Sed <emph>313</emph> justus quisque ab omni munere
manus excutit, quia in eo quod recte agit, nec
ab humano corde inanem gloriam, nec ab ore laudem,
nec a manu recipere dationem quaerit. Solus
ergo in Dei opere fraudem non facit, qui cum ad studia
bonae actionis invigilat, nec ad corporalis rei
praemia, nec ad laudis verba, nec ad humani judicii
gratiam anhelat. Ipsa igitur bona nostra, quia insidiantis
culpae evadere gladium nequeunt, nisi sollicito
quotidie timore muniantur, per sanctum virum
nunc recte dicitur: <hi>Verebar omnia opera mea.</hi> Ac si
humili confessione diceretur: Quae aperte egerim
video, sed quid in his latenter pertulerim ignoro.
[ <hi>Vet. XXVII</hi> ]. Saepe enim bona nostra latrocinanti
<pb n="0889B"/>
 fraude depereunt, quia rectis se nostris actibus
concupiscentiae terrenae subjungunt. Saepe desidia
interveniente deficiunt, quia a fervore quo coepta
sunt frigescente amore tabefiunt. Quia ergo culpae
subreptio vel in ipso virtutis actu vix vincitur, quid
ad securitatem superest, nisi ut studiose semper et in
virtute timeatur?</p>
          </div3>
<div3>
            <head>54.</head>
            <p>
 <hi>Delictum nullum est inultum.</hi> --Sed post haec
valde scrupulosum cordi se objicit quod subjungit: <hi>Sciens quod non parceres delinquenti.</hi> 
 Si enim delinquenti
non parcitur, quis ab aeterna morte eripitur,
cum a delicto mundus nemo reperitur? An poenitenti
parcit et delinquenti non parcit? Quia cum delicta
plangimus, nequaquam jam delinquentes sumus. Sed
quid quod Petrus cum negat respicitur, et Redemptoris
<pb n="0889C"/>
negati respectu ad lacrymas vocatur? Quid quod
Paulus cum Redemptoris nomen in terra conaretur
exstinguere, ejus verba de coelo meruit audire? Sed
tamen culpa in utroque punita est, quia et de Petro,
teste Evangelio, scriptum est: <hi>Recordatus Petrus
verbi Jesu, egressus foras, flevit amare <note>(Luc. XXII, 61)</note>
            </hi>.
Et de Paulo haec eadem, quae hunc vocavit, Veritas
dicit: <hi>Ego ostendam ei quanta eum oporteat pro nomine
meo pati <note>(Act. IX, 16)</note>
            </hi>. Delinquenti ergo Dominus
nequaquam parcit, quia delictum sine ultione non
deserit. Aut enim ipse hoc homo in se poenitens punit,
aut hoc Deus cum homine vindicans percutit.
Nequaquam igitur peccato parcitur, quia nullatenus
sine vindicta laxatur Sic David <note>( <hi>De poenit. dist. 1,
cap. Si peccatum</hi> )</note> audire post confessionem meruit: <hi>Dominus transtulit peccatum tuum 
 <note>(II Reg. XII, 13)</note>
            </hi>.
<pb n="0889D"/>
Et tamen multis post cruciatibus afflictus ac fugiens,
reatum culpae quam perpetraverat exsolvit. Sic nos
salutis unda a culpa primi parentis absolvimur; sed
tamen, reatum ejusdem culpae diluentes, absoluti
quoque adhuc carnaliter obimus. Bene ergo dicitur: <hi>Sciens quod non parceres delinquenti,</hi> 
 quia delicta nostra
sive per nos, sive per semetipsum resecat, etiam
<pb n="0890A"/>
cum relaxat. Ab electis enim suis iniquitatum maculas
studet temporali afflictione tergere, quas in eis in
perpetuum non vult videre. Sed saepe mens dum
plus justo trepidat, dum pavore quatitur, dum sinistris
suspicionibus urgetur, taedet hanc vivere, quae
se ad vitam vel per labores ambigit pervenire. Unde
et subsequenter adjungitur:
</p>
            <p>VERS. 29.-- <hi>Si autem et sic impius sum, quare
frustra laboravi?</hi> </p>
          </div3>
        </div2>
<div2>
          <head>CAPUT XXXV [ <hi>Rec. XVIII</hi> ].</head>
 <emph>314</emph>
<div3>
            <head>55.</head>
            <p>
 <hi>Sancti ita incerti sunt ut confidant, ita confidunt
ut non torpeant.</hi> --Si enim remota pietate discutimur,
opus nostrum poena dignum est, quod remunerari
praemiis praestolamur. Vir igitur sanctus, sub
occulta judicia trepidans, dicit: <hi>Si autem et sic impius
<pb n="0890B"/>
sum, quare frustra laboravi?</hi> non quo hunc laborasse
poenitet, sed quo incertus esse de praemiis et
inter labores dolet. Sciendum vero est quod viri sancti
ita incerti sunt ut confidant, atque ita confidunt ut
tamen ex securitate non torpeant. Quia ergo plerumque
mens et impensa rectis actibus trepidat, restat
ut postquam bonum opus agitur lacrymae deprecationis
exquirantur, quatenus ad aeterna praemia meritum
recti operis subvehat humilitas postulationis.
[ <hi>Vet. XXVIII, Rec. XIX.</hi> ] Sed tamen sciendum est
quia mundos nos ad perfectum reddere, vel vita, vel
lacrymae non valent quousque nos mortalitas nostrae
corruptionis tenet. Unde et apte subjungitur:</p>
          </div3>
        </div2>
<div2>
          <head>CAPUT XXXVI.</head>
<p>
            <pb n="0890C"/>VERS. 30, 31.-- <hi>Si lotus fuero quasi aquis nivis, et
fulserint velut mundissimae manus meae; tamen sordibus
intinges me, et abominabuntur me vestimenta
mea.</hi> </p>
<div3>
            <head>56.</head>
            <p>
 <hi>Lacrymae mundant, si profluant cum humilitate.
Si non propter terrena, sed superna bona.</hi> --Aquae
enim nivis sunt lamenta humilitatis. Quae profecto
humilitas, quia ante districti judicis oculos caeteris
virtutibus praeeminet, quasi per magni meriti colorem
candet. Sunt namque nonnulli qui lamenta habent,
sed humilitatem non habent, quia afflicti plangunt,
sed tamen in ipsis fletibus vel contra proximorum
vitam superbiunt, vel contra ordinationem conditoris
eriguntur. Hi nimirum aquas habent, sed nivis aquas
<pb n="0890D"/>
non habent, et mundi esse nequeunt, quia humilitatis
fletibus minime lavantur. Aquis autem nivis a culpa
se laverat qui confidenter dicebat: <hi>Cor contritum et
humiliatum Deus non spernit <note>(Psal. L, 19)</note>
            </hi>. Qui enim
lamentis affliguntur, sed murmurando rebelles sunt,
mentem quidem conterunt, sed humiliari contemnunt.
Quamvis aquae nivis intelligi et aliter possunt. Aqua
enim fontis et fluminis ex terra oritur, aqua vero
<pb n="0891A"/>
nivis ex aere proruit. Et sunt plerique qui per orationum
lamenta se cruciant, sed tamen totis lamentorum
laboribus ad sola terrena desideria exsudant;
compunguntur in precibus, sed felicitatis transitoriae
gaudia exquirunt. Hos itaque nivis aqua non abluit,
quia eorum fletus ab imis venit. Quasi enim ex terrae
aqua perfusi sunt, qui pro terrenis bonis in precibus
compunguntur. Qui vero idcirco plorant, quoniam
praemia superna desiderant, aqua nivis hos diluit, quia
coelestis compunctio infundit. Nam cum perennem
patriam per lamenta appetunt, ejusque accensi desideriis
plangunt, a summis accipiunt unde mundentur.
Per manus autem quid aliud quam opera designantur?
Unde quibusdam per prophetam dicitur: <hi>Manus vestrae sanguine plenae sunt 
 <note>(Isa. I, 15)</note>
            </hi>; id
<pb n="0891B"/>
est, opera crudelitate.</p>
          </div3>
<div3>
            <head>57.</head>
            <p>
 <hi>Perfectam munditiam hic non assequimur.</hi> --Notandum
vero quod vir sanctus non ait: <hi>Fulserunt
mundissimae manus meae;</hi> sed, <hi>velut mundissimae manus
meae,</hi> quia quousque poena corruptionis astringimur,
quamlibet rectis operibus, veram munditiam nequaquam
apprehendimus, sed imitamur. Unde et apte
subjungitur: <hi>Tamen sordibus</hi> <emph>315</emph> <hi>intinges me.</hi> Deus
nos sordibus intingere dicitur, intinctos sordibus demonstrare,
quia quanto ad illum verius per bona
opera surgimus, tanto subtilius vitae nostrae sordes
agnoscimus, quibus ab ejus munditia discordamus.
Ait ergo: <hi>Si lotus fuero quasi aquis nivis, et fulserint
velut mundissimae manus meae, tamen sordibus intinges
me.</hi> Ac si apertius dicat: Quamvis lamentis supernae
<pb n="0891C"/>
compunctionis infundar, quamvis per studia rectae
operationis exercear, in tua tamen munditia video
quia mundus non sum. Intentam quippe Deo animam
ipsa adhuc corruptibilis caro diverberat, ejusque
amoris pulchritudinem obscenis et illicitis cogitationum
motibus foedat.
</p>
            <p>[ <hi>Vet. XXIX.] 58. Animae vestis corpus.</hi> --Unde et
subditur: <hi>Et abominabuntur me vestimenta mea.</hi> Quid
enim vestimenti nomine nisi hoc terrenum corpus
exprimitur, quo induta anima tegitur, ne in subtilitate
suae substantiae nuda videatur? Hinc etenim
Salomon ait: <hi>Omni tempore sint vestimenta tua candida <note>(Eccle. IX, 8)</note>
              </hi>;
id est, membra corporis a sordidis
actibus munda. Hinc Isaias ait: <hi>Vestimentum
mistum sanguine erit in combustionem <note>(Isai. IX, 5)</note>
              </hi>.
Sanguine quippe vestimentum miscere est desideriis
<pb n="0891D"/>
carnalibus corpus inquinare. Quibus nimirum se
pollui Psalmista formidaverat, cum dicebat: <hi>Libera
me de sanguinibus Deus, Deus salutis meae <note>(Psal.
L, 16)</note>
              </hi>. Hinc voce angeli ad Joannem dicitur: <hi>Habes
pauca nomina in Sardis, quae non inquinaverunt vestimenta
sua <note>(Apoc. III, 4)</note>
              </hi>. More autem sacri eloquii
vestimenta nostra nos abominari referuntur, quia
abominabiles reddunt; sicut per Petrum quoque de
<pb n="0892A"/>
Juda dicitur: <hi>Hic possedit agrum de mercede iniquitatis <note>(Act. I, 18)</note>
              </hi>.
Neque enim emptum pretio sanguinis
agrum Judas possidere figuli potuit, qui, relatis triginta
argenteis, traditionis crimen criminosiori in
se protinus morte mulctavit; sed possedit dictum
est possidere fecit. Ita hoc loco: <hi>Abominabuntur
me vestimenta mea</hi> dicitur abominabilem facient,
quia nimirum dum contra mentem membra superbiunt,
dum sancti desiderii studia tentationum suarum
tumultibus interrumpunt, in ipso suo certamine posita
anima agnoscit quantum adhuc a divinitate despicitur,
quae correptionem suam plene appetens transire,
sed non valens, foedae pulvere cogitationis inquinatur.
Hanc vestimentorum abominationem senserat
qui dicebat: <hi>Video aliam legem in membris meis repugnantem
<pb n="0892B"/>
legi mentis meae, et captivum me ducentem
in lege peccati, quae est in membris meis <note>(Rom. VII, 23)</note>
              </hi>.
Haec etiam vestimenta, in quibus perfecte placere
non poterat, quandoque melius resumenda, deponere
festine cupiebat, dicens: <hi>Infelix ego homo, quis me
liberabit de corpore mortis hujus <note>(Rom. VII, 24)</note>
              </hi>? Dicat
ergo vir justus: <hi>Si lotus fuero quasi aquis nivis, et
fulserint velut mundissimae manus meae; tamen sordibus
intinges me, et abominabuntur me vestimenta mea,</hi> 
quia quantumlibet ad summa ex compunctione contemplationis
ascenderit, quantumlibet in opere se
per exercitium laboris accinxerit, indignum tamen
adhuc aliquid de corpore mortis sentit, et abominabilem
se esse considerat in multis, quae de pondere
corruptionis portat. [ <hi>Vet. XXX, Rec. XX.</hi> ] Cui hoc
<pb n="0892C"/>
quoque fit gravius, quod saepe neque hoc intelligit
unde delinquit. Flagella suscipit, sed districto judici
quid <emph>316</emph> in se majus, quidve minus displiceat, non
agnoscit. Unde et subditur:</p>
          </div3>
        </div2>
<div2>
          <head>CAPUT XXXVII.</head>
<p>VERS. 32.-- <hi>Neque enim viro, qui similis mei est,
respondebo, nec qui mecum in judicio ex aequo possit
audiri.</hi> </p>
<div3>
            <head>59.</head>
            <p>
 <hi>Justo quam grave sit ignorare unde delinquit.</hi> 
--Dum cum quolibet in judicio ex aequo contendimus,
et quid contra nos dicatur agnoscimus, et in
his quae dicimus audimur, et quo objecta patenter
apprehendimus, eo audenter ad proposita respondemus.
Quia ergo invisibilis judex quae facimus videt,
quasi audit quae dicimus; sed quia id quod ei displicet
<pb n="0892D"/>
nequaquam plene cognoscimus, quasi quid ipse
dicit ignoramus. Vir igitur sanctus vestimentorum
suorum abominationem considerans, eo amplius timet,
quo audiri ex aequo in judicio non valet, quia
quousque corruptionis suae pondere premitur, hoc
in poena sua gravius tolerat, quod et sensum sui
reprehensoris ignorat. Ac si aperte dicat: In hoc ex
aequo non audior, quia et patent cuncta quae facio,
<pb n="0893A"/>
et tamen ipse nescio per quanta reprehendor. Sequitur:</p>
          </div3>
        </div2>
<div2>
          <head>CAPUT XXXVIII.</head>
<p>VERS. 33.-- <hi>Non est qui utrumque valeat arguere,
et ponere manum suam in ambobus.</hi> </p>
<div3>
            <head>60.</head>
            <p>
 <hi>Arguere Deum quid sit.</hi> --Durum sonat ut
quaeratur qui Deum arguat; sed durum non erit, si
recurrat ad memoriam quod ipse per alium prophetam
dicit. Per Isaiam quippe admonet, dicens: <hi>Quiescite agere perverse, discite benefacere, quaerite
judicium, subvenite oppresso, judicate pupillo, defendite
viduam; et venite, et arguite me, dicit Dominus 
 <note>(Isai.
I, 16)</note>
            </hi>. Ei namque quem arguimus rationis auctoritate
contraimus. Et quid est quod Dominus, agere
sancta nos admonens, adjungit: <hi>Venite, et arguite
<pb n="0893B"/>
me,</hi> nisi quod aperte insinuat quantam bonis actibus
fiduciam praestat? Ac si patenter dicat: Recta agite,
et animadversionis meae motibus non jam per deprecationis
gemitum, sed per fiduciam auctoritatis
obviate. Hinc etenim Joannes dicit: <hi>Si cor nostrum
non reprehenderit nos, fiduciam habemus ad Deum <note>(I Joan. III, 21)</note>
            </hi>.
Hinc est quod Moyses, quia placet
serviens, auditur tacens, cum silenti dicitur: <hi>Quid
clamas ad me <note>(Exod. XIV, 15)</note>
            </hi>? Hinc est quod irascentem
retinet, cum audit: <hi>Dimitte me, ut irascatur furor
meus contra populum istum <note>(Exod. XXXII, 10)</note>
            </hi>. Hinc
est quod arguentem Dominus non habuisse se queritur,
cum per prophetam dicitur: <hi>Quaesivi virum qui
interponeret sepem, et staret oppositus contra me, ne
dissiparem eam, et non inveni <note>(Ezech. XXII, 30)</note>
            </hi>. Hinc
<pb n="0893C"/>
est quod graviter Isaias deplorat, dicens: <hi>Omnes
nos cecidimus quasi folium, et iniquitates nostrae quasi
ventus abstulerunt nos; non est qui invocet nomen
tuum, qui consurgat et teneat te <note>(Isai. LXIV, 6, 7)</note>
            </hi>.</p>
          </div3>
<div3>
            <head>61.</head>
            <p>
 <hi>Christus solus potuit nos a morte liberare. Patiendo
hominis culpam corripuit, et placavit Dei iram.</hi> 
--Sed possunt recti quilibet per acceptae innocentiae
meritum aliquando praesentis motibus animadversionis
obviare, non autem valent virtute propria
ab humano genere supplicia secuturae mortis expellere.
Vir igitur sanctus humanum genus consideret
quo defluxit; aeternae mortis damna conspiciat; cui
nimirum constat quia nequaquam justitia humana
contradicat, videat quam perverse homo deliquerit;
videat quam districte conditor contra hominem irascatur,
<pb n="0893D"/>
et mediatorem Dei et hominis, Deum et
hominem, requirat. [ <hi>Vet. XXXI, Rec. XXI.</hi> ] Quem
quia longe post venturum considerat, deplorans <emph>317</emph> 
dicat: <hi>Non est qui utrumque valeat arguere, et ponere
manum suam in ambobus.</hi> Redemptor quippe humani
generis, mediator Dei et hominis per carnem factus,
quia justus in hominibus solus apparuit, et tamen
ad poenam culpae etiam sine culpa pervenit, et hominem
<pb n="0894A"/>
arguit ne delinqueret, et Deo obstitit ne feriret,
exempla innocentiae praebuit, poenam malitiae
suscepit. Patiendo ergo utrumque arguit, qui et culpam
hominis, justitiam aspirando, corripuit, et
iram judicis moriendo temperavit; atque in utrisque
manum posuit, quia et exempla hominibus quae imitarentur
praebuit, et Deo in se opera, quibus erga
homines placaretur, ostendit. Nullus quippe ante
hunc exstitit, qui sic pro alienis reatibus intercederet,
ut proprios non haberet. Aeternae igitur morti
tanto quis in aliis obviare non poterat, quanto hunc
reatus de propriis astringebat. Venit itaque novus
homo ad homines, contradictor ad culpam, amicus
ad poenam; mira monstravit, crudelia pertulit. Manum
ergo suam in ambobus posuit, quia unde reum
<pb n="0894B"/>
recta docuit, inde iratum judicem placavit. Qui hoc
quoque ipsis suis miraculis mirabilius praebuit, quia
corda delinquentium mansuetudine potius quam terrore
correxit. Unde et subditur:</p>
          </div3>
        </div2>
<div2>
          <head>CAPUT XXXIX [ <hi>Rec. XXII</hi> ].</head>
<p>VERS. 34.-- <hi>Auferat a me virgam suam, et pavor
ejus non me terreat.</hi> </p>
<div3>
            <head>62.</head>
            <p>
 <hi>Mansuetudine potius quam terrore nos correxit.</hi> 
--Per legem quippe virgam Deus tenuerat, cum dicebat:
Si quis haec vel illa fecerit, morte moriatur.
Sed incarnatus virgam abstulit, quia vias vitae per
mansuetudinem ostendit. Unde ei per Psalmistam
dicitur: <hi>Intende, prospere procede, et regna, propter
veritatem et mansuetudinem et justitiam (Psal. XLIV,
<pb n="0894C"/>
5)</hi>. [ <hi>Vet. XXXII.</hi> ] Timeri quippe quasi Deus noluit,
sed quasi pater ut amaretur inspiravit. Quod liquido
Paulus dicit: <hi>Non enim accepistis spiritum servitutis
iterum in timore, sed accepistis spiritum adoptionis
filiorum, in quo clamamus, Abba pater <note>(Rom. VIII, 15)</note>
            </hi>.
Unde hic quoque apte subjungitur:</p>
          </div3>
        </div2>
<div2>
          <head>CAPUT XL.</head>
<p>VERS. 35.-- <hi>Loquar, et non timebo eum</hi>.</p>
<div3>
            <head>63.</head>
            <p>
 <hi>Timor a peccato nos suscitare non valuit.</hi> --Vir
enim sanctus, quia humani generis Redemptorem
venire mitem conspicit, non metum ad Dominum,
sed affectum ad patrem sumit; et timorem despicit,
quia per adoptionis gratiam ad amorem surgit. Hinc
Joannes ait: <hi>Timor non est in charitate, sed perfecta
charitas foras mittit timorem <note>(I Joan. IV, 18)</note>
            </hi>. Hinc
<pb n="0894D"/>
Zacharias dicit: <hi>Ut sine timore de manu inimicorum
nostrorum liberati serviamus illi <note>(Luc. I, 74)</note>
            </hi>. A peccati
igitur morte timor nos suscitare non valuit, sed ad
statum vitae aspirata mansuetudinis gratia erexit.
Quod bene Elisaeo Sunamitis filium suscitante signatur <note>(IV Reg. IV, 30, 34)</note>,
qui cum baculo puerum
mittens, exstincto filio vitam minime reddidit; per
semetipsum vero veniens, seque super mortuum
<pb n="0895A"/>
sternens, atque ad ejus membra se colligens, huc
illucque deambulans, et in ore mortui septies aspirans,
hunc ad redivivam lucem protinus per ministerium
compassionis animavit. Auctor quippe humani
generis Deus, quasi mortuum puerum doluit, cum
exstinctos nos iniquitatis aculeo miseratus aspexit.
Et quia per Moysen terrorem legis protulit, quasi <emph>318</emph> 
 per puerum virgam misit. Sed puer cum baculo
mortuum suscitare non valuit, quia, Paulo attestante: <hi>Nihil ad perfectum adduxit lex 
 <note>(Hebr. VII,
19)</note>
            </hi>. Ipse autem per semetipsum veniens, et super
cadaver se humiliter sternens, ad exaequanda sibi
mortui membra se collegit: <hi>Quia cum in forma Dei
esset, non rapinam arbitratus est esse se aequalem Deo;
sed semetipsum exinanivit, formam servi accipiens, in
<pb n="0895B"/>
similitudinem hominum factus, et habitu inventus ut
homo <note>(Philip. II, 6)</note>
            </hi>. Huc illucque deambulat, quia et
Judaeam juxta, et longe positas gentes vocat. Super
mortuum septies inspirat, quia per apertionem
divini muneris gratiae septiformis spiritum in peccati
morte jacentibus tribuit. Moxque vivens erigitur,
quia is, quem terroris virga suscitare non potuit, per
amoris spiritum puer ad vitam rediit. Dicat itaque ex
sua, dicat ex voce humani generis: <hi>Auferat a me virgam
suam, et pavor ejus non me terreat; loquar, et
non timebo eum.</hi> Ubi et apte subjungitur:</p>
          </div3>
        </div2>
<div2>
          <head>CAPUT XLI.</head>
<p>IBID.-- <hi>Neque enim possum metuens respondere</hi> </p>
<div3>
            <head>64.</head>
            <p>
 <hi>Timor digna Deo pro ejus donis obsequia non
reddit.</hi> --Respondere quippe cuilibet dicimur cum
<pb n="0895C"/>
factis illius digna opera repensamus. Deo ergo respondere
est donis ejus praecedentibus nostra obsequia
reddere. Unde et psalmi quidam, in quibus sancta
operatio imitanda proponitur, ad respondendum
scripti praenotantur. Rectum itaque Deus hominem
condidit, eumque ad perversa defluentem cum longanimitate
toleravit. Quotidie culpam aspicit, et tamen
vivendi spatia non citius abscidit; dona largitur benignitate
sua, et erga malos utitur patientia sua.
Respondere homo tot beneficiis debet; sed tamen
respondere metuens non valet, quia humani generis
conditorem qui adhuc serviliter formidat, procul
dubio non amat. Nam tunc solum Deo vera obsequia
reddimus, cum eum propter amoris fiduciam non
timemus; cum nos ad bona opera affectus, non metus
<pb n="0895D"/>
dirigit; cum malum nostrae menti jam non placet,
etiam si licet. Nam qui a perversitatis opere ex timore
restringitur, perversa libenter ageret, si liceret.
Nequaquam ergo veraciter rectus est, qui adhuc
a pravitatis desiderio liber non est. Bene itaque dicitur: <hi>Neque enim possum metuens respondere,</hi> 
 quia
<pb n="0896A"/>
vera obsequia Deo non reddimus, si ex timore mandatis
illius, et non potius ex amore servimus. Sed
 cum menti nostrae ejus dulcedinis amor accenditur,
omne desiderium praesentis vitae levigatur, in taedium
dilectio vertitur, atque hanc cum moerore mens tolerat,
cui victa prius reprobo amore serviebat. Unde
et apte subditur:</p>
          </div3>
        </div2>
<div2>
          <head>CAPUT XLII [ <hi>Vet. XXXIII, Rec. XXIII</hi> ].</head>
<p>CAP. X, VERS. 1.-- <hi>Taedet animam meam vitae
meae.</hi> </p>
<div3>
            <head>65.</head>
            <p>
 <hi>Amor Dei vitae hujus taedium parit, et ad erratorum
confessionem adducit.</hi> --Sed cum praesens vita
vilescere, cum conditoris amor dulcescere coeperit,
sese contra se animus accendit, ut accusare se de
culpis debeat, in quibus se ante supernorum nescius
<pb n="0896B"/>
defendebat. Unde adhuc recte adjungit:</p>
          </div3>
        </div2>
<div2>
          <head>CAPUT XLIII.</head>
<p>IBID.-- <hi>Dimittam adversum me eloquium meum.</hi> </p>
<div3>
            <head>66.</head>
            <p>
 Quasi pro se eloquio suo utitur, qui prava quae
gessit defendere excusationibus conatur. Sed adversum
se eloquium dimittit, qui accusare in se hoc incipit
quod erravit. Saepe vero et cum delinquimus <emph>319</emph> 
 ea quoque quae agimus dijudicamus. Accusat
mens ipsa quod perpetrat; sed quia hoc ex desiderio
minime deserit, erubescit confiteri quod fecit. Cum
vero toto jam judicio carnis delectationem premit,
audaci voce in accusationis suae confessionem se erigit.
Unde recte nunc dicitur: <hi>Dimittam adversum me
eloquium meum,</hi> quia fortis mens relaxare contra se
verba detestationis inchoat, quae apud semetipsam
<pb n="0896C"/>
prius infirme verecundata retinebat. Sed sunt nonnulli
qui apertis vocibus culpas fatentur, sed tamen
in confessione gemere nesciunt, et lugenda gaudentes
dicunt. Unde adhuc apte subjungitur:</p>
          </div3>
        </div2>
<div2>
          <head>CAPUT XLIV [ <hi>Rec. XXIV</hi> ].</head>
<p>IBID.-- <hi>Loquar in amaritudine animae meae.</hi> </p>
<div3>
            <head>67.</head>
            <p>
 <hi>Confessio fiat in amaritudine animae.</hi> --Qui
culpas suas detestans loquitur, restat necesse est ut
has in amaritudine animae loquatur, ut haec ipsa amaritudo
puniat quidquid lingua per mentis judicium
accusat. Sciendum vero est quia ex poena poenitentiae,
quam sibi mens irrogat, aliquatenus securitatem
percipit, atque ad interrogationem superni judicis
fidentior exsurgit, ut semetipsam subtilius inveniat,
<pb n="0896D"/>
et erga se quaeque quomodo disponantur agnoscat.
Unde et protinus additur:</p>
          </div3>
        </div2>
<div2>
          <head>CAPUT XLV.</head>
<p>VERS. 2.-- <hi>Dicam Deo: Noli me condemnare; indica
mihi cur me ita judices.</hi> </p>
<div3>
            <head>68.</head>
            <p>
 <hi>Judicat nos hic et punit Deus duobus modis.</hi> --Quia
<pb n="0897A"/>
peccatorem se in amaritudine animae asserit,
quid Deo aliud quam ne condemnetur dicit? quia
amaritudo praesentis poenitentiae exstinguit supplicia
sequentis irae. Duobus autem modis in hac vita hominem
Deus judicat, quia aut per mala praesentia
irrogare jam tormenta sequentia incipit, aut tormenta
sequentia flagellis praesentibus exstinguit.
Nisi enim delictis exigentibus justus judex et nunc et
postmodum quosdam percuteret, Judas minime
dixisset, <hi>Secundo eos qui non crediderunt perdidit <note>(Judae 5)</note>
            </hi>;
et de iniquis Psalmista non diceret: <hi>Induantur
sicut diploide confusione sua <note>(Psal. CVIII, 29)</note>
            </hi>.
Diploidem quippe duplum vestimentum dicimus.
Confusione ergo sicut diploide induti sunt qui juxta
reatus sui meritum et temporali et perpetua animadversione
feriuntur. Solos quippe poena a supplicio
<pb n="0897B"/>
liberat quos immutat. Nam quos praesentia mala non
corrigunt, ad sequentia perducunt. Si autem nequaquam
quosdam poena praesens a supplicio aeterno
defenderet, Paulus minime dixisset: <hi>Cum judicamur,
a Domino corripimur, ut non cum hoc mundo damnemur <note>(I Cor. XI, 32)</note>
            </hi>.
Hinc voce angelica ad Joannem
dicitur: <hi>Ego quos amo redarguo et castigo <note>(Apoc. III,
19)</note>
            </hi>. Hinc etiam scriptum est: <hi>Quem diligit Dominus
castigat, flagellat omnem filium quem recipit <note>(Hebr.
XII, 6)</note>
            </hi>:
</p>
            <p>[ <hi>Vet. XXXIV.] 69. Mens justi ut secura sit, trepidat.</hi> --Saepe
ergo mens justi, ut magis secura sit,
altius trepidat; et cum flagellis cingitur, superni judicii
incertitudine turbatur. Pavet ne initium sequentis
<pb n="0897C"/>
damnationis sit omne quod patitur; et per
cogitationem interrogat judicem, quia de vitae suae
meritis ambigit in percussione. Sed cum vitae virtus
ad oculos mentis reducitur, quasi consolatio a judice
respondetur, quia nequaquam ad perdendum percutit
quem in actionis innocentia feriendo <emph>320</emph> custodit.
Bene itaque nunc dicitur: <hi>Indica mihi cur me ita
judices.</hi> Ac si aperte diceretur: Quia flagellando me
judicas, ostende quod ad judicium per flagella securum
reddas. Quod tamen intelligi et aliter potest.
Nam plerumque vir justus flagella ad probationem
percipit, et vitam suam subtilissima inquisitione
discutiens, quamvis se peccatorem et sentiat et fateatur,
pro qua tamen specialiter culpa percutitur,
minime cognoscit; atque eo magis in percussione
<pb n="0897D"/>
trepidat, quo causas suae percussionis ignorat. Petit
ut semetipsum sibi judex indicet, quatenus quod ille
animadvertendo percutit, hoc in se flendo et ipse
castiget. Scit namque quod aequissimus vindex injuste
quempiam nostrum nullo modo affligit, et magno
metu concutitur, quia et dolet in verbere, et deprehendere
in se perfecte non valet quod deploret. Unde
adhuc subditur:</p>
          </div3>
        </div2>
<div2>
          <head>CAPUT XLVI [ <hi>Rec. XXV</hi> ].</head>

<pb n="0898A"/>
<p>VERS. 3.-- <hi>Nunquid bonum tibi videtur, si calumnieris
et opprimas pauperem, opus manuum tuarum, et
consilium impiorum adjuves?</hi> </p>
<div3>
            <head>70.</head>
            <p>
 <hi>Justi propter quid flagelletur ignorantis anxietas.</hi> --Hoc
nimirum sic per interrogationem dicitur,
ut negetur. Ac si aperte diceretur. Tu qui summe
bonus es, novi quia bonum non aestimas, ut pauperem
per calumniam premas. Et scio ergo quia non est injustum
quod patior, et eo magis doleo quo causas
justitiae ignoro. Notandum vero quod non ait <hi>Ut opprimas
innocentem,</hi> sed <hi>pauperem.</hi> Qui enim districtioni
judicis nequaquam innocentiam, sed paupertatem
suam objicit, non jam de vita audaciam arripit,
sed quam se infirmum conspiciat ostendit. Ubi et
congrue subjungit: <hi>Opus manuum tuarum.</hi> Ac si
<pb n="0898B"/>
aperte dicat: Impie opprimere non potes, quem te
fecisse gratuito recordaris.</p>
          </div3>
<div3>
            <head>71.</head>
            <p>
 <hi>Deus non sinit nos supra vires tentari.</hi> --Bene
autem subditur: <hi>Et consilium impiorum adjuves?</hi> 
Quos namque hoc loco impios, nisi malignos spiritus
vocat? Qui cum redire ipsi ad vitam nequeant, crudeliter
socios ad mortem quaerunt. Quorum nimirum
consilium fuit ut beatum Job divina correptio tangeret,
et qui in tranquillitate justus exstiterat, saltem
per flagella peccaret. Sed impiorum consilium Dominus
non adjuvit, quia eorum tentationibus carnem
justi prodidit, animam negavit. Hoc indesinenter
contra bonos consilium maligni spiritus ineunt, ut hi
quos servire Deo innocue in tranquillitate conspiciunt
vexati adversitatibus ad voraginem culpae rapiantur.
<pb n="0898C"/>
Sed eorum consilii acumen destruitur, quia
pius conditor cum viribus flagella moderatur, ne virtutem
poena transeat, et per astutiam fortium humana
infirmitas excidat. Unde et bene per Paulum
dicitur: <hi>Fidelis autem Deus, qui non patietur vos
tentari supra quam potestis, sed faciet cum tentatione
etiam proventum, ut possitis sustinere <note>(I Cor. X, 13)</note>
            </hi>.
Nisi enim misericors Deus cum viribus tentamenta
modificet, nullus profecto est qui malignorum spirituum
insidias non corruens portet, quia si mensuram
judex tentationibus non praebet, eo ipso protinus
stantem dejicit, quo ultra vires onera imponit. Sic
autem beatus Job negando <emph>321</emph> requisivit ista quae
protulit, sicut et requirendo negat ea quae illico subjungit,
dicens:</p>
          </div3>
        </div2>
<div2>
          <head>CAPUT XLVII [ <hi>Rec. XXVI</hi> ].</head>

<pb n="0898D"/>
<p>VERS. 4-7.-- <hi>Nunquid oculi carnei tibi sunt, aut
sicut videt homo et tu videbis? Nunquid sicut dies hominis
dies tui, aut anni tui sicut humana sunt tempora,
ut quaeras iniquitatem meam, et peccatum meum scruteris?
et scias quia nihil impium fecerim.</hi> </p>
<div3>
            <head>72.</head>
            <p>
 <hi>Discrimen visus humani et divini, dierum nostrorum
<pb n="0899A"/>
et aeternitatis.</hi> --Oculi carnei facta temporum
non nisi in tempore agnoscunt, quia et ipsi ad videndum
cum tempore prodeunt, cum tempore clauduntur;
et humanus visus quodlibet opus sequitur, non
praecurrit, quia vix existentia aspicit, et ventura
nullo modo agnoscit. [ <hi>Vet. XXXV.</hi> ] Dies quoque et
anni hominis a diebus et annis discrepant aeternitatis,
quia vitam nostram, quae tempore incipitur, tempore
finitur; dum intra sinus sui latitudinem format, aeternitas
devorat. Cujus nimirum immensitas, quia ultra
citraque super nos tenditur, sine inchoatione et
termino ejus aeternum esse dilatatur; eique nec
transacta praetereunt, nec adhuc ventura, quasi quae
non appareant, desunt, quia is qui semper esse habet,
cuncta sibi praesentia conspicit; cumque aspiciendo
<pb n="0899B"/>
post et ante non tenditur, nulla intuitus mutatione
variatur. Dicat ergo: <hi>Nunquid oculi carnei tibi sunt;
aut sicut videt homo, et tu videbis? Nunquid sicut dies
hominis dies tui, et anni tui sicut humana sunt tempora,
ut quaeras iniquitatem meam, et peccatum meum scruteris?
et scias quia nihil impium fecerim.</hi> Ac si humiliter
requirens, diceret: Cur me in tempore per flagella
examinas, quem apud te perfecte et ante tempora
scisti? Cur culpas meas verberibus interrogas,
quem per aeternitatis tuae potentiam nec prius quam
conderes ignoras? Cujus nimirum potentiae mox pondus
exprimit, cum subjungit:</p>
          </div3>
        </div2>
<div2>
          <head>CAPUT XLVIII.</head>
<p>IBID.-- <hi>Cum sit nemo qui de manu. tua possit eruere.</hi> </p>
<div3>
            <head>73.</head>
            <p>
 <hi>Humilis deprecatio flagellati.</hi> --Ac si aperte
<pb n="0899C"/>
dicat: Quid tibi restat, nisi parcere, cujus virtuti
nullus valet obviare? Quo enim nemo est qui animadversionem
tuam ex merito suae virtutis retineat,
eo a se facilius tua pietas exigat ut parcat. Quia autem
 nos in delicto concepti, in iniquitatibus editi,
aut noxie prava perpetramus, aut incaute etiam
recta agendo delinquimus, districtus judex unde nobis
fiat placabilis, non habemus. Sed cum nostrum
opus ejus obtutibus dignum exhibere non possumus,
restat ut ad placationem illius suum ei opus offeramus.
Unde et subditur:</p>
          </div3>
        </div2>
<div2>
          <head>CAPUT XLIX [ <hi>Rec. XXVII</hi> ].</head>
<p>VERS. 8.-- <hi>Manus tuae plasmaverunt me, et fecerunt
me totum in circuitu, et sic repente praecipitas me?</hi> </p>
<div3>
            <head>74.</head>
            <p>
 <hi>Manichaei dogma destruitur.</hi> --Ac si ei humiliter
<pb n="0899D"/>
dicat: Quia sub justo examine dignum non est
 tua placatione quod feci, pensa misericorditer, ne
pereat quod fecisti. Quibus etiam verbis perversum
 Manichaei dogma destruitur, qui duo esse principia
mentiens, a Deo spiritum, a Satana vero carnem conditam
asserere conatur. Sanctus etenim vir prophetici
<pb n="0900A"/>
gratia spiritus plenus, longe post ventura considerat,
et errorum genimina praevidens calcat, dicens: <hi>Manus tuae plasmaverunt me, et fecerunt me totum in
circuitu.</hi> 
 Qui enim et plasmatum se, et factum totum
in circuitu a Deo asserit, tenebrarum genti <emph>322</emph> 
nec in spiritu suo aliquid nec in carne derelinquit.
Nam plasmatum se propter internam imaginem retulit;
factum vero totum in circuitu, in eo quod ex
carnis constat indumento, memoravit.
</p>
            <p>[ <hi>Vet. XXXVI.] 75. Hominis praerogativa in rerum
conditione.</hi> --Notandum
vero est quia per hoc quod
se plasmatum Dei manibus asserit; misericordiae judicis
dignitatem suae conditionis opponit. Quamvis
enim per coaeternum Patri Verbum cuncta creata
sunt, in ipsa tamen relatione creationis ostenditur
<pb n="0900B"/>
quantum cunctis animalibus, quantum rebus vel coelestibus,
sed tamen insensibilibus, homo praeferatur. <hi>Cuncta</hi> 
 quippe <hi>dixit et facta sunt <note>(Psal. CXLVIII, 5)</note>
              </hi>.
Cum vero facere hominem decernit, hoc quod reverenter
pensandum est praemittit, dicens: <hi>Faciamus
hominem ad imaginem et similitudinem nostram (Genes I, 26)</hi>.
Neque enim de eo sicut de rebus caeteris
scriptum est, <hi>Fiat, et factum est <note>(Ibid., 3)</note>
              </hi>; neque
ut aquae volatilia, sic terra hominem protulit;
sed prius quam fieret <hi>faciamus</hi> dicitur, ut videlicet
quia rationalis creatura condebatur, quasi cum consilio
facta videretur. Quasi per studium de terra plasmatur,
et inspiratione conditoris in virtute spiritus
vitalis erigitur, ut scilicet non per jussionis vocem,
sed per dignitatem operationis existeret, qui ad conditoris
imaginem fiebat. Quod igitur per conditionem
<pb n="0900C"/>
homo elegantius in terra creaturis caeteris accepit,
hoc in flagello positus pietati sui opificis opponit,
dicens: <hi>Manus tuae plasmaverunt me, et fecerunt me
totum in circuitu, et sic repente praecipitas me?</hi> Ac
si aperte dicat: Cur tanta vilitate despicis, quem
cum tanta dignitate condidisti? Et quem ratione
rebus caeteris praefers, cur ex dolore supponis? Sed
tamen haec eadem nostra dignitas fulget per imaginem,
et longe distat a beatitudinis perfectione per
carnem, quia dum spiritus miscetur pulveri, quodam
modo connectitur infirmitati. Quam scilicet
infirmitatem beatus Job pietati judicis objicit, cum
subjungit:</p>
          </div3>
        </div2>
<div2>
          <head>CAPUT L [ <hi>Rec. XXVIII</hi> ].</head>
<p>
            <pb n="0900D"/>VERS. 9.-- <hi>Memento, quaeso, quod sicut lutum
feceris me.</hi> </p>
<div3>
            <head>76.</head>
            <p>
 <hi>Quare angelus irremissibiliter peccavit, non homo.</hi> --Angelorum
spiritus idcirco irremissibiliter peccaverunt,
quia tanto robustius stare poterant, quanto
eos carnis admistio non tenebat. Homo vero idcirco
post culpam veniam meruit, quia per carnale corpus
<pb n="0901A"/>
aliquid quo semetipso minor esset accepit. Unde et
apud respectum judicis argumentum pietatis est haec
eadem infirmitas carnis; sicut per Psalmistam dicitur: <hi>Ipse autem est misericors, 
 et propitius fiet peccatis
eorum, et non disperdet eos. Et multiplicavit ut averteret
iram suam ab eis, et non accendit omnem iram
suam, et rememoratus est quia caro sunt <note>(Psal. LXXVII,
38)</note>
            </hi>. Ut lutum ergo homo factus est, quia de limo
est ad conditionem sumptus. Lutum quippe fit, cum
se aqua terrae conspergit. Sicut lutum itaque homo
est conditus, quia quasi aqua infundit pulverem, cum
anima rigat carnem. Quod sanctus vir bene pietati
judicis objicit, cum postulans dicit: <hi>Memento, quaeso,
quod sicut lutum feceris me.</hi> Ac si aperte dicat: Infirmitatem
carnis considera, et reatum iniquitatis
<pb n="0901B"/>
laxa. Ubi aperte quoque mors ejusdem carnis adjungitur,
cum protinus subinfertur:</p>
          </div3>
        </div2>
<div2>
          <head>CAPUT LI.</head>
<p>IBID.-- <emph>323</emph> <hi>Et in pulverem reduces me.</hi> </p>
<div3>
            <head>77.</head>
            <p>
 <hi>Hominem excusat carnis infirmitas.</hi> --Ac si patenter
postulet, dicens: Memento, quaeso, quod
per carnem a terra venio, et per ejus interitum
ad terram tendo. Materiam itaque originis, et poenam
finis aspice, et culpae citius transeuntis parce.
[ <hi>Vet. XXXVII, Rec. XXIX.</hi> ] Sed quia qualitatem
protulit hominis conditi, nunc subjungit ordinem propagati,
dicens:</p>
          </div3>
        </div2>
<div2>
          <head>CAPUT LII.</head>
<p>VERS. 10, 11.-- <hi>Nonne sicut lac mulsisti me, et sicut
<pb n="0901C"/>
caseum me coagulasti? Pelle et carnibus vestisti me,
ossibus et nervis compegisti me.</hi> </p>
<div3>
            <head>78.</head>
            <p>
 <hi>Hominis ortus descriptio.</hi> --Plasmatus quippe
homo sicut lutum factus est, propagatus autem et
sicut lac mulgetur semine, et sicut caseus coagulatur
in carne. Carnibus et pelle induitur, ossibus nervisque
solidatur. Per lutum ergo primae conditionis
qualitas, per lac vero sequentis ordo conceptionis
exprimitur, quia per coagulationis incrementa ducitur,
ut paulisper in ossa roboretur. Sed angusta Dei
laus est descriptio creati corporis, nisi etiam subsequenter
exprimatur mira aspiratio vivificationis. Unde
et subditur:</p>
          </div3>
        </div2>
<div2>
          <head>CAPUT LIII.</head>
<p>
            <pb n="0901D"/>VERS. 12.-- <hi>Vitam et misericordiam tribuisti mihi.</hi> </p>
<div3>
            <head>79.</head>
            <p>
 <hi>Vitae inspiratio et conservatio.</hi> --Sed incassum
nobis bona conditor tribuit, si non omne quod tribuit
ipse custodit. Sequitur,--IBID:-- <hi>Et visitatio tua custodivit
spiritum meum.</hi> Haec autem quae de exteriori homine
diximus, etiam interiori quemadmodum
possit congruere libet ut breviter replicando monstremus.</p>
          </div3>
<div3>
            <head>80.</head>
            <p>
 <hi>Homo lutum, fit pulvis subtracta gratia. Bella
carnis patitur, sed gratia roboratur.--Memento, quaeso,
<pb n="0902A"/>
quod sicut lutum feceris me.</hi> Sicut lutum quippe homo
noster interior existit, quia sancti Spiritus gratia
terrenae menti infunditur, ut ad intellectum sui conditoris
erigatur. Humana namque cogitatio, quae peccati
sui sterilitate aruit, per vim sancti Spiritus, quasi
irrigata terra viridescit. Sed saepe dum perceptis superni
doni virtutibus sine interruptione utimur, ad
privatam fiduciam usu continuae prosperitatis elevamur.
Unde fit plerumque ut isdem qui sublevaverat
parumper Spiritus deserat, quatenus ipsum sibi hominem
ostendat. Quod sanctus vir protinus exprimit,
cum subjungit: <hi>Et in pulverem reduces me.</hi> Quia enim
per subtractionem Spiritus mens aliquantulum in tentatione
deseritur, quasi ab humore pristino terra
siccatur, ut infirmitatem suam derelictus sentiat, et
<pb n="0902B"/>
sine infusione supernae gratiae quantum homo aruit
cognoscat. Qui apte quoque reduci ad pulverem dicitur,
quia dimissus sibi cujuslibet tentationis aura
raptatur. Sed dum relicti concutimur, ea quae afflati
cognovimus subtilius jam dona cogitamus. Unde subjungit: <hi>Nonne sicut lac mulsisti me, et sicut caseum
me coagulasti?</hi> 
 Mens etenim nostra cum per sancti
Spiritus gratiam ab usu vetustae conversationis abstrahitur,
sicut lac mulgetur, quia in quadam novae
inchoationis teneritudine et subtilitate formatur; et
sicut caseus coagulatur, quia in constipatione pinguescentis
cogitationis astringitur, ut nequaquam jam
per desideria diffluat, sed in uno amore se colligens,
ad solidam reformationem surgat. [ <hi>Vet. XXXVIII.</hi> ]
Plerumque vero contra haec eadem rudimenta spiritalia
<pb n="0902C"/>
ex usu veteri caro submurmurat, et mens bella
tolerat ex homine quem foris portat. Unde subjungit: <hi>Pelle et carnibus vestisti me.</hi> 
 Pelle quippe <emph>324</emph> et
carnibus interior homo vestitur, quia in eo quod ad
superna erigitur, carnalium motuum obsidione vallatur.
Sed tendentem ad justitiam nequaquam in tentatione
conditor deserit, qui per infusionem gratiae
etiam peccantem praevenit; sed sublevatam mentem
et ad bella exterius laxat, et interius roborat. Unde
adhuc apte subjungitur; <hi>Ossibus et nervis compegisti
me.</hi> Carnibus et pelle vestimur, sed ossibus nervisque
compingimur, quia etsi tentatione foras irruente concutimur,
intus tamen nos conditoris manus roborat,
ne frangamur. Carnis itaque nos motibus humiliat ad
dona, sed per ossa virtutum roborat contra tentamenta.
<pb n="0902D"/>
Ait ergo: <hi>Carne et pelle vestisti me, ossibus
et nervis compegisti me.</hi> Ac si aperte dicat: Foras
me ad probationem deseris, sed tamen intus ne
peream virtutibus astringendo custodis. Qui idcirco
nobis bene vivendi rectitudinem tribuit, quia benigne
praeterita quae deliquimus parcit. Unde et adhuc
apte subjungitur: <hi>Vitam et misericordiam tribuisti
mihi.</hi> </p>
          </div3>
<div3>
            <head>81.</head>
            <p>
 <hi>Vitam ex misericordia Dei praeveniente et subsequente
accipit et servat.</hi> --Vita quippe tribuitur cum
<pb n="0903A"/>
malignis mentibus benignitas aspiratur. Sed vita sine
misericordia accipi nequaquam valet, quia ad obtinenda
Dominus justitiae bona non adjuvat, si prius
misericorditer anteactas nequitias non relaxat. Vel
certe vitam nobis et misericordiam tribuit, quia ea
qua nos misericordia ad bene vivendum praevenit,
etiam subsequente custodit. Nisi enim misericordiam
subroget, servari non valet vita quam praebet. Ipso
quippe quotidie humanae vitae usu veterascimus, et
exterioris hominis impulsu cogitatione lubrica ab
interioribus eximus. Et nisi nos superna visitatio vel
ad amorem compungendo vivificet, vel ad timorem
flagellando restauret, repentino lapsu mens funditus
tota destruitur, quae longo virtutis studio innovata
videbatur. Unde subjungit: <hi>Et visitatio tua custodivit
<pb n="0903B"/>
spiritum meum.</hi> Humanum quippe spiritum visitatio
superna custodit, cum hunc virtutibus ditatum, vel
flagello percutere, vel compungere amore non desinit.
Nam si dona praestat, sed hunc continue restaurando
non sublevat, citius bonum perditur, quod non
a largiente custoditur. Sed ecce vir sanctus dum se
humiliter agnoscit, conferenda generaliter divinae
misericordiae secreta deprehendit; cumque infirmitatem
suam veraciter fatetur, repente ad cognoscendam
vocationem gentium sublimiter rapitur. Nam
protinus subdit:</p>
          </div3>
        </div2>
<div2>
          <head>CAPUT LIV [ <hi>Rec. XXX</hi> ].</head>
<p>VERS. 13.-- <hi>Licet haec celes in corde tuo, tamen scio
quia universorum memineris.</hi> </p>
<div3>
            <head>82.</head>
            <p>
 <hi>Vocatio gentium in consilio Dei abscondita.</hi> --Ac
<pb n="0903C"/>
si aperte dicat: Cur de me trepido, qui et universas
gentes quia colligas scio? Quod tamen in corde
celas, quia hoc adhuc aperto sermone non indicas.
Sed qui et universorum reminisceris, me procul dubio
de venia certum facis. [ <hi>Vet. XXXIX.</hi> ] Sciendum
vero est quia in quibusdam factis et certi de
venia reddimur, et post perpetratas culpas ad absolutionis
nostrae fiduciam correctione et poenitentia
subsequente roboramur; perpetratae tamen nostrae
nequitiae adhuc memoria tangimur, et cogitatione
illicita aversi nolentesque pulsamur. Unde et apte
subjungitur:</p>
          </div3>
        </div2>
<div2>
          <head>CAPUT LV [ <hi>Rec. XXXI</hi> ].</head>
<p>VERS. 14.-- <hi>Si peccavi, et ad horam pepercisti mihi,
<pb n="0903D"/>
cur ab</hi> <emph>325</emph> <hi>iniquitate mea mundum me esse non
pateris?</hi> </p>
<div3>
            <head>83.</head>
            <p>
 <hi>Peccata deleta qui memoriam inficiant, et bellum
reparent. Quid tum agendum.</hi> --Ad horam Dominus
peccatum parcit, cum reatum culpae concessis
protinus fletibus diluit. Sed ab iniquitate nostra mundos
nos esse non patitur, quia volentes quidem culpam
<pb n="0904A"/>
fecimus, sed nonnunquam nolentes ejus memoriam
cum delectatione toleramus. Saepe namque hoc
quod a conspectu jam judicis fletu interveniente deletum
est ad animum redit, et devicta culpa ad delectationem
rursus inserpere nititur, atque in antiquo
certamine rediviva pulsatione reparatur; ita ut quod
prius egit in corpore, hoc importuna cogitatione
postmodum verset in mente. Quod caute ille conspicere
athleta spiritalis noverat, qui dicebat: <hi>Computruerunt
et deterioraverunt cicatrices meae, a facie
insipientiae meae <note>(Psal. XXXVII, 6)</note>
            </hi>. Quid namque cicatrices,
nisi sanationes sunt vulnerum? [ <hi>Vet. XL.</hi> ]
Laxatas ergo nequitias ad delectationem memoriae
redire conspexerat, qui cicatrices deflebat. Cicatrices
quippe computrescere est sanata jam peccatorum
<pb n="0904B"/>
vulnera rursus in tentationem serpere, atque ex eorum
suggestionibus, post superductam cutem poenitentiae,
fetorem culpae iterum doloremque sentire.
Qua videlicet in re et nihil foras opere agitur, et sola
intus cogitatione peccatur; districtoque se reatu
mens obligat, nisi hoc sollicitis lamentis tergat.</p>
          </div3>
<div3>
            <head>84.</head>
            <p>
 Unde bene per Moysen dicitur: <hi>Si fuerit inter
vos homo qui nocturno pollutus sit somnio, egredietur
extra castra; et non revertetur prius quam ad vesperam
lavetur aqua, et post solis occasum regredietur in
castra <note>(Deut. XXIII, 10)</note>
            </hi>. Nocturnum quippe est somnium
tentatio occulta, per quam tenebrosa cogitatione
turpe aliquid corde concipitur, quod tamen
corporis opere non expletur. Sed somnio nocturno
pollutus egredi extra castra praecipitur, quia videlicet
<pb n="0904C"/>
dignum est ut qui immunda cogitatione polluitur,
indignum se cunctorum fidelium societatibus arbitretur,
culpae suae meritum ante oculos ponat, et
ex bonorum se aestimatione despiciat. Polluto ergo
extra castra exire est turpi impugnatione laboranti,
sese ex continentium comparatione despicere. Qui
ad vesperam lavatur aqua, cum defectum suum conspiciens
ad poenitentiae lamenta convertitur, ut fletibus
diluat omne quod animum occulta inquinatio
accusat. Sed post occasum solis ad castra redeat,
quia, defervescente tentationis ardore, necesse est
ut iterum fiduciam erga societatem bonorum sumat.
 Post aquae quippe lavationem, occumbente sole ad
castra revertitur, qui post lamenta poenitentiae, frigescente
flamma cogitationis illicitae, ad fidelium merita
<pb n="0904D"/>
praesumenda reparatur; ut jam se a caeteris
longe esse non aestimet, qui mundum se per obitum
intimi ardoris gaudet. Sed inter haec sciendum est
quod idcirco nonnunquam impulsu illicitae cogitationis
affligimur, quia in quibusdam terrenae conversationis
actibus, quamvis licitis, libenter occupamur.
Cumque vel in minimis terrena actio per desiderium
<pb n="0905A"/>
tangitur, crescente contra nos antiqui hostis fortitudine,
mens nostra non minima importunitate tentationis
inquinatur. Unde <emph>326</emph> et sacerdos legis, membra
hostiae per frusta concisa, caput atque ea quae
erga jecur sunt, jubetur ignibus cremare, pedes
vero atque intestina hostiae prius aqua diluere <note>(Levit.
I, 7, 12)</note>. Nos quippe ipsos sacrificium Deo offerimus
cum vitam nostram cultui divino dedicamus.
Qui membra hostiae per frusta concisa super ignem
ponimus, cum vitae nostrae opera in virtutibus distinguentes
immolamus. Caput atque ea quae juxta
jecur continentur incendimus, cum in sensu nostro,
quo omne corpus regitur, atque in occultis desideriis
flamma divini amoris ardemus. Et tamen praecipitur
ut pedes atque intestina hostiae laventur. Pedibus
<pb n="0905B"/>
enim terra tangitur, intestinis vero stercora
gestantur, quia plerumque jam ex desiderio in aeternitatem
succendimur, jam toto devotionis sensu ad
appetitum nostrae mortificationis inhiamus; sed quia
adhuc terrenum prae infirmitate aliquid agimus, nonnulla
etiam quae jam subegimus illicita in corde toleramus.
Cumque cogitationes nostras immunda tentatio
inquinat, quid aliud quam intestina hostiae stercus
portant? Sed ut comburi debeant, laventur, quia
nimirum necesse est, ut immundas cogitationes timoris
fletus diluat, quas in acceptione sacrificii supernus
amor incendat. Et quidquid mens vel de
inexperto certamine, vel de conversationis pristinae
memoria patitur, lavetur, ut tanto suavius in conspectu
sui spectatoris ardeat, quanto cum ei assistere
coeperit nil terrenum secum, nil lubricum in ara
<pb n="0905C"/>
suae orationis imponit. Vir igitur sanctus humanae
mentis damna conspiciat, quod plerumque se cogitatione
illicita inquinat; et postquam reatum operis
judex relaxat, et, sua plorans, nostra quae ploremus
aperiat, dicens: <hi>Si peccavi, et ad horam pepercisti
mihi, cur ab iniquitate mea mundum me esse non pateris?</hi> 
Ac si aperte dicat: Si culpam venia abstulit,
cur hanc et a memoria non detergit? [ <hi>Vet.</hi> XLI, <hi>Rec.</hi> 
XXXII.] Saepe autem ita mens in culpae recordatione
concutitur, ut ad perpetrationem illius longe gravius
quam prius capta fuerat urgeatur; et deprehensa trepidat,
seque ipsam variis motibus impulsa perturbat.
Metuit quidem ne vincatur tentationibus, sed resistens
hoc ipsum quod longo labore certaminis affligitur
perhorrescit. Unde et apte subjungitur:</p>
          </div3>
        </div2>
<div2>
          <head>CAPUT LVI.</head>

<pb n="0905D"/>
<p>VERS. 15.-- <hi>Et si impius fuero, vae mihi est; et si
justus, non levabo caput, saturatus afflictione et miseria.</hi> </p>
<div3>
            <head>85.</head>
            <p>
 <hi>Vitiis renitentis ac cedentis discrimen.</hi> --Impius
namque vae habet, justus miseriam, quia et aeterna
<pb n="0906A"/>
damnatio reprobum sequitur, et electus quisque
doloribus transitoriae adversitatis expiatur. Impius
caput levat, sed elatus evadere vae quod sequitur
non valet. Justus, labore sui certaminis afflictus,
caput levare non sinitur, sed pressus a perpetua afflictione
liberatur. Ille se in voluptatibus erigit, sed
suppliciis sequentibus mergit. Iste se in dolore deprimit,
sed tamen a pondere aeternae animadversionis
abscondit. Consideret ergo vir sanctus quod aut renitens
homo vitiis praesenti labore afficitur, aut succumbens
perpetuae afflictioni mancipatur, et dicat: <hi>Et si impius fuero, vae mihi est; et si justus, non levabo
caput, saturatus afflictione et miseria.</hi> 
 Ac si aperte
deploret, <emph>327</emph> dicens: Aut substratus carnis desideriis,
supplicio aeterno subjicior; aut repugnans illicitis
motibus poena praesenti crucior, quia a labore
<pb n="0906B"/>
certaminis liber non sum. Sed superna dispensatio
idcirco nos tota sibi intentione servientes carnis nostrae
permittit impugnationibus concuti, ne mens nostra
in superbiam audeat praesumptione suae securitatis
elevari, ut dum pulsata trepidat, in solo auctoris
adjutorio spei pedem robustius figat. Unde et adhuc
apte subjungitur:</p>
          </div3>
        </div2>
<div2>
          <head>CAPUT LVII [ <hi>Rec. XXXIII</hi> ].</head>
<p>VERS. 16.-- <hi>Et propter superbiam quasi, leaenam
capies me.</hi> </p>
<div3>
            <head>86.</head>
            <p>
 <hi>Leaena qua arte capiatur. Eodem modo et lapsi
et reparati sumus.</hi> --Leaena cum escam catulis exquirit,
inhianter in foveam captionis ruit. Sicut enim ex
quibusdam regionibus fertur, fit in ejus itinere fovea,
<pb n="0906C"/>
in qua pecus deponitur, ut illuc se ejus appetitu
projicere leaena provocetur: quae angusta simul et
alta praeparatur, ut in eam ruere ambiendo valeat,
sed hanc saliendo nullo modo evadat. Alia quoque
fovea, quae priori cohaereat, effoditur, quae tamen ei,
in qua pecus est, extremae partis apertione conjungitur.
In qua nimirum cavea ponitur, ut leaena corruens,
quia desuper terroribus urgetur, cum quasi in
secretiori parte foveae occultare, se appetit, caveam
volens intret; cujus jam saevitia nequaquam pertimescitur,
quia clausa in cavea levatur. Quae enim sua
sponte in foveam corruit, ad superiores partes circumsepta
vectibus redit. Sic sic nimirum humana
mens capta est, quae in libertate arbitrii condita, dum
nutrire desideria carnis appetivit, quasi leaena catulis
<pb n="0906D"/>
escam quaesivit, atque in deceptionis suae foveam
cecidit, quae, suadente hoste, ad cibum prohibitum
manum tetendit. Sed in fovea protinus caveam invenit,
quia sponte ad mortem veniens corruptionis suae
mox carcerem pertulit; atque ad auras liberas,
gratia interveniente, reducitur. Sed cum multa agere
conatur, et non valet, ejusdem corruptionis suae obstaculis
<pb n="0907A"/>
quasi caveae vectibus ligatur. Jam quidem
eam in quam ceciderat damnationis foveam evasit,
quia secuturae mortis supplicium, manu redemptionis
adjuta, ad veniam redeundo superavit. Sed tamen
coarctata caveam tolerat, quia supernae quoque
disciplinae nexibus cingitur, ne per carnis desideria
vagetur. Quae ergo sponte sua in foveam cecidit, ad
auras liberas clausa redit, quia et per libertatem arbitrii
in culpam corruit, et tamen hanc a suis motibus,
conditoris gratia coactam nolentemque constringit.
Post foveam itaque caveam patitur, quae, erepta
ex aeterno supplicio, a pravae libertatis motibus, et
sub coelestis artificis dispensatione religatur. Recte
igitur dicit: <hi>Et propter superbiam, quasi leaenam capies
me,</hi> quia et liber homo per cibum sibi mortem
<pb n="0907B"/>
intulit, et reductus ad veniam sub disciplina melius
clausus vivit. Quasi leaena ergo propter superbiam
captus est, quia inde nunc eum disciplina suae corruptionis
deprimit, unde transgressionem praecepti
non timens, audacter in foveam saltum dedit.
</p>
            <p>[ <hi>Vet. XLII.] 87. Sic et elatus de virtute cadere sinitur,
ut a superbia sanetur.</hi> --Sed si parumper obtutum
mentis a culpa primi parentis avertimus, nos adhuc
quotidie ut leaenam capi per vitium elationis invenimus.
Saepe namque <emph>328</emph> homo acceptis virtutibus in
audaciam suae praesumptionis erigitur, sed mira dispensatione
pietatis ante ejus oculos res quaelibet, in
qua corruat ordinatur. Dumque per culpam aliquid
appetit, quid aliud quam praedam in fovea concupiscit?
Sua sponte inhians cadit, sed suis surgere viribus
<pb n="0907C"/>
non valet. Qui cum se nihil ex se esse considerat,
discit procul dubio cujus adjutorium requirat.
Quem tamen superna miseratio captum quasi a fovea
evehit, quia hunc infirmitate cognita ad veniam
reducit. Leaenae itaque more, propter superbiam ad
superiores partes in caveam remeat, qui cum de
virtute extollitur lapsus ad desideria in humilitate
religatur. Quia enim prius propria praesumptione
perierat, mira pietate agitur, ut infirmitatis suae jam
notitia clausus vivat. Quod quia sanctus vir crebro
accidere hominibus conspicit, nostri in se periculi
vocem sumit; ut cum nos ejus fletus agnoscimus,
quae in nobis sunt flenda discamus. Sed cum mentem
nostram elatio erigit, summi a nobis protinus compunctio
amoris recedit; cum vero superna nos gratia
<pb n="0907D"/>
visitat, statim per lacrymas ad sua desideria instigat.
Unde et apte subjungitur:</p>
          </div3>
        </div2>
<div2>
          <head>CAPUT LVIII [ <hi>Rec. XXXIV</hi> ].</head>
<p>IBID.-- <hi>Reversusque mirabiliter me crucias.</hi> </p>
<div3>
            <head>88.</head>
            <p>
 <hi>Mentis a Deo desertae obduratio, visitatae compunctio.</hi> --Cum
ab auctore relinquimur, nec ipsa ullatenus
<pb n="0908A"/>
destitutionis nostrae damna sentimus. Quo
enim longe nos conditor deserit, eo mens nostra insensibilius
obdurescit, nulla quae Dei sunt diligit, nequaquam
superna concupiscit; et quia amoris intimi
calorem non habet, frigida deorsum jacet, ac miserando
modo fit quotidie tanto securior, quanto pejor;
cumque unde sit lapsa non meminit, et supplicia
secutura non metuit, quantum lugenda sit nescit.
At si afflatu sancti Spiritus tangitur, ad considerationem
protinus suae perditionis evigilat, in
coelestium inquisitione se excutit, amoris summi
aestibus inardescit, quae se circumprimunt damna considerat,
et plorat proficiens quae prius laeta peribat.
Bene ergo conditori dicitur: <hi>Reversusque mirabiliter
me crucias,</hi> quia omnipotens Deus unde mentem
<pb n="0908B"/>
nostram visitans ad amorem suum erigit, inde hanc
per lacrymas gravius affligit. Ac si aperte dicat: Relinquendo
me nequaquam afficis, quia insensibilem
reddis; sed cum reverteris crucias, quia dum te insinuas
mihi me quam sim lugendus demonstras. Unde
et nequaquam se poenaliter, sed mirabiliter asserit
cruciari, quia dum per fletum mens ad summa rapitur,
compunctionis suae poenam gaudens miratur; et
libet affici, quia afflictione sua se conspicit ad alta
sublevari. [ <hi>Vet. XLIII.</hi> ] Saepe autem cum nos a sancti
desiderii exercitatione torpescere superna pietas
cernit, exempla se sequentium nostris obtutibus objicit,
ut mens per otium remissa, quo in aliis vigilantium
provectus considerat, eo in se pigritudinem
torporis erubescat. Unde et recte subjungitur:</p>
          </div3>
        </div2>
<div2>
          <head>CAPUT LIX [ <hi>Rec. XXXV</hi> ].</head>

<pb n="0908C"/>
<p>VERS. 17.-- <hi>Instauras testes tuos contra me, et
multiplicas iram tuam, et poenae militant in me.</hi> </p>
<div3>
            <head>89.</head>
            <p>
 <hi>Exemplis bonorum Deus ad se nos revocat.</hi> --Testes
enim Dei sunt, qui per exercitium sancti operis
testantur quae electos secutura sint <emph>329</emph> praemia
veritatis. Unde hos quoque quos pro veritate passos
agnoscimus Graeco eloquio martyres, id est testes,
vocamus. Et per Joannem voce angelica Dominus
dicet: <hi>In diebus Antipas testis meus fidelis, qui occisus
est apud vos <note>(Apoc. II, 13)</note>
            </hi>. Sed testes suos contra
nos Dominus instaurat, cum electorum vitam
pravitati nostrae contrariam ad arguendos nos instruendosque
multiplicat. Contra nos ergo testes illius
instaurantur, quia cuncta quae agunt studiis nostrae
<pb n="0908D"/>
pravitatis adversa sunt. Unde et sermo veritatis
adversarius vocatur, cum Mediatoris voce per Evangelium
dicitur: <hi>Esto consentiens adversario tuo cito,
dum es cum illo in via <note>(Matth. V, 25)</note>
            </hi>. Atque de hoc
eodem Redemptore reprobi persequentes dicunt: <hi>Contrarius est operibus nostris 
 <note>(Sap. II, 12)</note>
            </hi>; et paulo
<pb n="0909A"/>
post: <hi>Et dissimilis est aliis vita illius <note>(Ibid., 15)</note>
            </hi>. Testes
itaque suos contra nos Dominus instaurat, quia
bona quae facere ipsi negligimus, haec ad correptionem
nostram fieri ab aliis demonstrat; ut qui praeceptis
non accendimur, saltem exemplis excitemur,
atque in appetitu rectitudinis nil sibi mens nostra
difficile aestimet quod perfecte peragi ab aliis videt.
Et fit plerumque ut cum alienae vitae bona conspicimus,
nostrae sollicitius damna timeamus; et eo patescat
quantae post pondere animadversionis impatimur,
quo nunc a bonorum moribus longe discrepamus.</p>
          </div3>
<div3>
            <head>90.</head>
            <p>
 <hi>Eorum labor indicat quae reprobos poena maneat.
Bona in aliis visa quos animi motus excitare debeant.</hi> --Unde
et testium instauratione memorata,
<pb n="0909B"/>
protinus apte subjungitur: <hi>Et multiplicas iram tuam.</hi> 
Eo nobis multiplicari ira Dei dicitur, quo esse multiplex
indicatur, quia ex ipsa nunc bonorum vita et labore
cognoscimus, si emendari, dum tempus est, nolumus,
quanta post animadversione feriamur. Electos
quippe Dei cernimus et pia agere, et crudelia multa
tolerare. Hinc ergo colligitur districtus judex quanta
illic feriat districtione quos reprobat, si hic sic cruciat
quos amat; Petro attestante qui ait. <hi>Tempus est
ut judicium incipiat de domo Dei; si autem primum a
nobis, quis finis eorum qui non credunt Dei Evangelio <note>(I Pet. IV, 17)</note>
            </hi>?
Omnipotens igitur Deus cum contra
nos testes instaurat, iram multiplicat, quia quo bonorum
vitam nostris oculis objicit, eo pravitatis perpetratae
duritiam qua districtione in judicio percutiat
<pb n="0909C"/>
ostendit. Nam cum solis se sequentibus dona exaggerat,
torpentes jam quia reliquerit demonstrat. Cum
bona ergo in aliis cernimus, valde necesse est ut et
exsultationem nostrae formidini, et formidinem nostrae
exsultationi misceamus, quatenus et de alienis
provectibus charitas gaudeat, et de suis infirmitatibus
conscientia contremiscat. Sed cum fraterno proveatu
reficimur, cum districtionem super nos interni judicis
ex ipso nostro torpore pensamus, quid restat nisi ut
ad discutiendum se animus redeat, et quidquid in
se reprobum, quidquid pravum deprehendit, affligat?
Unde et apte subjungitur: <hi>Et poenae militant in me.</hi> 
Consideratis quippe Dei testibus, poenae in nobis militant,
quia dum miranda illorum facta conspicimus,
vitam nostram, quae ex eorum nobis comparatione
<pb n="0909D"/>
displicet, studiosa afflictione cruciamus; ut quidquid
in nobis polluerunt opera, diluant lamenta; et si quid
adhuc culpa delectationis inquinat, poena moeroris
tergat. Beatus igitur Job, <emph>330</emph> quia vitam patrum
praecedentium conspicit, quid in se gemere debeat
subtilius agnoscit. Sed magni doloris magisterio, dum
sua plangit, ad lamenta nos instruit: ut quo virtutes
in aliis cernimus, eo apud districtum judicem nostra
sollicite delicta timeamus. Sequitur:</p>
          </div3>
        </div2>
<div2>
          <head>CAPUT LX.</head>

<pb n="0910A"/>
<p>VERS. 18.-- <hi>Quare de vulva eduxisti me? Qui utinam
consumptus essem, ne oculus me videret.</hi> </p>
<div3>
            <head>91.</head>
            <p>
 Quod nimirum prima oratione jam protulit,
dicens: <hi>Quare non in vulva mortuus sum?</hi> Qui hoc
quoque quod hic adjicit, subdens,--VERS. 19.-- <hi>Fuissem
quasi non essem, de utero translatus ad tumulum,</hi> 
illic verbis aliis non aliter adjungit, dicens: <hi>Sicut
abortivum absconditum non subsisterem, vel qui concepti
non viderunt lucem <note>(Job. III, 16)</note>
            </hi>. Quia vero haec
superius late digessimus <note>(Lib. IV, n. 48 et seq.)</note>, pro
vitando lectoris fastidio, exposita replicare declinamus.
Sequitur:</p>
          </div3>
        </div2>
<div2>
          <head>CAPUT LXI [ <hi>Vet. XLIV, Rec. XXXVI</hi> ].</head>
<p>VERS. 20.-- <hi>Nunquid non paucitas dierum meorum
<pb n="0910B"/>
finietur brevi?</hi> </p>
<div3>
            <head>92.</head>
            <p>
 <hi>Vitae terminus, potissimum attendendus.</hi> --Cautum
se ac sollicitum vivere ostendit, qui brevitatem
praesentis vitae considerans, non ejus usum, sed terminum
conspicit, ut ex fine colligat nihil esse quod
transiens delectat. Hinc namque per Salomonem dicitur: <hi>Si annis multis vixerit homo, et in his omnibus
laetatus fuerit, meminisse debet tenebrosi temporis et
dierum multorum; qui cum venerint, vanitatis arguentur
praeterita 
 <note>(Eccle. XI, 8)</note>
            </hi>. Hinc rursum scriptum est: <hi>In omnibus operibus tuis memorare novissima tua, et in
aeternum non peccabis 
 <note>(Eccli. VII, 40)</note>
            </hi>. Igitur cum
culpa animum tentat, mens necesse est ut brevitatem
suae delectationis aspiciat, ne ad vivacem mortem
iniquitas rapiat, cum constet quod ad terminum citius
<pb n="0910C"/>
mortalis vita percurrat. Sed saepe oculus contemplationis
nostrae confunditur dum dolor noster flagellis
crebrescentibus aggravatur. Libet praesentis vitae
exsilium gemere, sed prae ipsa afflictione mens non
valet damna suae caecitatis aestimare. Unde protinus
subdit:</p>
          </div3>
        </div2>
<div2>
          <head>CAPUT LXII. [ <hi>Rec. XXXVII</hi> ].</head>
<p>IBID.-- <hi>Dimitte ergo me, ut plangam paululum dolorem
meum.</hi> </p>
<div3>
            <head>93.</head>
            <p>
 <hi>Lacrymas et doloris sensum tollit nimius moeror.
Flere mala nostra nos non sinit vis consuetudinis.</hi> --Sicut
enim moderata afflictio lacrymas exprimit, ita
immoderata subducit, quia moeror ipse quasi sine
moerore fit, qui, afflicti mentem devorans, sensum
<pb n="0910D"/>
doloris tollit. Vir igitur sanctus feriri plus quam sufficit
pertimescit, dicens: <hi>Dimitte ergo me, ut plangam
paululum dolorem meum.</hi> Ac si aperte dicat: Flagella
tuae percussionis tempera, ut, moderatis doloribus,
aestimare mala quae patior flendo convalescam. Quod
tamen intelligi et aliter potest. Saepe namque peccator
iniquitatis suae vinculis ita constringitur, ut pondus
quidem peccatorum toleret, sed tamen quia tolerat
ignoret. Saepe etiamsi cognoscat quanto reatu
<pb n="0911A"/>
premitur, erumpere conatur, et non potest, ut hunc
in se mente libera, conversione integra, persequatur.
Flere ergo dolorem suum non valet, quia et iniquitatis
suae reatum considerat, et tamen prae terrenae
occupationis pondere hanc ei gemere nequaquam vacat.
Flere dolorem suum non valet, qui pravae quidem
consuetudini contraire nititur, sed tamen adhuc
succrescentibus desideriis carnis gravatur. Hujus doloris
praesentia Prophetae mentem <emph>331</emph> cruciaverat,
cum dicebat: <hi>Dolor meus ante me est semper, quoniam
iniquitatem meam ego pronuntio, et cogitabo pro
peccato meo <note>(Psal. XXXVII, 18, 19)</note>
            </hi>. Sed solutis iniquitatis
vinculis dimissum se noverat qui exsultabat
dicens: <hi>Dirupisti vincula mea, tibi sacrificabo hostiam
laudis <note>(Psal. CXV, 16)</note>
            </hi>.
<pb n="0911B"/>
</p>
          </div3>
<div3>
            <head>94. </head>
            <p>
 <hi>Nisi Deus ad id nos adjuvet.</hi> --Tunc igitur ad
plangendum dolorem nos Dominus dimittit, cum et
mala nobis quae fecimus demonstrat, atque ad haec
eadem flenda quae cognoscimus adjuvat. Culpas oculis
objicit, et pia manu gratiae vincula cordis solvit,
ut ad vacationem poenitentiae mens nostra se erigat,
et, carnis soluta compedibus, in auctorem suum libera
gressum amoris tendat. [ <hi>Vet. XLV.</hi> ] Plerumque
etenim vitam nostram ipsi reprehendimus, sed tamen
libenter agimus hoc quod in nobis recte reprobamus.
Ad justitiam nos spiritus erigit, ad consuetudinem
caro restringit. Amori suo mens renititur, sed protinus
delectata captivatur. Bene itaque dicitur: <hi>Dimitte
ergo me, ut plangam paululum dolorem meum,</hi> 
quia nisi a reatu culpae, quo nos ligavimus, misericorditer
<pb n="0911C"/>
dimittamur, perfecte flere non possumus
hoc quod in nobis ipsis contra nosmetipsos dolemus.
Sed tunc veraciter reatus nostri dolor plangitur, cum
tenebrosa illa inferni retributio intento timore praevidetur.
Unde apte subjungitur:</p>
          </div3>
        </div2>
<div2>
          <head>CAPUT LXIII [ <hi>Rec. XXXVIII</hi> ].</head>
<p>VERS. 21.-- <hi>Antequam vadam, et non revertar, ad
terram tenebrosam et opertam mortis caligine.</hi> </p>
<div3>
            <head>95.</head>
            <p>
 <hi>Inferni poenae nec transitoriae nec phantasticae.
Infernus cur terra, cur lacus.</hi> --Quid enim terrae tenebrosae
nomine, nisi tetra tartari claustra signantur?
Quae aeternae mortis caligo operit, quia damnatos
quosque in perpetuum a vitae luce disjungit. Nec immerito
infernus terra dicitur, quia quicunque ab eo
capti fuerint, stabiliter tenentur. Scriptum quippe
<pb n="0911D"/>
est: <hi>Generatio praeterit, et generatio advenit, terra
vero in aeternum stat <note>(Eccle. I, 4)</note>
            </hi>. Recte igitur inferni
claustra tenebrosa terra nominantur, quia quos puniendos
accipiunt, nequaquam poena transitoria, vel
phantastica imaginatione cruciant, sed ultione solida
perpetuae damnationis servant. Quae aliquando tamen
laci appellatione signantur, propheta attestante, qui
ait: <hi>Portaverunt ignominiam suam cum his qui descendunt
in lacum <note>(Ezech. XXXII, 24, 25)</note>
            </hi>. Infernus ergo
et terra nominatur, quia susceptos stabiliter tenet; et
lacus dicitur, quia hos quos semel ceperit semper
<pb n="0912A"/>
fluctuantes et trepidos tormentis circumfluentibus
absorbet. Sanctus autem vir sive sua, seu humani
generis voce dimitti se postulat, antequam vadat, non
quia ad terram tenebrosam qui culpam deflet iturus
est, sed quia ad hanc procul dubio qui plangere negligit
vadit; sicut debitori suo creditor dicit: Solve
debitum prius quam pro debito constringaris; qui tamen
non constringitur, si quod debet solvere non
moratur. Ubi et recte subditur: <hi>Non revertar,</hi> quia
nequaquam ultra misericordia parcentis liberat quos
semel in locis poenalibus justitia judicantis damnat
[ <hi>Vet. XLVI</hi> ]. Quae adhuc subtilius loca describuntur,
cum dicitur:</p>
          </div3>
        </div2>
<div2>
          <head>CAPUT LXIV.</head>
<p>VERS. 22.-- <hi>Terram miseriae et tenebrarum.</hi> </p>
<div3>
            <head>96. </head>
<p>
              <pb n="0912B"/> <hi>Quos tenet, foris cruciantur, intus caecantur.</hi> --Miseria
ad dolorem pertinet, tenebrae ad caecitatem.
Ea ergo quae a conspectu districti judicis expulsus
tenet, miseriae et tenebrarum terra perhibetur, quia
foris dolor cruciat quos divisos a vero lumine intus
caecitas obscurat. Quamvis miseriae et tenebrarum
terra intelligi et aliter potest. <emph>332</emph> Nam haec quoque
terra in qua nascimur est quidem miseriae, sed
tenebrarum non est, quia multa hic corruptionis nostrae
mala patimur, sed tamen adhuc in ea per conversionis
gratiam ad lucem redimus, Veritate suadente,
quae ait: <hi>Ambulate dum lucem habetis, ne vos tenebrae
comprehendant <note>(Joan. XII, 35)</note>
              </hi>. Illa vero simul miseriae
et tenebrarum terra est, quia quisquis ad toleranda
ejus mala descenderit, nequaquam ulterius ad
<pb n="0912C"/>
lucem redit. In cujus adhuc descriptione subjungitur:</p>
          </div3>
        </div2>
<div2>
          <head>CAPUT LXV.</head>
<p>IBID.-- <hi>Ubi umbra mortis, et nullus ordo.</hi> </p>
<div3>
            <head>97.</head>
            <p>
 <hi>Ultionem habet, non lucem. Quam justae hae
poenae.</hi> --Sicut mors exterior ab anima dividit carnem,
ita mors interior a Deo separat animam. Umbra
ergo mortis est obscuritas divisionis, quia damnatus
quisque cum aeterno igne succenditur, ab interno lumine
tenebratur. Natura vero ignis est, ut ex se
ipso et lucem exhibeat, et concremationem; sed transactorum
illa ultrix flamma vitiorum concremationem
habet, et lumen non habet. Hinc est enim quod reprobis
Veritas dicit: <hi>Discedite a me, maledicti, in
ignem aeternum, qui paratus est diabolo et angelis ejus <note>(Matth. XXV, 41)</note>
            </hi>.
Quorum rursus omnium corpus in
<pb n="0912D"/>
unius persona significans, dicit: <hi>Ligate ei manus et
pedes, et mittite eum in tenebras exteriores <note>(Matth. XXII,
13)</note>
            </hi>. Si itaque ignis qui reprobos cruciat lumen habere
potuisset, is qui repellitur nequaquam mitti in
tenebras diceretur. Hinc etiam Psalmista ait: <hi>Super
eos cecidit ignis et non viderunt solem <note>(Psal. LVII, 9)</note>
            </hi>.
Ignis enim super impios cadit, sed sol igne cadente
non cernitur, quia quo illos gehennae flamma devorat,
a visione veri luminis caecat; ut et foris eos dolor
combustionis cruciet, et intus poena caecitatis obscuret;
quatenus qui auctori suo et corpore et corde
<pb n="0913A"/>
deliquerunt, simul et corpore et corde puniantur; et
utrobique poenas sentiant, qui dum hic viverent pravis
suis delectationibus ex utroque serviebant. Unde
bene per prophetam dicitur: <hi>Descenderunt in infernum
cum armis suis <note>(Ezech. XXXII, 27)</note>
            </hi>. Arma quippe
peccantium sunt membra corporis, quibus perversa
desideria quae concipiunt exsequuntur. Unde recte per
Paulum dicitur: <hi>Neque exhibeatis membra vestra
arma iniquitatis peccato <note>(Rom. VI, 13)</note>
            </hi>. Cum armis
ergo ad infernum descendere est cum ipsis quoque
membris quibus desideria voluptatis expleverunt
aeterni judicii tormenta tolerare, ut tunc eos undique
dolor absorbeat, qui nunc, suis delectationibus subditi,
undique contra justitiam juste judicantis pugnant.
</p>
            <p>[ <hi>Vet. XLVII. Rec. XXXIX]. 98. Ordinatae sunt,
<pb n="0913B"/>
ut ab aequo judice criminibus commensuratae.</hi> --Mirum
vero est valde quod dicitur: <hi>Ubi nullus ordo.</hi> Neque
enim omnipotens Deus, qui mala bene punit, inordinata
esse ullo modo vel tormenta permittit, quia ipsa
quoque supplicia quae ex lance justitiae prodeunt inferri
sine ordine nequaquam possunt. Quomodo namque
in suppliciis ordo non erit, dum damnatum quemque
juxta modum criminis et retributio sequitur ultionis?
Hinc quippe scriptum est: <hi>Potentes potenter
tormenta patientur, et fortioribus fortior instat cruciatio <note>(Sap. VI, 7)</note>
              </hi>.
Hinc in Babylonis damnatione dicitur: <hi>Quantum exsultavit se, et in deliciis fuit, tantum
date illi 
 tormentum et luctum <note>(Apoc. XVIII, 7)</note>
              </hi>. Si igitur
juxta modum culpae poena distinguitur, constat
nimirum quod in suppliciis ordo servatur. Et nisi tormentorum
<pb n="0913C"/>
summam meritorum acta dirimerent, nequaquam
judex veniens dicturum se messoribus esse <emph>333</emph> 
 perhiberet: <hi>Colligite primum zizania, et ligate
ea in fasciculos ad comburendum <note>(Matth. XIII, 30)</note>
              </hi>. Si
enim nullus in suppliciis ordo servabitur, cur comburenda
zizania in fasciculis ligantur? Sed nimirum
fasciculos ad comburendum ligare est hos qui aeterno
igni tradendi sunt pares paribus sociare, ut quos similis
culpa inquinat, par etiam poena constringat, et
qui nequaquam dispari iniquitate polluti sunt nequaquam
dispari tormento crucientur, quatenus
simul damnatio conterat quos simul elatio sublevabat;
quosque non dissimiliter dilatavit ambitio, non
dissimilis angustet afflictio, et par cruciet flamma
supplicii quos in igne luxuriae par succendit flamma
<pb n="0913D"/>
peccati. Sicut enim in domo Patris mansiones multae
sunt pro diversitate virtutis <note>(Joan. XIV, 2)</note>, sic damnatos
diverso supplicio gehennae ignibus subjicit disparilitas
criminis. Quae scilicet gehenna quamvis cunctis
una sit, non tamen cunctos una eademque qualitate
succendit. Nam sicut uno sole omnes tangimur,
nec tamen sub eo uno ordine omnes aestuamus, quia
juxta qualitatem corporis sentitur etiam pondus caloris,
<pb n="0914A"/>
sic damnatis et una est gehenna quae afficit,
et tamen non una omnes qualitate comburit, quia
quod hic agit dispar valetudo corporum, hoc illic exhibet
dispar causa meritorum. Quomodo ergo nullus
inesse ordo suppliciis dicitur, in quibus profecto
quisque juxta modum culpae cruciatur?</p>
<p>[ <hi>Vet. XLVIII.] 99. Ordinatae autem non sunt in
corde damnatorum.</hi> --Sed sanctus vir postquam umbram
mortis intulit, quanta sit confusio in damnatorum
mente subjungit, quia ipsa quoque supplicia,
quae ordinata per justitiam veniunt ordinata procul
dubio in corde morientium non sunt. Ut enim paulo
superius diximus, dum damnatus quisque foris flamma
succenditur, intus caecitatis igne devoratur, atque
in dolore positus, exterius interiusque confunditur,
<pb n="0914B"/>
ut sua deterius confusione crucietur. Repulsis
ergo ordo in supplicio non erit, quia in eorum morte
atrocius ipsa confusio mentis saevit. Quam tamen
mira potentia judicantis aequitas ordinat, ut poena
animum quasi inordinata confundat. Vel certe abesse
ordo suppliciis dicitur, quia quibuslibet rebus in poenam
surgentibus propria qualitas non servatur. Unde
et protinus subinfertur:</p>
          </div3>
        </div2>
<div2>
          <head>CAPUT LXVI.</head>
<p>IBID.-- <hi>Et sempiternus horror inhabitat.</hi> </p>
<div3>
            <head>100.</head>
            <p>
 <hi>Poenarum inferni descriptio.</hi> --In hujus vitae
tormentis timor dolorem habet, dolor timorem non
habet, quia nequaquam mentem metus cruciat, cum
pati jam coeperit quod metuebat. Infernum vero et
umbra mortis obscurat, et sempiternus horror inhabitat,
<pb n="0914C"/>
quia ejus ignibus traditi, et in suppliciis dolorem
sentiunt, et in doloris angustia pulsante se
semper pavore feriuntur, ut et quod timent tolerent,
et rursum quod tolerant sine cessatione pertimescant.
De his etenim scriptum est: <hi>Vermis eorum non
morietur, et ignis eorum non exstinguetur <note>(Isai. LXVI,
24)</note>
            </hi>. Hic flamma quae succendit illuminat; illic, ut
superius verbis Psalmistae docuimus, ignis qui cruciat
obscurat. Hic metus amittitur, cum tolerari jam
coeperit quod timebatur; illic et dolor dilaniat, et
pavor angustat. Horrendo igitur modo erit tunc reprobis
dolor cum formidine, flamma cum obscuritate. <emph>334</emph> 
 Sic sic videlicet a damnatis sentiri pondus
summae aequitatis debet, ut qui a voluntate conditoris
nequaquam sunt veriti discrepare dum viverent, in
<pb n="0914D"/>
eorum quandoque interitu ipsa a suis qualitatibus
etiam tormenta discordent, quatenus quo se impugnant,
cruciatus augeant, et cum varie prodeunt multipliciter
sentiantur. Quae tamen supplicia in se demersos
et ultra vires cruciant, et in eis vitae subsidium
exstinguentes servant, ut sic vitam terminus
puniat; quatenus semper sine termino cruciatus
vivat, quia et ad finem per tormenta properat, et sine
<pb n="0915A"/>
fine deficiens durat. Fit ergo miseris mors sine morte,
finis sine fine, defectus sine defectu, quia et mors
vivit, et finis semper incipit, et deficere defectus nescit.
Quia igitur et mors perimit, et non exstinguit,
dolor cruciat, sed nullatenus pavorem fugat; flamma
comburit, sed nequaquam tenebras discutit; quantum
per notitiam praesentis vitae colligitur, supplicia ordinem
non habent, quae non suam per omnia qualitatem
tenent.
</p>
            <p>[ <hi>Vet. XLIV.] 101. Ignis illic lucem negat ad consolationem,
servat ad tormentum.</hi> --Quamvis illic ignis
et ad consolationem non lucet, et tamen ut magis
torqueat ad aliquid lucet. Nam sequaces quosque
suos secum in tormento reprobi flamma illustrante
visuri sunt, quorum amore deliquerunt, quatenus
<pb n="0915B"/>
qui eorum vitam carnaliter contra praecepta conditoris
amaverant, ipsorum quoque eos interitus in augmentum
suae damnationis affligat. Quod profecto
Evangelio attestante colligimus <note>(Luc. XVI, 23)</note>, in quo,
Veritate nuntiante, dives ille quem contigit ad aeterni
incendii tormenta descendere quinque fratrum
describitur meminisse, qui ab Abraham petiit ut ad
eorum eruditionem mitteret, ne illuc eos quandoque
venientes par poena cruciaret. Qui igitur ad doloris
sui cumulum propinquorum absentium meminit,
constat procul dubio quia eos ad augmentum supplicii
paulo post potuit etiam praesentes videre. Quid
autem mirum si secum quoque reprobos aspiciat cremari,
qui, ad doloris sui cumulum, eum quem despexerat
in sinu Abrahae Lazarum vidit? Is ergo, cui
<pb n="0915C"/>
ut poena cresceret et vir electus apparuit, cur non
credendum sit quod videre in supplicio eos etiam
quos contra Deum dilexerat possit? Qua ex re colligitur
quod eos quos inordinate nunc reprobi diligunt
miro judicii ordine secum tunc in tormentis videbunt,
ut poenam propriae punitionis exaggeret illa auctori
praeposita carnalis cognatio pari ante oculos ultione
damnata. Ignis itaque qui in obscuritate cruciat credendum
est quia lumen ad tormentum servat. Quod
si approbare testimoniis in sua expressione non possumus,
superest ergo ut e diverso doceamus.</p>
          </div3>
<div3>
            <head>102.</head>
            <p>
 <hi>Igni lumen et obscuritatem simul esse posse.</hi> --Tres
quippe Hebraeae gentis pueri, per Chaldaei regis
imperium succensis camini ignibus, ligatis manibus
pedibusque projecti sunt: quos tamen cum isdem rex
<pb n="0915D"/>
in camini incendio miseratus exploraret, illaesis vestibus
deambulantes vidit. Ubi aperte colligitur quia
mira dispensatione conditoris ignis qualitas, in diversa
virtute temperata, et vestimenta non attigit, et
vincula incendit, sanctisque viris et ad inferendum
tormentum <emph>335</emph> flamma friguit, et ad solutionis ministerium
exarsit. Sicut ergo electis ignis ardere novit
ad solatium, et tamen ardere ad supplicium nescit;
ita e diverso gehennae flamma reprobis et nequaquam
lucet ad consolationis gratiam, et tamen lucet
<pb n="0916A"/>
ad poenam; ut damnatorum oculis ignis supplicii et
nulla claritate candeat, et, ad doloris cumulum,
 dilecti qualiter crucientur ostendat. Quid autem
mirum si gehennae ignem credimus habere supplicium
simul obscuritatis et luminis, quando experimento
novimus quia et taedarum flamma lucet obscura? Tunc
edax flamma comburit quos nunc carnalis delectatio
polluit, tunc infinite patens inferni barathrum devorat
quos nunc inanis elatio exaltat; atque qui quolibet
ex vitio hic voluntatem callidi persuasoris expleverunt,
tunc cum duce suo reprobi ad tormenta perveniunt.
</p>
            <p>[ <hi>Vet L.] 103. Angelos et homines reprobos una
poena implicat. Malus sepulcrum diaboli.</hi> --Et quamvis
angelorum atque hominum longe sit natura dissimilis,
<pb n="0916B"/>
una tamen poena implicat quos unus in crimine reatus
ligat. Quod bene ac breviter insinuat propheta,
qui ait: <hi>Ibi Assur et omnis multitudo ejus, et in circuitu
ejus sepulcra illius <note>(Ezech. XXXII, 22)</note>
              </hi>. Quis namque
Assur superbi regis nomine nisi ille per elationem
cadens antiquus hostis exprimitur, qui pro eo quod
multos ad culpam pertrahit, cum cuncta sua multitudine
ad inferni claustra descendit? Sepulcra autem
mortuos tegunt. Et quis alius mortem acrius pertulit
quam is qui, conditorem suum despiciens, vitam reliquit?
Quem videlicet mortuum cum humana corda
suscipiunt, ejus procul dubio sepulcra fiunt. Sed in
circuitu illius sepulcra ejus sunt, quia in quorum se
mentibus nunc per desideria sepelit, hos sibi postmodum
per tormenta conjungit. Et quoniam nunc in
<pb n="0916C"/>
semetipsis reprobi malignos spiritus illicita perpetrando
suscipiunt, tunc sepulcra cum mortuis ardebunt.</p>
<p>[ <hi>Rec. XL.] 104. Inferni poenas praenosse non prodest,
sed evadere.</hi> --Ecce quae maneat damnatos poena
cognovimus; et instruente nos sacro eloquio, quantus
in damnatione ignis, quanta in igne obscuritas, quantusque
in obscuritate pavor sit, nullatenus ambigimus.
Sed quid prodest ista praenosse, si non contingat
evadere? Tota ergo intentione curandum est ut,
cum vacationis tempus accipimus, bene vivendi studio,
malorum ultricia tormenta fugiamus. Hinc
quippe per Salomonem dicitur: <hi>Quodcunque potest
manus tua facere, instanter operare, quia nec opus, nec
ratio, nec scientia, nec sapientia erit apud inferos, quo
<pb n="0916D"/>
tu properas <note>(Eccle. IX, 10)</note>
              </hi>. Hinc Isaias ait: <hi>Quaerite
Dominum dum inveniri potest, invocate eum dum prope
est <note>(Isai. LV, 6)</note>
              </hi>. Hinc Paulus ait: <hi>Ecce nunc tempus
acceptabile, ecce nunc dies salutis <note>(II Cor. VI, 2)</note>
              </hi>. Hinc
rursum ait: <hi>Dum tempus habemus, operemur bonum
ad omnes <note>(Galat. VI, 10)</note>
              </hi>.</p>
<p>[ <hi>Vet. LI.] 105. Animo ad id nitenti obstat cura carnis.</hi> --Sed
plerumque se ad viam rectitudinis animus
accingit, torporem discutit; tantoque in coelestibus
desiderio rapitur, ut pene nil ex eo inferius remansisse
<pb n="0917A"/>
videatur. Et tamen cum ad carnis curam reducitur,
sine qua praesentis vitae via nullo modo expletur,
ita hunc inferius depressum tenet, ac si adhuc
de summis nulla contigisset. Auditis verbis coelestis
oraculi, in amorem patriae coelestis erigitur; sed
resurgente praesentis vitae studio, sub terrenae curae
aggere sepelitur; atque in terra cordis nequaquam
supernae spei semen proficit, quia cogitationis infimae
spina densescit. Quam videlicet <emph>336</emph> spinam per
semetipsam Veritas manu sanctae exhortationis eradicat,
dicens: <hi>Nolite solliciti esse in crastinum <note>(Matth.
VI, 34)</note>
              </hi>. Contra hanc quoque per Paulum dicitur: <hi>Carnis curam ne feceritis in concupiscentiis 
 <note>(Rom. XIII,
14)</note>
              </hi>. Sed in his nimirum ducis ac militis verbis agnoscimus
quia tunc ab ea mortifero vulnere animus
<pb n="0917B"/>
pungitur, cum in ea mensurae aequitas non tenetur.</p>
          </div3>
<div3>
            <head>106.</head>
            <p>
 <hi>Haec non abscidenda prorsus, sed moderanda.</hi> 
--Neque enim mortali adhuc in carne viventibus funditus
cura carnis absciditur, sed ut discrete animo
serviat temperatur. Nam quia sollicitos nos esse Veritas
in crastinum prohibet, habere utcunque curam
in praesentibus non negat, quam tendi ad tempus
quod sequitur vetat. Et nimirum Paulus cum carnis
curam fieri in concupiscentiis non sinit, procul adhuc
dubio in necessitate concedit. Discretione ergo magni
moderaminis carnis cura frenanda est, ut serviat
et minime principetur, ne quasi domina animum vincat,
sed, subacta mentis dominio, quasi ancilla famuletur,
ut jussa adsit, atque ad nutum cordis repulsa
dissiliat, ut vix a tergo sanctae cogitationis appareat,
<pb n="0917C"/>
et nunquam contra faciem recta cogitantis obsistat.
Quod bene nobis historia sacrae lectionis innuitur, cum
Abraham tribus angelis occurrisse memoratur <note>(Genes.
XIII, 2, seq.)</note>. Ipse quippe venientibus extra ostium
occurrit, Sara vero post ostium stetit, quia videlicet
ut vir ac dominus domus spiritalis, noster scilicet
intellectus, debet in cognitione Trinitatis claustra
<pb n="0918A"/>
carnis excedere, et quasi habitationis infimae januam
exire; cura autem carnis, ut femina, foras non appareat,
et videri jactanter erubescat, ut quasi post tergum
viri sub discretione spiritus, solis necessariis
intenta, nequaquam sciat procaciter detegi, sed verecunde
moderari. Cui tamen saepe cum dicitur ut de
se minime praesumat, sed totam se in divinae spei fiduciam
transferat, despicit, et, cessante studio,
adesse sibi vitae subsidia posse diffidit. Unde et haec
eadem Sara promissiones Dei audiens ridet, sed ridens
corripitur, correpta autem protinus fecundatur;
et quae juventute vigens fecundari non potuit, annis
fracta senilibus, utero marcescente, concepit, quia
cum cura carnis sui confidentiam habere desierit,
contra spem ex divina promissione accipit quod habituram
<pb n="0918B"/>
se ex humana ratione dubitavit. Unde et bene
Isaac, id est risus, dicitur qui generatur, quia cum
supernae spei fiduciam concipit, quid mens nostra
aliud quam gaudium parit? Curandum itaque est ne
aut necessitatis metas cura carnis transeat, aut in eo
quod moderate exsequitur, de se praesumat. Saepe
vero animus fallitur, ut quod voluptuose appetit, necessarium
suspicetur, quatenus omne quod libet
vitae debitam utilitatem putet. Et saepe quia effectus
providentiam sequitur, in sui fiducia mens levatur.
Cumque sibi adest quod deesse caeteris viderit, cogitatione
tacita de magnitudine suae provisionis hilarescit;
tantoque jam a vera provisione longe fit,
quanto ipsam quoque elationem quam patitur nescit.
Unde solerti semper custodiae intentione pensandum
<pb n="0918C"/>
est vel quid opere agimus, vel quid corde versamus,
ne aut mentem praepediens, foras se terrena cura
multiplicet, aut saltem de ejus moderamine intus se
cogitatio exaltet; ut cum divina judicia temporali circumspectione
metuimus, sempiterni supplicia horroris
evadamus.
</p>
          </div3>
        </div2>
      </div1>

<div1>
        <head>LIBER DECIMUS. <hi>Toto libri Job capite undecimo ac duodecimi quinque prioribus versibus enarratis, secundam hujus operis partem claudit.</hi> </head>
<div2>
          <head> <emph>337</emph> CAPUT PRIMUM.</head>
<div3>
            <head>1.</head>
            <p>
 <hi>Fortitudo Job, qui nec successiva adversantium
<pb n="0917D"/>mutatione superatur.</hi> --Quoties in arenae spectaculum
fortis athleta descenderit, ii qui impares viribus
existunt vicissim se ejus expugnationi subjiciunt: et
uno victo, contra hunc protinus alter erigitur; atque
hoc subacto, alius subrogatur; ut luctantis vires
quandoque molliores inveniant quas ipsa sua crebrescens
victoria fatigat; quatenus cum novus quisque
<pb n="0918D"/>
congreditur, is qui vinci virium qualitate non valet,
personarum saltem mutatione superetur. Sic sic in hoc
hominum angelorumque spectaculo beatus Job fortis
athleta prodiit, quantumque contra mutationes adversantium
valeat continuatione indefessi roboris
ostendit. Cui primus se Eliphaz, secundus autem
Baldad objicit, atque ad extremum se Sophar in
ejus expugnatione supponit: qui ad inferendos ictus
totis se conatibus erigunt, sed tamen ad feriendam
<pb n="0919A"/>
altitudinem robusti pectoris non pertingunt. Ipsa
quippe eorum verba patenter insinuant quod ictus
in auras jactant, quia cum sanctum virum non recte
redarguunt, expressa in vacuum verba percussionis
perdunt. Quod liquido ostenditur, cum Sophar Naamathitis
responsio a contumeliis inchoatur, qui
ait:</p>
          </div3>
        </div2>
<div2>
          <head>CAPUT II.</head>
<p>CAP. XI, VERS. 2.-- <hi>Nunquid qui multa loquitur
non et ipse audiet? aut vir verbosus justificabitur?</hi> </p>
<div3>
            <head>2.</head>
            <p>
 <hi>Procaces recte dictis semper e diverso respondent.
Sophar sententia vera, sed male prolata.</hi> --Mos esse
procacium solet ut recte dictis semper e diverso respondeant,
ne si ad prolata consentiant, inferiores
esse videantur. Quibus justorum verba quamlibet
<pb n="0919B"/>
pauca sonuerint multa sunt, quia quo eorum vitia
resecant, auditum gravant. Unde et ad crimen trahitur
hoc quod recta praedicatione contra crimina
profertur. Ipsum quippe qui ex veritate fortes sententias
dixerat Sophar redarguens, verbosum vocat,
quia cum ab ore justorum sapientia culpas increpat,
stultorum auribus superfluitas loquacitatis sonat.
Pravi namque nil rectum, nisi quod ipsi senserint,
putant; et justorum verba eo otiosa aestimant,
quo suis haec sensibus inveniunt diversa. Nec fallacem
quidem Sophar sententiam protulit, quod vir verbosus
justificari nequaquam possit, quia dum quisque
per verba diffluit, perdita gravitate silentii, mentis
custodiam amittit. Hinc quippe scriptum est: <hi>Cultus
justitiae, silentium <note>(Isai. XXXII, 17)</note>
            </hi>. Hinc Salomon
<pb n="0919C"/>
ait: <hi>Sicut urbs patens et absque murorum ambitu, ita
vir qui non potest in loquendo cohibere spiritum suum <note>(Prov. XXV, 28)</note>
            </hi>.
Hinc rursum dicit: <hi>In multiloquio
peccatum non deerit <note>(Prov. X, 19)</note>
            </hi>. Hinc Psalmista
testatur, dicens: <hi>Vir verbosus non dirigetur super
terram <note>(Psal. CXXXIX, 12)</note>
            </hi>. Sed virtus verae sententiae
perditur, quae sub discretionis custodia non profertur.
Certum itaque est quod verbosus justificari
vir nequeat. Sed bonum bene non dicitur, quia non
intenditur cui dicatur. Vera quippe contra malos <emph>338</emph> 
 sententia, si bonorum rectitudinem impetit,
suam perdit, et eo retusa resilit, quo illud est
forte quod ferit. [ <hi>Vet. et Rec. III.</hi> ]? Quia autem
pravi audire bona patienter nequeunt, et cum
vitae emendationem negligunt, ad verba se responsionis
<pb n="0919D"/>
accingunt, aperte Sophar insinuat, qui
subjungit:</p>
          </div3>
        </div2>
<div2>
          <head>CAPUT III.</head>
<p>VERS. 3.-- <hi>Tibi soli tacebunt homines, et cum caeteros
irriseris, a nullo confutaberis?</hi> </p>
<div3>
            <head>3.</head>
            <p>
 <hi>Ad correptionem quam diverse affecti pravi et
<pb n="0920A"/>
recti.</hi> --Imperita mens, ut diximus, veritatis sententias
graviter tolerat, et silentium poenam putat atque
omne quod rectum dicitur dedecus suae irrisionis arbitratur,
quia cum vera vox pravorum se auribus
admovet, memoriam culpa mordet, et in redargutione
vitiorum quo intus cognitione mens tangitur, foras
ad studium contradictionis excitatur. Ferre vocem
non valet, quia tacta in vulnere sui reatus dolet,
et per hoc quod generaliter contra perversos dicitur,
se impeti specialiter suspicatur. Quod enim intus
egisse se meminit, audire foris erubescit. Unde mox
se ad defensionem praeparat, ut reatus sui verecundiam
per verba pravae refutationis tegat. Sicut enim
recti de quibusdam quae ab eis non recte gesta sunt
correptionis vocem, ministerium charitatis aestimant,
<pb n="0920B"/>
sic perversi contumeliam derisionis putant. Illi se
protinus ad obedientiam sternunt, isti ad insaniam
suae defensionis eriguntur. Illi correptionis adjutorium
vitae suae patrocinium deputant, per quod dum
praesentis vitae culpa corripitur, venturi judicis ira
temperatur; isti cum se impeti redargutione conspiciunt,
gladium percussionis credunt, quia dum per
correptionis vocem culpa detegitur, praesentis gloriae
opinio foedatur. Hinc quippe in laude justi per Salomonem
dicit Veritas: <hi>Doce justum, et festinabit accipere <note>(Prov. IX, 10)</note>
            </hi>.
Hinc pravorum contumaciam despicit,
dicens: <hi>Qui erudit derisorem, ipse sibi facit injuriam <note>(Ibid., 7)</note>
            </hi>.
Nam fit plerumque ut cum correpta in se mala
defendere nequeunt, ex verecundia pejores fiant; ac
sic in sua defensione superbiant, ut quaedam vitia
contra vitam corripientis exquirant; et eo se criminosos
<pb n="0920C"/>
non aestimant, si crimina et aliis imponant. Quae
cum vera invenire nequeunt, fingunt, ut ipsi quoque
habeant quod non impari justitia increpare videantur.
Unde et Sophar, quia quasi irrideri se per increpationem
doluit, protinus mentiendo subjungit:</p>
          </div3>
        </div2>
<div2>
          <head>CAPUT IV.</head>
<p>VERS. 4.-- <hi>Dixisti enim, Purus est sermo meus,
et mundus sum in conspectu tuo.</hi> </p>
<div3>
            <head>4.</head>
            <p>
 <hi>Pravi vera in se mala flere renuunt, et aliis falsa
impingunt.</hi> --Qui beati Job dictorum meminit, quam
falso hoc voci illius impingatur agnoscit. Quomodo
enim mundum se dicere potuit, qui ait: <hi>Si justificare
me voluero, os meum condemnabit me <note>(Job. IX, 20)</note>
            </hi>?
Sed habet hoc pravorum malitia, ut cum vera in se
<pb n="0920D"/> <emph>339</emph> 
 flere mala renuit, fingat aliena. Nam quasi solatio
facinoris utitur, si falsis vocibus et vita corripientis
inquinetur. [ <hi>Vet. IV.</hi> ] Sciendum vero est
quod plerumque perversi verbotenus bona optant,
 ut mala esse quae in praesentibus habentur ostendant;
et quasi faventes prospera expetunt, ut benigni
<pb n="0921A"/>
videantur. Unde et Sophar protinus subjicit,
dicens:</p>
          </div3>
        </div2>
<div2>
          <head>CAPUT V.</head>
<p>VERS. 5.-- <hi>Atque utinam Deus loqueretur tecum, et
aperiret labia sua tibi!</hi> </p>
<div3>
            <head>5.</head>
            <p>
 <hi>Homini quando Deus loquatur, quando ipse sibi.</hi> 
--Ipse quippe sibi homo loquitur, cum per hoc quod
sentit nequaquam Divinitatis spiritu a carnalis prudentiae
intellectu separatur; cum caro sensum exerit,
et mentem, quasi ad intelligentiam provocans, foras
mittit. Unde et adhuc Petro terrena sapienti Veritas
dicit: <hi>Non enim sapis quae Dei sunt, sed quae hominum <note>(Marc. VIII, 33)</note>
            </hi>.
Cui tamen recta confitenti dicitur: <hi>Caro et sanguis non revelavit tibi, sed Pater
meus qui in coelis est 
 <note>(Matth. XVI, 17)</note>
            </hi>. Quid autem
<pb n="0921B"/>
Dei labia nisi judicia ejus accipimus? Clausis namque
labiis vox premitur, et sensus tacentis ignoratur;
apertis autem sermo dum promitur, animus loquentis
 invenitur. Labia itaque sua Deus aperit cum
voluntatem suam hominibus per aperta judicia ostendit.
Quasi enim reserato ore loquitur, cum remota
obscuritate dispositionis intimae renuit occultare
quod vult. Nam velut clausis labiis sensum nobis
suum non indicat, cum per occulta judicia cur quid
faciat celat. Sophar itaque beatum Job ut de carnali
intellectu redarguat, seque ipsum quantae sit benignitatis
ostendat, ei bona optat, quae et cum habentur
ignorat, dicens: <hi>Atque utinam Deus loqueretur
tecum et aperiret labia sua tibi!</hi> Ac si patenter dicat:
Imperitiae tuae potius quam poenae compatior, quia,
<pb n="0921C"/>
sola carnis prudentia praeditum, a veritatis te spiritu
vacuum agnosco. Si enim Dei judicia occulta cognosceres,
tam procaces contra illum sententias non sonares.
Et quia omnipotens Deus cum ad consideranda
nos sua judicia sublevat, ignorantiae nostrae protinus
caecitatem fugat, quae apertis ejus labiis, ad nos eruditio
prodeat, protinus adjungendo manifestat, dicens:</p>
          </div3>
        </div2>
<div2>
          <head>CAPUT VI [ <hi>Rec. IV</hi> ].</head>
<p>VERS. 6.-- <hi>Ut ostenderet tibi secreta sapientiae, et
quod multiplex sit lex ejus.</hi> </p>
<div3>
            <head>6.</head>
            <p>
 <hi>Sapientiae opera quae publica. Quae secreta.</hi> --Publica
sapientiae supernae sunt opera, cum omnipotens
Deus regit quos creat, perficit bona quae inchoat,
et aspirando adjuvat quos visitationis suae lumine
<pb n="0921D"/>
illustrat. Cunctis etenim liquet quia quos gratis
condidit benigne disponit. Et cum spiritalia dona
largitur, ipse perficit quod ipse ex munere suae benignitatis
inchoavit. Secreta vero sapientiae supernae
sunt opera cum Deus quos creavit deserit; cum bona
quae praeveniendo coeperat; nequaquam prosequendo
consummat; cum claritate nos suae illustrationis
illuminat, et tamen, permissis carnis tentationibus,
tenebris caecitatis pulsat; cum dona quae contulit
minime custodit; cum et mentis nostrae ad se
desideria excitat, et tamen occulto judicio difficultate
<pb n="0922A"/>
nos nostrae imbecillitatis angustat.
</p>
            <p>[ <hi>Vet. V.] 7. Haec non inveniendo invenit, qui comprehendi
non posse didicit. Lex Dei et Christi charitas.</hi> 
--Quae nimirum secreta ejus sapientiae pauci valent
inquirere, sed nullus invenire, quia quod super nos
de nobis ad immortali sapientia non injuste <emph>340</emph> 
disponitur, justum profecto est ut a nobis adhuc
mortalibus ignoretur. Sed haec ipsa sapientiae illius
secreta conspicere utcunque jam incomprehensibilitatis
ejus est potentiam videre, quia etsi in ipsa
consiliorum ejus inquisitione deficimus, deficiendo
tamen verius discimus quem timeamus. Ad haec se
Paulus sapientiae illius secreta tetenderat, cum dicebat: <hi>O altitudo divitiarum sapientiae et scientiae Dei,
quam incomprehensibilia sunt judicia ejus, et investigabiles
<pb n="0922B"/>
viae ejus. Quis enim cognovit sensus Domini?
vel quis consiliarius ejus fuit 
 <note>(Rom. XI, 33)</note>
              </hi>? Qui superius
etiam ex ipsa inquisitione lassescens, sed
tamen ad cognitionem infirmitatis propriae lassescendo
proficiens, praemittit dicens: <hi>O homo, tu quis es
qui respondeas Deo? Nunquid dicit figmentum ei qui
se finxit: Quare me fecisti sic <note>(Rom. IX, 20)</note>
              </hi>? Qui igitur
ad occulta Dei pertingere non valens ad infirmitatis
suae cognitionem rediit, atque ad eruditionem
se propriam deficiendo revocavit, ut ita dicam, secreta
sapientiae non inveniens invenit, quia cum ad
superna consilia requirenda lassesceret, didicit ut
humilius timeret; et quem sua infirmitas a cognitione
intima repulit, hunc ei verius humilitas junxit.
Sophar itaque et per scientiae studium peritus,
<pb n="0922C"/>
et per audaciam tumidae locutionis ignarus, quia
ipse gravitatem non habet, meliori optat quod
habet, dicens: <hi>Atque utinam Deus loqueretur
tecum, et aperiret labia sua tibi, ut ostenderet tibi
secreta sapientiae!</hi> Qui eam quoque, qua se super
amicum pollere aestimat, optando sapientiam ostentat,
cum protinus subdit: <hi>Et quod multiplex sit
lex ejus.</hi> Quid hoc loco Dei lex accipi nisi charitas
debet, per quam semper in mente legitur praecepta
vitae qualiter in actione teneantur? De hac etenim
lege Veritatis voce dicitur: <hi>Hoc est praeceptum
meum ut diligatis invicem <note>(Joan. XV, 12)</note>
              </hi>. De hac
Paulus ait: <hi>Plenitudo legis, dilectio <note>(Rom. XIII, 10)</note>
              </hi>.
De hac iterum dicit: <hi>Invicem onera vestra portate,
et sic adimplebitis legem Christi <note>(Galat. VI, 2)</note>
              </hi>. Lex
<pb n="0922D"/>
etenim Christi quid congruentius intelligi quam charitas
potest, quam tunc vere perficimus cum fraterna
onera ex amore toleramus.</p>
          </div3>
<div3>
            <head>8.</head>
            <p>
 <hi>Charitas a duobus praeceptis incipit, et ad innumera
se extendit. Proximi dilectio cavet nocere, curat
benefacere. Haec duo quam multis modis praestantur.</hi> 
--Sed haec eadem lex multiplex dicitur, quia studiosa
sollicitudine charitas ad cuncta virtutum facta
dilatatur. Quae a duobus quidem praeceptis incipit,
sed se ad innumera extendit. Hujus namque legis
initium dilectio Dei est ac dilectio proximi. [ <hi>Vet. VI.</hi> ]
<pb n="0923A"/>
Sed Dei dilectio per tria distinguitur, quia ex toto
corde, et ex tota anima, et ex tota fortitudine diligi
conditor jubetur. Qua in re notandum est quod
divinus sermo cum Deum diligi praecipit, non solum
narrat ex quo, sed etiam informat ex quanto, cum
subjungit ex toto, ut videlicet qui perfecte Deo placere
desiderat sibi de se nihil relinquat. Proximi autem
dilectio ad duo praecepta derivatur, cum et per
quemdam justum dicitur: <hi>Quod ab alio tibi odis fieri,
vide ne tu alteri facias <note>(Tob. IV, 16)</note>
            </hi>. Et per semetipsam
Veritas dicit: <hi>Quae vultis ut faciant vobis homines, 
 et vos facite illis <note>(Matth. VII, 12)</note>
            </hi>. Quibus duobus
scilicet utriusque Testamenti mandatis, per
unum malitia compescitur, per aliud benignitas praerogatur,
ut malum quod pati non vult quisque non
<pb n="0923B"/>
faciens; cesset a nocendi opere; et rursum bonum
quod sibi fieri appetit, <emph>341</emph> impendens, erga utilitatem
se proximi exerceat ex benignitate. Sed haec nimirum
duo dum sollicita intentione cogitantur, cor
ad innumera virtutum ministeria tenditur, ne vel ad
inferenda quae non debet desideriis inquieta mens
ferveat, vel erga exhibenda quae debet otio resoluta
torpescat. Nam cum cavet alteri facere quod nequaquam
vult ab altero ipsa tolerare, sollicita se intentione
circumspicit, ne superbia elevet, et usque ad
despectum proximi animum dejiciens exaltet; ne
ambitio cogitationem laniet, cumque hanc ad appetenda
aliena dilatat, angustet; ne cor luxuria polluat,
et subjectum desideriis per illicita corrumpat;
ne ira exasperet, et usque ad proferendam contumeliam
<pb n="0923C"/>
inflammet; ne invidia mordeat, et alienis felicitatibus
aemula, sua se face consumat; ne immoderate
linguam loquacitas pertrahat, eamque usque ad
lasciviam obtrectationis extendat; ne odium malitia
excitet, et os usque ad jaculum maledictionis irritet.
Rursum cum cogitat ut ea alteri faciat quae ipsa sibi
fieri ab altero exspectat, pensat nimirum ut malis
bona, et bonis meliora respondeat; ut erga procaces
mansuetudinem longanimitatis exhibeat; ut malitiae
peste languentibus gratiam benignitatis impendat;
ut discordes pace uniat, et concordes ad concupiscentiam
verae pacis accingat; ut indigentibus necessaria
tribuat; ut errantibus viam rectitudinis ostendat;
ut afflictos verbo et compassione mulceat; ut
accensos in hujus mundi desideriis increpatione
 restinguat; ut minas potentum ratiocinatione mitiget;
<pb n="0923D"/>
ut oppressorum angustias quanta praevalet ope
levet; ut foris resistentibus opponat patientiam; ut
intus superbientibus exhibeat cum patientia disciplinam;
ut erga errata subditorum sic mansuetudo zelum
temperet, quatenus a justitiae studio non enervet;
sic ad ultionem zelus ferveat, ne tamen pietatis
limitem fervendo transcendat; ut ingratos beneficiis
<pb n="0924A"/>
ad amorem provocet; ut gratos quosque ministeriis
in amore servet; ut proximorum mala cum corrigere
non valet, taceat, utque cum corrigi loquendo
possunt, silentium consensum esse pertimescat; ut
sic ea quae tacet toleret, ne tamen in anima virus
doloris occultet; ut sic malevolis munus benignitatis
exhibeat, ne tamen per gratiam a jure rectitudinis
excedat; ut cuncta proximis quae praevalet impendat,
sed haec impendendo non tumeat; ut sic in bonis
quae exhibet tumoris praecipitium paveat, ne tamen
a boni exercitio torpescat; ut sic quae possidet tribuat,
quatenus quanta sit largitas remunerantis attendat;
ne cum terrena largitur, suam plus quam
necesse est inopiam cogitet, et in oblatione muneris
hilaritatis lumen tristitia obscuret.
</p>
            <p>
              <pb n="0924B"/>[ <hi>Vet. VII.</hi> ] 9. <hi>Charitas multiformis exemplis sanctorum
ostenditur.</hi> --Bene ergo lex Dei multiplex dicitur,
quia nimirum cum una eademque sit charitas,
si mentem plene coeperit, hanc ad innumera opera
multiformiter accendit. Cujus diversitatem breviter
exprimimus, si in electis singulis bona illius perstringendo
numeremus. Haec namque per Abel et
electa Deo munera, obtulit, et fratris gladium non
reluctando toleravit <note>(Genes. IV, 4, 8)</note>. Haec Enoch
et inter homines vivere spiritaliter docuit, et ad sublimem
vitam ab hominibus etiam corporaliter abstraxit <note>(Genes. V, 24)</note>.
 <emph>342</emph> Haec Noe, despectis
omnibus solum Deo placabilem ostendit, atque in
arcae fabricam studio longi laboris exercuit, et mundo
superstitem pio opere exercendo servavit <hi>(Genes.
<pb n="0924C"/>
VII, 6)</hi>. Haec per Sem et Japhet humiliter verenda
patris erubuit, et superjecto dorsis pallio, quae non
videbat abscondit <note>(Genes. IX, 23)</note>. Haec Abrahae dextram
quia ad mortem filii obediendo extulit, hunc
prolis innumerae, gentium patrem fecit <note>(Genes. XXII,
10)</note>. Haec Isaac mentem, quia semper ad munditiam
tenuit, caligantibus aetate oculis, ad videnda longe
post ventura dilatavit <note>(Genes. XXVII, 1)</note>. Haec Jacob
compulit et amissum bonum filium medullitus gemere,
et pravorum filiorum praesentiam sub aequanimitate
tolerare <note>(Genes. XXXVII, 34)</note>. Haec Joseph docuit
a fratribus venundatum, et libertate animi infracta
servitium perpeti, et eisdem post fratribus
mente non elata principari <note>(Genes. XLII, 33)</note>. Haec
Moysen, delinquente populo, et usque ad petitionem
mortis in precibus stravit, et usque ad interfectionem
<pb n="0924D"/>
populi per zeli studium erexit, ut et pro pereunte
plebe sese morti objiceret, et contra peccantem protinus
vice Domini irascentis saeviret <note>(Exod. XXXII,
33)</note>. Haec Phinees brachium in ultionem peccantium
erexit, ut arrepto gladio, coeuntes transfigeret, et
iram Domini iratus placaret <note>(Num. XXV, 8, 9)</note>. Haec
 Jesum exploratorem docuit, ut et prius contra
<pb n="0925A"/>
falsiloquos cives veritatem verbo defenderet, et hanc
postmodum gladio contra hostes allegaret <note>(Josue I,
2, seq.; Num. XIV, 6, 7, seq.)</note>. Haec Samuel et in
principatu humilem praebuit, et integrum in dejectione
servavit, qui cum persequentem se plebem
diligeret, ipse sibi testimonio exstitit, quia culmen
ex quo dejectus est non amavit <note>(I Reg. III, 4, seq.)</note>.
Haec David ante iniquum regem et humilitate commovit
ad fugam, et pietate replevit ad veniam; qui
persecutorem suum et timendo fugit ut dominum,
et tamen cum potestatem feriendi reperit, non agnovit
inimicum <note>(I Reg. XXIV, 6, 18)</note>. Haec Nathan et
contra peccantem regem in auctoritatem liberae increpationis
sustulit, et cum regis culpa deesset, in
petitione humiliter stravit <note>(II Reg. XII, 1, seq.)</note>.
<pb n="0925B"/>
Haec per Isaiam nuditatem carnis in praedicatione
non erubuit, et subducto carnali velamine, superna
mysteria penetravit <note>(Isai. XX, 2)</note>. Haec Eliam, quia
fervoris zelo vivere spiritaliter docuit, ad vitam quoque
et corporaliter abstraxit <note>(IV Reg. II, 11)</note>. Haec
Elisaeum, quia magistrum diligere simpliciter instituit,
magistri spiritu dupliciter implevit <note>(Ibid., 10)</note>.
Per hanc Jeremias ne in Aegyptum populus descenderet
restitit; sed tamen et inobedientes diligens,
quo descendi prohibuit, et ipse descendit <note>(Jerem.
XLII, 18)</note>. Haec Ezechielem, quia prius a terrenis desideriis
sustulit, post per cincinnum capitis in aere
libravit <note>(Ezech. VIII, 3)</note>. Haec in Daniele, quia a regiis
dapibus gulam compescuit, ei et esurientium ora
leonum clausit <note>(Dan. XIV, 40)</note>, Haec tribus pueris,
<pb n="0925C"/>
quia in tranquillitate positis incendia vitiorum subdidit,
tribulationis tempore et flammas in fornace
temperavit <note>(Dan. III, 50)</note>. Haec in Petro et minis
terrentium principum fortiter restitit, et in circumcisione
submovenda minorum verba humiliter audivit.
Haec in Paulo et manus persequentium humiliter
pertulit, et tamen in circumcisionis negotio longe se
imparis prioris sensum audenter increpavit <note>(Act.
XV)</note>. Multiplex ergo ista lex Dei est, quae singulis
rerum articulis non permutata congruit, et causis se
variantibus non variata conjungit.</p>
<p>[ <hi>Vet. VIII.</hi> ] 10. <hi>Charitatis officia ex Paulo.</hi> --Cujus
nimirum legis multiplicitatem bene <emph>343</emph> Paulus
enumerat, dicens: <hi>Charitas patiens est, benigna est;
non aemulatur, non inflatur, non agit perperam, non
<pb n="0925D"/>
est ambitiosa, non quaerit quae sua sunt, non irritatur,
non cogitat malum, non gaudet super iniquitate, congaudet
autem veritati <note>(I Cor. XIII, 4)</note>
              </hi>. Patiens quippe
est charitas, quia illata mala aequanimiter tolerat.
Benigna vero est, quia pro malis bona largiter ministrat.
Non aemulatur, quia per hoc quod in praesenti
mundo nil appetit, invidere terrenis successibus
nescit. Non inflatur, quia cum praemium internae
retributionis anxia desiderat, de bonis se exterioribus
non exaltat. Non agit perperam, quia quo se in
<pb n="0926A"/>
solum Dei ac proximi amorem dilatat, quidquid a
rectitudine discrepat ignorat. Non est ambitiosa,
quia quo ardenter intus ad sua satagit, foras nullatenus
aliena concupiscit. Non quaerit quae sua sunt,
quia cuncta quae hic transitorie possidet velut aliena
negligit, cum nihil sibi esse proprium nisi quod secum
permaneat agnoscit. Non irritatur, quia et injuriis
lacessita ad nullos se ultionis suae motus excitat,
dum pro magnis laboribus majora post praemia
exspectat. Non cogitat malum, quia in amore munditiae
mentem solidans, dum omne odium radicitus
eruit, versare in animo quod inquinat nescit. Non
gaudet super iniquitate, quia quo sola dilectione
erga omnes inhiat, nec de perditione adversantium
exsultat. Congaudet autem veritati, quia ut se caeteros
<pb n="0926B"/>
diligens, per hoc quod rectum in aliis conspicit,
quasi de augmento proprii provectus hilarescit.
Multiplex ergo ista lex Dei est, quae contra uniuscujusque
culpae jaculum, quod perimendam mentem
impetit, instructionis suae munimine occurrit, ut
quia antiquus hostis varia circumfusione nos obsidet,
ipsa hunc de nobis multipliciter expugnet. Quam
nimirum legem si sollicita consideratione pensamus,
auctori nostro quantum quotidie delinquamus agnoscimus.
Si autem culpas perpendimus, profecto aequanimiter
flagella toleramus; nec ex dolore ad
impatientiam proruit, cum suo se judicio conscientia
addicit. Unde Sophar, quid diceret sciens, sed
cui diceret nesciens, postquam praemisit dicens, <hi>Ut
ostenderet tibi secreta sapientiae, et quod multiplex sit
<pb n="0926C"/>
lex ejus,</hi> protinus adjungit:</p>
          </div3>
        </div2>
<div2>
          <head>CAPUT VII [ <hi>Rec. V.</hi> ]</head>
<p>IBID.-- <hi>Et intelligeres quod multo minora exigaris a
Deo quam meretur iniquitas tua.</hi> </p>
<div3>
            <head>11.</head>
            <p>
 <hi>Culparum nostrarum cognitio temperat dolorem
flagellorum.</hi> --Dolor quippe, ut diximus, flagelli temperatur
cum culpa cognoscitur, quia et tanto quisque
patientius ferramentum medici tolerat, quanto
putridum conspicit esse quod secat. Qui igitur multiplicitatem
legis intelligit, cuncta quae patitur quam
sint minora perpendit, quia per hoc quod culpae
pondus agnoscitur, afflictionis poena levigatur.
</p>
            <p>[ <hi>Vet. IX.</hi> ] 12. <hi>Venialiter peccant, qui zeli fervore
modum correptionis excedunt.</hi> --Sed inter haec sciendum
est quia sine magna iniquitate non fuerit quod
<pb n="0926D"/>
Sophar virum justum usque ad objectionem iniquitatis
increpavit. Unde et eorum audaciam Veritas
juste redarguit, sed benigne ad gratiam reducit; quia
apud misericordem judicem nequaquam sine venia
culpa relinquitur, cum per fervorem zeli ex ejus amore
peccatur. Saepe namque magnis hoc doctoribus
mirandisque contingit, ut quo alta charitate fervent, <emph>344</emph> 
 modum correptionis exaggerent, et
lingua aliquid quod non debet dicat, quia mentem
dilectio quantum debet inflammat. Sed verbum prolatae
<pb n="0927A"/>
contumeliae tanto citius parcitur, quanto et ex
qua radice prodeat pensatur. Unde bene per Moysen
Dominus praecepit dicens: <hi>Si quis abierit cum amico
suo simpliciter in silvam ad ligna caedenda, et lignum
securis fugerit manu, ferrumque lapsum de manubrio
amicum ejus percusserit, et occiderit, hic ad unam
supradictarum urbium fugiet, et vivet, ne forte proximus
ejus, cujus effusus est sanguis, doloris stimulo
persequatur, et apprehendat eum, et percutiat animam
ejus <note>(Deut. XIX, 5)</note>
              </hi>. Ad silvam quippe cum amico
imus quoties cum quolibet proximo ad intuenda delicta
nostra convertimur, et simpliciter ligna succidimus
cum delinquentium vitia pia intentione resecamus.
Sed securis manu fugit cum sese increpatio
plus quam necesse est in asperitatem pertrahit. Ferrumque
<pb n="0927B"/>
de manubrio prosilit cum de correptione
sermo durior excedit; et amicum percutiens occidit,
quia auditorem suum prolata contumelia ab spiritu
dilectionis interficit. Correpti namque mens repente
ad odium proruit, si hanc immoderata increpatio
plus quam debuit addicit. Sed is qui incaute ligna
percutit, et proximum exstinguit, ad tres necesse
est urbes fugiat, ut in una earum defensus vivat,
quia si, ad poenitentiae lamenta conversus, in unitate
sacramenti sub spe, fide et charitate absconditur,
reus perpetrati homicidii non tenetur; eumque exstincti
proximus et cum invenerit non occidit, quia
cum districtus judex venerit, qui sese nobis per naturae
nostrae consortium junxit, ab eo procul dubio
vindictam de culpae reatu non expetit quem sub ejus
<pb n="0927C"/>
venia spes, fides et charitas abscondit. Citius ergo
culpa dimittitur quae nequaquam malitiae studio perpetratur.
Unde et Sophar iniquum vocat quem superna
sententia laudaverat; nec tamen a venia reprobatus
excluditur, quia ad verba contumeliae divini
amoris zelo promovetur. Qui pro eo quod
beati Job merita non agnoscit, ex imperita adhuc
irrisione subjungit, dicens:</p>
          </div3>
        </div2>
<div2>
          <head>CAPUT VIII [ <hi>Rec. VI</hi> ].</head>
<p>VERS. 7.-- <hi>Forsitan vestigia Dei comprehendes, et
usque ad perfectum, Omnipotentem reperies.</hi> </p>
<div3>
            <head>13.</head>
            <p>
 <hi>Dei vestigia sunt ejus dona quibus ad superna
provocamur. Deus hic non videtur manifeste. Contemplationis
vis. Dei essentiam angelica vel humana
mens non plene contuetur.</hi> --Quid Dei vestigia nisi
<pb n="0927D"/>
benignitatem illius visitationis vocat? Quibus nimirum
progredi ad superna provocamur cum ejus Spiritus
afflatu tangimur, et, extra carnis angustias
sublevati, per amorem agnoscimus auctoris nostri
contemplandam speciem, quam sequamur. Nam cum
mentem nostram spiritalis patriae amor inflammat,
quasi sequentibus iter insinuat, et substrato cordi
<pb n="0928A"/>
velut quoddam vestigium Dei gradientis imprimitur,
ut ab eo rectis cogitationum gressibus via vitae teneatur.
Quem enim necdum cernimus, restat necesse
est ut per vestigia sui amoris indagemus,
quatenus usque ad contemplationis speciem quandoque
 mens inveniat quem nunc, quasi a tergo subsequens,
per sancta desideria explorat. Haec Psalmista
auctoris nostri vestigia bene sequi noverat
cum dicebat: <hi>Adhaesit anima mea post te <note>(Psal. LXII,
9)</note>
            </hi>. Quem reperire quoque usque ad visionem suae
celsitudinis satagebat, dicens: <hi>Sitivit anima mea</hi> <emph>345</emph> 
 <hi>ad Deum vivum; quando veniam, et parebo ante
faciem Dei <note>(Psal. XLI, 3)</note>
            </hi> Tunc quippe cogitatione
manifesta omnipotens Deus reperitur, cum, mortalitatis
nostrae funditus corruptione calcata, ab assumptis
<pb n="0928B"/>
nobis in divinitatis suae claritate conspicitur.
Nunc autem a carnali cogitatione animum infusi
Spiritus gratia sublevat, et in contemptum rerum
transeuntium exaltat; totumque mens quod appetebat
in infimis despicit, atque ad superna desideria
ignescit, et contemplationis suae vi extra carnem
tollitur, quae corruptionis suae pondere adhuc in
carne retinetur. Incircumscripti luminis jubar intueri
conatur, et non valet; quod infirmitate pressus animus
et nequaquam penetrat, et tamen repulsus
amat. Jam namque de se conditor per quod ametur
ostendit, sed visionis suae speciem amantibus subtrahit.
Sola ergo ejus vestigia conspicientes gradimur,
qui hunc per donorum suorum signa sequimur, quem
necdum videmus. [ <hi>Vet. X, Rec. VII.</hi> ] Quae nimirum
<pb n="0928C"/>
vestigia comprehendi nequeunt, quia unde, ubi,
quibusve modis veniant ejus Spiritus dona, nesciuntur,
Veritate attestante, quae ait: <hi>Spiritus ubi vult
spirat, et vocem ejus audis, et nescis unde veniat, 
 et quo vadat <note>(Joann. III, 8)</note>
            </hi>. In retributionis autem
culmine reperiri Omnipotens per contemplationis
speciem potest, sed tamen ad perfectum non potest,
quia etsi hunc in claritate sua quandoque conspicimus,
non tamen ejus essentiam plene contuemur. Angelica
etenim, vel humana mens cum ad incircumscriptum
lumen inhiat, eo ipso se, quo est creatura, coangustat;
et super se quidem per provectum tenditur,
sed tamen ejus fulgorem comprehendere nec dilatata
sufficit, qui et transcendendo et portando omnia et
implendo concludit. Unde et adhuc subditur:</p>
          </div3>
        </div2>
<div2>
          <head>CAPUT IX.</head>

<pb n="0928D"/>
<p>VERS. 8, 9.-- <hi>Excelsior coelo est, et quid facies? profundior
inferno, et unde cognosces? Longior terra
mensura ejus, et latior mari.</hi> </p>
<div3>
            <head>14.</head>
            <p>
 <hi>Qui Deus omnia transcendat.</hi> --Quod Deus coelo
excelsior, inferno profundior, terra longior, marique
latior esse describitur, tanto spiritaliter debet intelligi,
<pb n="0929A"/>
quanto de eo quidquam nefas est juxta corporea
lineamenta sentire. Sed coelo est excelsior, quia incircumscriptione
sui spiritus cuncta transcendit; inferno
profundior, quia transcendendo subvehit; terra
longior, quia creaturae modum perennitate suae aeternitatis
excedit; mari latior, quia rerum temporalium
fluctus sic regens possidet, ut hos sub omnimoda potentiae
suae praesentia coangustando circumdet. Quamvis
possunt et coeli appellatione angeli, et inferni vocabulo
daemonia designari; per terram vero justi
homines, per mare autem peccatores intelligi. Excelsior
itaque coelo est, quia ipsi quoque electi spiritus
visionem tantae celsitudinis perfecte non penetrant.
Profundior inferno est, quia malignorum spirituum
astutias longe subtilius quam ipsi putaverant judicans
<pb n="0929B"/>
damnat. Terra longior, quia longanimitatem nostram
patientia divinae longanimitatis exsuperat, quae nos
et peccantes tolerat, et conversos ad praemia remunerationis
exspectat. Mari latior, quia ubique facta
peccantium <emph>346</emph> retributionis suae praesentia occupat,
ut et cum non praesens per speciem cernitur,
praesens per judicium sentiatur.</p>
          </div3>
<div3>
            <head>15.</head>
            <p>
 <hi>Qui homo coelum, infernus, terra, mare. Dei
latitudo, longitudo, sublimitas et profundum.</hi> --Cuncta
tamen ad solum referri hominem possunt, ut ipse sit
coelum cum jam per desiderium summis inhaereat;
ipse infernus, cum, tentationum suarum caligine perturbatus,
in infimis jacet; ipse terra, quia in bono
opere fixae spei ubertate fructificat; ipse mare, quia
in quibusdam trepidus quatitur, et aura suae mutabilitatis
<pb n="0929C"/>
agitatur. Sed coelo est excelsior Deus, quia
potentiae ejus magnitudine vincimur, etiam cum super
nosmetipsos elevamur; inferno profundior, quia
nimirum plus judicat quam ipse se humanus animus
in tentationibus investigat; terra longior, quia
fructus vitae, quos in fine retribuit, nequaquam nunc
vel spes nostra comprehendit; mari latior, quia humana
mens fluctuans multa de his quae ventura sunt
conjicit, sed cum jam cernere quae aestimaverat coeperit,
angustam se fuisse in sua aestimatione cognoscit.
[ <hi>Vet. XI.</hi> ] Excelsior igitur coelo fit cum ipsa in eum
nostra contemplatio deficit. Unde et cor Psalmista
in altum posuerat, sed necdum se eum contigisse
sentiebat, dicens: <hi>Mirabilis facta est scientia tua ex
me, confortata est, nec potero ad eam (Psal. CXXXVIII,
<pb n="0929D"/>
6)</hi>. Inferno profundiorem noverat, qui semetipsum
discutiens, sed ejus subtiliora judicia pertimescens,
dicebat: <hi>Nihil mihi conscius sum, sed non in hoc
justificatus sum; qui autem judicat me, Dominus est <note>(I Cor. IV, 4)</note>
            </hi>.
Longiorem terra viderat, cum minora
ei esse humanae mentis vota pensabat, dicens: <hi>Qui potens est omnia facere superabundanter quam
<pb n="0930A"/>
petimus aut intelligimus 
 <note>(Ephes. III, 20)</note>
            </hi>. Latiorem
mari conspexerat, qui timendo pensabat quia nequaquam
mens humana immensitatem districtionis ejus
agnosceret, quantumlibet inquirendo fluctuaret, dicens: <hi>Quis novit potestatem irae tuae, aut prae timore 
 iram tuam dinumerare <note>(Psal. LXXXIX, 11)</note>
            </hi>? Cujus
bene potentiam egregius nobis doctor insinuat, cum
breviter narrat: <hi>Ut possitis comprehendere cum omnibus
sanctis, quae sit latitudo, longitudo, sublimitas et
profundum <note>(Ephes. III, 18)</note>
            </hi>. Habet quippe Deus latitudinem,
quia dilectionem suam usque ad collectionem
persequentium tendit. Habet longitudinem, quia
ad vitae patriam nos longanimiter tolerando perducit.
Habet sublimitatem, quia ipsorum quoque intelligentiam
qui recepti in supernam fuerint congregationem
<pb n="0930B"/>
transcendit. Habet profundum, quia damnatis inferius
districtionis suae judicium incomprehensibiliter
exerit. Quae scilicet quatuor nobis in hac vita positis
singulis exercet, quia et latitudinem amando, et
longitudinem tolerando, et celsitudinem, non solum
nostram intelligentiam, sed etiam vota superando, et
profunditatem suam exhibet, occultos et illicitos
cogitationum motus districte judicando. Sed ejus
celsitudo et profunditas quam sit investigabilis nullus
agnoscit, nisi qui vel contemplatione ad summa provehi,
vel, occultis motibus resistens, tentationum
coeperit importunitate turbari. Unde et beato Job
dicitur: <hi>Excelsior coelo est, et quid facies? profundior
inferno, et unde cognosces?</hi> Ac si ei aperto despectu
diceretur: Profunditatem ejus <emph>347</emph> atque excellentiam
<pb n="0930C"/>
quando tu cognoscere sufficis, qui vel virtute
ad summa evehi, vel temetipsum reprehendere in
tentationibus nescis. Sequitur:</p>
          </div3>
        </div2>
<div2>
          <head>CAPUT X. [ <hi>Rec. VIII</hi> ].</head>
<p>VERS. 10.-- <hi>Si subverterit omnia, vel in unum coarctaverit,
quis contradicet ei? vel quis dicere ei potest,
Cur ita facis?</hi> </p>
<div3>
            <head>16.</head>
            <p>
 <hi>Quomodo Deus in nobis coelum, infernum, terram,
mare subvertat.</hi> --Subvertit Dominus coelum cum
terribili et occulta dispensatione humanae contemplationis
celsitudinem destruit. Subvertit infernum cum
cujuslibet mentem in suis tentationibus pavidam cadere
etiam ad deteriora permittit. Subvertit terram
cum fructificationem boni operis adversis irruentibus
<pb n="0930D"/>
intercidit. Subvertit mare cum fluctuationem nostrae
titubationis emergente subito pavore confundit. Dubietate
quippe sua cor anxium hoc ipsum quia titubat
valde formidat, et quasi mare subvertitur cum ipsa
in Deum nostra trepidatio, considerato ejus judicii
terrore, turbatur. [ <hi>Vet. XII.</hi> ] Quia igitur quomodo
coelum vel infernus, terra vel mare, subvertitur breviter
<pb n="0931A"/>
diximus, nunc aliquantulum laboriosius restat
ut haec qualiter in unum coarctari valeant, demonstremus.</p>
          </div3>
<div3>
            <head>17.</head>
            <p>
 <hi>Coelum et infernus simul, in una mente contemplatio
et carnis tentatio.</hi> --Saepe namque contingit ut
ad summa jam mentem spiritus elevet, sed tamen
hanc importunis caro tentationibus impugnet. Cumque
ad contemplanda coelestia animus ducitur, objectis
actionis illicitae imaginibus reverberatur. Nam
carnis repente hunc stimulus sauciat quem extra
carnem contemplatio sancta rapiebat. Coelum ergo
simul infernusque coarctatur cum unam eamdemque
mentem et sublevatio contemplationis illuminat, et
importunitas tentationis obscurat; ut et videat intendendo
quod appetat, et succumbendo in cogitatione
<pb n="0931B"/>
toleret quod erubescat. De coelo quippe lux oritur,
infernus autem tenebris possidetur. In unum ergo
coelum infernusque redigitur cum mens, quae jam lucem
patriae supernae considerat, etiam de carnis bello
tenebras occultae tentationis portat. Certe jam Paulus
tertii coeli culmen ascenderat, jam paradisi secreta
cognoverat, et tamen adhuc carnis bella tolerans
gemebat, dicens: <hi>Video aliam legem in membris
meis repugnantem legi mentis meae, et captivum me
ducentem in lege peccati, quae est in membris meis <note>(Rom. VII, 23)</note>
            </hi>.
Quid ergo in hujus tanti praedicatoris
pectore nisi coelum Deus infernumque coarctaverat,
qui et visionis intimae jam lumen acceperat, et tamen
adhuc tenebras de carne tolerabat? Super se
viderat quod laetus appeteret, in se cernebat quod
<pb n="0931C"/>
metuens doleret. Jam coelestis patriae lux irradiaverat,
sed adhuc tentationis obscuritas animum confundebat.
Cum coelo ergo infernum pertulit, quia et
illuminatum securitas erexit, et tentatum gemitus
stravit.</p>
          </div3>
<div3>
            <head>18.</head>
            <p>
 <hi>Terra et mare simul, fidei certitudo cum aliquantula
dubietate.</hi> --Et saepe contingit ut fides in mente
jam vigeat, sed tamen ex parte aliquantula in dubietate
contabescat; quatenus et certa se a visibilibus
elevet, et ex quibusdam sese incerta perturbet. Nam
plerumque ad aeterna appetenda se erigit, et subortis
cogitationum stimulis agitata, sibimet ipsa contradicit.
[ <hi>Vet. XIII.</hi> ] In unum ergo terra mareque coarctatur
cum unam eamdemque mentem, et certitudo
solidae fidei roborat, et tamen ex aliquantula <emph>348</emph> 
<pb n="0931D"/>
mutabilitate perfidiae aura dubietatis versat. An non
in suo pectore coarctari terram mareque cognoverat,
qui et per fidem sperans, et per infidelitatem fluctuans,
dicebat: <hi>Credo, Domine, adjuva incredulitatem
meam <note>(Marc. IX, 23)</note>
            </hi>? Quid itaque est, quod et se
credere asserit, et adjuvari in se incredulitatem
quaerit, nisi quod coarctari in suis cogitationibus terram
cum mari deprehenderat, qui et exorare certus
jam per fidem coeperat, et adhuc incertus undas perfidiae
ex incredulitate tolerabat?</p>
          </div3>
<div3>
            <head>19.</head>
            <p>
 <hi>Cur mentem ad recta surgentem Deus impugnari
<pb n="0932A"/>
sinat.</hi> --Quod tamen occulta fieri dispensatione permittitur,
ut cum mens jam surgere ad rectitudinem
coeperit, pravitatis suae reliquiis impugnetur; quatenus
haec ipsa impugnatio, aut resistentem exerceat,
aut delectationibus seductam frangat. Recte itaque
nunc dicitur: <hi>Si subverterit omnia, vel in unum coarctaverit,
quis contradicet ei? vel quis dicere ei potest:
Cur ita facis?</hi> quia nimirum divinum judicium nec
adversitate valet imminui, nec inquisitione cognosci,
cum vel virtutes quas tribuerat subtrahit, vel has
omnino non adimens, vitiorum concuti impugnatione
permittit. Saepe namque in elationem cor tollitur
cum laetis successibus in virtute roboratur, sed dum
 latentes motus audaciae in cogitatione conditor
conspicit, se sibi hominem ostendendo derelinquit,
<pb n="0932B"/>
ut ejus mens derelicta quid sit inveniat, quae
male in se secura gaudebat. Unde cum subverti omnia,
vel in unum coarctari, dicerentur, protinus additur:</p>
          </div3>
        </div2>
<div2>
          <head>CAPUT XI [ <hi>Rec. IX</hi> ].</head>
<p>VERS. 11.-- <hi>Ipse enim novit hominum vanitatem, et
videns iniquitatem, nonne considerat?</hi> </p>
<div3>
            <head>20.</head>
            <p>
 <hi>Vanitatis ab iniquitate discrimen.</hi> --Ac si praemissa
patefaciendo subjungeret, dicens: Quia tolerando
succrescere vitia conspicit, judicando dona
confundit. Rectus vero in descriptione ordo servatur,
cum prius nosci vanitas, et post considerari
iniquitas perhibetur. Omnis quippe iniquitas, vanitas,
non tamen omnis vanitas esse iniquitas solet. Vana
<pb n="0932C"/>
namque agimus quoties transitoria cogitamus. Unde
et evanescere dicitur quod repente ab intuentium
oculis aufertur. Hinc Psalmista ait: <hi>Universa vanitas
omnis homo vivens <note>(Psal. XXXVIII, 6)</note>
            </hi>; quoniam per
hoc quod vivendo ad interitum tendit, recte quidem
vanitas dicitur, sed nequaquam recte etiam iniquitas
appellatur, quia etsi de poena est culpae quod deficit,
non tamen hoc ipsum culpa est, quod a vita percurrit.
Vana sunt itaque, quae transeunt. Unde et per
Salomonem dicitur: <hi>Omnia vanitas <note>(Eccle. I, 2)</note>
            </hi>.</p>
          </div3>
<div3>
            <head>21.</head>
            <p>
 <hi>Vanitas ducit ad iniquitatem. Vanitas mentem
obnubilat, iniquitas caecat.</hi> --Apte autem post vanitatem
protinus iniquitas subinfertur, quia dum per
quaedam transitoria ducimur, in quibusdam noxie
ligamur; cumque mens incommutabilitatis statum
<pb n="0932D"/>
non tenet, a semetipsa defluens, ad vitia prorumpit.
 Vanitate ergo ad iniquitatem labitur, quae assueta
rebus mutabilibus, dum ex aliis ad alia semper impellitur,
suborientibus culpis inquinatur. [ <hi>Vet. XIV.</hi> ]
Potest tamen et vanitas culpa intelligi, et iniquia is
nomine reatus gravior demonstrari. Si enim aliquando
vanitas culpa non esset, Psalmista non diceret: <hi>Quanquam
in imagine Dei ambulet homo, tamen vane
conturbatur; thesaurizat, et ignorat cui congreget ea <note>(Psal. XXXVIII, 8)</note>
            </hi>;
quia quamvis Trinitatis imaginem
in natura servemus, vanis tamen delectationis motibus
<pb n="0933A"/> <emph>349</emph> 
 perturbati, in conversatione nostra delinquimus;
ut modis nos semper alternantibus cupido
concutiat, metus frangat, laetitia mulceat, dolor
affligat. Ex vanitate ergo, ut et superius dictum est,
ad iniquitatem ducimur cum prius per levia delicta
 defluimus, ut, usu cuncta levigante, nequaquam
post committere etiam graviora timeamus. Nam dum
moderari lingua otiosa verba negligit, more inolitae
remissionis capta, audax ad noxia prorumpit; dum
gulae incumbitur, ad levitatis protinus insaniam proditur;
cumque mens subigere delectationem carnis
renuit, plerumque et ad perfidiae voraginem ruit.
Unde bene Paulus plebis Israeliticae damna conspiciens,
ut imminentia ab auditoribus mala compesceret,
curavit ex ordine transacta narrare, dicens:
<pb n="0933B"/> <hi>Neque 
 idololatrae efficiamini, sicut quidam eorum,
quemadmodum scriptum est <note>(I Cor. X, 7)</note>
            </hi>: <hi>Sedit populus
manducare et bibere, et surrexerunt ludere <note>(Exod.
XXXII, 6)</note>
            </hi>. Esus quippe potusque ad lusum impulit, lusus
ad idololatriam traxit, quia si vanitatis culpa nequaquam
caute compescitur, ab iniquitate protinus mens
incauta devoratur, Salomone attestante, qui ait: <hi>Qui modica spernit, paulatim decidit 
 <note>(Eccle. XIX, 1)</note>
            </hi>.
Si enim curare parva negligimus, insensibiliter seducti,
audenter etiam majora perpetramus. Et notandum
quod non videri, sed considerari iniquitas dicitur.
Studiosius quippe conspicimus quae consideramus.
Deus itaque hominum vanitatem novit, iniquitatem
considerat, quia nec minora delicta inulta deserit,
et ad majora ferienda sese intentius accingit. Quia
<pb n="0933C"/>
igitur a levioribus malis incipitur, et ad graviora
pervenitur; vanitas mentem obnubilat, iniquitas caecat.
Quae nimirum mens, amisso mox lumine, tanto
se altius per tumorem erigit, quanto et iniquitatis
capta laqueis a veritate longius recedit. Unde et apte
quoque quo vanitas cum iniquitate pertrahat, exprimit,
cum repente subjungit:</p>
          </div3>
        </div2>
<div2>
          <head>CAPUT XII [ <hi>Rec. XV, Rec. X</hi> ].</head>
<p>VERS. 12.-- <hi>Vir vanus in superbiam erigitur.</hi> </p>
<div3>
            <head>22.</head>
            <p>
 <hi>Vanitas audacem ex culpa reddit, et in naturae
motibus effrenum.</hi> --Vanitatis quippe finis est, ut
cum peccato mentem sauciat, hanc ex culpa audacem
reddat; quatenus, sui reatus oblita, quae amisisse
se innocentiam non dolet, justo excaecata judicio,
simul et humilitatem perdat. Et fit plerumque
<pb n="0933D"/>
ut, pravis desideriis serviens, a jugo se divini timoris
excutiat, et, quasi in malorum perpetrationem
jam libera, omne quod voluptas suggerit implere contendat.
Unde cum vir vanus se erigere in superbiam
dicitur, illico subinfertur:</p>
          </div3>
        </div2>
<div2>
          <head>CAPUT XIII.</head>
<p>IBID.-- <hi>Et quasi pullum onagri se liberum natum
putat.</hi> </p>
<div3>
            <head>23.</head>
            <p>
 Per pullum quippe onagri omne agrestium genus
<pb n="0934A"/>
exprimitur, quod, naturae dimissum motibus, loris
dominantium non tenetur. Agri namque animalia
in libertate habent et ire quo appetunt, et quiescere
cum lassantur. Et quamvis insensatis animalibus
homo longe sit melior; hoc tamen plerumque homini
non licet quod brutis animalibus licet. Quae enim ad
aliud minime servantur, eorum motus procul dubio
nequaquam sub disciplina restringitur. Homo autem
qui ad sequentem vitam ducitur, necesse profecto
est ut in cunctis suis motibus <emph>350</emph> sub disciplinae
dispositione religetur, et quasi domesticum animal
loris vinctum serviat, atque aeternis dispositionibus
restrictum vivat. Qui ergo implere cuncta quae desiderat
per effrenatam libertatem quaerit, quid aliud
quam pullo onagri esse similis concupiscit, ut disciplinae
<pb n="0934B"/>
hunc lora non teneant, sed audenter vagus per
silvam desideriorum currat?</p>
          </div3>
<div3>
            <head>24.</head>
            <p>
 <hi>Lora quibus nos Deus coercet ac regit.</hi> --Saepe
autem divina miseratio, quos prodire in effrenationem
illicitae libertatis conspicit, objectione properae
adversitatis frangit, quatenus elisi discant quam
reproba erectione tumuerant; ut jam flagelli experimentis
edomiti, quasi jumenta domestica praeceptorum
loris mentis colla subjiciant, et vitae praesentis
 itinera ad nutum praesidentis pergant. Quibus bene
loris ligatum se noverat, qui dicebat: <hi>Ut jumentum
factus sum apud te, et ego semper tecum <note>(Psal. LXXII,
23)</note>
            </hi>. Unde et saevus ille persecutor ab agro perfidae
voluptatis ad domum fidei deductus, rectoris sui calcaribus
punctus, audiebat: <hi>Durum est tibi contra stimulum
<pb n="0934C"/>
calcitrare <note>(Act. IX, 5)</note>
            </hi>. Restat ergo ut si esse
jam similes pullo onagri nolumus, in cunctis quae appetimus
nutum prius intimae dispensationis exquiramus,
ut mens nostra in omne quod nititur, superni
regiminis loro teneatur; et inde magis vota sua ad
vitam impleat, unde vitae suae studia et contra propriam
voluntatem calcat. Multa Sophar fortia protulit,
sed quod meliori se haec loquitur nescit. Unde
adhuc increpando subjungit:</p>
          </div3>
        </div2>
<div2>
          <head>CAPUT XIV.</head>
<p>VERS. 13.-- <hi>Tu autem firmasti cor tuum, et expandisti
ad eum manus tuas.</hi> </p>
<div3>
            <head>25.</head>
            <p>
 <hi>Sophar arguit Job animi obdurati et superbi. Illum
imitantur mali et haeretici adversus bonos et catholicos.</hi> --Firmati
cor non hoc loco per virtutem dicitur,
<pb n="0934D"/>
sed per insensibilitatem. Omnis namque a intus
qui districtionis intimae considerationi se subjicit, ex
ejus protinus timore mollescit; eumque sagitta divinae
formidinis penetrat, quia infirma viscera per humilitatem
gestat. Quisquis autem pertinacia insensibilitatis
obdurescit, quasi cor firmat, ne hoc jacula
timoris superni confodiant. Unde quibusdam per
prophetam Dominus misericorditer dicit: <hi>Tollam
vobis cor lapideum, et dabo vobis cor carneum (Ezech.
<pb n="0935A"/>
XXXVI, 26)</hi>. Cor quippe lapideum tollit cum a nobis
superbiae duritiam subtrahit, et cor carneum tribuit
cum eamdem protinus nostram duritiam ad sensibilitatem
vertit. Per manus vero, ut jam crebro docuimus,
opera designantur. Cum culpa igitur manus ad
Deum expandere est contra largitoris gratiam de
virtute operum superbire. Qui enim in conspectu aeterni
judicis loquens sibi bona quae facit tribuit, ad
Deum manus superbiens tendit. Sic profecto contra
electos reprobi, sic contra catholicos haeretici semper
effrenantur, ut cum objurgare facta nequeunt,
bonos reprehendere de factorum elatione moliantur,
quatenus eos quos redarguere ex infirmitate actionis
non valent, ex crimine tumoris accusent. Unde et
ea bona quae exterius fiunt, nequaquam bona esse
<pb n="0935B"/>
jam censent, quae quasi per studium turgidae cogitationis
exhibentur. Qui saepe humilia tumentes increpant,
et quod dictis suis semetipsos feriunt ignorant. <emph>351</emph> 
 Sed quia justum virum Sophar hactenus
reprehendendo corripuit, nunc velut docendo subjungit:</p>
          </div3>
        </div2>
<div2>
          <head>CAPUT XV [ <hi>Vet. XVI, Rec. XI</hi> ].</head>
<p>VERS. 14, 15.-- <hi>Si iniquitatem quae est in manu tua
abstuleris a te, et non manserit in tabernaculo tuo injustitia,
tunc levare poteris faciem tuam absque macula,
et eris stabilis, et non timebis.</hi> </p>
<div3>
            <head>26.</head>
            <p>
 <hi>Ut mens sit munda, prius operis, tum cordis iniquitas
resecanda.</hi> --Omne peccatum aut sola cogitatione
committitur, aut cogitatione simul et opere
perpetratur. Iniquitas ergo in manu est culpa in
<pb n="0935C"/>
opere, injustitia vero in tabernaculo iniquitas in
mente. Mens quippe nostra tabernaculum non incongrue
vocatur, in qua apud nosmetipsos abscondimur,
cum foris in opere non videmur. Sophar itaque,
quia justi viri amicus est, novit quod dicat; sed quia
justum increpat, haereticorum tenens speciem, proferre
recte etiam quae novit ignorat. Sed nos calcantes
hoc, quod ab eo tumide dicitur, pensemus ejus
verba quam vera sint, si recte dicerentur. Prius enim
a manu iniquitatem subtrahi, et post a tabernaculo
admonet injustitiam abscidi, quia quisquis jam prava
a se opera exterius resecat, necesse profecto est ut,
ad semetipsum rediens, solerter sese in mentis intentione
discernat; ne culpa, quam jam in actione
non habet, adhuc in cogitatione perduret. Unde bene
<pb n="0935D"/>
etiam per Salomonem dicitur: <hi>Praepara foris opus
tuum, et diligenter exerce agrum tuum, ut postea aedifices
domum tuam <note>(Prov. XXIV, 27)</note>
            </hi>. Quid namque est
praeparato opere agrum diligenter exterius exercere,
nisi evulsis iniquitatis sentibus, actionem nostram
ad frugem retributionis excolere? Et quid est post
agri exercitium ad aedificium domus redire, nisi quod
plerumque ex bonis operibus discimus quantam vitae
munditiam in cogitatione construamus? Pene
<pb n="0936A"/>
cuncta namque bona opera ex cogitatione prodeunt,
sed sunt nonnulla cogitationis acumina, quae ex
operatione nascuntur; nam sicut ab animo opus sumitur,
ita rursus ab opere animus eruditur. Mens
quippe divini amoris exordia capiens imperat bona
quae fiant; sed postquam fieri imperata coeperint,
ipsis suis exercitata actionibus discit, cum imperare
bona inchoaverat, quantum minus videbat. Foris
ergo ager excolitur, ut domus postmodum construatur,
quia plerumque ab exteriori opere sumimus,
quantam subtilitatem rectitudinis in corde teneamus.
Quem bene Sophar servare ordinem studuit, cum
prius auferri iniquitatem a manibus, et post a tabernaculo
injustitiam dixit, quia nequaquam plene animus
in cogitatione erigitur, quando adhuc ab eo extrinsecus
<pb n="0936B"/>
in opere erratur.
</p>
            <p>[ <hi>Vet. XVII.</hi> ] 27. <hi>Haec munditia fiduciam praestat
in oratione; secus, si desit.</hi> --Quae si perfecte duo haec
tergimus, ad Deum statim sine macula faciem levamus.
Interna quippe facies hominis mens est, in qua
nimirum recognoscimur, ut ab auctore nostro dirigamur.
Quam scilicet faciem levare est in Deo animum
per studia orationis attollere. Sed elevatam faciem
macula inquinat, si intendentem mentem reatus
sui conscientia accusat, quia a spei fiducia protinus
frangitur, si intenta precibus necdum devictae culpae
memoria mordetur. Diffidit namque accipere se posse
quod appetit, quae profecto reminiscitur nolle se adhuc
facere quod divinitus audivit. <emph>352</emph> Hinc per
Joannem dicitur: <hi>Si cor nostrum non reprehenderit
<pb n="0936C"/>
nos, fiduciam habemus apud Deum, et quidquid petierimus
ab eo accipiemus <note>(I Joan. III, 21)</note>
              </hi>. Hinc Salomon
ait: <hi>Qui avertit aurem suam, ne audiat legem, oratio
ejus erit exsecrabilis <note>(Prov. XXVIII, 9)</note>
              </hi>. Cor quippe
nos in petitione reprehendit cum resistere se praeceptis
ejus quem postulat meminit, et oratio fit exsecrabilis
cum a censura avertitur legis, quia dignum
profecto est ut ab ejus beneficiis sit quisque extraneus
cujus nimirum jussionibus non vult esse subjectus.</p>
          </div3>
<div3>
            <head>28.</head>
            <p>
 <hi>Cum non adest, quid agendum.</hi> --Qua in re hoc
est salubre remedium, ut cum se mens ex memoria
culpae reprehendit, hoc prius in oratione defleat,
quod erravit; quatenus erroris macula cum fletibus
tergitur, in petitione sua cordis facies ab auctore
<pb n="0936D"/>
munda videatur. Sed curandum nimis est ne ad hoc
rursus proruat quod se mundasse fletibus exsultat,
ne dum deplorata iterum culpa committitur, in conspectu
justi judicis ipsa etiam lamenta levigentur.
Solerter quippe debemus meminisse quod dicitur: <hi>Ne iteres verbum in oratione tua 
 <note>(Eccli. VII, 15)</note>
            </hi>. Quo
videlicet dicto vir sapiens nequaquam nos prohibet
saepe veniam petere, sed culpas iterare. Ac si aperte
<pb n="0937A"/>
dicat: Cum male gesta defleveris, nequaquam rursus
facias, quod in precibus iterum plangas.</p>
          </div3>
<div3>
            <head>29.</head>
            <p>
 <hi>Ante orationem immundae ac terrenae cogitationes
ablegandae.</hi> --Ut ergo ad precem facies sine macula
levetur, ante orationis semper tempora debet sollicite
conspici quidquid potest in oratione reprobari;
talemque se mens et cum ab oratione cessat exhibere
festinet, qualis apparere judici in ipso orationis tempore
exoptat. Saepe namque immunda quaedam vel
illicita in animo versamus, quoties a precibus vacamus.
Sed cum se mens ad studia orationis erexerit,
earum rerum imagines reverberata patitur, quibus
libenter prius otiosa premebatur; et quasi jam
faciem anima ad Deum levare non sufficit, quia in se
nimirum inquinata mente maculas pollutae cogitationis
<pb n="0937B"/>
erubescit. Saepe curis mundi libenter occupamur.
Cumque post haec studio orationis intendimus, nequaquam
se mens ad coelestia erigit, quia pondus
hanc terrenae sollicitudinis in profundum mersit; et
in prece facies munda non ostenditur, quia cogitationis
infimae luto maculatur.
</p>
            <p>[ <hi>Vet. XVIII.</hi> ] 30. <hi>Aliena in nos delicta relaxanda.
Quis a timore liber.</hi> --Nonnunquam vero cor a cunctis
excutimus, et illicitis motibus, etiam cum a prece
vacat, obviamus; sed tamen quia nos culpas rarius
committimus, aliena pigrius delicta relaxamus; et
quo peccare noster animus sollicitius metuit, eo districtius
hoc quod in se ab alio delinquitur abhorrescit.
Unde fit ut eo inveniatur quisque tardus ad veniam,
<pb n="0937C"/>
quo proficiendo factus est cautus ad culpam;
et quo ipse excedere in alterum metuit, hoc quod in
se exceditur punire durius exquirit. Sed quid hac doloris
macula reperiri deterius potest, quae in conspectu
judicis charitatem non inquinat, sed necat?
Vitam quippe animae quaelibet culpa polluit, servatus
vero contra proximum dolor occidit. Menti namque
ut gladius figitur, et mucrone illius ipsa viscerum
occulta perforantur. Qui scilicet a transfixo corde,
si prius non educitur, nihil in precibus divinae opis
obtinetur, quia et vulneratis membris imponi salutis
medicamina <emph>353</emph> nequeunt, nisi ferrum a vulnere
ante subtrahatur. Hinc est enim quod per semetipsam
Veritas dicit: <hi>Nisi remiseritis hominibus peccata
eorum, nec Pater vester qui in coelis est remittet vobis
peccata vestra <note>(Matth. VI, 15)</note>
              </hi>. Hinc admonet, dicens:
<pb n="0937D"/> <hi>Cum stabitis ad orandum, dimittite si quid habetis adversus
alterum 
 <note>(Marc. XI, 25)</note>
              </hi>. Hinc rursum ait: <hi>Date, et dabitur vobis; dimittite, et dimittetur vobis <note>(Luc. VI, 38)</note>
              </hi>.
Hinc constitutioni postulationis conditionem
posuit pietatis, dicens: <hi>Dimitte nobis debita
nostra, sicut et nos dimittimus debitoribus nostris</hi> 
<pb n="0938A"/> <note>(Matth. VI, 12)</note>;
ut profecto bonum quod a Deo compuncti
petimus, hoc primum cum proximo conversi
faciamus. Tunc igitur vere sine macula faciem levamus,
cum nec nos prohibita mala committimus, nec
ea quae in nos commissa sunt ex proprio zelo retinemus.
Gravi namque mens nostra orationis suae tempore
confusione deprimitur, si hanc aut sua adhuc
operatio inquinat, aut alienae malitiae servatus dolor
accusat. Quae duo quisque dum terserit, ad ea quae
subnexa sunt protinus liber exsurgit. <hi>Et eris stabilis,
et non timebis;</hi> quia nimirum tanto minus judicem
trepidat, quanto in bonis actibus solidius stat. Timorem
quippe superat, qui stabilitatem servat, quia
dum sollicitus studet peragere quod mansuete conditor
imperat, securus etiam cogitat quod terribiliter
<pb n="0938B"/>
intentat.</p>
          </div3>
<div3>
            <head>31.</head>
            <p>
 <hi>In activa vita facilius perseveratur quam in contemplativa.
Quis in contemplatione persistere censeatur.</hi> --Sciendum
praeterea est quod nonnulla bona
sunt ad quae indefessi persistimus, et rursum nonnulla
sunt a quibus continue deficientes labimur,
atque ad haec magnis conatibus per intervalla temporum
reformamur. [ <hi>Vet. XIX.</hi> ] In activa etenim vita
sine defectu mens figitur, a contemplativa autem infirmitatis
suae pondere victa lassatur. Illa quippe
tanto firmius durat, quanto ad vicina se erga utilitatem
proximi dilatat; haec tanto celerius labitur,
quanto et carnis claustra transgrediens, super semetipsam
ire conatur. Illa per plana se dirigit, et idcirco
pedem operis robustius figit; haec autem quo super
<pb n="0938C"/>
se alta appetit, ad se citius fessa descendit. Quod bene
ac breviter Ezechiel insinuat, cum eorum quae viderat
motus animalium narrat, dicens: <hi>Non revertebantur
cum incederent.</hi> Et paulo post subjicit, adjungens: <hi>Et animalia ibant, et revertebantur 
 <note>(Ezech. I, 9, 14)</note>
            </hi>.
Sancta quippe animalia aliquando vadunt, et minime
redeunt; aliquando vadunt, et protinus revertuntur,
quia electorum mentes cum per collatam sibi activae
vitae gratiam erroris vias deserunt, redire ad mala
mundi nesciunt quae reliquerunt; cum vero per contemplationis
aciem ab hac se eadem activa vita suspendunt,
eunt et redeunt, quia per hoc quod diu persistere
minime in contemplatione sufficiunt, sese iterum
ad operationem fundunt; ut in his quae sibi juxta
sunt se exercendo refoveant, et super se rursum surgere
contemplando convalescant. Sed dum haec eadem
<pb n="0938D"/>
contemplatio more debito per temporum intervalla
repetitur, indeficienter procul dubio et in ejus
soliditate persistitur, quia etsi infirmitatis suae pondere
superata mens deficit, hanc tamen iterum continuis
conatibus reparata comprehendit. Nec stabilitatem
suam in ea perdidisse dicenda est, a qua etsi
<pb n="0939A"/>
semper deficit, hanc et cum perdiderit semper inquirit.
Sequitur:</p>
          </div3>
        </div2>
<div2>
          <head>CAPUT XVI [ <hi>Rec. XII</hi> ].</head>
<p>VERS. 16.-- <emph>354</emph> <hi>Miseriae quoque oblivisceris, et
quasi aquarum quae praeterierint, non recordaberis.</hi> </p>
<div3>
            <head>32.</head>
            <p>
 <hi>Mala vitae hujus gravia non sunt aeterna bona
cogitanti.</hi> --Mala
vitae praesentis tanto durius animus
sentit, quanto pensare bonum quod sequitur, negligit;
et quo non vult praemia considerare quae restant,
gravia aestimat esse quae tolerat. Unde et contra flagelli
ictum cogitatio caeca conqueritur, et quasi infinita
calamitas creditur, quae diebus cursu labentibus
quotidie finitur. At si semel quisque ad aeterna se
erigat, atque in his quae incommutabiliter permanent
oculum cordis figat, prope nihil esse hic conspicit
<pb n="0939B"/>
quidquid ad finem currit. Praesentis vitae adversa tolerat,
sed quasi nihil esse omne quod labitur pensat.
Quo enim se internis gaudiis robustius inserit, eo
minus exterius dolores sentit. Unde Sophar nequaquam
veritus ausu temerario docere meliorem, exhortatur
ad justitiam, et demonstrat quam nulla justi
oculis videatur poena. Ac si aperte dicat: Si degustas
gaudium quod intus permanet, leve fit protinus omne
quod foris dolet. Bene autem praesentis vitae miserias
aquis praetereuntibus comparat, quia calamitas transiens,
electi mentem nequaquam vi concussionis obruit,
sed tamen tactu moeroris infundit. Nam madet
quidem per cruorem vulneris, etsi a suae certitudine
non frangitur salutis. [ <hi>Vet. XX.</hi> ] Saepe autem non
solum flagella atterunt, sed in uniuscujusque justi
<pb n="0939C"/>
animo malignorum quoque spirituum tentamenta
grassantur, ut exterius ex percussione doleat, et intus
aliquatenus ex tentatione frigescat. Sed nequaquam
gratia deserit, quae quo nos durius ex dispensatione
percutit, eo amplius ex pietate custodit. Nam cum
tenebrescere per tentationem coeperit, sese iterum
lux interna succendit. Unde et subditur:</p>
          </div3>
        </div2>
<div2>
          <head>CAPUT XVII.</head>
<p>VERS. 17.-- <hi>Et quasi meridianus fulgor consurget
tibi ad vesperum.</hi> </p>
<div3>
            <head>33.</head>
            <p>
 <hi>Virtus renovatur in tentatione.</hi> --Fulgor quippe
meridianus in vespere est virtutis renovatio in tentatione,
ut repentino charitatis fervore mens vigeat,
quae jamjamque lumen sibi gratiae occubuisse formidabat.
<pb n="0939D"/>
Quod adhuc Sophar subtilius aperit, cum subjungit:</p>
          </div3>
        </div2>
<div2>
          <head>CAPUT XVIII.</head>
<p>IBID.-- <hi>Et cum te consumptum putaveris, orieris ut
lucifer.</hi> </p>
<div3>
            <head>34.</head>
            <p>
 <hi>Tristitia ex tentatione, Dei misericordiam pro
nobis exorat. Justus, lucifer.</hi> --Saepe namque tot
tentamenta nos obsident, ut ipsa nos eorum numerositas
pene ad lapsum desperationis inclinet. Unde
plerumque cum mens in taedium vertitur, vix ipsa
<pb n="0940A"/>
virtutis suae damna considerat; et tota dolens, sed
quasi jam et a sensu doloris aliena, frangitur, et enumerare
non valet quanto cogitationum tumultu vastatur.
Ruituram se per momenta conspicit, eique ne
arma repugnationis arripiat gravius moeror ipse contradicit.
Circumductos quolibet oculos obscuritas
obsidet, et cum visum tenebrae semper impediant,
moesta mens nihil aliud quam tenebras videt. Sed
apud misericordem judicem saepe haec ipsa, quae
 adnisum quoque orationis aggravat, pro nobis subtilius
tristitia exorat. Nam tunc moeroris nostri caliginem
conditor conspicit, et subtracti luminis radios
refundit, ita ut erecta protinus per dona mens vigeat,
quam paulo ante decertantia vitia superbiae calce
deprimebant. Mox torporis pondus discutit, atque
ad contemplationis lumen post turbationis suae tenebras
<pb n="0940B"/>
erumpit. Mox in gaudium profectus <emph>355</emph> attollitur,
quae inter tentamenta pejus cadere ex desperatione
cogebatur. Sine cogitationis certamine
praesentia despicit, sine dubitationis obstaculo de
ventura retributione confidit. Justus ergo cum se
consumptum putaverit, ut lucifer oritur, quia mox
ut tenebrescere tentationum caligine coeperit, ad
lucem gratiae reformatur, et in se ipso monstrat diem
justitiae, qui casurus paulo ante timuit noctem
culpae. Recte autem lucifero justi vita comparatur.
[ <hi>Vet. XXI.</hi> ] Solem quippe praecurrens lucifer, diem
nuntiat. Et quid nobis sanctorum innocentia nisi sequentis
judicis claritatem clamat? In eorum namque
admiratione conspicimus quid de majestate veri luminis
aestimemus. Necdum Redemptoris nostri potentiam
<pb n="0940C"/>
videmus, sed tamen virtutem illius in
electorum suorum moribus admiramur. Quia igitur
bonorum vita in consideratione sua oculis nostris
vim veritatis objicit, clarus ad nos lucifer ante solem
venit.</p>
          </div3>
<div3>
            <head>35.</head>
            <p>
 <hi>Justus dura hic patitur, sed bene ei erit in extremis.
Jam ab hinc foris cadens, intus innovatur.</hi> --Sciendum
vero est quod haec quae ex tentationum
spiritalium adversitate discussimus, juxta exteriora
quoque mala nil obstat intelligi. Sancti etenim viri
quia summa medullitus diligunt, in infimis dura patiuntur;
sed in fine gaudii lumen inveniunt, quod
habere in hoc spatio percurrentis vitae contemnunt.
Unde nunc per Sophar dicitur: <hi>Et quasi meridianus
fulgor consurget tibi ad vesperum.</hi> Peccatoris enim
<pb n="0940D"/>
lumen in die est obscuritas in vespere, quia in praesenti
vita felicitate attollitur, sed adversitatis tenebris
in fine devoratur. Justo autem meridianus fulgor ad
vesperum surgit, quia quanta sibi claritas maneat
cum jam occumbere coeperit agnoscit. Hinc namque
scriptum est: <hi>Timenti Deum bene erit in extremis <note>(Eccli. I, 13)</note>
            </hi>.
Hinc per Psalmistam dicitur: <hi>Cum dederit
dilectis suis somnum, haec est haereditas Domini <note>(Psal. CXXVI, 2)</note>
            </hi>.
Qui in hujus quoque vitae adhuc
certamine positus, cum se consumptum putaverit,
<pb n="0941A"/>
ut lucifer oritur, quia foris cadens, intus innovatur;
et quo magis exterius adversa tolerat, eo uberius
virtutum lumine interius coruscat, Paulo attestante,
qui ait: <hi>Sed licet is qui foris est noster homo corrumpitur,
tamen is qui intus est renovatur de die in diem.
Id enim quod in praesenti est momentaneum et leve
tribulationis nostrae supra modum in sublimitate aeternum
gloriae pondus operatur in nobis <note>(II Cor. IV, 16)</note>
            </hi>.
Et notandum quod nequaquam cum consumptus
fueris, sed cum te consumptum putaveris dicit, quia
et quod videmus in dubietate est, et quod speramus
in certitudine. Unde et isdem Paulus non se consumptum
noverat, sed putabat, qui et in adversa
tribulationum corruens ut lucifer resplendebat, dicens: <hi>Quasi morientes, et ecce vivimus; quasi tristes,
<pb n="0941B"/>
semper autem gaudentes; sicut egentes, multos autem
locupletantes 
 <note>(II Cor. VI, 9)</note>
            </hi>. [ <hi>Vet. XXII.</hi> ] Sciendum
quoque est quod bonorum mens quo duriora pro
veritate tolerat, eo aeternitatis praemia certius sperat.
Unde et apte subditur:</p>
          </div3>
        </div2>
<div2>
          <head>CAPUT XIX.</head>
<p>VERS. 18.-- <hi>Et habebis fiduciam, proposita tibi
spe.</hi> </p>
<div3>
            <head>36.</head>
            <p>
 <hi>Eo certius in Deum sperat, quo duriora pro illo
patitur.</hi> --Tanto namque spes in Deum solidior surgit,
quanto pro illo quisque graviora pertulerit, quia nequaquam
retributionis gaudium de aeternitate colligitur,
quod non hic prius pia tribulatione seminatur. <emph>356</emph> 
 Hinc enim per Psalmistam dicitur: <hi>Euntes,
ibant et flebant, mittentes semina sua; venientes autem
<pb n="0941C"/>
venient in exsultatione, portantes manipulos suos <note>(Psal. CXXV, 6)</note>
            </hi>.
Hinc Paulus ait: <hi>Si commorimur, et
convivemus; si sustinemus, et conregnabimus <note>(II Tim.
II, 11)</note>
            </hi>. Hinc discipulos admonet, dicens: <hi>Per multas
tribulationes oportet nos introire in regnum Dei <note>(Act.
XIV, 21)</note>
            </hi>. Hinc sanctorum gloriam Joanni angelus indicans,
ait: <hi>Hi sunt qui venerunt de tribulatione magna,
et laverunt stolas suas, et candidas eas fecerunt
in sanguine Agni <note>(Apoc. VII, 14)</note>
            </hi>. Quia igitur nunc per
tribulationem seritur, ut post gaudii fructus metatur,
tanto major fiducia mentem roborat, quanto hanc
fortior pro veritate afflictio angustat. Unde apte
protinus adjungitur:</p>
          </div3>
        </div2>
<div2>
          <head>CAPUT XX.</head>
<p>IBID.-- <hi>Et defossus securus dormies.</hi> </p>
<div3>
            <head>37. </head>
<p>
              <pb n="0941D"/> <hi>Malis praesens securitas laborem, bonis praesens
labor securitatem parit.</hi> --Sicut enim malis praesens
securitas laborem, ita bonis praesens labor perpetuam
securitatem parit. Unde et defossum se securum
dormire jam noverat, qui dicebat: <hi>Ego enim jam
delibor, et tempus meae resolutionis instat; bonum certamen
certavi, cursum consummavi, fidem servavi; de
reliquo reposita mihi est corona justitiae, quam reddet
<pb n="0942A"/>
mihi Dominus in die illa justus judex <note>(II Tim. IV, 6)</note>
              </hi>.
Quia enim contra mala transeuntia sine defectu certaverat,
de mansuris nimirum gaudiis sine dubietate
praesumebat.</p>
          </div3>
<div3>
            <head>38.</head>
            <p>
 <hi>A terrenis curis liberi quies et opus.</hi> --Quamvis
defossus intelligi et aliter potest. Saepe namque, rebus
transitoriis occupati, pensare negligimus per
quanta peccamus; sed si, reducto considerationis
oculo, a sinu cordis terrenae cogitationis agger excutitur,
quidquid in mente latebat invenitur. Unde
sancti viri animorum latebras perscrutari non desinunt,
sese subtiliter indagantes, terrenarum rerum
curas abjiciunt, et, effossis plene cogitationibus,
cum nullo se reatu criminis morderi deprehendunt,
velut in strato cordis apud se securi requiescunt. Latere
<pb n="0942B"/>
quoque ab hujus mundi actibus appetunt, semper
sua considerant, et cum loro regiminis minime
constringuntur, judicare quae aliena sunt recusant.
Effossi ergo securi dormiunt, quia dum sua intima
vigilanter penetrant, a laboriosis se hujus mundi
oneribus sub quietis otio occultant. Unde et adhuc
subditur:</p>
          </div3>
        </div2>
<div2>
          <head>CAPUT XXI.</head>
<p>VERS. 19.-- <hi>Requiesces, et non erit qui te exterreat.</hi> </p>
<div3>
            <head>39.</head>
            <p>
 <hi>Aeternis inhians nihil timet a mundo.</hi> --Quisquis
praesentem gloriam quaerit, profecto despectum
metuit. Qui semper ad lucra inhiat, semper videlicet
damna formidat. Cujus enim perceptione reficitur,
ejus rei procul dubio et amissione sauciatur; et quo
<pb n="0942C"/>
obligatus mutabilibus ac perituris inhaeret, eo longe
in infimis ab arce securitatis jacet. At contra quisquis
in solo aeternitatis desiderio figitur, nec prosperitate
attollitur, nec adversitate quassatur; dum nil habet in
mundo quod appetat, nihil est quod de mundo pertimescat.
Hinc etenim Salomon ait: <hi>Non contristabit
justum quidquid ei acciderit <note>(Prov. XII, 21)</note>
            </hi>. Hinc iterum
dicit: <hi>Justus quasi leo confidens absque terrore
erit <note>(Prov. XXVIII, 1)</note>
            </hi>. Bene itaque nunc dicitur: <hi>Requiesces,
et non erit qui te exterreat <note>(Job. XI, 19)</note>
            </hi>, quia
tanto quisque a se plenius pavorem qui ex mundo
est abjicit, quanto in semetipso verius mundi concupiscentiam
vincit. An non <emph>357</emph> absque terrore
 Paulus in corde requieverat, qui dicebat: <hi>Certus sum
enim quia neque mors, neque vita, neque angeli, neque
<pb n="0942D"/>
principatus, neque instantia, neque futura, neque fortitudo,
neque altitudo, neque profundum, neque creatura
alia poterit nos separare a charitate Dei, quae est in
Christo Jesu Domino nostro <note>(Rom. VIII, 38)</note>
            </hi>? Cujus
videlicet fortitudo charitatis, vera sanctae Ecclesiae
voce laudatur, cum per canticorum Canticum dicitur <note>(Cant. VIII, 6)</note>:
 <hi>Valida est ut mors dilectio <note>(De
poenit., dist. 2, cap. 4)</note>
            </hi>. Virtuti etenim mortis dilectio
<pb n="0943A"/>
comparatur, quia nimirum mentem, quam semel ceperit,
a delectatione mundi funditus occidit; et
tanto hanc valentius in auctoritatem erigit, quanto
et insensibilem contra terrores reddit. [ <hi>Vet. XXIII.</hi> ]
Sed inter haec sciendum est quod pravi cum recta
praedicant, valde difficile est ut ad hoc quod taciti
ambiunt non erumpant. Unde et Sophar protinus adjungit:</p>
          </div3>
        </div2>
<div2>
          <head>CAPUT XXII.</head>
<p>IBID.-- <hi>Et deprecabuntur faciem tuam plurimi.</hi> </p>
<div3>
            <head>40.</head>
            <p>
 <hi>Recti non ambiunt intercessores pro aliis videri.</hi> --Neque
enim justi viri idcirco se per innocentiae
itinera arcta custodiunt, ut ab aliis exorentur. Sed
sive haeretici, seu perversi quilibet, per hoc quod
inter homines quasi innocenter vivunt, videri intercessores
<pb n="0943B"/>
pro hominibus volunt; et cum sancta loquentes
insinuant, quod ipsi appetunt, hoc aliis pro
magno pollicentur; dumque coelestia praedicant, in
suis repente sponsionibus ostendunt quod amant.
Sed ne diu terrena pollicendo patescant quod sunt,
ad verba rectitudinis citius recurrunt. Unde mox
subditur.</p>
          </div3>
        </div2>
<div2>
          <head>CAPUT XXIII [ <hi>Rec. XIII</hi> ].</head>
<p>VERS. 20.-- <hi>Oculi autem impiorum deficient, et
effugium peribit ab eis.</hi> </p>
<div3>
            <head>41.</head>
            <p>
 <hi>Impiis a miseria hic aliquod effugium; post
mortem nullum.</hi> --Quod oculorum nomine vis intentionis
exprimitur, per Evangelium Veritas attestatur,
dicens: <hi>Si oculus tuus simplex fuerit, totum corpus
tuum lucidum erit <note>(Matth. VI, 22)</note>
            </hi>; quia videlicet
<pb n="0943C"/>
si operationem nostram intentio munda praevenerit,
quamlibet aliter hominibus videatur, interni tamen
judicis oculis mundum subsequentis actionis corpus
ostenditur. Oculi ergo impiorum sunt intentiones in
eis carnalium desideriorum. Qui idcirco deficiunt,
quia aeterna negligunt, et sola semper transitoria
praestolantur. Adipisci quippe terrenam gloriam cogitant,
multiplicari rebus temporalibus exoptant, ad
mortem quotidie cursu rerum labentium tendunt;
sed cogitare mortalia mortaliter nesciunt. Carnis vita
per momenta deficit, et tamen carnale desiderium
crescit. Res habita instanti fine corripitur, et habendi
anxietas non finitur. Sed cum mors impios
subtrahit, eorum profecto desideria cum vita terminantur.
Quorum scilicet oculi tunc superna ultione
<pb n="0943D"/>
deficiunt, quia suo hic judicio a terrena deficere delectatione
noluerunt. Hos illorum oculos a jucunditate
pristina claudi Psalmista conspexerat, cum dicebat: <hi>In illa die peribunt omnes cogitationes eorum 
 <note>(Psal.
CXLV, 4)</note>
            </hi>; quia et aeterna mala nunquam cogitata
reperiunt, et subito amittunt bona temporalia quae
diu tractata tenuerunt. A quibus et omne effugium
perit, quia eorum malitia ab animadversione districti
judicis quo se valeat occultare non invenit. Nam nunc
iniqui cum tristitia aliqua, vel adversa patiuntur,
<pb n="0944A"/>
effugii latebras inveniunt, quia ad voluptatem protinus
desideriorum carnalium recurrunt. Ne enim <emph>358</emph> 
 paupertas cruciet, divitiis animum demulcent.
Ne despectus proximorum deprimat, sese dignitatibus
exaltant. Si fastidio corpus atteritur, antepositis epularum
diversitatibus nutritur. Si quo animus moestitiae
impulsu dejicitur, mox per interposita jocorum
blandimenta relevatur. Tot ergo hic habent effugia,
quot sibi praeparant delectamenta. Sed quandoque
eis effugium perit, quia eorum mens, amissis omnibus,
se solummodo et judicem conspicit. Tunc voluptas
subtrahitur, sed voluptatis culpa servatur, et
repente miseri pereundo discunt quia peritura tenuerunt.
Qui tamen quousque corporaliter vivunt
quaerere nocitura non desinunt. Unde adhuc subditur:</p>
          </div3>
        </div2>
<div2>
          <head>CAPUT XXIV.</head>

<pb n="0944B"/>
<p>IBID.-- <hi>Et spes illorum abominatio animae.</hi> </p>
<div3>
            <head>42.</head>
            <p>
 <hi>Quod iniquo voluptas, hoc poena est justo. Unde
reficitur caro, inde deficit spiritus.</hi> --Quid hic peccator
totis cogitationibus sperat, nisi ut potestate caeteros
transeat, cunctos rerum multiplicitate transcendat,
adversantes dominando subjiciat, obsequentibus
mirandus innotescat, irae ad votum satisfaciat, benignum
se, cum laudatur, ostendat; quidquid gula appetit,
offerat; ad hoc quod voluptas imperat, operis
expletione concurrat? Bene ergo spes illorum abominatio
animae dicitur, quia et ea quae carnales ambiunt
spiritales quique judicio rectitudinis aversantur.
Nam quod peccatores voluptatem aestimant, hoc justi
<pb n="0944C"/>
procul dubio poenam putant. [ <hi>Vet. XXIV.</hi> ] Abominatio
igitur est animae, spes pravorum, quia nimirum
spiritus deficit, ubi caro requiescit. Ut enim caro
mollibus, sic anima duris nutritur: illam blanda
refovent, hanc aspera exercent; illa delectationibus
pascitur, haec amaritudinibus vegetatur. Et sicut carnem
dura sauciant, sic spiritum mollia necant; sicut
illam laboriosa interimunt, ita hunc delectabilia
exstinguunt. Spes itaque carnalium, abominatio
animae dicitur, quia inde in perpetuum spiritus interit,
unde ad tempus caro suaviter vivit.</p>
          </div3>
<div3>
            <head>43.</head>
            <p>
 <hi>Recte dicta saepe corrumpit loquentis indiscretio.</hi> --Sed
haec Sophar recte diceret, nisi beatus Job
cuncta largius etiam vivendo praedicasset. At postquam
sanctiorem monere de vita nititur, doctioremque
se erudire sapientiae magisterio conatur, ipse
<pb n="0944D"/>
dictorum suorum pondus levigat, qui, indiscretione
interposita, omne quod loquitur destruit, quia liquorem
scientiae pleno vasculo superfundit. Sic namque
ab indiscretis opes scientiae, sicut a stultis saepe opes
corporalis substantiae possidentur. Nonnulli enim, qui
rerum terrenarum multiplicitate subnixi sunt, aliquando
multa et habentibus tribuunt, ut ipsi haec
cunctis largius habere videantur. Ita perversi, cum
vera sapiunt, recta quaedam etiam rectioribus loquuntur;
non ut alios audientes doceant, sed ut ipsi quanta
<pb n="0945A"/>
doctrina polleant, innotescant. Praeire se quippe sapientia
cunctos existimant, et idcirco nihil se cuilibet
dicere ultra mensuras suae magnitudinis putant.
Sic pravi quilibet, sic omnes haeretici superba voce
meliores docere non metuunt, quia omnes se inferiores
arbitrantur. [ <hi>Vet. XXIV.</hi> ] Sed sancta Ecclesia
elatos quosque ab aestimationis suae culmine
revocat, et discretionis manu ad aequalitatis compagem
reformat. Unde beatus Job, qui ejusdem sanctae
Ecclesiae membrum est, videns quod amicorum mens
per verba prolatae eruditionis intumuit, illico respondit,
dicens:</p>
          </div3>
        </div2>
<div2>
          <head>CAPUT XXV [ <hi>Vet. XXV</hi> ].</head>
<p>CAP. XII, VERS. 2.-- <emph>359</emph> <hi>Ergo vos estis soli homines,
et vobiscum morietur sapientia.</hi> </p>
<div3>
            <head>44. </head>
<p>
              <pb n="0945B"/> <hi>Superbe sapientis fatuitas.</hi> --Quisquis se praeire
omnes ratione existimat, quid iste aliud quam solum
se esse hominem exsultat? Et saepe contingit ut cum
per tumorem mens in altum ducitur, in despectum
omnium et sui admirationem sublevetur. In cogitatione
etenim proprii favores oriuntur, sibique de
singularitate sapientiae blanditur ipsa fatuitas. Pensat
ea quae audierit, ac verba quae profert; et miratur
sua, ridet aliena. Qui ergo solum se sapere aestimat,
quid aliud quam hanc eamdem secum mori sapientiam
putat? Nam quam adesse aliis abnuit, soli sibi
hanc tribuens, profecto intra tempora suae brevitatis
claudit. Pensandum vero est vir sanctus quanta
discretione utitur, ut amicorum superbientium arrogantia
comprimatur, cum protinus adjungit:</p>
          </div3>
        </div2>
<div2>
          <head>CAPUT XXVI.</head>

<pb n="0945C"/>
<p>VERS. 3.-- <hi>Et mihi est cor, sicut et vobis, nec inferior
vestri sum.</hi> </p>
<div3>
            <head>45.</head>
            <p>
 <hi>Hujus arrogantia modeste comprimenda.</hi> --Quis
etenim nesciat quantum beati Job vita atque scientia
amicorum ejus scientiam excedat? Sed ut eorum superbiam
corrigat, esse se inferiorem negat; et ne suae
humilitatis limitem transeat, esse se superiorem tacet:
nec preferendo se, sed conferendo, indicat quod
de se hi qui sibi longe sunt impares discant, ut dum
sponte inflectitur sapientia quae eminet, nequaquam
se contra vires erigat scientia quae jacet. Quos bene
mox ad aequalitatis sensum revocat, quia tumere valde
quasi de singularitate magnitudinis pensat, cum subsequenter
<pb n="0945D"/>
adjungit:</p>
          </div3>
        </div2>
<div2>
          <head>CAPUT XXVII.</head>
<p>IBID.-- <hi>Quis enim haec quae nostis ignorat?</hi> </p>
<div3>
            <head>46.</head>
            <p>
 <hi>Ostendendo ea quae scire se gloriatur, a nemine
ignorari.</hi> --Ac si aperte dicat: Cum cunctis sint
<pb n="0946A"/>
nota quae dicitis, de dictorum scientia singulariter cur
tumetis? Quia igitur elationem arrogantium ad aequalitatis
communionem revocans, perfecta correptione
redarguit, ad doctrinae nunc sententias erumpit, ut
amici ejus humiliati, prius discerent veritatis pondera,
quam reverenter audirent. Sequitur:</p>
          </div3>
        </div2>
<div2>
          <head>CAPUT XXVIII [ <hi>Vet. XXVI, Rec. XV</hi> ].</head>
<p>VERS. 4.-- <hi>Qui deridetur ab amico suo sicut ego,
invocabit Deum, et exaudiet eum.</hi> </p>
<div3>
            <head>74.</head>
            <p>
 <hi>Recte agenti quid noceat laus, quid prosit irrisio
hominum. Irrisio prodest ubi non est culpae meritum.</hi> --Saepe
infirma mens, cum de bonis actibus aura humani
favoris excipitur, ad gaudia exteriora derivatur, ut postponat
quod intus appetit, et in hoc libenter resoluta jaceat,
<pb n="0946B"/>
quod foris audit; ita ut beatam non tam fieri quam
dici se gaudeat. Cumque laudis suae vocibus inhiat, quod
esse coeperat relinquit. Inde ergo a Deo disjungitur,
unde in Deo laudanda videbatur. Nonnunquam vero
recto operi animus constanter innititur, et tamen
humanis irrisionibus urgetur: miranda agit, et opprobria
recipit; et qui exire foras per laudes potuit,
repulsus contumeliis, ad semetipsum redit; et eo se
intus robustius in Deo solidat, quo foris non invenit
 quo requiescat. Tota etenim spes in auctore figitur,
et inter irrisionum convicia solus interior testis imploratur;
atque afflicti animus fit Deo tanto proximus,
quanto <emph>360</emph> et a gratia humani favoris alienus:
in precem protinus funditur, et pressus exterius, ad
penetranda quae intus sunt mundius liquatur. Bene
<pb n="0946C"/>
itaque nunc dicitur: <hi>Qui deridetur ab amico suo sicut
ego, invocabit Deum, et exaudiet eum,</hi> quia bonorum
menti dum pravi exprobrant, ostendunt quem suorum
actuum testem quaerant. Quae dum compuncta sese
in precibus accingit, inde intra se supernae exauditioni
jungitur, unde extra se ab humana laude separatur.
[ <hi>Vet. XXVII.</hi> ] Notandum vero quam provide
interponitur <hi>Sicut ego,</hi> quia sunt nonnulli quos et
humanae irrisiones deprimunt, et tamen divinis auribus
exaudibiles non sunt. Nam cum derisio contra
culpam nascitur, profecto nullum virtutis meritum
in derisione generatur. Baal etenim sacerdotes clamosis
hunc vocibus implorantes, derisi ab Elia fuerant,
cum dicebat: <hi>Clamate voce majori, Deus enim 
 est, et forsitan loquitur, aut in diversorio est <note>(III Reg.
XVIII, 27)</note>
            </hi>. Sed haec eis irrisio ad virtutis usum non
<pb n="0946D"/>
fuit, quia per culpae meritum venit. Provide ergo
nunc dicitur: <hi>Qui deridetur ab amico suo, sicut ego,
invocabit Deum, et exaudiet eum,</hi> quia illum facit humana
derisio Deo proximum, quem ab humanis pravitatibus
vitae innocentia servat alienum. Sequitur:</p>
          </div3>
        </div2>
<div2>
          <head>CAPUT XXIX [ <hi>Rec. XVI</hi> ].</head>

<pb n="0947A"/>
<p>IBID.-- <hi>Deridetur enim justi simplicitas.</hi> </p>
<div3>
            <head>48.</head>
            <p>
 <hi>Quid sapientia hujus mundi. Quid sapientia
justorum. Cur a mundo rideatur.</hi> --Hujus mundi sapientia
est, cor machinationibus tegere, sensum
verbis velare, quae falsa sunt vera ostendere, quae
vera sunt fallacia demonstrare. Haec nimirum prudentia
usu a juvenibus scitur, haec a pueris pretio
discitur, hanc qui sciunt caeteros despiciendo superbiunt;
hanc qui nesciunt, subjecti et timidi in aliis
mirantur, quia ab eis haec eadem duplicitas iniquitatis,
nomine palliata, diligitur, dum mentis perversitas
urbanitas vocatur. Haec sibi obsequentibus praecipit
honorum culmina quaerere, adepta temporalis
gloriae vanitate gaudere, irrogata ab aliis mala multiplicius
<pb n="0947B"/>
reddere, cum vires suppetunt nullis resistentibus
cedere, cum virtutis possibilitas deest, quidquid
explere per malitiam non valet, hoc in pacifica
bonitate simulare. At contra sapientia justorum est
nil per ostensionem fingere, sensum verbis aperire,
vera ut sunt diligere, falsa devitare, bona gratis exhibere,
mala libentius tolerare quam facere; nullam
injuriae ultionem quaerere, pro veritate contumeliam
 lucrum putare. Sed haec justorum simplicitas deridetur,
quia ab hujus mundi sapientibus puritatis virtus,
fatuitas creditur. Omne enim quod innocenter
agitur, ab eis procul dubio stultum putatur; et quidquid
in opere veritas approbat, carnali sapientiae fatuum
sonat. Quid namque stultius videtur mundo
quam mentem verbis ostendere, nil callida machinatione
<pb n="0947C"/>
simulare, nullas injuriis contumelias reddere,
pro maledicentibus orare, paupertatem quaerere, possessa
relinquere, rapienti non resistere, percutienti
alteram maxillam praebere? Unde bene hujus mundi
dilectoribus ille egregius Dei sapiens dicit: <hi>Abominationes
Aegyptiorum immolabimus Domino Deo nostro <note>(Exod. VIII, 26)</note>
            </hi>.
 <emph>361</emph> Oves quippe Aegyptii edere
dedignantur; sed quod abominantur Aegyptii, hoc
Israelitae Deo offerunt, quia simplicitatem conscientiae,
quam injusti quique velut infimam abjectamque
despiciunt, hanc justi in virtutis sacrificium vertunt;
et excolentes recti puritatem ac mansuetudinem Deo
immolant, quam abominantes reprobi fatuitatem
putant. Quae nimirum justi simplicitas breviter, sed
sufficienter exprimitur, cum protinus subinfertur.</p>
          </div3>
        </div2>
<div2>
          <head>CAPUT XXX [ <hi>Vet. XXVIII, Rec. XVII</hi> ].</head>

<pb n="0947D"/>
<p>VERS. 5.-- <hi>Lampas contempta apud cogitationes
divitum.</hi> </p>
<div3>
            <head>49.</head>
            <p>
 <hi>Divitiarum possessionem non esse in crimine,
sed cupiditatem.</hi> --Quid hoc loco signatur nomine
divitum, nisi elatio superborum, qui venturi judicis
respectum non habent, dum superbis apud se cogitationibus
<pb n="0948A"/>
tument? Nam sunt nonnulli quos census
per tumorem non elevat, sed per misericordiae opera
exaltat. Et sunt nonnulli qui, dum se terrenis opibus
abundare conspiciunt, veras Dei divitias non requirunt,
atque aeternam patriam non amant, quia hoc
sibi sufficere, quod rebus temporalibus fulciuntur,
putant. Non est ergo census in crimine, sed affectus.
Cuncta enim quae Deus condidit bona sunt; sed qui
bonis male utitur profecto agit ut, quasi per edacitatis
ingluviem, eo per quem vivere debuit pane moriatur.
Pauper ad requiem Lazarus venerat, superbum
vero divitem tormenta cruciabant <note>(Luc. XVI, 26)</note>.
Sed tamen dives Abraham fuerat, qui in sinu Lazarum
tenebat; qui tamen auctori suo colloquens, dicit: <hi>Loquar ad Dominum meum, cum sim pulvis et cinis</hi> 
<pb n="0948B"/> <note>(Genes. XVIII, 27)</note>.
Quid itaque iste divitias suas aestimare
noverat, qui semetipsum pulverem cineremque
pensabat? Aut quando hunc res possessae extollerent,
qui de se quoque, earum videlicet possessore, tam abjecta
sentiret?</p>
          </div3>
<div3>
            <head>50.</head>
            <p>
 <hi>Divites censeri qui egent, et fastu tument. His
despectui sunt mundi contemptores.</hi> --Atque iterum
sunt nonnulli quibus et res terrenae non suppetunt,
et tamen apud se per fastum tumoris eriguntur.
Hos et census ad ostensionem potentiae minime
subvehit, et tamen morum protervia inter
reprobos divites addicit. Quoscunque ergo sequentis
vitae amor non humiliat, hoc in loco sacer sermo divites
appellat, quia in judicii quoque ultione non
discrepant utrum rebus an solis moribus intumescant.
<pb n="0948C"/>
Qui cum vitam simplicium in hoc mundo humilem
abjectamque conspiciunt; elatis protinus despectibus
irrident. Nequaquam quippe eis hoc exterius adesse
considerant, ad quod ipsi totis conatibus anhelant.
Quasi stultos ergo despiciunt qui scilicet ea non
habent quae ipsi utique vel habendo, vel solummodo
amando, moriuntur; et quasi mortuos deputant,
quos nequaquam secum vivere carnaliter pensant.
Qui enim ab hujus mundi appetitu moritur, a terrenis
mentibus profecto omni modo exstinctus aestimatur.
Quod bene nostri miraculum Redemptoris
signat, cum ab immundo spiritu hominem liberat,
de quo nimirum scriptum est: <hi>Clamans, et multum
discerpens eum, exiit ab eo; et factus est sicut mortuus,
ita ut multi dicerent quia mortuus est. Jesus
<pb n="0948D"/>
autem tenens manum ejus, elevavit eum, et surrexit <note>(Marc. IX, 25)</note>
            </hi>.
Velut mortuus quippe ostenditur qui
a maligni spiritus potestate liberatur, <emph>362</emph> quia
quisquis jam terrena desideria subigit, vitam in se
carnalis conversationis exstinguit; et mundo mortuus
apparet, quia possessore pravo, qui per immunda
desideria se agitabat, caret. Quem multi mortuum
dicunt, quia qui spiritaliter vivere nesciunt eum qui
<pb n="0949A"/>
carnalia bona non sequitur exstinctum funditus arbitrantur.
</p>
            <p>[ <hi>Vet. XXIX.</hi> ] 51. <hi>Justi, carnalium oculis sine luce,
coram Deo ardent et lucent.</hi> --Sed quia ipsi quoque
derisores simplicium Christianitatis nomine censentur,
reverentia religionis pressi, exhibere malum
publicae irrisionis erubescunt. Unde fit ut apud se
tumidi tacentesque derideant, quos abjectos valde
atque infimos per simplicitatem putant. Bene ergo
dicitur: <hi>Lampas contempta apud cogitationes divitum,</hi> 
quia superbi quique, dum pensare bona sequentia,
ut superius diximus, nesciunt, pene nihil aestimant,
quem non vident habere quod amant. Saepe namque
contingit ut electus quisque, qui ad aeternam felicitatem
ducitur, continua hic adversitate deprimatur,
<pb n="0949B"/>
non hunc rerum abundantia fulciat, non dignitatum
gloria honorabilem ostendat, nulla ei obsequentum
frequentia suppetat, nulla hunc humanis oculis vestium
pompa componat; a cunctis vero despicabilis
cernitur, et hujus mundi gratia indignus aestimatur.
Sed tamen ante occulti judicis oculos virtutibus emicat,
vitae meritis coruscat, honorari metuit, despici
non refugit; corpus continentia afficit, sola in animo
dilectione pinguescit, mentem semper ad patientiam
praeparat, et erectus pro justitia, de perceptis contumeliis
exsultat, afflictis ex corde compatitur, de bonorum
prosperitatibus quasi de propriis laetatur,
sacri verbi pabula in mente sollicitus ruminat, et
inquisitus quodlibet eloqui dupliciter ignorat. Bene
itaque justi simplicitas et lampas esse dicitur, et
<pb n="0949C"/>
contempta. Lampas, quia interius lucet; contempta,
quia exterius non lucet. Intus ardet flamma charitatis,
foris nulla gloria resplendet decoris. Lucet ergo
et despicitur qui flagrans virtutibus abjectus aestimatur.
Mentes quippe carnalium pensare bona non
valent, nisi quae carnaliter vident. Hinc est quod
David sanctum pater ipse despexerat, quem prophetae
Samuelis oculis praesentare recusabat. Qui ad unctionis
gratiam dum septem filios deduxisset, a propheta
requisitus an numerum sobolis explesset, cum magna
 desperatione respondit: <hi>Est puer parvulus qui pascit
oves <note>(I Reg. XVI, 10, 11)</note>
              </hi>. Quo deducto et electo,
protinus audivit: <hi>Homo videt in facie, Deus autem 
 perscrutatur cor <note>(Ibid., 7)</note>
              </hi>. Lampas ergo David per
innocentiam fuerat; sed tamen valde contempta,
<pb n="0949D"/>
quia exteriora cernentibus non lucebat. Sciendum
vero est quod justus quisque aut temporalem gloriam
non habet, aut hanc sub semetipso frangit, si habet,
ut honori suo liber emineat, ne ei victus delectatione
succumbat. Hinc enim est quod ille praedicator egregius
ante humanos oculos apostolatus sui gloriam
humiliaverat, qui dicebat: <hi>Non usi sumus hac potestate,
cum possimus oneri esse ut Christi apostoli, sed
<pb n="0950A"/>
facti sumus parvuli in medio vestrum <note>(I Thess. II, 7)</note>
              </hi>.
Ejus vero auditoribus nimirum tumor divitum adhuc
in corde remanserat, cum dicebant: <hi>Epistolae graves
sunt et fortes,</hi> <emph>363</emph> <hi>praesentia autem corporis infirma,
et sermo contemptibilis <note>(II Cor. X, 10)</note>
              </hi>. Quem enim
talia dicere posse cognoverant, secum communiter
vivere non posse judicabant. Cumque eum et humilem
vivendo cernerent, et altum sermone pensarent,
sua eos elatio compulit ut quem per scripta timuerant
per praesentiae verba despicerent. Quid igitur Paulus,
nisi contempta lampas apud cogitationes divitum
fuit, qui unde magisterium humilitatis exhibuit, inde
a rudibus discipulis superbiae contumelias recepit?
Horrendo etenim modo languor superbientium unde
detumescere debuit excrevit, dum mens elata carnalium
<pb n="0950B"/>
hoc quasi dedignabile repulit, quod magister
imitabile ostendit. An contempta lampas non erat,
qui, tot virtutibus emicans, tanta a persecutoribus
adversa tolerabat <note>(Ephes. VI, 20)</note>? Legatione in catena
fungitur, ejusque vincula in omni praetorio manifestantur,
virgis caeditur, multisque ex genere, ex
gentibus, periculis urgetur <note>(Philip. I, 13)</note>, lapidibus
Lystris tunditur, pedibus extra urbem trahitur, quia
exstinctus aestimatur <note>(II Cor. XI, 26)</note>. Sed usquequo
lampas ista contemnitur? Usquequo despicabilis habetur?
 Nunquidnam fulgorem suum nullatenus exerit,
et nunquam quanta claritate candeat ostendit?
Ostendit plane. Nam cum lampas contempta apud
cogitationes divitum diceretur, protinus additur:</p>
          </div3>
        </div2>
<div2>
          <head>CAPUT XXXI.</head>

<pb n="0950C"/>
<p>IBID.-- <hi>Parata ad tempus statutum.</hi> </p>
<div3>
            <head>52.</head>
            <p>
 <hi>Justi hic spreti fulgebunt in die judicii.</hi> --Statutum
quippe contemptae lampadis tempus est extremi
judicii praedestinatus dies, quo justus quisque, qui
nunc despicitur, quanta potestate fulgeat demonstratur.
[ <hi>Vet. XXX.</hi> ] Tunc enim cum Deo judices veniunt,
qui nunc pro Deo injuste judicantur. Tunc
eorum lux tanto latius emicat, quanto eos nunc manus
persequentium durius angustat. Tunc reproborum
oculis patescet quod coelesti potestate subnixi sunt
qui terrena omnia sponte reliquerunt. Unde electis
suis Veritas dicit: <hi>Vos qui secuti estis me, in regeneratione,
cum sederit Filius hominis in sede majestatis
suae, sedebitis et vos super duodecim sedes, judicantes
<pb n="0950D"/>
duodecim tribus Israel <note>(Matth. XIX, 28)</note>
            </hi>. Neque enim
plus quam duodecim judices illa interni consessus
curia non habebit; sed nimirum duodenario numero
quantitas universitatis exprimitur, quia quisquis,
stimulo divini amoris excitatus, hic possessa reliquerit,
illic procul dubio culmen judiciariae potestatis
obtinebit, ut simul tunc judex cum judice veniat, qui
nunc consideratione judicii sese spontanea paupertate
<pb n="0951A"/>
castigat. Hinc est enim quod de sanctae Ecclesiae
sponso per Salomonem dicitur: <hi>Nobilis in portis vir
ejus, quando sederit cum senatoribus terrae <note>(Prov.
XXXI, 23)</note>
            </hi>. Hinc Isaias ait: <hi>Dominus ad judicium veniet
cum senioribus populi sui <note>(Isai. III, 14)</note>
            </hi>. Hinc
eosdem seniores Veritas non jam famulos, sed amicos
denuntiat, dicens: <hi>Non jam dicam vos servos,
sed amicos meos <note>(Joan. XV, 15)</note>
            </hi>. Quos nimirum Psalmista
intuens, ait: <hi>Mihi autem nimis honorificati
sunt amici tui, Deus <note>(Psal. CXXXVIII, 17)</note>
            </hi>. Quorum
dum celsitudinem cordis aspiceret, mundi gloriam
qua calce calcarent protinus addidit: <hi>Nimis confortatus
est principatus eorum.</hi> Ac ne paucos esse crederemus,
quos proficere usque ad summam tantae
perfectionis agnoscimus, illico adjunxit: <emph>364</emph> <hi>Dinumerabo
eos, et super arenam multiplicabuntur.</hi> Quot
<pb n="0951B"/>
itaque nunc pro amore veritatis sese libenter humiliant,
tot tunc in judicio lampades coruscant. Dicatur
igitur recte: <hi>Lampas contempta apud cogitationes divitum,
parata ad tempus statutum,</hi> quia uniuscujusque
justi anima velut abjecta contemnitur cum degens
inferius gloriam non habet, sed admirabilis cernitur
dum desuper fulget.</p>
          </div3>
<div3>
            <head>53.</head>
            <p>
 <hi>Christus lampas hic contempta.</hi> --Libet inter
haec ad Redemptoris vias mentis oculos attollere, sensimque
a membris ad caput venire. Ipse enim nobis
lampas veraciter exstitit, qui, pro redemptione nostra
in cruce moriens, tenebrosis nostris mentibus
lucem per lignum fudit. Hac nos lampade Joannes
illuminari conspexerat, cum dicebat: <hi>Erat lux vera
<pb n="0951C"/>
quae illuminat omnem hominem venientem in hunc
mundum <note>(Joan. I, 9)</note>
            </hi>. Quam tamen apud cogitationes
divitum contemptam vidit, cum paulo post subdidit: <hi>In propria venit et sui eum non receperunt 
 <note>(Ibid.,
11)</note>
            </hi>. Hujus lampadis flammas Herodes explorare
voluit, cum ejus miracula videre concupivit, sicut
scriptum est: <hi>Erat enim ex multo tempore cupiens
videre eum, eo quod audisset multa de illo, et sperabat
signum aliquod videre ab eo fieri <note>(Luc. XXIII, 8)</note>
            </hi>. Sed
lampas haec ante ejus oculos nullo radio lucis emicuit,
quia ei qui se non pie sed curiose quaesierat nil
de se mirabile ostendit. Inquisitus quippe Redemptor
tacuit, exspectatus miracula exhibere contempsit,
seseque apud se in occultis retinens, eos quos exteriora
quaerere comperit, ingratos foris reliquit: magis
<pb n="0951D"/>
eligens aperte a superbientibus despici, quam a
<pb n="0952A"/>
non credentibus vacua voce laudari. Unde et protinus
lampas ista contempta est, sicut illic subditur: <hi>Sprevit
autem illum Herodes cum exercitu suo, et illusit
indutum veste alba <note>(Ibid. 11)</note>
            </hi>.
</p>
            <p>[ <hi>Vet. XXXI.</hi> ] 54. <hi>In die novissimo coruscabit.</hi> --Sed
contempta lampas, quae in terra irrisiones tolerat,
 de coelo judicium coruscat. Unde hic apte subjungitur: <hi>Parata ad tempus statutum.</hi> 
 De quo videlicet
tempore per Psalmistam dicit: <hi>Cum accepero tempus,
ego justitias judicabo <note>(Psal. LXXIV, 3)</note>
              </hi>. Hinc in Evangelio
per semetipsam Veritas denuntiat, dicens: <hi>Tempus meum nondum advenit 
 <note>(Joan. VII, 6)</note>
              </hi>. Hinc
Petrus ait: <hi>Quem oportet coelum suscipere, usque ad
tempora restitutionis <note>(Act. III, 21)</note>
              </hi>. Lampas ergo quae
nunc contemnitur ad statutum tempus ventura praeparatur,
<pb n="0952B"/>
quia ipse peccata in die ultimo judicat, qui
nunc peccantium derisiones portat. Et tanto tunc
 durius districtionem exerit, quanto nunc vocandis
peccatoribus suam lenius patientiam sternit. Qui enim
diu convertendos exspectat, non conversos sine retractatione
cruciat. Quod per prophetam scilicet
breviter insinuat, dicens: <hi>Tacui, semper silui, patiens
fui, sicut parturiens loquar <note>(Isai. XLII, 14)</note>
              </hi>. Ut enim
jam praediximus, parturiens cum dolore ejicit hoc
quod in intimis tempore longo gestavit. Qui ergo
semper siluit sicut parturiens loquitur, quia venturus
judex, qui sine ultione diu facta hominum pertulit,
quandoque cum fervore examinis, quasi cum dolore
mentis, quantae animadversionis sententiam intus
servaverit ostendit. Nemo igitur hanc lampadem,
cum latet, despiciat, ne contemptores, suos, cum de
<pb n="0952C"/>
coelo fulserit, <emph>365</emph> exurat. Cui enim nunc non ardet
ad veniam, tunc procul dubio ardebit ad poenam. Quia
ergo per supernam gratiam vocationis tempus accipimus,
dum adhuc licentia superest, ejus iram, qui
ubique est, mores in melius commutando, fugiamus.
Solum quippe animadversio illa non invenit quem
correctio abscondit.</p>
          </div3>
<div3>
            <head>55.</head>
            <p>
 Haec nos, largiente Domino, in duobus jam
 corporibus <emph>366</emph> transcurrisse sufficiat. Quia enim
sacri libri sequentia mysteriorum virtutibus extensa
complecti breviter exponendo non possumus, ea
necesse est ut aliis voluminibus reservemus, quatenus
lector tanto ferventior ad legendi studium
redeat, quanto ex lectionis quoque intercisione
<pb n="0952D"/>
respirat.
</p>
          </div3>
        </div2>
      </div1>


<div1>
        <head>Pars Tertia, LIBRIS SEX CONSTANS.</head>
        <pb n="0953"/>
        <head>LIBER UNDECIMUS. <hi>In quo caput duodecimum, a versu sexto, decimum tertium, et decimi quarti quatuor priores versus, mutato tantisper stylo, exponuntur.</hi> </head>
<div2>
          <head>CAPUT PRIMUM.</head>
<div3>
            <head>1.</head>
            <p>
 <hi>Quae sint tota hac tertia parte exponenda et quo
<pb n="0953A"/>stylo.</hi> --Quamvis in prolixo opere esse culpabilis styli
mutabilitas non debeat, ne quis tamen me ex locutionis
meae immutatione reprehendat, in epistola libris
praemissa causam reddidi cur tertiam hujus
operis partem ad aliarum usque similitudinem minime
emendando perduxi. Quibus scilicet exclusis, hoc
quoque additur, quod ab eo versu, quo dicitur: <hi>Abundant tabernacula praedonum,</hi> 
 ejusdem partis expositio
<pb n="0953B"/>
incipit, et usque ad hoc, quod scriptum est:
 <hi>Dulcedo eorum vermis;</hi> disserendo pertingit. Quae
nimirum tam multa sunt, ut in uno corpore comprehendi
non possent, nisi sub magna brevitate dicerentur.
Qui ergo ab aliis actibus vacat, legat caetera multipliciter
dicta. Cui vero ad studiose legendum non
vacat, hujus partis ei brevitas placeat, in qua non
tam quae sentimus dicimus quam ea quae sunt dicenda
signamus. Igitur quoniam in ea multa, sicut me loquente
<pb n="0953C"/>
excepta sunt, ita dereliqui, immutationem
styli lector meus aequanimiter accipe, quia et saepe
eosdem cibos edentibus, diversitas placet coctionis.
Sed quoties partes singulas ad legendum sumis, reducere
semper ad memoriam eam, quam proposui
causae originem, stude, quia et per beatum Job, qui
dolens dicitur, passiones Domini ejusque corporis,
id est sanctae Ecclesiae designantur, et amici ejus
haereticorum tenent speciem, qui, ut saepe jam diximus <note>(Maxime praefat., c. 6, n. 15)</note>,
Deum dum defendere
<pb n="0953D"/>
nituntur, offendunt. Qui dum ficte consulunt,
sanctorum mentem fortiter affligunt; nec tamen per
cuncta quae loquuntur a veritatis cognitione desipiunt,
sed plerumque et stultis prudentia, et fictis vera permiscent,
ut dum ex veritate aliquid praerogant, facile
ad falsitatem trahant. Unde amici quoque beati Job
modo despicabilia, modo autem mira sunt quae loquuntur;
quae tamen sanctus vir aliquando reprobando
convincit, aliquando vero approbando suscipit,
<pb n="0954A"/>
atque ad usum rectitudinis pertrahit etiam quae
ab eis recta, sed non recte proferuntur. Itaque inopiam
suam despicientes despicit, atque in sterquilinio
corpore positus, in quanto virtutum culmine
apud se sedeat ostendit, cum nil esse praesentis vitae
divitias memorat, quos abundare et reprobis narrat,
dicens:</p>
          </div3>
        </div2>
<div2>
          <head>CAPUT II [ <hi>Vet. I, Rec. II</hi> ].</head>
<p>CAP. 12, VERS. 6.-- <hi>Abundant tabernacula praedonum,
et audacter provocant Deum, cum ipse dederit
<pb n="0954B"/>
omnia in manibus eorum.</hi> </p>
<div3>
            <head>2.</head>
            <p>
 <hi>Quantus in Job divitiarum contemptus eluceat.</hi> --Facile
est hominem tunc divitias despicere, cum
habet; difficile vero est eas, cum non habet, viles
aestimare. Unde patenter ostenditur quantus contemptus
terrenarum rerum in beati Job cogitatione
fuerit, qui tunc dicit nulla esse quae abundant reprobis, <emph>367</emph> 
 quando omnia amisit. Ait ergo: <hi>Abundant
tabernacula praedonum, et audacter provocant Deum,</hi> 
<pb n="0954C"/>
quia plerumque mali eo magis contra Deum superbiunt,
quo ab ejus largitate et contra meritum ditantur;
et qui provocari bonis ad meliora debuerant,
donis pejores fiunt.</p>
          </div3>
<div3>
            <head>3.</head>
            <p>
 <hi>Quae injuste faciunt mali, Deus fieri juste permittit</hi> --Sed
intelligendum nobis est quomodo praedones
appellentur, dum protinus additur: <hi>Cum ipse dederit
omnia in manibus eorum.</hi> Si enim praedones sunt,
violenter abstulerunt, et dubium non est quia violentorum
non sit adjutor Deus. Quomodo igitur ipse dat
<pb n="0954D"/>
quod hi qui praedones sunt nequiter tollunt? Sed
sciendum est quia aliud est quod omnipotens Deus
misericorditer tribuit, aliud quod omnipotens Deus
misericorditer tribuit, aliud quod iratus haberi sinit.
Nam quod praedones perverse faciunt, hoc dispensator
aequissimus fieri non nisi juste permittit; ut et is
qui rapere sinitur caecatus mente culpam augeat, et
is qui rapinam patitur jam in ejusdem rapinae damno
pro alia quam ante perpetravit culpa feriatur. Ecce
enim quidam in montis fauce constitutus insidiatur
<pb n="0955A"/>
itinerantibus; sed is qui iter agit iniqua fortasse quaedam
aliquando perpetravit, eique omnipotens Deus
malum suum in praesenti vita retribuens, atque hunc
insidiatoris manibus tradens, vel spoliari rebus, vel
etiam interimi permittit. Quod ergo praedo injuste
appetiit, hoc aequissimus judex juste fieri permisit; ut
et ille reciperet quod injuste fecerat, et iste gravius
quandoque feriatur, per cujus nequissimam voluntatem
culpam omnipotens Deus in alterum juste vindicavit.
Ille purgatur qui opprimitur; in isto reatus
augetur, qui opprimit, ut vel de profundo nequitiae
quandoque ad poenitentiam redeat, vel non revertens
tanto gravius aeterna damnatione feriatur, quanto
diu est in sua iniquitate toleratus. Cum illo ergo misericorditer
agitur ut peccatum finiat, cum isto districte
<pb n="0955B"/>
ut multiplicet, nisi ad poenitentiam recurrat.
In illo mala purgantur dum vim sustinet, in isto cumulantur
dum facit. Omnipotens itaque Deus quod
fieri prohibet justum est ut fieri sinat, ut unde nunc
exspectat, et non conversos diu tolerat, quandoque
inde plus feriat. Bene ergo dicitur: <hi>Abundant tabernacula
praedonum, et audacter provocant Deum, cum
ipse dederit omnia in manibus eorum,</hi> quia quod iniqui
tollunt, eis hoc ipse dat, qui illis ad rapinam posset
obsistere, si misereri voluisset.
</p>
            <p>[ <hi>Vet. II.</hi> ] 4. <hi>Praedones sunt qui de donis a Deo sibi
collatis superbiunt.</hi> --Quod tamen intelligi de rebus
quoque spiritalibus potest. Nam plerumque nonnulli
doctrinae dona percipiunt, sed ex eisdem donis intumescunt,
et magni prae caeteris videri volunt. Atque
<pb n="0955C"/>
omnipotentem Deum provocare est de ejus donis inter
proximos superbire. Qui etiam praedones non immerito
vocantur, quia dum loquuntur quae non faciunt,
in usum locutionis suae verba justorum tollunt.
Sed quia haec ipsa verba superna eis gratia tribuit,
quorum tamen vitam in pravis moribus relinquit, per
semetipsos quidem praedones sunt, sed tamen bona
quae habent divinitus acceperunt. Sequitur:</p>
<p>VERS. 7 <hi>et 8.--Nimirum interroga jumenta, et
docebunt te; volatilia coeli et indicabunt tibi. Loquere
terrae, et respondebit tibi, et narrabunt pisces
maris.</hi> </p>
          </div3>
        </div2>
<div2>
          <head>CAPUT III.</head>
 <emph>368</emph>
<div3>
            <head>5.</head>
            <p>
 <hi>Quid per jumenta et coeli volatilia, quid
per terram et pisces maris significetur.</hi> --Quid per
<pb n="0955D"/>
jumenta, nisi sensu pigriores, quid per coeli volatilia
nisi summa atque sublimia sapientes intelligere debemus?
De jumentis quippe, id est sensu pigrioribus,
scriptum est: <hi>Animalia tua habitabunt in ea <note>(Psal. LXVII, 11)</note>
            </hi>.
Et quia sublimia sapientes, in
verbis nostri Redemptoris evolant, scriptum est: <hi>Ita ut volucres coeli veniant, et habitent in ramis ejus <note>(Matth. XIII, 32)</note>
            </hi>.
Quid vero per terram, nisi terrena
sapientes? Unde et primo homini coelestia deserenti
dictum est, <hi>Terra es, et in terram ibis <note>(Genes. III, 19)</note>
            </hi>.
Quid per pisces maris nisi curiosos hujus saeculi debemus
<pb n="0956A"/>
accipere? De quibus Psalmista ait: <hi>Pisces
maris, qui perambulant semitas maris <note>(Psal. VIII, 9)</note>
            </hi>.
Qui in magnis rerum inquisitionibus quasi in abditis
fluctibus latent. Quid autem cuncta haec inquisita doceant,
adjungit, dicens:</p>
          </div3>
        </div2>
<div2>
          <head>CAPUT IV.</head>
<p>VERS. 9.-- <hi>Quis ignorat quod omnia haec manus Domini
fecerit?</hi> </p>
<div3>
            <head>6.</head>
            <p>
 <hi>Deum omnium creatorem cuncta praedicant.</hi> --Ac
si aperte dicat: Sive sensu tardiores, seu sublimia
sapientes, sive terrenis actibus deditos, seu hujus
mundi occupatos inquisitionibus requiras, cuncta
haec creatorem omnium Deum fatentur, et de potestate
ejus concorditer sentiunt, quamvis sub ea non
concorditer vivant. Quod enim justus quisque etiam
<pb n="0956B"/>
vivendo loquitur, hoc injustus plerumque de Deo vel
sola voce compellitur fateri; fitque ut mali, auctori
omnium, cui operibus resistunt, attestatione famulentur,
quia quem impugnare moribus ausi sunt,
creatorem omnium negare non possunt. Quod tamen
intelligi etiam juxta solam speciem litterae utiliter
potest, quia omnis respecta creatura quasi dat vocem
attestationis propriae, ipsam quam habet speciem
suam. Jumenta, vel volatilia, terram, vel pisces requirimus,
dum consideramus quae nobis concorditer
respondent, quod cuncta Dominus fecerit; quia dum
nostris oculis suas species ingerunt, se a semetipsis
non esse testantur. Eo ipso enim quod creata sunt,
per ostensam speciem creatori suo quasi vocem
confessionis reddunt, qui quia omnia condidit, qualiter
<pb n="0956C"/>
etiam debeant administrari disposuit. Unde
subditur:</p>
          </div3>
        </div2>
<div2>
          <head>CAPUT V [ <hi>Vet. et Rec. III</hi> ].</head>
<p>VERS. 10.-- <hi>In cujus manu anima omnis viventis, et
spiritus universae carnis hominis.</hi> </p>
<div3>
            <head>7.</head>
            <p>
 <hi>Qui praestitit esse quod non erat, providit qualiter
sit quod jam existit. Spiritus hominis duobus modis
intelligitur.</hi> --Per manum quippe potestas exprimitur.
Anima igitur omnis viventis, et spiritus universae
carnis hominis, in ejus potestate est a quo est; ut
ipse provideat qualiter sit, qui praestitit esse quod
non fuit. Potest vero per animam omnis viventis jumentorum
vita signari. Omnipotens autem Deus jumentorum
animam usque ad corporeos sensus vivificat,
hominum vero spiritum usque ad spiritalem
<pb n="0956D"/>
intellectum tendit. In ejus ergo manu est anima omnis
viventis, et spiritus universae carnis hominis, dum
et in illo hoc praestat animae ut vivificet carnem, et
in isto ad hoc vivificat animam, ut ad intelligendam
perveniat aeternitatem. Sciendum vero est quia in
sacro eloquio spiritus hominis duobus modis poni
consuevit. Aliquando namque spiritus pro anima,
aliquando pro effectu spiritali ponitur. Pro anima
namque spiritus dicitur, sicut de nostro ipso capite
scriptum est: <hi>Inclinato capite tradidit spiritum <note>(Joan. XIX, 30)</note>
            </hi>.
Si enim aliud spiritum quam animam
<pb n="0957A"/>
evangelista diceret, exeunte utique spiritu, <emph>369</emph> 
anima remansisset. Pro effectu quoque spiritali spiritus
dicitur, sicut scriptum est: <hi>Qui facit angelos suos
spiritus, et ministros suos ignem urentem <note>(Psal. CIII, 4)</note>
            </hi>.
Angeli quippe, id est nuntii, in sacro eloquio nonnunquam
praedicatores vocantur, sicut per prophetam
dicitur: <hi>Labia sacerdotis custodiunt scientiam,
et legem requirunt ex ore ejus, quia angelus Domini
exercituum est <note>(Mal. II, 7)</note>
            </hi>. Omnipotens ergo Deus
angelos suos spiritus facit, quia praedicatores suos
spiritales efficit. Hoc autem loco si anima omnis viventis
ipsa corporis vita signatur, spiritu universae carnis
hominis effectus intelligentiae spiritalis exprimitur.
Sequitur:</p>
          </div3>
        </div2>
<div2>
          <head>CAPUT VI [ <hi>Rec. IV</hi> ].</head>
<p>
            <pb n="0957B"/>VERS. 11.-- <hi>Nonne auris verba dijudicat, et fauces
comedentis saporem?</hi> </p>
<div3>
            <head>8.</head>
            <p>
 <hi>Unius ejusdemque sapientiae quam diversa dona
diversique inhabitationis modi.</hi> --Pene nullum latet
quod quinque sensus corporis nostri, videlicet visus,
auditus, gustus, odoratus et tactus, in omne quod
sentiunt atque discernunt, virtutem discretionis et
sensus a cerebro trahunt. Et cum unus sit judex
sensus cerebri qui intrinsecus praesidet, per meatus
tamen proprios sensus quinque discernit, Deo mira
operante, ut neque oculus audiat, neque auris videat,
neque os olfaciat, neque nares gustent, neque manus
odorentur. Et cum per unum sensum cerebri
omnia disponantur, quilibet tamen horum sensus
aliud facere non potest, praeter id quod ex dispositione
<pb n="0957C"/>
conditoris accepit. Ex istis ergo corporalibus et
exterioribus, interiora et spiritalia colligenda sunt,
ut per id quod in nobis publicum est transire debeamus
ad secretum quod in nobis est et nosmetipsos
latet. [ <hi>Vet. IV.</hi> ] Intuendum quippe est quia cum una
sit sapientia, alium minus, alium magis inhabitat;
alii hoc, alii illud praestat, et, quasi cerebri more,
nobismetipsis velut quibusdam sensibus utitur, ut
quamvis ipsa sibimet nunquam sit dissimilis, per
nos tamen diversa et dissimilia semper operetur,
quatenus iste sapientiae, ille scientiae donum percipiat;
iste genera linguarum, ille gratiam curationum
habeat.</p>
          </div3>
<div3>
            <head>9.</head>
            <p>
 <hi>Verba sapientiae reprobi solum audiunt, electi
etiam gustant.</hi> --Sed in his verbis beatus Job, quibus
<pb n="0957D"/>
ait: <hi>Auris verba dijudicat, et fauces comedentis, saporem,</hi> 
etiam de electis ac reprobis aliquid videtur
innuere, quia verba sapientiae, quae reprobi audiunt,
electi non solum audiunt, sed etiam gustant, ut eis
in corde sapiat quod reproborum non mentibus, sed
solummodo auribus sonat. Aliud namque est nominatum
cibum audire solummodo, aliud vero etiam
gustare. Electi itaque cibum sapientiae sic audiunt,
ut degustent, quia hoc quod audiunt eis per amorem
medullitus sapit. Reproborum vero scientia usque ad
cognitionem sonitus tenditur, ut quidem virtutes audiant,
<pb n="0958A"/>
sed tamen corde frigido qualiter sapiant ignorent.
Quibus videlicet verbis beatus Job amicorum
suorum imperitiam, et eorum qui de doctrina sapientiae
inflantur arrogantiam reprobat, quia aliud
est de Deo aliquid scire, aliud vero hoc quod cognoscitur
 fauce intelligentiae gustare. Recte ergo dicitur: <hi>Nonne auris verba dijudicat, et fauces comedentis,
saporem?</hi> 
 Ac si aperte arrogantibus diceretur: Doctrinae
verba, quae vobis usque ad aurem veniunt,
mihi etiam per saporem intimum intelligentiae fauces
tangunt. Quia vero infirma aetas, etiam cum recte
sapit, ad praedicandum non debet incaute prosilire,
recte subditur:</p>
          </div3>
        </div2>
<div2>
          <head>CAPUT VII.</head>
<p>VERS. 12.-- <emph>370</emph> <hi>In antiquis est sapientia, et in
<pb n="0958B"/>
multo tempore prudentia.</hi> </p>
<div3>
            <head>10.</head>
            <p>
 <hi>Sapientia per vivendi usum et experientiam confirmatur.</hi> --Illa
enim dicta in sapientiae radice solidata
sunt, quae per vivendi usum etiam actuum experimento
convalescunt. Sed quia multis et longior vita
tribuitur, et sapientiae gratia non confertur, recte
adhuc in cujus judicio ipsa dona pendeant demonstratur,
dum subditur:</p>
          </div3>
        </div2>
<div2>
          <head>CAPUT VIII.</head>
<p>VERS. 13.-- <hi>Apud ipsum est sapientia et fortitudo;
ipse habet consilium et intelligentiam.</hi> </p>
<div3>
            <head>11.</head>
            <p>
 <hi>Christus Dei sapientia et fortitudo.</hi> --Haec non
incongrue de Unigenito summi Patris accipimus, ut
ipsum esse Dei sapientiam et fortitudinem sentiamus.
Nam Paulus quoque nostro intellectui attestatur,
<pb n="0958C"/>
dicens: <hi>Christum Dei virtutem et Dei sapientiam <note>(I Cor. I, 24)</note>
            </hi>;
qui apud ipsum semper est, quia <hi>in
principio erat Verbum, et Verbum erat apud Deum,
et Deus erat Verbum <note>(Joan. I, 1)</note>
            </hi>. Habet autem Deus
consilium et intelligentiam: consilium videlicet, quia
disponit sua; intelligentiam, quia cognoscit nostra.
[ <hi>Vet. V.</hi> ] Potest quoque consilii nomine ipsa occulti
judicii mora signari, ut quod aliquando tardius
delinquentes percutit, non quia iniquorum culpa non
conspicitur, sed ut damnationis eorum sententia,
quae pro agenda poenitentia differtur, quasi tarda
ex consilio prodire videatur. Quod ergo foris quandoque
aperta sententia indicat, hoc apud omnipotentem
Dominum ante saecula in consilio latebat.
Sequitur:</p>
          </div3>
        </div2>
<div2>
          <head>CAPUT IX [ <hi>Rec. V</hi> ].</head>

<pb n="0958D"/>
<p>VERS. 14.-- <hi>Si destruxerit, nemo est qui aedificet;
si incluserit hominem, nullus est qui aperiat.</hi> </p>
<div3>
            <head>12.</head>
            <p>
 <hi>Deus humanam mentem destruit ab ea recedendo.
Qui male agit conscientiam sibi carcerem facit.</hi> --Omnipotens
Deus humanum cor destruit cum relinquit,
aedificat dum replet. Neque enim humanam mentem
debellando destruit, sed recedendo, quia ad perditionem
suam sufficit sibi dimissa. Unde plerumque fit
ut cum audientis cor exigentibus culpis omnipotentis
Dei gratia non repletur, incassum exterius a praedicatore
<pb n="0959A"/>
moneatur, quia mutum est os omne quod loquitur,
si ille interius in corde non clamet, qui
aspirat verba quae audiuntur. Hinc Propheta ait: <hi>Nisi Dominus aedificaverit domum, in vanum laborant
qui aedificant eam 
 <note>(Psal. CXXVI, 1)</note>
            </hi>. Hinc Salomon
dicit: <hi>Considera opera Dei quod nemo possit corrigere
quem ille despexerit <note>(Eccle. VII, 14)</note>
            </hi>. Nec mirum si a
corde reprobo praedicator minime auditur, dum nonnunquam
ipse quoque Dominus in his quae loquitur
resistentium moribus impugnatur. Hinc est enim quod
Cain et divina voce admoneri potuit, et mutari non
potuit, quia exigente culpa malitiae, jam intus Deus
cor reliquerat, cui foris ad testimonium verba faciebat.
Bene autem subditur: <hi>Si incluserit hominem,
nullus est qui aperiat.</hi> Quia omnis homo per id quod
<pb n="0959B"/>
male agit, quid sibi aliud quam conscientiae suae carcerem
facit, ut hunc animi reatus premat, etiamsi
nemo exterius accuset? Qui cum, judicante Deo, in
malitiae suae caecitate relinquitur, quasi intra semetipsum
clauditur, ne evadendi locum inveniat, quem
invenire minime meretur. Nam saepe nonnulli a pravis
actibus exire cupiunt; sed quia eorumdem actuum
pondere premuntur, in malae consuetudinis carcere
inclusi, a semetipsis exire non possunt. Et quidam
culpas proprias punire cupientes, hoc quod recte se
agere aestimant, in graviores culpas vertunt; fitque
modo miserabili ut quod exitum putant, hoc inclusionem
inveniant. Sic videlicet reprobus Judas <note>(Matth. XXVII, 5)</note>,
cum mortem sibi contra peccatum
intulit. <emph>371</emph> ad aeternae mortis supplicia pervenit,
<pb n="0959C"/>
et pejus de peccato poenituit quam peccavit.</p>
          </div3>
<div3>
            <head>13.</head>
            <p>
 <hi>Vocanti Deo nemo resistit, relinquenti obviat
nemo.</hi> --Dicatur ergo: <hi>Si incluserit hominem, nullus
est qui aperiat,</hi> quia sicut nemo obsistit largitati vocantis,
ita nullus obviat justitiae relinquentis. Includere
itaque Dei est clausis non aperire. Unde et ad
Moysen dicitur de Pharaone: <hi>Ego obdurabo cor ejus <note>(Exod. IV, 21; VII, 3)</note>
            </hi>.
Obdurare quippe per justitiam
dicitur Deus, quando cor reprobum per gratiam non
emollit. Recludit itaque hominem quem in suorum
operum tenebris relinquit. [ <hi>Vet. VI.</hi> ] Quasi enim
aperire hanc inclusionem Isaac primogenito filio voluit,
cum hunc fratri praeponere benedicendo conatus
est <note>(Genes. XXVII, 5)</note>. Sed filium quem pater voluit
Dominus reprobavit, et quem Dominus voluit pater
<pb n="0959D"/>
etiam nolendo benedixit <note>(Ibid., XXV, 34)</note>, ut qui jam
primogenita fratri pro esca vendiderat primogenitorum
benedictionem non acciperet, quam ex cupidine
gulae reliquisset: qui terrena ambiens, fugitiva sequens,
haereditare cupiens benedictionem, reprobatus
est. Non enim invenit poenitentiae locum, quanquam
cum lacrymis inquisisset eam, quia videlicet fructum
non habent lamenta, quae student cum gemitu desiderare
peritura. Aperire itaque Isaac nec filio potuit,
<pb n="0960A"/>
quem Deus omnipotens justo judicio in suae carcere
malitiae inclusit. Sequitur:</p>
          </div3>
        </div2>
<div2>
          <head>CAPUT X [ <hi>Rec. VI</hi> ].</head>
<p>VERS. 15.-- <hi>Si continuerit aquas, omnia siccabuntur;
si emiserit eas, subvertent terram.</hi> </p>
<div3>
            <head>14.</head>
            <p>
 <hi>Subtracta praedicatione aut gratia, cor arescit.</hi> --
Si aqua scientia praedicationis accipitur, sicut
scriptum est: <hi>Aqua profunda, verba ex ore viri et
torrens redundans fons sapientiae <note>(Prov. XVIII, 4)</note>
            </hi>, cum
aqua continetur, cuncta siccantur; quia si scientia
praedicatorum subtrahitur, eorum qui viridescere in
spe aeterna poterant, corda protinus arefiunt; ut in
desperata siccitate remaneant, dum, fugitiva diligentes,
nesciunt sperare mansura. Sin vero aquae nomine
sancti Spiritus gratia designatur, sicut Veritatis
<pb n="0960B"/>
voce in Evangelio dicitur: <hi>Qui credit in me, sicut
dicit Scriptura, flumina de ventre ejus fluent aquae
vivae <note>(Joan. VII, 38, 39)</note>
            </hi>; ubi statim evangelista subjunxit: <hi>Hoc autem dixit de Spiritu, quem accepturi
erant credentes in eum;</hi> 
 congruus in his sermonibus
intellectus patet, quibus ait: <hi>Si continuerit aquas,
omnia siccabuntur,</hi> quia si sancti Spiritus gratia ab
audientis mente subtrahitur, arescit protinus intellectus,
qui jam per spem viridescere in audiente
videbatur. Quod autem non aquam, sed aquas memorat,
pluralitatis appellatione, ad septiformem donorum
spiritalium gratiam recurrit, quia quasi tot
aquis unusquisque infunditur, quot donis repletur.
De quibus apte subjungitur: <hi>Si emiserit eas, subvertent
<pb n="0960C"/>
terram.</hi> </p>
          </div3>
<div3>
            <head>15.</head>
            <p>
 <hi>Afflante gratia, cor terrena sapiens subvertitur
et mutatur.</hi> --Quid enim terra, nisi peccator accipitur,
cui per sententiam dictum est: <hi>Terra es, et in terram
ibis <note>(Genes. III, 19)</note>
            </hi>? Manet itaque terra immobilis,
cum praeceptis dominicis peccator obedire contemnit;
cum cervicem superbiae erigit, atque a veritatis lumine
oculos mentis claudit. Sed quia scriptum est: <hi>Pedes ejus steterunt, et mota est terra 
 <note>(Habac. III, 6,
sec. LXX)</note>
            </hi>, quia cum veritas in corde figitur, mentis
immobilitas agitatur, si sancti Spiritus gratia superno
munere juxta vocem praedicantis infunditur, statim
terra subvertitur, quia peccatricis mentis duritia ab
immobilitatis suae obstinatione <emph>372</emph> permutatur, ut
tantum se postmodum praeceptis dominicis flendo
<pb n="0960D"/>
subjiciat, quantum superbiendo prius contra Dominum
cervicem cordis erigebat. Videas namque quod
terra cordis humani, aqua divini muneris infusa,
post libenter injurias toleret, quas prius vehementer
irrogabat; post etiam sua tribuat, quae prius et
aliena rapiebat; post carnem abstinendo cruciet, quae
prius satietate carnis per mortifera turpitudinum
oblectamenta defluebat; post etiam persecutores diligat,
quae prius diligere etiam se amantes nolebat.
<pb n="0961A"/>
[ <hi>Vet. VII.</hi> ] Cum igitur mens humana, divino munere
infusa, contra hoc quod consueverat agere coeperit,
terra subversa est, quia deorsum missa est, quae prius
eminebat, et sursum elevata est facies, quae prius in
profunda premebatur.</p>
          </div3>
<div3>
            <head>16.</head>
            <p>
 <hi>Quod in Paulo converso mire elucet.</hi> --Libet in
hujus rei exemplo unum e multis ad medium Paulum
vocare; qui cum, acceptis contra Christum epistolis,
Damascum pergeret, sancti Spiritus gratia in
itinere infusus, ab illa sua protinus crudelitate mutatus
est; et postmodum plagas pro Christo accepit,
quas veniebat inferre Christianis; et qui prius carnaliter
vivens, in mortem conabatur sanctos Domini
tradere, gaudet postmodum pro vita sanctorum suae
carnis sacrificium immolare <note>(I Tim. I, 13)</note>. Illae crudelitatis
<pb n="0961B"/>
ejus frigidae cogitationes versae sunt in
ardorem pietatis; et qui prius fuit blasphemus et
persecutor, humilis post factus est piusque praedicator <note>(Act. IX, 1)</note>.
Qui lucrum maximum putavit, se in
discipulis Christum occidere, jam vitam suam Christum
aestimat, et mori lucrum <note>(Philip. I, 21)</note>. Emissa
ergo aqua terra subversa est, quia Pauli mens, mox
ut sancti Spiritus gratiam accepit, statum suae immobilitatis
atque crudelitatis immutavit. Quod contra
per prophetam Dominus contra Ephraim queritur,
dicens: <hi>Ephraim factus est subcinericius panis, qui
non reversatur <note>(Osee VII, 8)</note>
            </hi>. Panis namque subcinericius
super se cinerem portans, partem mundiorem
deorsum premit, partemque superiorem tanto sordidiorem
habet, quanto in ea cinerem tolerat. Mens
<pb n="0961C"/>
itaque quae terrena cogitat quid super se aliud quam
cineris molem portat? Sed si reversari voluerit,
mundam faciem quam deorsum presserat superius
reducit, cum cinerem quem portabat excusserit. Si
igitur terrenarum cogitationum cinerem a mente
excutimus, quasi panem subcinericium reversamus,
ut illa nostra intentio jam postponi debeat, quam
prius cogitationis infimae cinis premebat; et munda
facies ad superiora veniat, ut recta nostra intentio
mole jam terreni desiderii non prematur. Quod nequaquam
agere possumus, nisi sancti Spiritus gratia perfundamur,
quia videlicet omnipotens Deus si aquas
emiserit, subvertent terram. Sequitur:</p>
          </div3>
        </div2>
<div2>
          <head>CAPUT XI [ <hi>Vet. VIII</hi> ].</head>
<p>VERS. 16.-- <hi>Apud ipsum est fortitudo et sapientia.</hi> </p>
<div3>
            <head>17. </head>
<p>
              <pb n="0961D"/> <hi>In judicio reprobi prius condemnabuntur, quam
electi gloria donentur.</hi> --Paulo superius dictum fuerat: <hi>Apud ipsum est sapientia et fortitudo;</hi> 
 nunc autem dicitur: <hi>Apud ipsum est fortitudo et sapientia.</hi> 
 Quia
enim omnipotens Deus, cum pietatis suae mysterio
homo factus est, prius mansuetudinis doctrinam protulit,
et postmodum in judicio quantae sit fortitudinis
ostendit, recte superius sapientia ante fortitudinem
memoratur, cum de Patris Unigenito <emph>373</emph> dicitur: <hi>Apud ipsum est sapientia et fortitudo.</hi> 
 Quia vero ad
judicandum veniens in terrore suae virtutis apparebit,
et repulsis reprobis, electis suis in regno perpetuo,
qualiter sit sapientia Patris indicabit, recte in
<pb n="0962A"/>
subsequenti sententia apud ipsum esse prius fortitudo,
et post sapientia dicitur. In verbis itaque prioribus,
quibus ait: <hi>Apud ipsum est sapientia et fortitudo,</hi> 
aperte indicat, quia hoc quod mansuetus edocuit
qualiter credendum fuerit, in judicii virtute terribilis
ostendet. In verbis vero subsequentibus, quibus ait: <hi>Apud ipsum est fortitudo et sapientia,</hi> 
 luce clarius demonstrat,
quod prius in judicio per virtutem reprobos
destruit, et postmodum electorum mentibus aeterni
regni perfecto lumine infulget. Sed quia ante extremi
diem judicii judicare quotidie occultis dispositionibus
facta mortalium non desistit, ad hoc quod nunc agitur
reditur, cum subditur:</p>
          </div3>
        </div2>
<div2>
          <head>CAPUT XII [ <hi>Rec. VII</hi> ].</head>
<p>VERS. 16, 17.-- <hi>Ipse novit et decipientem, et eum
<pb n="0962B"/>
qui decipitur. Adducit consiliarios in stultum finem et
judices in stuporem.</hi> </p>
<div3>
            <head>18.</head>
            <p>
 <hi>Deus iniquorum dolos et scit in examine, et
nescit in amore.</hi> --Cum omnis qui proximum suum
decipere conatur iniquus sit, et iniquis Veritas dicat: <hi>Non novi vos, discedite a me omnes qui operamini iniquitatem <note>(Matth. VII, 23)</note>
            </hi>,
qualiter hoc in loco dicitur,
quia Dominus decipientem novit? Sed quia scire Dei
aliquando cognoscere dicitur, aliquando approbare,
et scit iniquum, quia cognoscendo judicat (neque enim
iniquum quempiam judicasset si nequaquam cognosceret),
et tamen iniquum nescit, quia ejus facta non
approbat. Et novit ergo quia deprehendit; et non
novit, quia hunc in suae sapientiae specie non recognoscit:
sicut de veraci quolibet viro dicitur quia
<pb n="0962C"/>
falsitatem nesciat, non quia cum vel ab aliis falsum
dicitur, hoc reprehendere ignorat, sed eamdem ipsam
fallaciam et scit in examine, et nescit in amore,
ut videlicet ipse hanc non agat, quam actam ab aliis
damnat. Et fit plerumque ut nonnulli insidiis vacantes
alienae vitae perversitatis suae laqueos tendant; et
cum quis nesciens eisdem laqueis capi conspicitur,
utrum haec divinitus videantur fortasse dubitatur;
miranturque homines si haec Deus videat, cur fieri
permittat; sed <hi>ipse novit decipientem et eum qui decipitur.</hi> 
Novit enim decipientem, quia plerumque anteriora
ejus conspicit, et hunc justo judicio cadere
etiam in alia peccata permittit. Novit decipientem,
quia in manu suorum operum dimissum hunc ut ad
pejora proruat deserit, sicut scriptum est: <hi>Qui nocet,
<pb n="0962D"/>
noceat adhuc; et qui in sordibus est, sordescat adhuc <note>(Apoc. XXII, 11)</note>
            </hi>.
Novit quoque et eum qui decipitur,
quia saepe committunt homines mala quae sciunt, et
idcirco permittuntur decipi, ut cadant in mala etiam
quae nesciunt. Quod tamen deceptis aliquando ad
purgationem, aliquando vero ad ultionis initium fieri
solet.</p>
          </div3>
<div3>
            <head>19.</head>
            <p>
 <hi>Stultus finis eorum qui bonum non bona intentione
faciunt.--Adducit autem consiliarios in stultum
finem,</hi> cum etiam bonum quodlibet non bona
intentione faciunt, sed ad temporalis muneris retributionem
tendunt. Si enim ipse summi Patris Unigenitus,
quia per hoc quod factus est homo aeterna
<pb n="0963A"/>
nuntiavit, magni consilii angelus est vocatus, recte
consiliarios praedicatores accipimus, qui suis auditoribus
consilium vitae praebent. Sed cum praedicator
quisque ideo aeterna praedicat, ut temporalia lucra
consequatur, profecto in stultum finem <emph>374</emph> deducitur,
quia illo per laborem tendit, unde per mentis
rectitudinem fugere debuit.
</p>
            <p>[ <hi>Vet. IX, rec. VIII.</hi> ] 20. <hi>Eorum qui aliis praesunt nec
invigilant, stupor.</hi> --Bene autem subditur: <hi>Et judices
in stuporem.</hi> Omnes enim qui examinandis aliorum
moribus praesunt recte judices vocantur. Sed cum
is qui praeest, subjectorum vitam nequaquam sollicite
discutit, nec quem qualiter corrigat agnoscit,
in stuporem judex deductus est, quia qui judicare
male acta debuit, nequaquam ea quae judicanda sunt
<pb n="0963B"/>
deprehendit. Sequitur:</p>
          </div3>
        </div2>
<div2>
          <head>CAPUT XIII.</head>
<p>VERS. 18.-- <hi>Balteum regum dissolvit, et praecingit
fune renes eorum.</hi> </p>
<div3>
            <head>21.</head>
            <p>
 <hi>Deus mentis elationem peccatis carnalibus punit.</hi> --Qui
membrorum suorum motus bene regere sciunt,
non immerito reges vocantur. Sed cum de ipsa continentia
elatione mens tangitur, plerumque omnipotens
Deus ejus superbiam deserens, hanc in immunditiam
operis cadere permittit. Regum itaque balteum
dissolvit, quando in his qui bene regere sua membra
videbantur, propter elationis culpam, castitatis in
eis cingulum destruit. Quid vero in fune accipitur,
nisi peccatum? Sicut per Salomonem dicitur: <hi>Iniquitates
suae capiunt impium, et funibus peccatorum
<pb n="0963C"/>
suorum constringitur <note>(Prov. V, 22)</note>
            </hi>. Et quia in renibus
carnis delectatio principatur, districtus conscientiarum
judex, qui regum balteum dissolvit, fune
praecingit renes eorum, quatenus dissoluto castitatis
cingulo, scilicet eorum membris delectatio peccati
dominetur, ut quos in occulto superbia inquinat,
quam sint detestabiles etiam in publico ostendat.
Sequitur:</p>
          </div3>
        </div2>
<div2>
          <head>CAPUT XIV [ <hi>Rec. IX</hi> ].</head>
<p>VERS. 19.-- <hi>Ducit sacerdotes inglorios, et optimates
supplantat.</hi> </p>
<div3>
            <head>22.</head>
            <p>
 <hi>Qui aut curam sibi subditorum negligunt, aut
aliud quam aeterna praemia requirunt, inglorii.</hi> --Magna
sacerdotis gloria est rectitudo subditorum. Unde bene
egregius praedicator discipulis dicit: <hi>Quae enim est
<pb n="0963D"/>
nostra spes, aut gaudium, aut corona gloriae? nonne
vos ante Dominum <note>(I Thess. II, 19)</note>
            </hi>? Sed cum sacerdotes
vitam discipulorum negligunt, et nullum de
eorum provectibus ante Dominum fructum ferunt,
quid aliud quam inglorii dicuntur? quia ante districtum
judicem nimirum gloriam tunc non inveniunt,
quam modo in subditorum suorum moribus praedicationis
studio non exquirunt. Bene autem dicitur: <hi>Et optimates supplantat,</hi> 
 quia cum mentem regentium
<pb n="0964A"/>
justo judicio deserit, haec internum retributionis
praemium non requirit; et in eo supplantatur
quo fallitur, ut pro aeterna gloria de principatu temporali
gratuletur. Supplantantur igitur optimates,
 quia dum vera coelestis patriae praemia negligunt, in
suis hic voluptatibus cadunt. Sequitur:</p>
          </div3>
        </div2>
<div2>
          <head>CAPUT XV.</head>
<p>VERS. 20.-- <hi>Commutans labium veracium, et doctrinam
senum auferens.</hi> </p>
<div3>
            <head>23.</head>
            <p>
 <hi>Deus veritatis verbum facientibus tribuit, non
facientibus tollit.</hi> --Cum sacerdos non agit bona quae
loquitur, ei etiam sermo subtrahitur, ne loqui audeat
quod non operatur, sicut per Prophetam dicitur: <hi>Peccatori autem dixit Deus: Quare tu enarras
justitias meas, et assumis testamentum meum per os
<pb n="0964B"/>
tuum 
 <note>(Psal. XLIX, 16)</note>
            </hi>? Unde etiam deprecatur, dicens: <hi>Et ne auferas de ore meo verbum veritatis usquequaque <note>(Psal. CXVIII, 43)</note>
            </hi>.
Perpendit namque quod
omnipotens Deus veritatis verbum facientibus tribuit,
et non facientibus tollit. Qui ergo hoc de ore
suo non auferri petiit, quid aliud quam gratiam bonae
operationis quaesivit? Ac si aperte diceret: A bono
opere errare me non sinas, ne dum amitto ordinem
bene vivendi, rectitudinem perdam loquendi. [ <hi>Vet. X.</hi> ]
Et plerumque doctor qui docere audet <emph>375</emph> quod
negligit agere, cum desierit bona loqui quae operari
contempsit, docere subjectos incipit prava quae agit,
ut justo omnipotentis Dei judicio, in bono jam nec
linguam habeat, qui habere bonam vitam recusat,
 quatenus cum mens ejus terrenarum rerum amore
incenditur, de terrenis rebus semper loquatur. Unde
<pb n="0964C"/>
in Evangelio Veritas dicit: <hi>Ex abundantia cordis os
loquitur: Bonus homo de bono thesauro profert bona,
et malus homo de malo thesauro profert mala <note>(Matth.
XII, 34; Luc. VI, 45)</note>
            </hi>. Hinc etiam Joannes ait: <hi>Ipsi
de mundo sunt, ideo de mundo loquuntur.</hi> Bene ergo
dicitur: <hi>Commutans labium veracium, et doctrinam
senum auferens <note>(I Joan. IV, 5)</note>
            </hi>, quia hi qui prius coelestia
praedicando veraces erant, dum temporalia diligentes,
 ad terrena corruunt, labium veracium
commutatur, et senum doctrina tollitur, quia diligentes
temporalia priorum suorum praecepta minime
sequuntur, ut locum regiminis quasi ad fructum voluptatis
teneant, non ad usum laboris.</p>
          </div3>
<div3>
            <head>24.</head>
            <p>
 <hi>Judaei Christum quem venturum dixerant, negarunt
praesentem.</hi> --Quod tamen apertius de Judaeis
<pb n="0964D"/>
valet intelligi, qui ante incarnationem Domini veraces
fuerunt, quia hunc venturum esse crediderunt, atque
nuntiaverunt; sed postquam in carne apparuit, hunc
esse negaverunt. Labium itaque veracium mutatum
est, quia quem venturum dixerant negaverunt praesentem.
Et doctrina senum ablata est, quia nequaquam
 ea credendo secuti sunt quae patres suos praedixisse
meminerunt. Unde etiam Elia veniente promittitur
quod reducat corda filiorum ad patres eorum
<pb n="0965A"/> <note>(Malac. IV, 6)</note>,
ut doctrina senum quae nunc a Judaeorum
corde ablata est tunc miserante Domino redeat,
quando hoc intelligere de Domino coeperint filii
quod praedicaverunt patres. Sin vero senes eosdem
quoque Judaeos accipimus, qui, suadente perfidia,
Veritatis verbo contraire conati sunt, doctrina senum
ablata est postquam hanc Ecclesia ex gentibus videlicet
juvencula accepit, quae per Psalmistam dicit:
 <hi>Super seniores intellexi <note>(Psal. CXVIII, 100)</note>
            </hi>. Quam quia
operando tenuit, qualiter super seniores intellexerit
ostendit, dum protinus subdit, dicens: <hi>Quia mandata
tua exquisivi.</hi> Quia enim studuit operando implere
quod didicit, accepit intelligere quod doceret. Unde
adhuc apte subditur:</p>
          </div3>
        </div2>
<div2>
          <head>CAPUT XVI.</head>
<p>
            <pb n="0965B"/>VERS. 21.-- <hi>Effundit despectionem super principes, 
 et eos qui oppressi fuerant relevans.</hi> </p>
<div3>
            <head>25.</head>
            <p>
 <hi>Judaei propter infidelitatem despecti. Gentiles ob
fidem a casu erecti.</hi> --Cum enim Judaeorum populus
in legis mandato permaneret, et cuncta gentilitas
nulla Dei praecepta cognosceret, et illi per fidem
principari videbantur, et isti in profundo pressi jacuerunt
per infidelitatem. Sed cum incarnationis Dominicae
mysterium Judaea negavit, gentilitas credidit,
et principes in despectionem ceciderunt, et hi qui
oppressi in culpa perfidiae fuerant in verae fidei libertatem
levati sunt. Hunc vero Israelitarum casum
longe ante Jeremias intuens ait: <hi>Factus est Dominus
velut inimicus, praecipitavit Israel, praecipitavit omnia
moenia ejus, dissipavit munitiones ejus <note>(Thren. II, 5)</note>
            </hi>. Moenia
<pb n="0965C"/>
autem in urbibus pro ornamento sunt, munitiones
vero in defensionem. [ <hi>Vet. XI.</hi> ] Et alia sunt
dona quae nos muniunt, alia quae ornant. Prophetica
quippe doctrina, genera linguarum, curationum virtus,
quasi quaedam moenia mentis sunt. Quae etsi
quisque non habeat, stare munitus per fidem et justitiam <emph>376</emph> 
 potest, quamvis ornatus virtutum altitudine
minime esse videatur. Spes vero, fides, et
charitas, non nostra moenia, sed munitiones sunt;
quae si habere negligimus, hostilibus insidiis patemus.
De Judaea ergo, quia prophetiam atque doctrinam,
vel miraculorum signa abstulit, moenia praecipitavit.
Quia vero spem, fidem atque charitatem propter ejus
duritiam auferri permisit, munitiones ejus dissipare
studuit. Rectus vero ordo servatus est, ut prius moenia,
<pb n="0965D"/>
et post munitiones dissipatae dicerentur, quia
cum peccatrix anima relinquitur, prius ab ea virtutum
dona, quae ad manifestationem spiritus data
sunt, et postmodum spei, fidei atque charitatis fundamenta
destruuntur. Quae cuncta Dominus a perfidis
ablata, gentilitati tribuit, atque ex his quae infidelibus
abstulit mentes fidelium ornavit. Unde
scriptum est: <hi>Et speciei domus dividere spolia (Psal.
<pb n="0966A"/>
LXVII, 13)</hi>. Cum enim virtutum spolia a Judaeis abstulit,
domui cordis gentilium, quam per fidem inhabitare
dignatus est, speciem donorum dedit. Quod
videlicet gestum est, cum verba Dei, et Judaeorum
populus ad solam litteram quae occidit acciperet, et
conversa gentilitas per spiritum qui vivificat penetraret.
Unde mox subditur:</p>
          </div3>
        </div2>
<div2>
          <head>CAPUT XVII [ <hi>Rec. X</hi> ].</head>
<p>VERS. 22.-- <hi>Qui revelat profunda de tenebris, et
producit in lucem umbram mortis.</hi> </p>
<div3>
            <head>26.</head>
            <p>
 <hi>Christus occulta revelavit, et in lucem umbram
mortis mutavit.</hi> --Cum enim quaeque mystica de occultis
prophetarum verbis a credentibus agnoscuntur,
quid aliud quam profunda de tenebris revelantur?
Unde ipsa quoque Veritas discipulis in parabolis loquens,
<pb n="0966B"/>
ait: <hi>Quod dico vobis in tenebris, dicite in lumine <note>(Matth. X, 27)</note>
            </hi>.
Cum enim mysticos allegoriarum
 nodos per explanationem solvimus, in lumine dicimus
quod in tenebris audivimus. Umbra autem
mortis erat legis duritia, quae unumquemque peccantem
morte corporis puniri sanciebat. Sed postquam
Redemptor noster asperitatem legalis sanctionis
per mansuetudinem temperavit, nec jam pro
culpa mortem carnis inferri constituit, sed mors spiritus
quantum timenda esset indicavit, in lucem procul
dubio umbram mortis produxit. [ <hi>Vet. XXII.</hi> ]
Ista enim mors in qua caro separatur ab anima umbra
illius mortis est in qua anima separatur a Deo.
In lucem ergo umbra mortis producitur, cum, intellecta
morte spiritus, mors carnis minime timetur.
<pb n="0966C"/>
Quod tamen et aliter intelligi potest. Principes etenim
non immerito vocantur qui magno consilii judicio
suis cogitationibus semper principantur, omnesque
stultos motus potestate sapientiae comprimunt. Sed
saepe contingit ut in occulto animus de ipsa sua sapientia
in elationis fastum sublevetur, et sub eis vitiis
corruat, de quibus se victorem fuisse gaudebat. Recte
ergo dicitur: <hi>Effundit despectionem super principes.</hi> 
Sed quia nonnunquam hi qui in vitiis jacere videntur
ad poenitentiae lamenta currunt, seque contra
culpas quibus subjacebant erigunt, apte subjungitur: <hi>Et eos qui oppressi fuerant, relevans.</hi> 
 Nonnulli enim
superno illustrati munere, aspiciunt in quanta peccatorum
suorum turpitudine jacent, factorum maculas
lacrymis lavant, et sub se postmodum carnis suae
<pb n="0966D"/>
motus deprimunt, a quibus ante premebantur. <emph>377</emph>
</p>
          </div3>
<div3>
            <head>27.</head>
            <p>
 <hi>Magna Dei dispensatione omnia hic habentur
incerta.</hi> --Quod nimirum magna omnipotentis
Dei dispensatione agitur, ut videlicet in hac vita
omnia habeantur incerta, et nullus ex habita castitate
superbiat, quia <hi>effundit despectionem super principes.</hi> 
Nullus ex vitiorum suorum depressione desperet,
quia <hi>eos qui oppressi fuerant relevat.</hi> Et quoniam cum
<pb n="0967A"/>
haec aguntur ex occultis Dei consiliis super unumquemque
sententia aperta producitur, recte subjungitur: <hi>Et revelat profunda de tenebris.</hi> </p>
          </div3>
<div3>
            <head>28.</head>
            <p>
 <hi>Deus in occultis suis judiciis omnia videt nec videtur.</hi> --Profunda
enim de tenebris Dominus revelat
quando apertam sententiam ex occultis suis consiliis
indicat, ut de unoquoque quae sentiat ostendat.
Quia enim videt nunc Creator omnia, et ipse in consiliis
non videtur, recte de illo per Psalmistam dicitur: <hi>Posuit tenebras latibulum suum 
 <note>(Psal. XVII, 12)</note>
            </hi>.
Sed quasi de istis tenebris ad lumen exit, quando
quid de uniuscujusque actibus sentiat ostendit. Et
quia cum is qui peccatorum suorum pondere premebatur
ad rectitudinis statum ducitur, prius ipsam
mortem conspicit, in qua et deficere consueverat, et
<pb n="0967B"/>
hanc considerare nesciebat, recte additur: <hi>Et producit
in lucem umbram mortis.</hi> Umbra enim mortis
est prava operatio, quae de imitatione antiqui hostis,
quasi de corporis lineamentis exprimitur. De quo
etiam sub cujusdam significatione dicitur: <hi>Et nomen
illi mors <note>(Apoc. VI, 8)</note>
            </hi>. Et plerumque ejus maligna
cogitatio mentes hominum latet, atque per hoc
quod nescitur amplius praevalet. Umbra ergo mortis
in lucem producitur dum sanctorum mentibus maligna
operatio antiqui hostis, ut destrui possit, aperitur.
Sequitur:
</p>
            <p>VERS. 23.-- <hi>Qui multiplicat gentes, et perdit eas,
et subversas in integrum restituit.</hi> </p>
          </div3>
<div3>
            <head>29.</head>
            <p>
 <hi>Occultis Dei judiciis alii cadunt, alii resurgunt.</hi> --Intelligi
fortasse valet quoniam gentes Dominus
<pb n="0967C"/>
multiplicat et perdit, quia nascuntur quotidie morituri;
et subversas in integrum restituit, quia resurgent
qui fuerint mortui. Quod tamen melius accipimus
si hoc qualiter in earum mente agitur sentiamus.
Multiplicat enim gentes et perdit, quia eas et
per fecunditatem sobolis extendit, et tamen in propria
infidelitate derelinquit. Sed subversas in integrum
restituit, quia quas in infidelitatis casu reliquerat
quandoque ad fidei statum reducit. Quibus
videlicet in mentis integritate restitutis, antiquus
ille populus, qui fidelis Deo esse videbatur, reprobatus,
corde repulsus est, ut sua perfidia deceptus
contra ipsum post insurgeret quem ante praedicavit.
Sequitur:</p>
          </div3>
        </div2>
<div2>
          <head>CAPUT XIX.</head>
<p>
            <pb n="0967D"/>VERS. 24, 25.-- <hi>Qui immutat cor principum populi
terrae, et decipit eos, ut frustra incedant per invium.
Palpabunt quasi in tenebris, et non in luce, et errare
eos faciet quasi ebrios.</hi> </p>
<div3>
            <head>30.</head>
            <p>
 <hi>Judaeorum obcaecatio erga Christum humana
quidem patientem, sed divina ostendentem.</hi> --Cor enim
principum terrae immutatum est cum in Judaea summi
sacerdotes et seniores populi illi conabantur suo
consilio obsistere quem prius venturum esse praedicabant.
<pb n="0968A"/>
Cumque ejus nomen persequendo molirentur
exstinguere, decepti sua malitia, incedere per invium
frustra conabantur, quia crudelitati eorum patere
via non poterat contra auctorem omnium, miracula
cernebant, virtute terrebantur; sed, credere
renuentes, adhuc signa quaerebant, cum dicerent: <hi>Quod ergo</hi> 
 <emph>378</emph> <hi>tu facis signum, ut videamus et credamus
tibi? quid operaris <note>(Joan. VI, 30)</note>
            </hi>? Bene itaque
dicitur: <hi>Palpabunt quasi in tenebris, et non in luce.</hi> 
Qui enim inter tot aperta miracula trepidat, quasi in
tenebris palpat, quia quod tangit non videt. Omnis
vero qui errat, nunc huc, nunc illuc ducitur. Et quia
aliquando ostendebantur credere, cum dicerent: <hi>Nisi esset hic a Deo, non poterat facere quidquam <note>(Joan. IX, 33)</note>
            </hi>;
aliquando vero hunc a Deo esse negabant,
<pb n="0968B"/>
cum despicientes dicerent: <hi>Nonne hic est fabri
filius? nonne mater ejus dicitur Maria, et fratres
ejus Jacobus, et Joseph, et Simon, et Judas, et sorores
ejus nonne omnes apud nos sunt <note>(Matth. XIII, 55)</note>
            </hi>?
recte subjungitur: <hi>Et errare eos faciet quasi ebrios.</hi> 
[ <hi>Vet. XIV.</hi> ] Videbant quippe eum et suscitare mortuos,
et tamen esse mortalem. Quis non crederet
Deum, quem conspiciebant suscitare mortuum? Sed
rursum cum hunc mortalem conspicerent, despiciebant
credere hunc esse immortalem Deum. Per hoc
ergo quod omnipotens Deus talem se eorum oculis
exhibuit, qui posset et divina ostendere, et humana
pati, errare eos quasi ebrios fecit, ut eorum superbia,
quae incarnationis ejus mysterium despicere
maluit quam sequi, et contra humanitatem ejus se
<pb n="0968C"/>
extolleret, et intus lucentem Deitatis ejus potentiam
miraretur. Quae cuncta quia beati Job oculis
praesentia per prophetiae spiritum facta sunt, recte
subjungitur:</p>
          </div3>
        </div2>

<div2>
          <head>CAPUT XX [ <hi>Rec. XII</hi> ].</head>
          <head>CAP. XIII. </head>
          <p>
VERS. 1.-- <hi>Ecce omnia.</hi> 
</p>
          <div3>
            <head>31.</head>
            <p>
 <hi>Job prophetiae spiritu pollebat.</hi> --In illo enim
quae secutura erant videbat assistentia, cui nec futura
veniunt, nec praeterita discedunt, sed cuncta
simul ante ejus oculos assistunt. Et quia ea ipsa quae
ventura erant, alia esse vidit in operibus, alia in dictis,
recte subjungitur,--IBID.:-- <hi>Et vidit oculus
meus, et audivit auris mea.</hi> Sed utilitatem dicta non
habent, si intellectu carent. Unde apte subditur,--IBID.:-- <hi>Et
intellexi singula.</hi> Cum enim aliquid ostenditur,
<pb n="0968D"/>
vel auditur, si intellectus non tribuitur,
prophetia minime est. Vidit namque Pharao per
somnium quae erant Aegypto ventura <note>(Genes. XLI, 2,
seq.)</note>; sed quia nequivit intelligere quod vidit, propheta
non fuit. Aspexit Balthasar rex articulos
manus scribentis in pariete <note>(Dan. V, 5)</note>; sed propheta
non fuit, quia intellectum rei quam viderat non accepit.
Ut igitur beatus Job prophetiae spiritum se
habere testetur, non solum vidisse se et audisse sed
<pb n="0969A"/>
etiam intellexisse omnia asserit. De quo intellectu
quia non extollitur, subjuncta ejus verba testantur
cum ait:</p>
          </div3>
        </div2>
<div2>
          <head>CAPUT XXI.</head>
<p>VERS. 2.-- <hi>Secundum scientiam vestram et ego novi, 
 nec inferior vestri sum.</hi> </p>
<div3>
            <head>32.</head>
            <p>
 <hi>Hoc accepto dono non intumuit.</hi> --Quibus videlicet
dictis innotuit quantae humilitatis fuit qui se
eis inferiorem negat, quorum longe vitam sancte
vivendo transcenderat. Nam et secundum eorum
scientiam se nosse confirmat, qui, sciendo coelestia,
eorum terrenas cogitationes per prophetiae quoque
spiritum transibat. Sequitur:</p>
          </div3>
        </div2>
<div2>
          <head>CAPUT XXII [ <hi>Rec. XIII</hi> ].</head>
<p>
            <pb n="0969B"/>VERS. 3.-- <hi>Sed tamen ad Omnipotentem loquar, et
disputare cum Deo cupio.</hi> </p>
<div3>
            <head>33.</head>
            <p>
 <hi>Qui Deo in prece nunc familiaris est, cum ipso
postmodum judicabit.</hi> --Cum Omnipotente loquimur
dum ejus misericordiam deprecamur; cum eo vero
disputamus dum, nos illius justitiae conjungentes,
facta nostra subtili indagatione discutimus. Vel certe <emph>379</emph> 
 cum Deo disputare est eum qui hic ejus praeceptis
paruit cum illo postmodum ad judicandos populos
judicem venire, sicut cuncta relinquentibus
praedicatoribus dicitur: <hi>Vos qui secuti estis me, in
regeneratione cum sederit Filius hominis in sede majestatis
suae, sedebitis et vos super duodecim thronos, judicantes
duodecim tribus Israel <note>(Matth. XIX, 28)</note>
            </hi>. Unde
et per Isaiam Dominus dicit: <hi>Eripite injuriam accipientem,
<pb n="0969C"/>
judicate pupillo, et justificate viduam, et venite, disputemus <note>(Isai. I, 17)</note>
            </hi>.
Rectum quippe est ut cum Deo
 de pupillis in judicio disputent qui ad verba Dei praesens
saeculum perfecte derelinquunt. Loqui ergo ad orationem,
disputare ad judicium pertinet. Vir igitur sanctus,
modo ad Omnipotentem loquitur, ut cum Omnipotente
postmodum disputet, quia ille cum Deo postmodum
judex venit, qui hic ei modo in prece familiaris exstiterit.
Sed sancta Ecclesia, cujus saepe jam beatum
Job speciem tenere praediximus <note>(Maxime in praefat.,
c. 6 et seq.)</note>, non solum tunc de iniquis judicat, cum
ultimi judicii dies advenerit, sed nunc etiam de cunctis
prave agentibus, vel stulte sentientibus judicare non
cessat. Unde et subditur:</p>
          </div3>
        </div2>
<div2>
          <head>CAPUT XXIII [ <hi>Vet. XV</hi> ].</head>
<p>
            <pb n="0969D"/>VERS. 4.-- <hi>Prius vos ostendens fabricatores mendacii,
et cultores perversorum dogmatum.</hi> </p>
<div3>
            <head>34.</head>
            <p>
 <hi>Haeretici fabricatores mendacii.</hi> --Quibus videlicet
verbis aperte ostenditur quod amici ejus quasi
ex haereticorum specie sancti viri judiciis adversantur.
Liquet enim quia catholicorum figuram non teneant
qui cultores perversorum dogmatum vocantur.
Qua in re hoc quoque oportet intendi quod mendacii
fabricatores dicuntur. Sicut enim aedificium lapidibus,
<pb n="0970A"/>
ita mendacium sermonibus fabricatur. Ubi
enim non dolosa locutio, sed sensus veritatis est,
quasi munita moles non ex fabrica, sed ex natura
consurgit. Sequitur:</p>
          </div3>
        </div2>
<div2>
          <head>CAPUT XXIV.</head>
<p>VERS. 5.-- <hi>Atque utinam taceretis, ut putaremini
esse sapientes.</hi> </p>
<div3>
            <head>35.</head>
            <p>
 <hi>Occultandae stultitiae utile silentium.</hi> --Sicut
clausa janua in domo quae intus membra lateant
ignoratur, sic plerumque stultus, si tacuerit, utrum
sapiens sit, an stultus, absconditur, si tamen nulla
alia opera prodeant quae sensum etiam tacentis loquantur.
Sanctus igitur vir amicos suos aspiciens
velle apparere quod non erant, eos ad tacendum
admonuit, ne possent apparere quod erant. Unde et
<pb n="0970B"/>
per Salomonem dicitur: <hi>Stultus, si tacuerit, sapiens
putabitur <note>(Prov. XVII, 28)</note>
            </hi>. Sed quia stultus, cum
loquitur, per hoc quod sua infert sapientium verba
pensare non sufficit, recte adhuc, postquam silentium
indixit, adjungit:</p>
          </div3>
        </div2>
<div2>
          <head>CAPUT XXV.</head>
<p>VERS. 6.-- <hi>Audite ergo correptiones meas, et judicium
labiorum meorum attendite.</hi> </p>
<div3>
            <head>36.</head>
            <p>
 <hi>Stultis correptio necessaria.</hi> --Bene autem prius
correptionem, et postmodum judicium intulit, quia
nisi per correptionem prius tumor stulti deprimatur,
nequaquam per intelligentiam judicium justi cognoscitur.
Sequitur:</p>
          </div3>
        </div2>
<div2>
          <head>CAPUT XXVI.</head>
<p>
            <pb n="0970C"/>VERS. 7.-- <hi>Nunquid Deus indiget vestro mendacio,
ut pro illo loquamini dolos?</hi> </p>
<div3>
            <head>37.</head>
            <p>
 <hi>Veritas fulciri non quaerit auxilio falsitatis.</hi> --Deus
mendacio non eget, quia veritas fulciri non
quaerit auxilio falsitatis. Haeretici autem, quia ea quae
prave de Deo intelligunt ex veritate tueri non possunt,
quasi ad probandum radium luminis umbram
falsitatis requirunt. Et pro eo <emph>380</emph> dolos loquuntur,
dum infirmas mentes in intellectu illius stulta seductione
decipiunt. Sequitur:</p>
          </div3>
        </div2>
<div2>
          <head>CAPUT XXVII.</head>
<p>VERS. 8.-- <hi>Nunquid faciem ejus accipitis, et pro
Deo judicare nitimini?</hi> </p>
<div3>
            <head>38.</head>
            <p>
 <hi>Stulti tanto severius de alienis judicant, quanto
sua profundius ignorant.</hi> --Stulti cum prudentium
<pb n="0970D"/>
facta conspiciunt, haec eis omnia reprehensibilia esse
videntur; qui, suae imperitiae atque infirmitatis obliti,
tanto intentius de alienis judicant, quanto sua
profundius ignorant. [ <hi>Vet. VXI.</hi> ] At contra justi cum
pravorum facta redarguunt, semper suae infirmitatis
conscii, eos etsi exterius saeviendo, tamen interius
compatiendo reprehendunt, quia illius solius est peccata
hominum sine compassione discutere, qui ex
naturae suae omnipotentia ignorat peccare. Quia igitur
<pb n="0971A"/>
amici beati Job ita ejus facta reprehenderant ac
si in se ipsi reprehensibile nihil haberent, recte nunc
dicitur: <hi>Nunquid faciem ejus accipitis, et pro Deo
judicare nitimini?</hi> Faciem quippe ejus accipere est
auctoritatem illius in judicio sumere; et quasi pro
Deo judicare nititur, qui, cum infirma quaeque in altero
reprehendit, apud se introrsus per compassionem
non infirmatur. Sequitur:</p>
          </div3>
        </div2>
<div2>
          <head>CAPUT XXVIII.</head>
<p>VERS. 9.-- <hi>Aut placebit ei quem celare nihil potest;
aut decipietur, ut homo, vestris fraudulentiis?</hi> </p>
<div3>
            <head>39.</head>
            <p>
 <hi>Haeretici Deum, dum defendere fingunt, offendunt.</hi> --Fraudem
Deo haeretici exhibent, quia ea
astruunt quae nequaquam ipsi pro quo loquuntur
placent; eumque dum quasi defendere nituntur offendunt,
<pb n="0971B"/>
dum in adversitate ejus corruunt cui videntur
ex praedicatione famulari. Unde et per Psalmistam
dicitur: <hi>Ut destruas inimicum et defensorem <note>(Psal. VIII, 3)</note>
            </hi>.
Omnis quippe haereticus omnipotenti
Deo inimicus et defensor est, quia unde hunc quasi
defendere nititur, inde veritati illius adversatur.
Quia autem latere Deum nihil potest, hoc in eis
judicat quod intus sentiunt, non quod famulari foris
videntur. Quia igitur eorum fraudulentiis Deus ut
homo non fallitur, recte subjungitur:</p>
          </div3>
        </div2>
<div2>
          <head>CAPUT XXIX.</head>
<p>VERS. 10, 11.-- <hi>Ipse vos arguet, quoniam in abscondito
faciem ejus accipitis. Statim ut se commoverit, turbabit
vos, et terror ejus irruet super vos.</hi> </p>
<div3>
            <head>40. </head>
<p>
              <pb n="0971C"/> <hi>Qua poena digni qui veritatem agnitam impugnant.</hi> --Hoc,
quod in abscondito accipi asserit faciem
Dei, duobus modis valet intelligi. Sunt namque
nonnulli qui et veritatem in corde sentiunt, et tamen
quae falsa sunt de Deo foris loquuntur. Ne enim vinci
videantur, et cognoscunt veritatem interius, et tamen
hanc exterius impugnant. Unde et nunc bene dicitur: <hi>Ipse vos arguet, quoniam in abscondito faciem ejus
accipitis.</hi> 
 Ac si aperte diceretur: Tanto magis de
falsitate apud eum estis reprehensibiles, quanto et
apud vosmetipsos quod verum est videtis. Et sunt
nonnulli qui quando ad mentem redeunt, Dei justitiam
et rectitudinem contemplantur, et orando ac
flendo contremiscunt; sed postquam contemplationis
hora transierit, sic audaces ad iniquitates redeunt ac
<pb n="0971D"/>
si, post dorsum ejus positi, a justitiae ejus lumine
minime videantur. Hi itaque apud se in abscondito
quasi corporaliter videntem accipiunt faciem Dei,
quia ei et cum praesentes fiunt blandiuntur fletibus,
et cum quasi a conspectu illius recedunt moribus
detrahunt. Qui tanto amplius de malis suis <emph>381</emph> feriendi
sunt, quanto et in occulto cogitationis recta Dei
judicia cognoscunt. [ <hi>Vet. XVII.</hi> ] Unde et subditur:
<pb n="0972A"/> <hi>Statim ut se commoverit, turbabit vos; et terror ejus
irruet super vos.</hi> </p>
          </div3>
<div3>
            <head>41.</head>
            <p>
 <hi>Justi Deum metuunt antequam iratum experiantur.</hi> --Cum
sit naturae incommutabilis omnipotens
Deus, in ira judicii perturbabilis non est. Sed humano
verbo motus Dei dicitur ipsa rectitudinis ejus
districtio, qua humana pravitas feritur. Justi autem
viri ante Deum metuunt quam ejus contra eos ira
moveatur; et ne commotum sentiant, tranquillum
timent. At contra perversi, tunc jam feriri pertimescunt,
cum feriuntur; eosque tunc terror ejus a
somno sui torporis exsuscitat, cum vindicta perturbat.
Unde et per prophetam dicitur: <hi>Et tantum sola
vexatio intellectum dabit auditui <note>(Isai. XXVIII, 19)</note>
            </hi>.
Cum enim de praeceptis Dei contemptis atque despectis
<pb n="0972B"/>
verberari per vindictam coeperint, tunc intelligunt
quod audierunt. Et Psalmista ait: <hi>Cum occideret
eos, tunc inquirebant eum <note>(Psal. LXXVII, 34)</note>
            </hi>.
Bene itaque dicitur: <hi>Statim ut se commoverit, turbabit
vos; et terror ejus irruet super vos,</hi> quia reproborum
cordibus non timor requiem, sed poena timorem
parit. Sequitur:</p>
          </div3>
        </div2>
<div2>
          <head>CAPUT XXX [ <hi>Rec. XIV</hi> ].</head>
<p>VERS. 12.-- <hi>Memoria vestra comparabitur
cineri.</hi> </p>
<div3>
            <head>42.</head>
            <p>
 <hi>Superborum memoria cineri a vento rapto comparatur,
et luto.</hi> --Omnes qui cogitatione terrena
huic saeculo conformantur per omne quod agunt huic
mundo relinquere sui memoriam conantur. Alii bellorum
titulis, alii altis aedificiorum moenibus, alii disertis
<pb n="0972C"/>
doctrinarum saecularium libris instanter elaborant,
sibique memoriae nomen aedificant. Sed cum
ipsa ad finem celerius vita percurrat, quid in ea fixum
stabit, quando et ipsa celeriter mobilis pertransit?
Aura etenim cinerem rapit, sicut scriptum est: <hi>Non
sic impii, non sic, sed tanquam pulvis, quem projicit
ventus a facie terrae <note>(Psal. I, 4)</note>
            </hi>. Recte ergo stultorum
memoria cineri comparatur, quia illic ponitur, ubi
ab aura rapiatur. Quantumlibet etenim quisque pro
perficienda gloria sui nominis elaboret, memoriam
suam quasi cinerem posuit, quia hanc citius ventus
mortalitatis rapit. Quo contra de justo scriptum est: <hi>In memoria aeterna erit justus 
 <note>(Psal. CXI, 4)</note>
            </hi>. Eo ipso
enim, quo facta sua solius Dei oculis imprimit, nomen
suae memoriae in aeternitate figit. Sequitur:</p>
          </div3>
        </div2>
<div2>
          <head>CAPUT XXXI.</head>

<pb n="0972D"/>
<p>IBID.-- <hi>Et redigentur in lutum cervices vestrae.</hi> </p>
<div3>
            <head>43.</head>
            <p>
 Sicut per oculum visus, sic per cervicem solet
superbia designari. Cervix itaque in lutum redigitur,
cum superbus quisque humiliatur in morte, et elata
caro tabescit in putredine. Intueamur enim qualia in
sepulcris jaceant divitum cadavera, quae illa in exstincta
<pb n="0973A"/>
carne sit imago mortis, quae tabes corruptionis.
Et certe ipsi erant qui extollebantur honoribus,
habitis rebus tumebant, despiciebant caeteros,
et quasi solos se esse gaudebant; et dum non perpenderent
quo tendebant, nesciebant quid erant. Sed
in lutum cervix redacta est, quia despecti jacent in
putredine, qui tumebant in vanitate. In lutum cervix
redigitur, quia quantum carnis potentia valeat, tabes
corruptionis probat. Sequitur:</p>
          </div3>
        </div2>
<div2>
          <head>CAPUT XXXII.</head>
<p>VERS. 13.-- <hi>Tacete paulisper, ut loquar quodcunque
mihi mens suggesserit.</hi> </p>
<div3>
            <head>44.</head>
            <p>
 <hi>Qui carnaliter loquuntur, ad silentium sunt revocandi.</hi> --Sensu
carnis locutos indicat, quos idcirco
ad silentium restringit, ut ea quae illi mens suggesserit
<pb n="0973B"/>
dicat. Ac si aperte dicat: Non ego carnaliter, sed
spiritaliter loquor, quia per sensum spiritus <emph>382</emph> 
audio quae per ministerium corporis profero. Unde
mox ad alta conscendit, seque in mysteriis elevat,
et increpationem quam protulerat ad mystica verba
permutat, dicens:</p>
          </div3>
        </div2>
<div2>
          <head>CAPUT XXXIII [ <hi>Vet. XVIII, Rec. XV</hi> ].</head>
<p>VERS. 14.-- <hi>Quare lacero carnes meas dentibus
meis, et animam meam porto in manibus meis?</hi> </p>
<div3>
            <head>45.</head>
            <p>
 <hi>Justi leviora delicta magnis cruciatibus in se
puniunt.</hi> --In Scriptura sacra dentes aliquando
sancti praedicatores, aliquando vero interni accipi
sensus solent. De sanctis enim praedicatoribus,
sponsae dictum est: <hi>Dentes tui sicut greges tonsarum,
quae ascenderunt de lavacro <note>(Cant. IV, 2)</note>
            </hi>. Unde et uni
<pb n="0973C"/>
eorum ostensis in figura gentibus dicitur: <hi>Macta et
manduca <note>(Act. X, 13)</note>
            </hi>; id est, vetustatem earum
contere, et in corpus Ecclesiae, videlicet in tua membra,
converte. Rursum quia dentes interiores sensus
accipi solent Jeremias propheta testatur, dicens: <hi>Fregit ad numerum dentes meos 
 <note>(Thren. III, 10)</note>
            </hi>. Per
dentes etenim cibus frangitur, ut glutiatur. Unde non
immerito in dentibus internos sensus accipimus, qui
singula quae cogitant quasi mandunt et comminuunt,
atque ad ventrem memoriae transmittunt. Quos propheta
ad numerum fractos dicit, quia juxta mensuram
uniuscujusque peccati intelligentiae caecitas generatur
in sensibus, et secundum quod quisque egit exterius,
in eo obstupescit quod de internis atque invisibilibus
intelligere potuit. Unde recte etiam scriptum est:
<pb n="0973D"/> <hi>Omnis homo qui comederit uvam acerbam, obstupescent
dentes ejus 
 <note>(Ezech. XVIII, 2; Jerem. XXX, 30)</note>
            </hi>. Quid
namque uva acerba nisi peccatum est? Uva quippe
acerba est fructus ante tempus. Quisquis enim praesentis
vitae delectationibus satiari desiderat quasi
fructus ante tempus comedere festinat. Qui igitur
uvam acerbam comedit, dentes ejus obstupescunt,
quia qui praesentis mundi delectatione pascitur, interni
<pb n="0974A"/>
ejus sensus ligantur, ut jam spiritalia mandere,
id est intelligere nequeant, quia unde in exterioribus
delectati sunt, inde in intimis obstupescunt. Et dum
peccato anima pascitur, panem justitiae edere non
valet, quoniam ligati dentes, ex peccati consuetudine,
justum quod intus sapit edere nequaquam possunt.
Hoc igitur loco, quia dentes, ut diximus, internos
sensus accipimus, considerare magnopere quid
agere justi soleant debemus. Qui plerumque, si qua
in se quamlibet leviter carnalia esse deprehendunt,
haec, in internis sensibus retractantes, vehementer
in semetipsis insequuntur, afflictione se conterunt,
magnisque cruciatibus vel minima in se prava dijudicant,
atque haec per poenitentiam damnant. Quod
idcirco agunt, ut in conspectu aeterni judicis et ipsi
inveniri, in quantum est possibile, irreprehensibiles
<pb n="0974B"/>
debeant, et hi qui eos sic se judicare conspiciunt
emendare semetipsos a culpis culpis gravioribus inardescant.
Quod videlicet beatus Job coram amicis suis
temporalem gloriam tenentibus, et transeuntia bona
laudantibus, fecerat; sed tamen eorum sensum ad
cognoscendam utilitatem flagelli sui perducere non
valebat, ut scilicet pensare possent quod non solum
prospera omnipotens Deus tribueret, sed nonnunquam
etiam adversa propitius irrogaret. Unde bene
nunc dicit: <hi>Quare lacero carnes meas dentibus meis?</hi> 
Ac si aperte dicat: Cur internis sensibus carnalia,
si qua fuerint in me facta, discutio, si meis spectatoribus
prodesse non possum? Ubi et apte subditur: <hi>Et animam meam porto in manibus meis.</hi> 
</p>
            <p>
              <pb n="0974C"/> <emph>383</emph> [ <hi>Vet. XIX, Rec. XVI.</hi> ] 46. <hi>Non solum profectum
suum, sed aedificationem proximi in omnibus
quaerunt.</hi> --Animam in manibus portare est intentionem
cordis in operatione ostendere. Habent namque
hoc justi proprium ut in omne quod dicunt atque
omne quod agunt, non solum provectum suum, sed
etiam proximorum aedificationem quaerant. Et aliquando
in quibusdam semetipsos dijudicant, ut pigros
auditores ad considerandos semetipsos revocent. Aliquando
bona opera ostendunt, ut spectatores eorum
erubescant non imitari quod vident. Nam scriptum
est: <hi>Videant vestra bona opera, et glorificent Patrem
vestrum, qui est in coelis <note>(Matth. V, 16)</note>
              </hi>. Qui igitur intentionem
suam per opera insinuat, animam suam in
manibus portat. Sed cum justus quisque nec se dijudicando,
nec bona opera ostendendo, utilitati proximorum
<pb n="0974D"/>
proficit, per hoc quod egerit, ad verba doloris
redit. Unde recte nunc dicitur: <hi>Quare lacero
carnes meas dentibus meis, et animam meam porto in
manibus meis?</hi> Id est, cur me vel districte coram hominibus
dijudico, vel quid appetam in opere ostendo, si
utilitati proximorum nec mala dijudicando, nec bona
ostendendo proficio? Sed tamen justi etiam, cum
haec dicunt, nunquam a praebendo proximis bono
<pb n="0975A"/>
exemplo deficiunt. Unde adhuc coram amicis suis
beatus Job virtutem patientiae exhibens et ostendens
ait:</p>
          </div3>
        </div2>
<div2>
          <head>CAPUT XXXIV [ <hi>Rec. XVII.</hi> ]</head>
<p>VERS. 15.-- <hi>Etiamsi occiderit me, in ipso sperabo.</hi> </p>
<div3>
            <head>47.</head>
            <p>
 <hi>Justus Deum etiam in adversis laudat.</hi> --Nunquam
est patientiae virtus in prosperis. Ille autem
vere est patiens, qui et adversis atteritur, et tamen
a spei suae rectitudine non curvatur. De reprobi
namque sensu scriptum est: <hi>Et confitebitur tibi cum
benefeceris ei <note>(Psal. XLVIII, 19)</note>
            </hi>. In hoc itaque mens
justa ab injusta discernitur, quod omnipotentis Dei
laudem et inter adversa confitetur, quod non cum
rebus frangitur, non cum casu gloriae exterioris cadit,
sed in hoc magis qualis cum rebus fuerit demonstrat,
quae et sine rebus robustior stat. Sequitur:</p>
          </div3>
        </div2>
<div2>
          <head>CAPUT XXXV.</head>

<pb n="0975B"/>
<p>VERS. 15, 16.-- <hi>Verumtamen vias meas in conspectu
ejus arguam, et ipse erit salvator meus.</hi> </p>
<div3>
            <head>48.</head>
            <p>
 <hi>Culpis suis nescit parcere, ut Deus parcat.</hi> --Cum
Paulus apostolus dicat: <hi>Si nosmetipsos dijudicaremus,
non utique judicaremur <note>(I Cor. XI, 31)</note>
            </hi>, eo
tunc Dominus salvator invenitur, quo nunc pro timore
Dei peccatum nostrum a nobismetipsis redarguitur.
Unde electi quique culpis suis nunquam
sciunt parcere, ut possint culparum judicem placatum
invenire. Et vere eum postmodum invenire salvatorem
credunt, quem districte modo judicem metuunt.
Nam qui sibi nunc in culpa parcit, ei postmodum
in poena non parcitur. Dicat ergo: <hi>Verumtamen
vias meas in conspectu ejus arguam.</hi> Quae vero utilitas
<pb n="0975C"/>
de hac argutione sequatur adjungat: <hi>Et ipse erit
salvator meus.</hi> Sequitur:</p>
          </div3>
        </div2>
<div2>
          <head>CAPUT XXXVI [ <hi>Rec. XVIII</hi> ].</head>
<p>IBID.-- <hi>Non enim veniet in conspectu ejus omnis
hypocrita.</hi> </p>
<div3>
            <head>49.</head>
            <p>
 <hi>Hypocrita Dei conspectum fugit, dum humanis
oculis placere cupit.</hi> --Cum constet quod judex veniens
agnos ad dexteram, haedos vero ad sinistram
ponat <note>(Matth. XXV, 33)</note>, qua nunc ratione dicitur in
conspectu ejus hypocritam non esse venturum, qui
scilicet si inter haedos erit, ad sinistram judicis apparebit?
[ <hi>Vet. XX.</hi> ] Sed sciendum est quod duobus
modis in conspectu Domini venimus. Uno quidem,
quo hic, peccata nostra subtiliter perpendentes, in
<pb n="0975D"/>
ejus non conspectu punimus, et flendo dijudicamus.
Nam quoties conditoris nostri <emph>384</emph> potentiam ad
sensum reducimus, toties in conspectu illius stamus.
Unde recte quoque per virum Dei Eliam dicitur: <hi>Vivit Dominus Deus Israel, in cujus conspectu sto <note>(III Reg. XVII, 1)</note>
            </hi>.
Alio quoque modo in conspectu
Domini venimus, cum in extremo judicio ante tribunal
ejus assistimus. Hypocrita igitur per examen
ultimum ante conspectum judicis venit; sed quia
<pb n="0976A"/>
modo culpas suas considerare ac deflere dissimulat,
in conspectu Domini venire recusat. Sicut enim justi
viri, cum districtionem venturi judicis contemplantur,
peccata sua ad memoriam reducunt, deflent quae
commiserunt, et districte se judicant, ne judicentur;
ita hypocritae quo exterius hominibus placent, eo se
interius aspicere negligunt; totosque se in verbis
proximorum fundunt, et sanctos se esse aestimant,
quia sic se haberi ab hominibus pensant. Cumque
mentem per verba suae laudis sparserint, nunquam
hanc ad cognitionem reducunt culpae, nunquam considerant
ubi internum judicem offendant, nihil de ejus
districtione metuunt, quia sic se placuisse ei sicut
hominibus credunt. Qui si terrorem ejus ad mentem
reducerent, hoc ipsum quod in mala intentione positi
placent hominibus plus timerent. Bene itaque
<pb n="0976B"/>
dicitur: <hi>Non enim veniet in conspectu ejus omnis hypocrita,</hi> 
quia districtionem Dei ante oculos non ponit,
dum placere humanis oculis concupiscit. Qui si,
mentem suam discutiens, semetipsum in conspectu
Dei poneret, profecto jam hypocrita non esset. Sequitur:</p>
          </div3>
        </div2>
<div2>
          <head>CAPUT XXXVII.</head>
<p>VERS. 17.-- <hi>Audite sermonem meum, et aenigmata
percipite auribus vestris.</hi> </p>
<div3>
            <head>50.</head>
            <p>
 <hi>Job figurata locutio.</hi> --Per hoc quod aenigmata
nominat, figuratas se habere locutiones demonstrat.
Unde apte quoque voce fidelis populi subditur:</p>
          </div3>
        </div2>
<div2>
          <head>CAPUT XXXVIII [ <hi>Rec. XIX</hi> ].</head>
<p>VERS. 18.-- <hi>Si fuero judicatus, scio quia justus
<pb n="0976C"/>
inveniar.</hi> </p>
<div3>
            <head>51.</head>
            <p>
 <hi>Job etiam se laudantis humilitas. Sibi iniquitatem,
Deo vero purgationem suam tribuit.</hi> --Quod ab
ejusdem etiam beati Job persona non discrepat,
quando hoc ipse foris de se ipso loquitur, quod de
illo Veritas hosti ejus interius dixerat: <hi>Vidisti servum
meum Job, quod non sit ei similis super terram <note>(Job. I, 8)</note>
            </hi>.
Et quidem idem vir valde inferius est
quod de se memorat quam quod de illo Dominus
dixit. Aliud est enim justum esse, aliud est ei similem
non esse. Humiliter igitur de semetipso sensit,
qui dum justus sine comparatione exstitit, non se prae
caeteris, sed justum tantummodo inveniri posse memoravit.
[ <hi>Vet. XXI.</hi> ] Hoc tamen in ejus verbis videtur
habere quaestionis, quod qui superius dixit:
<pb n="0976D"/> <hi>Vias meas in conspectu ejus arguam 
 <note>(Vers. 15)</note>
            </hi>; et
inferius dicit: <hi>Consumere me vis peccatis adolescentiae
meae;</hi> et peccata sua subtiliter agnoscens, adhuc
longe inferius adjungit: <hi>Signasti quasi in sacculo
delicta mea;</hi> nunc ait: <hi>Si fuero judicatus, scio quia
justus inveniar.</hi> Neque enim simul convenire queunt
peccatum et justitia. Sed sanctus vir sibi iniquitatem
tribuens, et omnipotenti Domino purgationem suam,
et peccatorem se cognoscit ex se, et justum se
<pb n="0977A"/>
factum non ignorat ex munere. Qui in recto quoque
opere positus ex abundanti gratia meruit flagella
sustinere. Jamque se in judicio justum inveniri
gaudet, qui se ante judicium percussum vidit. Unde
et cum longe post dicat: <hi>Signasti quasi in sacculo
delicta mea,</hi> statim subdit:
</p>
            <p>IBID.-- <emph>385</emph> <hi>Sed curasti iniquitatem meam.</hi> Qui
ergo justum inveniri se in judicio memorat, nequaquam
se juste flagellatum negat; quamvis flagello
ejus Dominus non peccata studuit tergere, sed merita
augere. Sequitur:</p>
          </div3>
        </div2>
<div2>
          <head>CAPUT XXXIX.</head>
<p>VERS. 19.-- <hi>Quis est qui judicetur mecum? veniat.</hi> </p>
<div3>
            <head>52.</head>
            <p>
 <hi>Nullus peccati cogitationis expers esse potest.</hi> --Sancti
viri ita se in operibus suis, Deo auctore, custodiunt,
ut omnino unde accusentur exterius non inveniatur;
<pb n="0977B"/>
 interius vero in cogitationibus suis tanta
se cautela circumspiciunt, ut, si fieri valeat, semper
irreprehensibiles interni judicis oculis assistant. Sed
quantum agere possunt, ne exterius labantur in opere,
tantum interius agere nequaquam possunt, ut
nunquam labantur in cogitatione. Humana enim conscientia
eo ipso quo ab intimis recedit, semper in
lubrico est. Unde fit ut etiam sancti viri frequenter
labantur in corde. Beatus ergo Job, tam ex voce sua
quam ex voce electorum loquens, dicat: <hi>Quis est
qui judicetur mecum? veniat.</hi> Quia enim in exterioribus
actibus unde reprehendatur non habet, libere
accusatorem quaerit. Quia vero etiam justorum corda
semetipsa nonnunquam de stulta cogitatione reprehendunt.
propter hoc fortasse subditur:</p>
          </div3>
        </div2>
<div2>
          <head>CAPUT XL.</head>

<pb n="0977C"/>
<p>IBID.-- <hi>Quare tacens consumor?</hi> </p>
<div3>
            <head>53.</head>
            <p>
 <hi>Cujus in occulto agenda est poenitentia.</hi> --Tacens
enim consumitur qui, de stulta se cogitatione reprehendens,
apud semetipsum dente conscientiae mordetur.
Ac si aperte dicat: Sicut vixi ut accusatorem
exterius nullum timerem, utinam sic vixissem ut intra
memetipsum accusatricem conscientiam non haberem!
Tacens enim consumitur, qui intus in se invenit
 unde uratur. Sequitur:
</p>
            <p>VERS. 20.-- <hi>Duo tantum ne facias mihi, et tunc a
facie tua non abscondar.</hi> </p>
          </div3>
<div3>
            <head>54.</head>
            <p>
 <hi>A Dei animadversione nemo tutus.</hi> --Hoc loco
quid Dei faciem nisi animadversionem debemus accipere,
in qua dum peccata respicit punit? A qua videlicet
<pb n="0977D"/>
nullus etiam justus absconditur, si duo quae
postulat non amoveantur; de quibus subdit:</p>
          </div3>
        </div2>
<div2>
          <head>CAPUT XLI [ <hi>Vet. XXII, Rec. XX</hi> ].</head>
<p>VERS. 24.-- <hi>Manum tuam longe fac a me, et formido
tua non me terreat.</hi> </p>
<div3>
            <head>55.</head>
            <p>
 <hi>Sancti ante Christum illam legem cupiebant, in
<pb n="0978A"/>
qua non timore servirent, sed amore.</hi> --In quibus videlicet
duobus, quid aliud per prophetiae vocem quam
tempus gratiae et redemptionis inquirit? Lex namque
 sub percussione ultionis populum tenuit, ut quisquis
sub illa peccaret protinus morte puniretur. Nec
plebs Israelitica ex amore Domino, sed ex timore,
serviebat. Nunquam vero impleri justitia per timorem
potest, quia, juxta Joannis vocem: <hi>Perfecta charitas
foras mittit timorem <note>(I Joan. IV, 18)</note>
            </hi>. Et Paulus
quoque adoptionis filios consolatur, dicens: <hi>Non
accepistis spiritum servitutis iterum in timore, sed accepistis
spiritum adoptionis filiorum, in quo clamamus,
Abba, pater <note>(Rom. VIII, 15)</note>
            </hi>. Ex voce igitur generis
humani, legalis percussionis duritiam transire concupiscens,
atque a formidine pervenire ad dilectionem
appetens, quae duo a se omnipotens Deus longe faciat
<pb n="0978B"/>
exorat, dicens: <hi>Manum tuam longe fac a me, et
formido tua non me terreat;</hi> id est, percussionis duritiam
remove a me, formidinis pondus tolle, sed irradiante
gratia dilectionis, spiritum securitatis infunde,
quia si <emph>386</emph> longe a percussione et formidine non
fuero, scio quia a districtione tui examinis non abscondar,
quoniam in conspectu tuo justus esse non
valet qui tibi non per dilectionem, sed per timorem
servit. Unde et ipsam conditoris sui praesentiam quasi
familiariter ac corporaliter quaerit, ut per hanc et
audiat quod ignorat, et in his audiatur quae novit.
Nam protinus adjungit:
</p>
            <p>VERS. 22.-- <hi>Voca me, et respondebo tibi; aut certe
loquar, et tu responde mihi.</hi> </p>
          </div3>
<div3>
            <head>56.</head>
            <p>
 <hi>Christus peccata quae latebant manifestavit.</hi> --Qui
<pb n="0978C"/>
dum humanis oculis per assumptam carnem apparuit,
sua hominibus peccata aperuit, quae et perpetrabant,
et nesciebant. Unde subditur.</p>
          </div3>
        </div2>
<div2>
          <head>CAPUT XLII. [ <hi>Rec. XXI</hi> ].</head>
<p>VERS. 23.-- <hi>Quantas habeo iniquitates et peccata,
scelera mea et delicta ostende mihi.</hi> </p>
<div3>
            <head>57.</head>
            <p>
 <hi>Vocat Deus cum nos amando eligit. Ei parendo
respondemus. Quid distet inter peccatum et iniquitatem,
inter scelera et delicta.</hi> Quamvis vocare ac respondere
intelligi et aliter possit. Vocare enim Dei est
nos amando et eligendo respicere. Respondere autem
nostrum est amori illius bonis operibus parere.
Ubi apte additur: <hi>Aut certe loquar, et tu responde
mihi.</hi> Loquimur namque cum ejus faciem per desiderium
postulamus. Respondet vero Deus loquentibus
<pb n="0978D"/>
cum nobis se amantibus apparet. Sed quia quisquis
aeternitatis desiderio anhelat, semetipsum subtiliter
reprehendens, facta sua discutit, et ne quid in
illo sit in quo auctoris sui faciem offendat quaerit,
recte subjungit: <hi>Quantas habeo iniquitates et peccata,
scelera mea et delicta ostende mihi.</hi> Iste in hac vita
<pb n="0979A"/>
justorum labor est ut semetipsos inveniant, et invenientes
flendo atque corrigendo ad meliora perducant.
Et quamvis inter iniquitatem atque peccatum
nihil distare perhibeat Joannes apostolus, qui ait: <hi>Iniquitas peccatum est 
 <note>(I Joan. III, 4)</note>
            </hi>, ipso tamen
usu loquendi plus iniquitas quam peccatum sonat, et
omnis se homo libere peccatorem fatetur, iniquum
vero dicere nonnunquam erubescit. [ <hi>Vet. XXIII.</hi> ] Inter
scelera vero et delicta hoc distat, quod scelus
etiam pondus peccati transit, delictum vero pondus
peccati non transit, quia et cum offerri sacrificium
per legem jubetur, nimirum praecipitur sicut pro peccato,
ita etiam pro delicto. Et nunquam scelus nisi
in opere est, delictum vero plerumque in sola cogitatione.
Unde et per Psalmistam dicitur: <hi>Delicta
<pb n="0979B"/>
quis intelligit <note>(Psal. XVIII, 13)</note>
            </hi>? Quia videlicet peccata
operis tanto citius cognoscuntur, quanto exterius
videntur; peccata vero cogitationis eo ad intelligendum
difficilia sunt, quo invisibiliter perpetrantur.
Quisquis igitur aeternitatis desiderio anxius apparere
venturo judici desiderat mundus, tanto se subtilius
nunc examinat, quanto nimirum cogitat, ut tunc
terrori illius liber assistat, et ostendi sibi exorat ubi
displicet, ut hoc in se per poenitentiam puniat, seque
hic dijudicans injudicabilis fiat.</p>
          </div3>
<div3>
            <head>58.</head>
            <p>
 <hi>In eam caecitatem venimus per peccatum, ut nosmetipsos
ignoremus.</hi> --Sed inter haec intueri necesse
est quanta peregrinationis nostrae poena nos perculit,
qui in eam caecitatem venimus, ut nos ipsos ignoremus.
Perpetramus mala, nec tamen haec celerius deprehendimus
<pb n="0979C"/>
vel perpetrata. Exclusa quippe mens a
luce veritatis nil in se nisi tenebras invenit, et plerumque
in peccati foveam pedem porrigit, et nescit. <emph>387</emph> 
 Quod nimirum de sola exsilii sui caecitate patitur,
quia, ab illuminatione Domini repulsa, et semetipsam
videre perdidit, quae auctoris sui faciem
non amavit. Unde et subditur:</p>
          </div3>
        </div2>
<div2>
          <head>CAPUT XLIII.</head>
<p>VERS. 24.-- <hi>Cur faciem tuam abscondis, et arbitraris
me inimicum tuum?</hi> </p>
<div3>
            <head>59.</head>
            <p>
 <hi>Ex poenali timore ad amorem est redeundum.</hi> --Humanum
genus contemplationem lucis intimae habuit
in paradiso; sed sibimetipsi placens, quo a se
recessit, lumen conditoris perdidit, ejusque faciem;
 ad ligna paradisi fugit, quia post culpam videre
<pb n="0979D"/>
metuebat quem amare consueverat. Sed ecce post
culpam venit in poenam, ex poena autem ad amorem
redit, quia quis fuerit culpae fructus invenit; atque
illam faciem quam timuit in culpa excitatus requirit
ex poena, ut jam caliginem caecitatis suae fugiat, atque
hoc ipsum, quod auctorem suum non videt graviter
perhorrescat. Quo videlicet desiderio compunctus
<pb n="0980A"/>
sanctus vir clamat: <hi>Cur faciem tuam abscondis,
et arbitraris me inimicum tuum?</hi> quia si ut amicum
aspiceres, tuae me visionis lumine non privares. Qui
mobilitatem quoque cordis humani subsequens adjungit:</p>
          </div3>
        </div2>
<div2>
          <head>CAPUT XLIV.</head>
<p>VERS. 25.-- <hi>Contra folium, quod vento rapitur, ostendis
potentiam tuam, et stipulam siccam persequeris?</hi> </p>
<div3>
            <head>60.</head>
            <p>
 <hi>Homo quasi folium et stipula, tentationis vento
movetur.</hi> --Quid est enim homo, nisi folium, qui videlicet
in paradiso ab arbore cecidit? Quid est nisi folium,
qui tentationis vento rapitur, et desideriorum
flatibus levatur? [ <hi>Vet. XXIV.</hi> ] Mens quippe humana
quot tentationes patitur, quasi tot flatibus movetur.
Hanc enim plerumque ira perturbat; cum recedit
<pb n="0980B"/>
ira, succedit inepta laetitia. Luxuriae stimulis urgetur,
aestu avaritiae longe lateque ad ambienda quae terrena
sunt tenditur. Aliquando hanc superbia elevat; aliquando
vero inordinatus timor in infimis deponit.
Quia ergo tot tentationum flatibus elevatur et ducitur,
recte folio homo comparatur. Unde bene quoque
per Isaiam dicitur: <hi>Cecidimus quasi folium universi,
et iniquitates nostrae quasi ventus abstulerunt
nos <note>(Isai. LXIV, 6)</note>
            </hi>. Quasi ventus quippe nos iniquitas
abstulit, quia nullo fixos virtutis pondere in
vanam elationem levavit. Bene autem post folium
etiam stipula appellatur homo. Qui enim arbor fuit
in conditione, folium a semetipso factus est in tentatione,
sed post stipula apparuit in dejectione. Quia
enim de alto cecidit, folium; quia vero per carnem
<pb n="0980C"/>
terrae proximus fuit, etiam cum stare videbatur, stipula
esse memoratur. Sed quia viriditatem intimi
amoris perdidit, jam stipula sicca est. Consideret
itaque vir sanctus, et homo quantae vilitatis sit, et
Deus quantae districtionis, et dicat: <hi>Contra folium,
quod vento rapitur, ostendis potentiam tuam, et stipulam
siccam persequeris?</hi> Ac si aperte deploret, dicens:
Cur tanta rectitudine impetis eum quem sic
infirmum esse in tentatione cognoscis? Sequitur:</p>
          </div3>
        </div2>
<div2>
          <head>CAPUT XLV. [ <hi>Rec. XXIII</hi> ].</head>
<p>VERS. 26.-- <hi>Scribis enim contra me amaritudines.</hi> </p>
<div3>
            <head>61.</head>
            <p>
 <hi>Scripta de morte hominis peccatoris sententia
mutari non potest.</hi> --Quia omne quod loquimur transit,
quod vero scribimus manet, Deus non loqui, sed
scribere amaritudines dicitur, cum diu super nos ejus
<pb n="0980D"/>
flagella perdurant. Semel quippe peccanti homini dictum
est: <hi>Terra es, et in terram ibis <note>(Genes. III, 19)</note>
            </hi>.
Et saepe apparentes angeli hominibus praecepta dederunt.
Moyses legislator per districtionem peccata
coercuit. <emph>388</emph> Ipse Unigenitus summi Patris ad nos
redimendos venit, moriendo mortem absorbuit; vitam
perpetuam denuntiavit nobis, quam ostendit in
<pb n="0981A"/>
se. Sed tamen illa quae in paradiso data est de morte
carnis nostrae sententia ab ipso initio generis humani
usque ad finem saeculi non mutatur. <hi>Quis est enim
homo qui vivit, et non videbit mortem <note>(Psal. LXXXVIII,
49)</note>
            </hi>? Quod bene rursum Psalmista intuens ait: <hi>Tu
terribilis es, et quis resistet tibi? ex tunc ira tua <note>(Psal. LXXV, 8)</note>
            </hi>.
Qui videlicet peccanti in paradiso
homini iratus semel de mortalitate carnis nostrae sententiam
fixit, quae nunc et usque ad ultimum mutari
nullo modo valebit. Dicat ergo: <hi>Scribis contra me
amaritudines.</hi> Unde adhuc subditur:</p>
          </div3>
        </div2>
<div2>
          <head>CAPUT XLVI. [ <hi>Vet. XXV, Rec. XXIV</hi> ].</head>
<p>IBID.-- <hi>Et consumere me vis peccatis adolescentiae meae.</hi> </p>
<div3>
            <head>62.</head>
            <p>
 <hi>Sicut corporis, ita mentis aetates sunt variae.</hi> --Ecce
<pb n="0981B"/>
vir justus, quia in juventute sua se peccasse
non invenit, adolescentiae facta pertimescit. Sed sciendum
est quia sicut in corpore, ita sunt etiam incrementa
aetatis in mente. Prima quippe hominis aetas
infantia est, cum etsi innocenter vivit, nescit tamen
fari innocentiam quam habet. Ac deinde pueritia sequitur,
in qua jam valet dicere quod vult; cui succedit
adolescentia, quae videlicet prima est aetas in
operatione; quam juventus sequitur, scilicet apta fortitudini;
ac postmodum senectus, etiam per tempus
jam congrua maturitati. Quia igitur primam aetatem
aptam bonis actibus adolescentiam diximus, et justi
viri, cum in magna mentis maturitate proficiunt,
nonnunquam ad memoriam actionum suarum initium
reducunt, seque tantum de suis primordiis reprehendunt,
<pb n="0981C"/>
quantum ex gravitate mentis altius profecerunt,
quia eo indiscretos se fuisse inveniunt, quo
discretionis arcem postmodum plenius consequuntur,
recte nunc per sancti viri vocem adolescentiae peccata
formidantur. Quod si ad ipsam litteram est tenendum,
hinc considerandum est quantum sint gravia peccata
juvenum et senum, si et illud sic justi metuunt quod
in infirma aetate deliquerunt. Sequitur:</p>
          </div3>
        </div2>
<div2>
          <head>CAPUT XLVII [ <hi>Rec. XXV</hi> ].</head>
<p>VERS. 27.-- <hi>Posuisti in nervo pedem meum, et observasti
omnes semitas meas, et vestigia pedum meorum
considerasti.</hi> </p>
<div3>
            <head>63.</head>
            <p>
 <hi>Divini judicii in puniendis etiam pravis cogitationibus,
severitas.</hi> --In nervo Deus pedem hominis
posuit, quia pravitatem illius forti districtionis suae
<pb n="0981D"/>
sententia ligavit. Cujus omnes semitas observat, quia
subtiliter singula ejus quaeque dijudicat. Semita etenim
angustior solet esse quam via. Quia autem vias
actiones, non immerito semitas ipsas actionum cogitationes
accipimus. Deus itaque omnes semitas observat,
quia in singulis quibusque nostris actibus
etiam cogitationes pensat. Et vestigia pedum considerat,
quia intentiones nostrorum operum quam recte
ponantur examinat, ne et hoc quod bonum agitur
non recto desiderio agatur. Possunt quoque per pedum
vestigia quaedam male acta signari. Nam pes in
<pb n="0982A"/>
corpore est vestigium in via. Et plerumque dum quaedam
prava agimus, intuentibus hoc fratribus, exemplum
malum praebemus; et, quasi inflexo extra viam
pede, sequentibus vestigia distorta relinquimus, dum
per nostra opera ad scandalum aliena corda provocamus.
Valde autem laboriosum est custodire ne mala
homo facere audeat, ne in bonis actibus per intentionem
titubet, <emph>389</emph> et inter recta opera sinistra
eum cogitatio illudat. Quae tamen cuncta omnipotens
Deus subtiliter examinat, atque in judicio singula
repensat. Sed quando homo, qui carnis suae infirmitate
constringitur, contra cuncta valeat subtiliter
assurgere, atque inconcussa cogitatione rectitudinem
tenere? Unde apte subditur:</p>
          </div3>
        </div2>
<div2>
          <head>CAPUT XLVIII.</head>

<pb n="0982B"/>
<p>VERS. 28.-- <hi>Qui quasi putredo consumendus sum,
et quasi vestimentum quod comeditur a tinea.</hi> </p>
<div3>
            <head>64.</head>
            <p>
 <hi>Homo putredine sibi innata consumitur.</hi> --Sicut
enim vestimentum a tinea de se exorta comeditur,
ita homo in semetipso habet putredinem, de qua
consumatur; atque hoc est quod est unde consumatur
ut non sit. Quod intelligi et aliter potest, si ex
voce tentati hominis dicitur: <hi>Qui quasi putredo consumendus
sum, et quasi vestimentum quod comeditur a
tinea.</hi> Homo enim quasi putredo consumitur, dum
carnis suae corruptione conteritur. Cui quia immunda
tentatio non aliunde, sed a semetipso nascitur, more
tineae carnem tentatio, quasi vestem de qua exit,
consumit. In semetipso quippe habet homo unde
<pb n="0982C"/>
tentetur. Quasi ergo tinea vestem consumit, quae ex
veste eadem processit. Sciendum quoque quod tinea
sine sonitu perforat vestimentum; et plerumque cogitatio
ita transfigit mentem, ut mens ipsa non sentiat,
nisi postquam fuerit ejus aculeo transfixa. Bene
ergo dicitur, quod homo tanquam vestimentum a
tinea consumitur, quia nonnunquam tentationum
nostrarum vulnera non cognoscimus, nisi postquam
ab eis confossi in mente fuerimus. Quam videlicet
infirmitatem nostram bene adhuc sanctus vir considerans,
adjungit:</p>
          </div3>
        </div2>
<div2>
          <head>CAPUT XLIX [ <hi>Vet. et Rec. XXVI</hi> ].</head>
<p>CAP. XIV, VERS. 1.-- <hi>Homo natus de muliere, brevi
vivens tempore, repletur multis miseriis.</hi> </p>
<div3>
            <head>65.</head>
            <p>
 <hi>Homo natus ex infirmitate, quia de muliere ortus.</hi> --In
<pb n="0982D"/>
sacro eloquio mulier aut pro sexu ponitur,
aut pro infirmitate. Pro sexu quippe sicut scriptum
est: <hi>Misit Deus filium suum, factum ex muliere,
factum sub lege <note>(Gal. IV, 4)</note>
            </hi>. Pro infirmitate vero, sicut
per quemdam sapientem dicitur: <hi>Melior est iniquitas
viri, quam benefaciens mulier <note>(Eccli. XLII, 14)</note>
            </hi>.
Vir etenim fortis quilibet et discretus vocatur, mulier
vero mens infirma vel indiscreta accipitur. Et saepe
contingit ut etiam discretus quisque subito labatur
in culpam, atque indiscretus alius et infirmus bonam
exhibeat operationem. Sed is qui indiscretus atque
<pb n="0983A"/>
infirmus est nonnunquam de eo quod bene egerit
amplius elevatur, atque gravius in culpam cadit; discretus
vero quisque etiam ex eo quod male se egisse
intelligit, ad districtionis regulam arctius se reducit;
et inde altius ad justitiam proficit, unde ad tempus a
justitia cecidisse videbatur. Qua in re recte dicitur: <hi>Melior est iniquitas viri, quam benefaciens mulier,</hi> 
 quia
nonnunquam etiam culpa fortium occasio virtutis fit,
et virtus infirmorum occasio peccati. Hoc igitur loco
mulieris nomine quid nisi infirmitas designatur,
cum dicitur: <hi>Homo natus de muliere?</hi> Ac si apertius
dicatur: Quid in se habebit fortitudinis, qui natus
est ex infirmitate?</p>
          </div3>
<div3>
            <head>66.</head>
            <p>
 <hi>Angustatur ad vitam, dilatatur ad miseriam.--Brevi
vivens tempore, repletur multis miseriis.</hi> Ecce
<pb n="0983B"/>
viri sancti vocibus poena hominis breviter est expressa,
quia et angustatur ad vitam, et <emph>390</emph> dilatatur
ad miseriam. Si enim subtiliter consideretur omne
quod hic agitur, poena et miseria est. Ipsi etenim
corruptioni carnis servire ad necessaria atque concessa
miseria est, ut contra frigus vestimenta, contra
famem alimenta, contra aestum frigora requirantur.
Quod multa cautela custoditur salus corporis; quod
etiam custodita amittitur, amissa cum gravi labore
reparatur, et tamen reparata in dubio semper est;
quid hoc aliud quam mortalis vitae miseria est? Quod
amamus amicos, suspecti ne offendi valeant; formidamus
inimicos, atque securi de eis non sumus
utique quos formidamus; quod plerumque inimicis
sic confidenter quasi amicis loquimur, et nonnunquam
<pb n="0983C"/>
pura verba proximorum, et multum nos fortasse
diligentium, quasi verba suscipimus inimicorum,
et qui falli nunquam vel fallere volumus, ex
cautela nostra gravius erramus; quid itaque hoc nisi
humanae vitae miseria est? Quod, amissa coelesti
patria, repulsus homo delectatur exsilio, gravatur
curis, et tamen cogitare dissimulat quam grave sit
 quia multa cogitantur; quod privatus est interno
lumine, et tamen in hac vita diu vult perpeti caecitatem
suam; quid hoc aliud quam de poena nostra
nata miseria est? Sed quamvis diu hic stare desideret,
ipso tamen cursu mortalis vitae impellitur ut
egrediatur. Unde vir sanctus recte subjungit:</p>
          </div3>
        </div2>
<div2>
          <head>CAPUT L [ <hi>Vet. XXVII</hi> ].</head>
<p>VERS. 2.-- <hi>Qui quasi flos egreditur et conteritur,
<pb n="0983D"/>
et fugit velut umbra, et nunquam in eodem statu permanet.</hi> </p>
<div3>
            <head>67.</head>
            <p>
 <hi>Mundus tot floribus brevi siccandis repletur, quot
nominibus.</hi> --Quasi flos etenim egreditur, quia nitet
in carne; sed conteritur, quia redigitur in putredinem.
Quid enim sunt nati homines in mundo, nisi
quidam flores in campo? Tendamus oculos cordis in
<pb n="0984A"/>
hanc latitudinem mundi praesentis, et ecce quasi tot
floribus quot hominibus plenus est. Vita itaque in
carne, flos in feno est. Unde bene per Psalmistam
dicitur: <hi>Homo, sicut fenum dies ejus; et sicut flos
agri, ita florebit <note>(Psal. CII, 15)</note>
            </hi>. Isaias quoque ait: <hi>Omnis caro fenum, et omnis gloria ejus sicut flos agri <note>(Isa. XL, 6)</note>
            </hi>.
Homo etenim more floris procedit ex
occulto, et subito apparet in publico, qui statim ex
publico per mortem retrahitur ad occultum. Carnis
nos viriditas ostendit, sed ariditas pulveris ab aspectibus
retrahit. Quasi flos apparuimus, qui non eramus;
 quasi flos arescimus, qui temporaliter apparebamus.</p>
          </div3>
<div3>
            <head>68.</head>
            <p>
 <hi>Homo singulis vitae momentis ad mortem pergit.
Inde deficit unde proficit.</hi> --Et quia per momenta
<pb n="0984B"/>
homo quotidie compellitur ad mortem, recte adjungitur: <hi>Et fugit velut umbra, et nunquam in eodem
statu permanet.</hi> 
 Sed cum sol quoque indesinenter
cursum suum peragat, et nunquam se in stabilitate
figat; cur cursus vitae hominis umbrae potius quam
soli comparatur, nisi quia, amisso amore conditoris,
calorem cordis perdidit, et in solo iniquitatis suae
frigore remansit? Quia juxta Veritatis vocem: <hi>Abundabit
iniquitas, et refrigescet charitas multorum <note>(Matth.
XXIV, 12)</note>
            </hi>. Qui igitur in amore Dei cordis calorem
non habet, nec tamen vitam quam diligit tenet, scilicet
velut umbra fugit. Unde recte quoque de illo
scriptum est: <hi>Quia secutus est umbram <note>(Eccli. XXXIV)</note>
            </hi>.
Bene autem dicitur: <emph>391</emph> <hi>Et nunquam in eodem
statu permanet,</hi> quia dum infantia ad pueritiam, pueritia
<pb n="0984C"/>
ad adolescentiam, adolescentia ad juventutem,
juventus ad senectutem, senectus transit ad mortem,
in cursu vitae praesentis ipsis suis augmentis ad detrimenta
impellitur; et inde semper deficit, unde se
proficere in spatium vitae credit. Fixum etenim statum
hic habere non possumus, ubi transituri venimus:
atque hoc ipsum nostrum vivere, quotidie a
vita transire est. Quem videlicet lapsum primus
homo ante culpam habere non potuit, quia tempora,
eo stante, transibant. Sed postquam deliquit, in quodam
se quasi lubrico temporalitatis posuit; et quia
cibum comedit vetitum, status sui protinus invenit
defectum. Quam tamen mutabilitatem non solum
exterius, sed interius quoque homo patitur, dum ad
meliora opera exsurgere conatur. Mens etenim mutabilitatis
<pb n="0984D"/>
suae pondere ad aliud semper impellitur
quam est, et nisi in statu suo arcta custodiae disciplina
teneatur, semper in deteriora dilabitur. Quae
enim semper stantem deseruit, statum quem habere
potuit amisit. Unde nunc cum ad meliora nititur,
quasi contra ictum fluminis conatur. Cum vero ab
intentione ascendendi resolvitur, sine labore ad ima
reducitur. [ <hi>Vet. XXVIII.</hi> ] Quia enim in ascensu
<pb n="0985A"/>
labor est, in descensu otium, intraturos per angustam
portam Dominus admonet, dicens: <hi>Contendite intrare
per angustam portam <note>(Luc. XIII, 24)</note>
            </hi>. Dicturus quippe
angustae portae introitum, praemisit, <hi>contendite,</hi> quia
nisi mentis contentio ferveat, unda mundi non vincitur,
per quam anima semper ad ima revocatur. Quia
igitur homo velut flos nascitur et conteritur, quia sicut
umbra fugit, atque in statu suo nunquam permanet,
quid in hac consideratione subjungat audiamus.
Sequitur:</p>
          </div3>
        </div2>
<div2>
          <head>CAPUT LI.</head>
<p>VERS. 3.-- <hi>Et dignum ducis super hujuscemodi
aperire oculos tuos, et adducere eum tecum in judicium?</hi> </p>
<div3>
            <head>69.</head>
            <p>
 <hi>Duo extrema nomo et creator, pulvis et Deus.</hi> --Consideravit
<pb n="0985B"/>
quippe superius et omnipotentis Dei
potentiam, et infirmitatem suam; deduxit ante oculos
se et Deum, pensavit quis cum quo ad judicium
veniat. Vidit hinc hominem, inde conditorem, id est
pulverem, et Deum; et recte ait: <hi>Et dignum ducis
super hujuscemodi aperire oculos tuos?</hi> Omnipotenti
Deo oculos aperire <emph>392</emph> est judicia exercere, quem
feriat videre. Nam quasi clausis oculis non vult aspicere
quem non vult ferire. Unde mox de ipso quoque
judicio adjungitur: <hi>Et adducere eum tecum in judicium?</hi> 
Sed quia contemplatus est ad judicium venientem
Deum, rursum considerat infirmitatem suam.
Videt quia mundus per semetipsum esse non possit,
qui ut esse possit, de immunditia processit, atque
subjungit:</p>
          </div3>
        </div2>
<div2>
          <head>CAPUT LII.</head>

<pb n="0985C"/>
<p>VERS. 4.-- <hi>Quis potest facere mundum de immundo
<pb n="0986A"/>
conceptum semine? Nonne tu, qui solus es?</hi> </p>
<div3>
            <head>70.</head>
            <p>
 <hi>Homo propter vitiatam originem immunda patitur
etiam nolens.</hi> --Is qui per se solus est mundus
mundare praevalet immunda. Homo enim in corruptibili
carne vivens habet tentationum immunditias
impressas in semetipso, quia nimirum eas traxit ab
origine. Ipsa quippe propter delectationem carnis
ejus conceptio immunditia est. Unde et Psalmista
ait: <hi>Ecce enim in iniquitatibus conceptus sum, et in
delictis peperit me mater mea <note>(Psal. L, 7)</note>
            </hi>. Hinc est
ergo quod plerumque tentatur et nolens. Hinc est
quod immunda quaedam in mente patitur, quamvis
ex judicio reluctetur, quia conceptus de immunditia,
dum ad munditiam tendit, hoc conatur vincere quod
est. Quisquis autem occultae tentationis motus atque
<pb n="0986B"/>
immunditiam cogitationis evicerit, nequaquam sibi
suam munditiam tribuat, quia de immundo conceptum
semine nullus facere mundum potest, nisi is qui
mundus per semetipsum solus est. Qui ergo jam ad
locum munditiae mente pervenit, conceptionis suae
viam respiciat, per quam venit, atque inde colligat
quia ex sua virtute non habet munditiam vivendi, cui
de immunditia factum est initium subsistendi. Potest
vero hoc in loco intelligi, quia beatus Job incarnationem
Redemptoris intuitus, solum vidit in mundo
hominem de immundo semine non esse conceptum,
qui sic in mundum venit ex Virgine, ut nihil haberet
de immunda conceptione. Neque enim ex viro et
femina, sed ex sancto Spiritu et Maria virgine processit.
Solus ergo in carne sua vere mundus exstitit,
<pb n="0986C"/>
qui delectatione carnis tangi non potuit, quia nec
per carnalem huc delectationem venit.
</p>
          </div3>
        </div2>
      </div1>

<div1>
        <head>LIBER DUODECIMUS. <hi>In quo, exposito capite</hi> XIV <hi>libri Job, a versu quinto, caput</hi> XV <hi>ex integro plerumque moraliter explicatur.</hi> </head>

<pb n="0985"/>
<p>
          <pb n="0985C"/>[ <hi>Vet. et Rec. I.</hi> ] Mos justorum est tanto sollicitius
praesentem vitam quam sit fugitiva cogitare, quanto
<pb n="0985D"/>
studiosius noverint coelestis patriae bona aeterna perpendere.
Ex his enim quae manentia intus aspiciunt,
foris fugam rerum labentium subtilius attendunt.
Unde beatus Job, cum de lapsu humani temporis sententiam
protulisset, dicens: <hi>Homo natus de muliere,
brevi vivens tempore.</hi> Et rursum: <hi>Et fugit velut umbra,
et nunquam in eodem statu permanet,</hi> adhuc de
brevitate vitae ejus adjungit:</p>
<div2>
          <head>CAPUT PRIMUM.</head>
<p divs_removed="true">CAP. XIV, VERS. 5.-- <hi>Breves dies hominis sunt, numerus
mensium ejus apud te est.</hi> 

          </p>
          <div3 moved_from_p="true">
              <head>1.</head>
            <p>
 <hi>Quod tanta velocitate transcurrit velut non est.</hi> --Hoc
etenim apud nos velut non esse considerat,
quod tanta velocitate transcurrit. Quia vero apud
omnipotentem Deum etiam labentia stant, apud eum
esse numerum nostrorum mensium perhibet. Vel
<pb n="0986C"/>
certe in diebus brevitas temporis, in mensibus vero
quasi multiplicata dierum spatia designantur. Nobis
<pb n="0986D"/>
ergo breves dies sunt. Sed quia vita nostra post tenditur,
apud Deum numerus nostrorum mensium esse
memoratur. Unde et per Salomonem dicitur: <hi>Longitudo
dierum in dextera ejus.</hi> Sequitur:</p>
          </div3>
        </div2>
<div2>
          <head>CAPUT II [ <hi>Rec. II</hi> ].</head>
<p divs_removed="true">IBID.-- <hi>Constituisti terminos ejus, qui praeteriri non
poterunt.</hi> <emph>393</emph>

          </p>
          <div3 moved_from_p="true">
              <head>2.</head>
            <p>
 <hi>Nulla fiunt hominibus sine Dei consilio,
etsi occulto.</hi> Nulla quae in hoc mundo hominibus fiunt
absque omnipotentis Dei occulto consilio veniunt.
Nam cuncta Deus secutura praesciens, ante saecula
decrevit qualiter per saecula disponantur. Statutum
quippe jam homini est, vel quantum hunc mundi
prosperitas sequatur, vel quantum adversitas feriat,
ne electos ejus aut immoderata prosperitas elevet,
aut nimia adversitas gravet. Statutum quoque est
<pb n="0987A"/>
quantum in ipsa vita mortali temporaliter vivat. Nam
etsi annos quindecim Ezechiae regi ad vitam addidit
omnipotens Deus <note>(IV Reg. XX, 1)</note>, cum eum mori
permisit, tunc eum praescivit esse moriturum. Qua
in re quaestio oritur, quomodo ei per prophetam dicatur: <hi>Dispone domui tuae, quia morieris tu, et non
vives;</hi> 
 cui cum mortis sententia dicta est, protinus
ad ejus lacrymas est vita addita. Sed per prophetam
Dominus dixit quo tempore mori ipse merebatur;
per largitatem vero misericordiae illo eum tempore
ad mortem distulit, quod ante saecula ipse praescivit.
Nec propheta igitur fallax, quia tempus mortis innotuit,
quo vir ille mori merebatur; nec dominica
statuta convulsa sunt, quia ut ex largitate Dei anni
vitae crescerent, hoc quoque ante saecula praefixum
<pb n="0987B"/>
fuit; atque spatium vitae quod inopinate foris est additum,
 sine augmento praescientiae fuit intus statutum.
Bene ergo dicitur: [ <hi>Vet. II.</hi> ] <hi>Constituisti terminos
ejus, qui praeteriri non poterunt.</hi> </p>
          </div3>
<div3>
            <head>3.</head>
            <p>
 <hi>Deus profectibus spiritualibus modum ponit.</hi> --Quod
tamen intelligi etiam juxta spiritum valet, quia
nonnunquam in virtutibus proficere conamur, et
quaedam dona percipimus, a quibusdam vero repulsi
in imis jacemus. Nemo enim est qui tantum virtutis
apprehendat quantum desiderat, quia omnipotens
Deus, interiora discernens, ipsis spiritalibus provectibus
modum ponit, ut ex hoc homo quod apprehendere
conatur, et non valet, in illis se non elevet quae valet.
Unde ille quoque egregius praedicator, qui raptus
ad tertium coelum fuerat, paradisi arcana penetraverat,
esse post revelationem tranquillus atque intentatus
<pb n="0987C"/>
non valebat <note>(II Cor. XII, 3)</note>. Sed quia
omnipotens Deus terminos constituit homini, qui
praeteriri non poterunt, et elevavit hunc ad cognoscenda
sublimia, et reduxit iterum ad infirma toleranda,
ut modi sui mensuram aspiciens, dum securitatem
comprehendere conaretur, et non posset, ne
per elationem extra se iret, per humilitatem cogeretur
intra suos semper terminos redire. Sequitur:</p>
          </div3>
        </div2>
<div2>
          <head>CAPUT III [ <hi>Rec. III</hi> ].</head>
<p>VERS. 6.-- <hi>Recede paululum ab eo, ut quiescat,
donec optata veniat, sicut mercenarii dies ejus.</hi> </p>
<div3>
            <head>4.</head>
            <p>
 <hi>Sancti vitae praesentis taedio ad aeternam requiem
semper anhelant.</hi> --Hoc loco <hi>recede</hi> dicitur vim flagelli
amove. Quis enim valet Deo recedente quiescere,
<pb n="0987D"/>
cum solus ipse sit requies, et a quo quisque
quanto longe fuerit, fit tanto et inquietus? Itaque
sic <hi>recede ab eo,</hi> dicitur, ut intelligas <hi>feriendo.</hi> Apte
enim subjungitur: <hi>Donec optata veniat, sicut mercenarii
dies ejus.</hi> Mercenarius quanto longe est a fine
operis, tanto et retributione mercedis. Ita vir quisque
sanctus in hac vita positus, dum longe se esse ab
exitu vitae praesentis conspicit, longe se esse ab aeternis
<pb n="0988A"/>
gaudiis gemit. Quid est ergo dicere: <hi>Recede paululum
ab eo, ut quiescat,</hi> nisi: jam flagella vitae praesentis
subtrahe, et bona aeternae quietis ostende?
Unde etiam de ipsa quiete additur: <hi>Donec</hi> <emph>394</emph> <hi>optata veniat, sicut mercenarii dies ejus.</hi> 
 Tunc namque
homini optata sicut mercenarii dies venit, quando
aeternam requiem pro recompensatione sui laboris
acceperit. Quantum vero ad praesentis vitae speciem
spectat, adhuc beatus Job humanum genus multis
miseriis repletum quam sit despectum insinuat, quantumque
ipsa insensibilia ipsum praeire videantur narrat,
cum dicit:</p>
          </div3>
        </div2>
<div2>
          <head>CAPUT IV [ <hi>Vet. III, Rec. IV</hi> ].</head>
<p>VERS. 7-10.-- <hi>Lignum habet spem; si praecisum
fuerit, rursum virescit, et rami ejus pullulant. Si senuerit
<pb n="0988B"/>
radix ejus in terra, et in pulvere emortuus fuerit
truncus illius, ad odorem aquae germinabit, et faciet
comam quasi cum primum plantatum est. Homo vero
cum mortuus fuerit, et nudatus atque consumptus, ubi,
quaeso, est?</hi> </p>
<div3>
            <head>5.</head>
            <p>
 <hi>Ligni nomine multa significantur: Crux, vir justus,
incarnata Dei Sapientia. Ex percussione justi ad
amorem coelestis patriae accenduntur.</hi> --Sed quia hoc
juxta litteram patet, debemus sensum ad interiora
reducere, et qualiter haec juxta spiritum intelligi
debeant perscrutari. In Scriptura etenim sacra ligni
nomine aliquando crux, aliquando vir justus, aut
etiam injustus, aliquando vero incarnata Dei sapientia
figuratur. Crux etenim ligno signatur, cum dicitur: <hi>Mittamus lignum in panem ejus 
 <note>(Jerem. XI, 19)</note>
            </hi>.
<pb n="0988C"/>
Lignum quippe in panem mittere est Dominico corpori
crucem adhibere. Rursum ligni nomine vir justus
aut etiam injustus exprimitur, sicut per prophetam
Dominus dicit: <hi>Ego Dominus humiliavi lignum sublime,
et exaltavi lignum humile <note>(Ezech. XVII, 24)</note>
            </hi>.
Quia juxta ejusdem Veritatis vocem: <hi>Omnis qui se
exaltat humiliabitur, et qui se humiliat exaltabitur <note>(Luc. XIV, 11)</note>
            </hi>.
Salomon quoque ait: <hi>Si ceciderit lignum
ad Austrum, aut ad Aquilonem, in quocunque
loco ceciderit, ibi erit <note>(Eccle. XI, 3)</note>
            </hi>. In die etenim
mortis suae justus ad Austrum cadit, peccator ad
Aquilonem, quia et justus per fervorem spiritus ad
gaudia ducitur, et peccator cum apostata angelo, qui
dixit: <hi>Sedebo in monte testamenti, in lateribus Aquilonis <note>(Isai. XIV, 13)</note>
            </hi>,
in frigido suo corde reprobatur.
<pb n="0988D"/>
Rursum per lignum incarnata Dei Sapientia figuratur,
sicut de ea scriptum est: <hi>Lignum vitae est his qui
apprehenderint eam <note>(Prov. III, 18)</note>
            </hi>; et sicut ipsa ait: <hi>Si in viridi ligno haec faciunt, in arido quid fiet 
 <note>(Luc.
XXIII, 31)</note>
            </hi>? Hoc itaque loco cum lignum praefertur
homini, quid homo nisi carnalis quisque accipitur?
Et quid ligni nomine nisi justi uniuscujusque vita
designatur: <hi>Lignum etenim habet spem; si praecisum
<pb n="0989A"/>
fuerit, rursum virescit,</hi> quia cum in morte passionis
pro veritate justus afficitur, in aeternae vitae viriditate
recuperatur. Et qui hic virebat per fidem, illic virescit
per speciem. Et rami ejus pullulant, quia plerumque
ex passione justi fideles quique ad amorem
coelestis patriae multiplicantur, et viriditatem vitae
spiritalis accipiunt, dum hic pro Deo fortiter egisse
gratulantur. Sequitur:</p>
          </div3>
        </div2>
<div2>
          <head>CAPUT V.</head>
<p>VERS. 8, 9.-- <hi>Si senuerit in terra radix ejus, et in
pulvere emortuus fuerit truncus illius, ad odorem aquae
germinabit, et faciet comam quasi cum primum plantatum
est.</hi> </p>
<div3>
            <head>6.</head>
            <p>
 <hi>Sua morte uberes in nobis fructus gignunt justi.</hi> --Quid
radix justi nisi sancta praedicatio, quia ab ipsa
<pb n="0989B"/>
oritur, et in ipsa subsistit? et quid terrae vel pulveris nomine
nisi peccator accipitur? cui voce conditoris dicitur: <hi>Terra es, et in terram ibis,</hi> 
 vel certe, sicut habet
nostra translatio: <hi>Pulvis es, et in pulverem reverteris <note>(Genes. III, 19)</note>
            </hi>.
Justi igitur radix in terra senescit, et
in pulvere truncus emoritur, <emph>395</emph> quia apud corda
pravorum ejus praedicatio despecta cunctisque viribus
 effeta creditur. Et in pulvere truncus emoritur,
quia inter manus persequentium corpus illius exanimatur.
Juxta Sapientiae etenim vocem: <hi>Visi sunt
oculis insipientium mori, et aestimata est afflictio exitus
illorum <note>(Sap. III, 2)</note>
            </hi>. Sed iste cujus radix in terra
senuit, et in pulvere truncus emortuus est, ad odorem
aquae germinat, quia per afflatum sancti Spiritus in
electorum cordibus exemplo sui operis germen
<pb n="0989C"/>
virtutis facit. Aquae etenim appellatione nonnunquam
sancti Spiritus irrigatio designari solet, sicut
scriptum est: <hi>Si quis sitit, veniat ad me, et bibat.
Qui autem biberit ex aqua, quam ego dabo ei, non sitiet
in aeternum <note>(Joan. VII, 37; IV, 13)</note>
            </hi>. Sequitur: <hi>Et
faciet comam quasi cum primum plantatum est.</hi> Succiso
trunco comam facere, est exstincto corporaliter
justo, ipso suae passionis exemplo multorum corda
suscitare, et ex fide recta viriditatem veritatis ostendere.
Bene autem dicitur: <hi>Quasi cum primum plantatum
est.</hi> Omne quod hic a justis agitur secunda
plantatio est, quia prima videlicet plantatio non in
opere justorum, sed in praescientia conditoris est. Et
quia cuncta quae agunt electi, sicut prius interius
conspiciuntur atque disponuntur, ita postmodum
<pb n="0989D"/>
exterius perficiuntur, bene dicitur: <hi>Faciet comam
quasi cum primum plantatum est;</hi> id est, viriditatem
suam ostendit in effectu operis, quam prius habuit
 in praescientia conditoris.
</p>
            <p>[ <hi>Vet. IV.] 7. Homo ex se deficit, sed adveniente
Spiritu sancto renovatur.</hi> --Potest etiam radix justi
ipsa natura humanitatis intelligi, ex qua subsistit.
<pb n="0990A"/>
Quae videlicet radix senescit in terra cum natura
carnis deficit in pulverem redacta. Cujus in pulvere
truncus emoritur, quia exstinctum corpus a sua specie
dissipatur. Sed ad odorem aquae germinat, quia
per adventum sancti Spiritus resurgit: <hi>Et faciet comam
quasi cum primum plantatum est,</hi> quia ad illam
speciem redit ad quam percipiendam creatus fuerat,
si in paradiso positus peccare noluisset.</p>
          </div3>
<div3>
            <head>8.</head>
            <p>
 <hi>Christus arbor in passione succisa, in resurrectione
multiplicata.</hi> --Quod fortasse etiam de Domino
ipso, scilicet bonorum omnium capite, valet intelligi;
 juxta hoc namque quod praediximus, quia de
semetipso ait: <hi>Si in viridi ligno haec faciunt, in arido
quid fiet <note>(Luc. XXIII, 31)</note>
            </hi>? Se esse lignum viride, et
nos lignum aridum dixit, quia ipse in se vim divinitatis
<pb n="0990B"/>
habuit; nos vero, qui puri homines sumus,
lignum aridum appellamur. Habet ergo lignum spem,
si praecisum fuerit, quia rursum virescit, quoniam
 et si occidi per passionem potuit, per resurrectionis
gloriam rursus ad vitae viriditatem venit. Hujus rami
pullulant, quia, resurrectione illius multiplicati, longe
lateque
fideles creverunt. Hujus radix in terra quasi
senuit, quia ejus praedicatio Judaeorum perfidiae despecta
fuit. Et in pulvere truncus emortuus est, quia
in corde persequentium, quod perfidiae suae vento
levabatur, contemptibilis et despectus est habitus,
quia carne potuit occidi. Sed ad odorem aquae germinavit,
quia per virtutem Dei exstincta caro illius
ad vitam rediit, juxta quod scriptum est: <hi>Quem Deus
suscitavit a mortuis <note>(Act. III, 15)</note>
            </hi>. Quia enim Deus
<pb n="0990C"/>
Trinitas est, exstinctam carnem unigeniti Filii sancta
Trinitas, <emph>396</emph> id est Pater, et idem Filius, et Spiritus
sanctus resuscitavit. Et fecit comam quasi cum
primum plantatum est, quia illa apostolorum debilitas,
quae in morte illius expavit, et negavit, et negando
aruit, per resurrectionis ejus gloriam rursus
ad fidem viruit. In cujus ligni comparatione quid
omnis homo, nisi pulvis est? Unde et subditur:</p>
          </div3>
        </div2>
<div2>
          <head>CAPUT VI [ <hi>Vet. V</hi> ].</head>
<p>VERS. 10.-- <hi>Homo vero cum mortuus fuerit, et nudatus
atque consumptus, ubi, quaeso, est?</hi> </p>
<div3>
            <head>9.</head>
            <p>
 <hi>Homo peccator moritur in culpa, nudatur a justitia,
consumitur in poena.</hi> --Nullus homo sine peccato
est, nisi ille qui in hunc mundum non venit
<pb n="0990D"/>
ex peccato. Et quia omnes in culpa ligamur, ipsa
amissione justitiae morimur; concessa prius in paradiso
veste innocentiae nudamur, interitu etiam carnis
subsequente consumimur. Homo itaque peccator
moritur in culpa, nudatur a justitia, consumitur in
poena. Hanc nuditatem peccatoris filii tegere dignatus
est pater, qui eo redeunte dixit: <hi>Cito proferte stolam
<pb n="0991A"/>
primam <note>(Luc. XV, 22)</note>
            </hi>. Prima quippe stola est vestis
innocentiae, quam homo bene conditus accepit, sed
male a serpente persuasus perdidit. Contra hanc rursum
nuditatem dicitur: <hi>Beatus qui vigilat, et custodit
vestimenta sua, ne nudus ambulet <note>(Apoc. XVI, 15)</note>
            </hi>.
Vestimenta quippe custodimus cum praecepta innocentiae
servamus in mente, ut cum nos judici culpa
nudat, ad amissam redeuntes innocentiam poenitentia
operiat. Bene autem dicitur: <hi>Ubi, quaeso, est?</hi> quia
peccator homo illic stare noluit, ubi conditus fuit;
hic vero, ubi cecidit, diu esse prohibetur. Patriam
volens perdidit, a peregrinatione vero sua quam diligit
invitus expellitur. Ubi ergo est, qui in ejus amore
non est ubi verum esse est? Sequitur:</p>
          </div3>
        </div2>
<div2>
          <head>CAPUT VII.</head>
<p>
            <pb n="0991B"/>VERS. 11, 12.-- <hi>Quomodo si recedant aquae de
mari, et fluvius vacuefactus arescat, sic homo, cum
dormierit, non resurget.</hi> </p>
<div3>
            <head>10.</head>
            <p>
 <hi>Mens humana aestuanti mari similis.</hi> --Mare
mens hominis, et quasi fluctus maris sunt cogitationes
mentis, quae aliquando per iram tumescunt, per gratiam
tranquillae fiunt, per odium cum amaritudine
defluunt. Sed cum homo moritur, aquae maris recedunt,
quia, juxta Psamistae vocem: <hi>In illa die peribunt
omnes cogitationes eorum <note>(Psal. CXLV, 4)</note>
            </hi>. Et
rursum de moriente scriptum est: <hi>Amor quoque et
odium simul peribunt <note>(Eccle. IX, 6)</note>
            </hi>. Arescit ergo fluvius
vacuefactus, quia, subducta anima, vacuum remanet
corpus. Quasi enim alveus fluminis vacuus
<pb n="0991C"/>
est corpus exanime. Qua in re vigilanter intuendum
est quia vita praesens, videlicet quousque anima moratur
in corpore, mari comparatur et fluvio. Aqua
enim maris amara est, fluminis dulcis. Et quia hic
viventes modo quibusdam amaritudinibus afficimur,
modo autem dulcedine tranquilli ac mites invenimur,
praesentis vitae decursus comparatione exprimitur
maris et fluminis.</p>
          </div3>
<div3>
            <head>11.</head>
            <p>
 ( <hi>Vet. VI, Rec. V.</hi> ] <hi>Job resurrectionem non absolute
negat, sed tantum futuram ante mundi finem.</hi> --Sed
in his durum valde videtur esse quod subditur: <hi>Sic homo, cum dormierit, 
 non resurget.</hi> Cur itaque
laboramus, si in resurrectionis retributionem non
tendimus? Quomodo autem dicitur: <hi>Non resurget,</hi> 
<pb n="0991D"/>
cum scriptum sit: <hi>Omnes quidem resurgemus, sed
non omnes immutabimur <note>(I Cor. XV, 51)</note>
            </hi>. Et rursum: <hi>Si in</hi> 
 <emph>397</emph> <hi>hac vita tantum in Christo sperantes sumus,
miserabiliores sumus omnibus hominibus <note>(I Cor.
XV, 19)</note>
            </hi>. Et per semetipsam Veritas dicat: <hi>Omnes qui
in monumentis sunt audient vocem ejus, et procedent
qui bona fecerunt in resurrectionem vitae <note>(Joan. V, 28)</note>
            </hi>.
Sed subjuncta sententia indicat quae discretio in
praemissa lateat. Nam subditur:</p>
          </div3>
        </div2>
<div2>
          <head>CAPUT VIII.</head>

<pb n="0992A"/>
<p>VERS. 12.-- <hi>Donec atteratur coelum, non evigilabit,
nec consurget de somno suo.</hi> </p>
<div3>
            <head>12.</head>
            <p>
 Liquet enim quia non resurget, scilicet donec
atteratur coelum, quia nisi mundi hujus finis advenerit,
humanum genus a somno mortis ad vitam non
evigilabit. Non ergo quia omnino non resurgat, sed
quia ante contritionem coeli, humanum genus minime
resurgat, insinuat. Notandum quoque est cur
postquam superius hominem mortuum dixit, inferius
non mortuum, sed dormientem nominat, eumque de
somno suo minime consurgere, donec coelum atteratur
narrat, nisi quod patenter datur intelligi quia
in comparatione ligni revirentis hominem mortuum
peccatorem nominat, a vita scilicet justitiae exstinctum.
<pb n="0992B"/>
Ubi autem de morte carnis loquitur, non hanc
mortem, sed somnum maluit vocare, spem procul
dubio resurrectionis insinuans, quia sicut citius homo
a somno evigilat, ita concite ad conditoris nutum a
morte corporis resurgat. Vehementer enim ab infirmis
mentibus nomen mortis pertimescitur, somni
autem vocabulum non timetur. Unde et Paulus discipulos
admonens, dicit: <hi>Nolumus autem ignorare
vos, fratres, de dormientibus, ut non contristemini sicut
et caeteri qui spem non habent. Si enim credimus quod
Jesus mortuus est et resurrexit, ita et Deus eos qui
dormierunt per Jesum adducet cum eo <note>(I Thess. IV, 12)</note>
            </hi>.
Quid est quod praedicator egregius mortem Domini
mortem vocat, mortem vero servorum Domini, non
mortem, sed somnum nominat, nisi quia, infirma
<pb n="0992C"/>
corda audientium respiciens, medicamentum praedicationis
suae mira arte componit, et illum quem jam
resurrexisse noverant, eis mortuum insinuare non
dubitat; eos vero qui necdum resurrexerant, ut
spem resurrectionis insinuet, non mortuos, sed dormientes
vocat? Non enim verebatur dicere mortuum
quem auditores jam resurrexisse cognoverant, et verebatur
dicere mortuos quos resurgere vix credebant.
Beatus igitur Job, quia carne mortuos ad vitam
rursus evigilare non dubitat, eos dormientes potius
quam mortuos appellat. Sequitur:</p>
          </div3>
        </div2>
<div2>
          <head>CAPUT IX [ <hi>Vet. VII, Rec. VI</hi> ].</head>
<p>VERS. 13.-- <hi>Quis mihi tribuat ut in inferno protegas
me?</hi> </p>
<div3>
            <head>13. </head>
<p>
              <pb n="0992D"/> <hi>Duplex infernus, alius inferior malis cruciandis,
alius superior justis usque ad adventum Christi recipiendis
destinatus.</hi> --Quia ante adventum mediatoris
Dei et hominis omnis homo, quamvis mundae probataeque
vitae fuerit, ad inferni claustra descenderit,
dubium non est, quoniam homo, qui per se cecidit,
per se ad paradisi requiem redire non potuit, nisi veniret
ille qui suae incarnationis mysterio ejusdem
nobis paradisi iter aperiret. Unde et post culpam
<pb n="0993A"/>
primi hominis ad paradisi aditum romphaea flammea
posita esse memoratur <note>(Genes. III, 24)</note>, quae et versati
lis dicitur, pro eo quod quandoque veniret tempus ut
etiam removeri potuisset Nec tamen ita justorum animas
ad infernum dicimus descendisse, ut in locis poenalibus
tenerentur. Sed esse superiora inferni loca, esse
alia inferiora credenda sunt, ut et in superioribus justi
requiescerent, et in inferioribus <emph>398</emph> injusti cruciarentur.
Unde et Psalmista propter praevenientem se
Dei gratiam dicit: <hi>Eripuisti animam meam ex inferno
inferiori <note>(Psal. LXXXV, 13)</note>
              </hi>. Beatus igitur Job
ante Mediatoris adventum ad infernum se descendere
sciens, conditoris sui illic protectionem postulat,
ut a locis poenalibus alienus existat, ubi, dum ad requiem
ducitur, a suppliciis abscondatur. Unde subjungit:</p>
          </div3>
        </div2>
<div2>
          <head>CAPUT X [ <hi>Rec. VII</hi> ].</head>

<pb n="0993B"/>
<p>IBID.-- <hi>Et abscondas me donec pertransent furor
tuus.</hi> </p>
<div3>
            <head>14.</head>
            <p>
 <hi>Dei furor perturbationis expers, in fine mundi consummatur.</hi> --Furor
etiam omnipotentis Dei in hoc
quotidie vim suae districtionis peragit, quod viventes
indigne dignis suppliciis demergit. Qui furor nunc
equidem transit, sed in fine pertransit, quia modo
agitur, sed in mundi termino consummatur. Qui tamen
iste furor, quantum ad electorum animas, in
Redemptoris nostri adventu pertransiit, quia eas ab
inferni claustris ad paradisi gaudia mediator Dei et
hominum, dum ipse illuc pie descenderet, reduxit.
Inter haec vero sciendum est quod furoris nomen
<pb n="0993C"/>
Divinitati non congruit, quia naturam Dei simplicem
perturbatio nulla confundit. Unde ei dicitur: <hi>Tu autem
dominator virtutis cum tranquillitate judicas, et
cum magna reverentia disponis nos <note>(Sap. XII, 18)</note>
            </hi>.
Sed quia justorum animae per Mediatoris adventum
erant quandoque ab inferni locis, quamvis non poenalibus,
liberandae, hoc quoque justus vir praevidet,
et petendo subjungit:</p>
          </div3>
        </div2>
<div2>
          <head>CAPUT XI [ <hi>Vet. et Rec. VIII</hi> ].</head>
<p>IBID.-- <hi>Et constituas mihi tempus, in quo recorderis
mei?</hi> </p>
<div3>
            <head>15.</head>
            <p>
 <hi>Christus ab inferno eduxit tantum quos sibi inhaesisse
praescivit.--At ubi venit plenitudo temporis,
misit Deus Filium suum, factum ex muliere, factum sub
lege, ut eos qui sub lege erant redimeret <note>(Gal. IV, 4)</note>
            </hi>.
<pb n="0993D"/>
Hanc itaque redemptionem vir Domini praesciens,
in qua erant multi etiam ex gentilitate liberandi,
sicut ipse ait: <hi>Licet haec celes in cordo tuo, tamen
scio quia universorum memineris <note>(Job. X, 13)</note>
            </hi>, apud
omnipotentem Deum tempus sibi constitui suae recordationis
petit. Hinc est enim quod in Evangelio
Dominus dicit: <hi>Et ego si exaltatus fuero a terra, omnia
traham ad me ipsum <note>(Joan. XII, 32)</note>
            </hi>, omnia videlicet
electa. Non enim ab inferno rediens Dominus
electos simul et reprobos traxit, sed illa exinde omnia
sustulit quae sibi inhaesisse praescivit. Unde etiam
<pb n="0994A"/>
per Osee prophetam dicit: <hi>Ero mors tua, o mors,
ero morsus tuus, inferne <note>(Osee XIII, 14)</note>
            </hi>. Quod enim
occidimus, agimus ut penitus non sit. Ex eo enim
quod mordemus, partem abstrahimus, partemque
relinquimus. Quia ergo in electis suis funditus Dominus
occidit mortem, mors mortis exstitit. Quia vero
ex inferno partem abstulit, partemque reliquit, non
occidit funditus, sed momordit infernum. Dicit ergo: <hi>Ero mors tua, a mors;</hi> 
 id est, in electis meis te
funditus perimo. <hi>Ero morsus tuus, inferne,</hi> quia, sublatis
eis, te ex parte transfigo. Sciens igitur beatus
Job hunc adventum ad inferos Redemptoris nostri,
petat quod futurum praevidit, et dicat: <hi>Et constituas
mihi tempus in quo recorderis mei.</hi> Sequitur:</p>
          </div3>
        </div2>
<div2>
          <head>CAPUT XII.</head>
<p>
            <pb n="0994B"/>VERS. 14.-- <hi>Putasne mortuus homo rursum vivet?</hi> </p>
<div3>
            <head>16.</head>
            <p>
 <hi>Nonnunquam a fortibus infirmitatis verba suscipienda.</hi> --Solent
justi viri in eo quod ipsi certum
ac solidum sentiunt quasi ex dubietate aliquid proferre,
ut infirmorum in se verba transferant. Sed
rursum per fortem sententiam infirmanti dubietate
omnimodo contradicunt, quatenus per hoc quod
dubie proferre cernuntur infirmis aliquatenus condescendant,
et per hoc quod certam sententiam
proferunt, <emph>399</emph> infirmorum mentes dubias ad soliditatem
trahant. Quod nimirum dum faciunt exemplum
nostri capitis sequuntur. Passioni quippe Dominus
propinquans infirmantium in se vocem sumpsit,
dicens: <hi>Pater mi, si possibile est, transeat a me calix
<pb n="0994C"/>
iste <note>(Matth. XXVI, 39)</note>
            </hi>, eorumque timorem, ut abstraheret,
suscepit; et rursus per obedientiam vim
fortitudinis ostendens ait: <hi>Verumtamen non sicut ego
volo, sed sicut tu <note>(Ibid., 39)</note>
            </hi> ut cum hoc imminet quod
fieri nolumus, sic per infirmitatem petamus ut non
fiat, quatenus per fortitudinem parati simus ut voluntas
conditoris nostri etiam contra voluntatem
nostram fiat. Hoc igitur exemplo nonnunquam a fortibus
infirmitatis verba suscipienda sunt, ut per eorum
post praedicamenta fortia infirmorum corda
gratius roborentur. Unde beatus Job, cum quasi dubitantis
verba protulit, dicens: <hi>Putasne mortuus homo
rursum vivet?</hi> illico sententiam suae certitudinis adjunxit,
qua ait:</p>
          </div3>
        </div2>
<div2>
          <head>CAPUT XIII [ <hi>Vet et Rec. IX</hi> ].</head>
<p>
            <pb n="0994D"/>IBID.-- <hi>Cunctis diebus, quibus nunc milito, exspecto
donec veniat immutatio mea.</hi> </p>
<div3>
            <head>17.</head>
            <p>
 <hi>Job, hujus vitae cursu despecto, immutabilitatis
statum requirit.</hi> --Qui itaque immutationem suam
tanto desiderio exspectat, quam sit de resurrectione
certus insinuat; et cursum vitae praesentis quantum
despiciat innotescit, qui hunc militiam appellat. Per
militiam quippe semper ad finem tenditur, et quotidie
conclusionis terminus exspectatur. Cursum itaque
vitae hujus despicit, et statum soliditatis requirit,
qui per hoc quod mutabiliter militat, ad immutationem
<pb n="0995A"/>
suam pervenire festinat. Justo quippe in
hac vita ipsa sarcina suae corruptionis onerosa est.
Quod vigiliae defatigant, somnus quaeritur, ut vigiliarum
labor atque anxietas temperetur. Sed nonnunquam
etiam somnus occidit. Fames corpus atterit,
atque, ut ejus necessitas repellatur, cibi requiruntur;
sed saepe et cibi gravant, qui ad repellendum
debilitatis gravamen quaesiti fuerant. Gravis itaque
est sarcina corruptionis, quae nisi ita gravis esset,
Paulus nequaquam diceret: <hi>Vanitati creatura subjecta
est, non volens, sed propter eum qui subjecit eam in
spe, quia et ipsa creatura liberabitur a servitute corruptionis,
in libertatem gloriae filiorum Dei. Scimus
enim quod omnis creatura ingemiscit, et parturit usque
adhuc <note>(Rom. VIII, 20)</note>
            </hi>. Sanctus ergo vir incorruptionis
statum desiderans, dicat: <hi>Cunctis diebus, quibus
<pb n="0995B"/>
nunc milito, exspecto donec veniat immutatio mea.</hi> In
qua immutatione quid agatur adjungit:</p>
          </div3>
        </div2>
<div2>
          <head>CAPUT XIV [ <hi>Rec. X</hi> ].</head>
<p>VERS. 15.-- <hi>Vocabis me, et ego respondebo tibi.</hi> </p>
<div3>
            <head>18.</head>
            <p>
 <hi>Vocanti Deo respondebimus, cum ad ejus jussum
incorruptibiles resurgemus.</hi> --Respondere cuilibet dicimur
cum ejus factis congrua ad vicem opera
reddimus. In illa igitur commutatione vocat Dominus,
et respondet homo, quia ante incorrupti claritatem,
incorruptus homo ostenditur post corruptionem.
Nunc etenim quousque subditi corruptioni sumus,
auctori nostro minime respondemus, quia dum corruptio
ab incorruptione longe est, similitudo apta
nostrae responsioni non est. De illa vero immutatione
<pb n="0995C"/>
scriptum est: <hi>Cum apparuerit, similes ei erimus, quoniam
videbimus eum sicuti est <note>(Joan. III, 2)</note>
            </hi>. Tunc ergo
vocanti Deo veraciter respondebimus, quando ad
summae incorruptionis jussum incorruptibiles surgemus.
[ <hi>Vet. X.</hi> ] Et quia hoc percipere creatura ex
semetipsa non valet, sed solius <emph>400</emph> omnipotentis
Dei dono agitur ut ad tantam incorruptionis gloriam
permutetur, recte subjungitur:</p>
          </div3>
        </div2>
<div2>
          <head>CAPUT XV [ <hi>Rec. XI</hi> ].</head>
<p>IBID.-- <hi>Operi manuum tuarum porriges dexteram.</hi> </p>
<div3>
            <head>19.</head>
            <p>
 <hi>Quod ex seipso homo consequi non valet.</hi> --Ac
si patenter dicat: Idcirco creatura tua corruptibilis
persistere ad incorruptionem potest, quia tuae potestatis
manu erigitur, et tui respectus gratia, ut persistat,
tenetur. Humana namque creatura, eo ipso quod creatura
<pb n="0995D"/>
est, in semetipsa habet sub se defluere, sed a conditore
suo homo accepit, ut et super se contemplatione
rapiatur, et in seipso incorruptione teneatur.
Creatura ergo ne sub se defluat, sed in incorruptione
persistat, ad incommutabilitatis statum auctoris sui
dextera levatur. Potest quoque dexterae nomine Filius
designari: Quia <hi>omnia per ipsum facta sunt <note>(Joan. I, 3)</note>
            </hi>.
Operi igitur manuum suarum porrexit omnipotens
<pb n="0996A"/>
Deus dexteram suam, quia ut abjectum atque in
infimis jacens ad summa erigeret genus humanum,
incarnatum ad hoc unigenitum misit. Ex cujus nobis
incarnatione datum est ut qui ex voluntate propria
in corruptionem cecidimus, vocanti nos Deo quandoque
ad incorruptionis gloriam respondere valeamus.
Qua in re largitatem divinae misericordiae pensare
quis valeat, quod ad tantam perducit gloriam
hominem post culpam? Pensat Deus mala quae facimus,
et tamen per benignitatis suae gratiam ea misericorditer
relaxat. Unde et subditur:</p>
          </div3>
        </div2>
<div2>
          <head>CAPUT XVI [ <hi>Rec. XII</hi> ].</head>
<p>VERS. 16.-- <hi>Tu quidem gressus meos dinumerasti, 
 sed parcis peccatis meis.</hi> </p>
<div3>
            <head>20. </head>
<p>
              <pb n="0996B"/> <hi>Culpae nostrae, ne Deus eas puniat, poenitentia
castigandae.</hi> --Gressus Deus dinumerat, cum singula
quaeque nostra opera propter retributionem signat.
Quid enim in gressibus, nisi unaquaeque nostra actio
designatur? Omnipotens itaque Deus et gressus dinumerat,
et peccatis parcit, quia et subtiliter acta
nostra considerat, et tamen haec poenitentibus misericorditer
relaxat. Qui et duritiam in peccantibus
conspicit, sed tamen hanc, praeveniente gratia, ad
poenitentiam emollit. Culpas ergo dinumerat, cum
nos ipsos ad singula quae fecimus, deflenda convertit.
 Quas misericorditer relaxat, quia eas dum nos ipsi
punimus, ipse nequaquam in extremo examine judicat,
Paulo attestante, qui ait: <hi>Si nosmetipsos dijudicaremus,
non utique judicaremur <note>(I Cor. XI, 31)</note>
              </hi>. Unde
adhuc subditur:</p>
          </div3>
        </div2>
<div2>
          <head>CAPUT XVII [ <hi>Vet. XI</hi> ].</head>

<pb n="0996C"/>
<p>VERS. 17.-- <hi>Signasti quasi in sacculo delicta mea,
sed curasti iniquitatem meam.</hi> </p>
<div3>
            <head>21.</head>
            <p>
 <hi>Peccata, nisi poenitentia diluantur, de sacculo
secreti, exibunt ad publicum judicii.</hi> --Signantur quasi
in sacculo delicta nostra, quia hoc quod nos exterius
agimus, nisi poenitentia interveniente diluamus, in
secreto judiciorum Dei sub quadam occultatione servatur,
ut quandoque etiam de sacculo secreti exeat
ad publicum judicii. Unde etiam per Moysen dicitur: <hi>Nonne haec congregata sunt apud me, et signata in
thesauris meis? In die ultionis reddam illis 
 <note>(Deut. XXXII,
34, 35)</note>
            </hi>. Cum vero pro malis quae fecimus disciplinae
flagello atterimur, et haec per poenitentiam deflemus,
<pb n="0996D"/>
iniquitatem nostram signat et curat, quia nec inulta
hic deserit, nec in judicio punienda reservat. Signat
igitur delicta, quia ea hic subtiliter attendit ut feriat;
curat vero, quia haec per flagellum funditus relaxat.
Unde iniquitatem quoque illius persecutoris sui,
quem in terra <emph>401</emph> prostraverat, signando curavit,
cum de illo ad Ananiam dixit: <hi>Vas electionis mihi est
iste, ut portet nomen meum coram gentibus, et regibus,
<pb n="0997A"/>
et filiis Israel. Ego enim ostendam illi, quanta eum
oporteat pro nomine meo pati <note>(Act. IX, 15)</note>
            </hi>. Cui enim
adhuc pro transactis excessibus venturas passiones
minatur, profecto hoc quod deliquerat in corde signatum
tenebat. Sed procul dubio delicta ejus signando
curaverat, quem Vas electionis vocabat. Vel
certe peccata nostra signantur in sacculo cum mala
quae fecimus sollicito semper corde pensamus. Quid
namque est cor hominis, nisi sacculus Dei? Ubi dum
studiose conspicimus per quanta delinquimus, peccata
nostra quasi in Dei sacculo signata portamus.
An non peccatum suum David signatum tenebat in
sacculo, qui dicebat: <hi>Iniquitatem meam ego agnosco,
et delictum meum coram me est semper <note>(Psal. L, 5)</note>
            </hi>?
Et quia culpas, quas non intuendo et poenitendo cognoscimus,
<pb n="0997B"/>
pius nobis conditor relaxat, recte post
signata in sacculo delicta subjungitur: <hi>Sed curasti
iniquitatem meam.</hi> Ac si aperte dicat: Quae modo signas
ut poenitendo videam, agis procul dubio ne in
retributione videantur. Sequitur:</p>
          </div3>
        </div2>
<div2>
          <head>CAPUT XVIII [ <hi>Rec. XIII</hi> ].</head>
<p>VERS. 18, 19.-- <hi>Mons cadens defluit, et saxum
transfertur de loco suo. Lapides excavant aquae, et
alluvione paulatim terra consumitur, et homines ergo
similiter perdes.</hi> </p>
<div3>
            <head>22.</head>
            <p>
 <hi>Alii subitis, alii lentis ac blandis tentationibus
evertuntur.</hi> --Hoc crebro agitur ut, cadentibus rupibus,
saxum ad loca alia transferatur; ut aquae
lapides excavent, et paulatim terra alluvionibus consumatur.
Sed magna nobis intentione discutiendum
<pb n="0997C"/>
est quod infertur: <hi>Et homines ergo similiter perdes.</hi> 
Quid est enim hoc, quod cadenti monti et saxo
translato, quod excavato lapidi et per alluvionem
terrae consumptae perditio humana comparatur, nisi
hoc, quod patenter datur intelligi, quia duo sunt
genera tentationum? Unum, quod in mente etiam
justi hominis per repentinum eventum agitur, quatenus
sic subito tentetur, ut hunc inopinato proventu
concutiat et prosternat, casumque suum nonnisi
postquam ceciderit videat. Aliud vero, quod
paulatim venit in mentem, et resistentem animum
lenibus suggestionibus inficit, et omnes in eo vires
justitiae non nimietate sua, sed assiduitate consumit.
Quia ergo alia est tentatio quae justos plerumque
subita invasione prosternit, dicatur: <hi>Mons cadens
<pb n="0997D"/>
defluit, et saxum transfertur de loco suo;</hi> id est,
mens sancta, cujus locus justitia fuerat, impulsu
subito transfertur ad culpam. Rursum quia alia est
tentatio, quae se cordi hominis leniter infundit, omnemque
duritiam fortitudinis corrumpit atque consumit,
dicatur: <hi>Lapides excavant aquae,</hi> quia videlicet
duritiam mentis absorbent assidua et mollia
blandimenta libidinis, et lentum atque subtile vitium
corrumpit durum et forte propositum mentis.
Unde subditur: <hi>Et alluvione paulatim terra consumitur.
[Vet. XII.</hi> ] Sicut enim influente aqua paulatim
<pb n="0998A"/>
terra consumitur, sic leniter subrepente vitio mens
etiam fortis absorbetur. Unde bene subjungitur <hi>Et homines ergo similiter perdes.</hi> 
 Id est, quia cum
tentationem justo judicio ejus menti qui stare in
alto cernitur repente dominari permittis, cadere
ac defluere montem facis; et cum voluntas ad vitium
commutatur, quasi ad locum alium transfertur
saxum; <emph>402</emph> cum vero tentationem lentam atque
subtilem, sed tamen assiduam, eorum qui fortes esse
creduntur praevalere mentibus sinis, quasi lapides
excavant aquae, et alluvione paulatim terra consumitur,
quia nimirum suggestione leni subacta mentis
duritia mollitur.</p>
          </div3>
<div3>
            <head>23.</head>
            <p>
 <hi>David mons altus repentino casu cecidit. Salomon
subrepente paulisper peccati lenocinio.</hi> --Videamus
<pb n="0998B"/>
David ille quantum mons altus fuerit, qui
tanta Dei mysteria prophetico spiritu valuit contemplari;
sed aspiciamus quam subito casu defluxit,
qui dum, in solario deambulans, alienam conjugem
concupivit et abstulit, ejusque virum cum damno
sui exercitus interemit <note>(II Reg. XI, 4, seq.)</note>, repentino
casu mons cecidit, cum mens illa mysteriis
coelestibus assueta, inopinata tentatione devicta
est, tamque immanissimae turpitudini subacta. Saxum
itaque de loco suo translatum est, cum prophetae
animus, a prophetiae mysteriis exclusus, ad cogitandas
turpitudines venit. Videamus etiam qualiter
lapides excavant aquae, et alluvione paulatim terra
consumitur. Salomon quippe <note>(32, q. 4, c. Salomon)</note> 
immoderato usu atque assiduitate mulierum ad hoc
<pb n="0998C"/>
usque perductus est, ut templum idolis fabricaret <note>(III Reg. XI, 7)</note>;
et qui prius Deo templum construxerat,
assiduitate libidinis, etiam perfidiae substratus,
idolis construere templa non timuit. Sicque
factum est ut ab assidua carnis petulantia usque ad
mentis perfidiam perveniret. Quid itaque aliud quam
aquae excavarunt lapidem, et alluvione paulatim terra
consumpta est, quia subripiente paulisper infusione
peccati, terra cordis illius ad consumptionem defluxit?
Consideret ergo beatus Job utrasque tentationes,
vel subitam et immensam, vel lentam atque
longiorem; consideret casus hominum, et ex his
quae exterius accidunt rapiat interius contemplationem,
dicens: <hi>Mons cadens defluit, et saxum
transfertur de loco suo. Lapides excavant aquae, et
alluvione paulatim terra consumitur; et homines ergo
<pb n="0998D"/>
similiter perdes;</hi> id est, sicut haec insensibilia modo
subito corruunt, modo paulisper infusa aquarum
mollitie consumuntur, ita etiam eum quem rationabilem
condidisti, vel subita tentatione dejicis, vel
longa ac lenta consumi permittis. Atque mox eamdem
rationabilem creaturam verbis sequentibus explicat,
dicens:</p>
          </div3>
        </div2>
<div2>
          <head>CAPUT XIX.</head>
<p>VERS. 20.-- <hi>Roborasti eum paululum, ut in perpetuum
transiret.</hi> </p>
<div3>
            <head>24. </head>
<p>
              <pb n="0999A"/> <hi>Vitae brevi succedit aeternitas.</hi> --Paululum roboratus
est homo, quia hic vivendi vires ad modicum
accepit ut in perpetuum transeat ubi ejus vitam terminus
non concludat. Sed in hac brevitate ubi roboratus
est colligit unde in perpetuitate inveniat,
vel ut semper gaudeat, vel ut suscepta supplicia non
evadat. Qui pro eo quod paululum roboratus est ut
in perpetuum transeat, apte mox subditur:</p>
          </div3>
        </div2>
<div2>
          <head>CAPUT XX [ <hi>Rec. XIV</hi> ].</head>
<p>IBID.-- <hi>Immutabis faciem ejus, et emittes eum.</hi> </p>
<div3>
            <head>25.</head>
            <p>
 <hi>Hominis in morte quanta mutatio.</hi> --Facies
hominis immutatur cum ejus species morte atteritur.
Emittitur vero, quia ab his quae volens tenuit
transire ad aeterna cogitur nolens; dumque ad illa
perducitur, haec quae diu cogitata tenuit qualiter sese
<pb n="0999B"/>
habitura sint relicta nescit. Unde et additur.</p>
          </div3>
        </div2>
<div2>
          <head>CAPUT XXI [ <hi>Vet. XIII</hi> ].</head>
<p>VERS. 21. <hi>Sive nobiles fuerint filii ejus, sive ignobiles, 
 non intelligit.</hi> </p>
<div3>
            <head>26.</head>
            <p>
 <hi>Animae sanctorum Deum videntes, nihil eorum
quae extra se sunt ignorant; secus aliae.</hi> --Sicut enim
hi qui adhuc viventes sunt <emph>403</emph> mortuorum animae
quo loco habeantur ignorant, ita mortui vita in carne
viventium post eos qualiter disponatur nesciunt, quia
et vita spiritus longe est a vita carnis; et sicut corporea
atque incorporea diversa sunt genere, ita etiam
distincta cognitione. Quod tamen de animabus sanctis
sentiendum non est, quia quae intus omnipotentis
Dei claritatem vident nullo modo credendum est
<pb n="0999C"/>
quia foris sit aliquid quod ignorent. Sed carnales
quique, quia amorem praecipuum filiis impendunt,
hoc eos beatus Job nescire postmodum asserit quod
hic vehementer amaverunt, ut sive nobiles, sive
ignobiles sint filii nesciant, quorum eos semper
cura fatigabat. Quod tamen si intelligi spiritaliter
debet, non incongrue filiorum nomine opera designantur;
sicut de muliere Paulus dicit: <hi>Quia salva
erit per filiorum generationem <note>(I Tim. II, 15)</note>
            </hi>. Neque
enim mulier quae, continentiae studens, nequaquam
filios generat salva non erit, sed per generationem
filiorum salvari dicitur, quia per effectum bonorum
operum perpetuae saluti sociatur. Nobiles ergo sunt
filii recta opera, ignobiles autem facta perversa. Et
saepe homo agere quaelibet bona intentione nititur;
<pb n="0999D"/>
sed tamen pro multis, quae subrepunt, ejus acta
apud omnipotentem Deum qualiter habeantur, incertum
est. Sive itaque nobiles fuerint filii ejus, sive
ignobiles, non intelligit, quia, subtili examine discussa,
utrum approbentur ejus opera an reprobentur
ignorat. Et hic ergo homo in dolore laboris est positus,
et illuc ducitur in timore suspicionis. Unde
adhuc de ipso praesentis vitae labore subjungitur:</p>
          </div3>
        </div2>
<div2>
          <head>CAPUT XXII.</head>
<p>VERS. 22.-- <hi>Attamen caro ejus, dum vivit, dolebit,
et anima ejus super semetipso lugebit.</hi> </p>
<div3>
            <head>27. </head>
<p>
              <pb n="1000A"/> <hi>Qui carnis voluptatibus delectantur, majores ex
carne tribulationes experiuntur.</hi> --De conjugibus
Paulus dicit: <hi>Tribulationem tamen carnis habebunt
hujusmodi <note>(I Cor. VII, 28)</note>
              </hi>. Sed tribulationem carnis
hic pati possunt, etiam jam qui spiritaliter vivunt.
Cur ergo inesse conjugibus carnis tribulatio quasi
specialiter dicitur, quae etiam a vita spiritalium longe
non est, nisi quod hi frequenter majores tribulationes
ex carne suscipiunt qui carnis voluptatibus delectantur?
Bene autem dicitur: <hi>Et anima ejus super
semetipso lugebit,</hi> quia quisquis gaudere in se appetit,
eo ipso jam in luctu est quo a vera laetitia recessit.
Vera quippe laetitia mentis creator est Dignum itaque
est ut in se semper homo moerores inveniat, qui,
derelicto creatore, in se gaudium quaerebat. Sequitur.</p>
          </div3>
        </div2>
<div2>
          <head>CAPUT XXIII [ <hi>Vet. XIV, Rec. XV</hi> ].</head>

<pb n="1000B"/>
<p>CAP. XV, VERS. 1, 2.-- <hi>Respondens autem Eliphaz
Themanites, dixit: Nunquid sapiens respondebit quasi
in ventum loquens, et implebit ardore stomachum suum?</hi> </p>
<div3>
            <head>28.</head>
            <p>
 <hi>Mali bonorum verba non rationis sententias,
sed furoris stimulos censent.</hi> --Crebro jam diximus
beatum Job typum sanctae universalis Ecclesiae, amicos
vero illius haereticorum speciem tenere, qui,
quasi ex defensione Domini, occasionem stultae locutionis
inveniunt, et contumeliosa contra bonos verba
jaculantur. Quibus cuncta quae a fidelibus sentiuntur
quasi in ventum prolata displicent. Unde nunc dicitur: <hi>Nunquid sapiens respondebit quasi in ventum
loquens?</hi> 
 Nec bonorum verba dicta rationis, sed stimulos
furoris existimant. Unde et subditur. <hi>Et implebit
<pb n="1000C"/>
ardore stomachum suum.</hi> Quia ea etiam quae
se sciunt contumeliose dicere, student semper, ut
dictum est, ex Domini defensione palliare. Unde <emph>404</emph> 
 Eliphaz subdit:</p>
          </div3>
        </div2>
<div2>
          <head>CAPUT XXIV.</head>
<p>VERS. 3.-- <hi>Arguis verbis eum qui non est aequalis
tibi, et loqueris quod tibi non expedit.</hi> </p>
<div3>
            <head>29.</head>
            <p>
 <hi>Dum vera quae exprobrent non inveniunt, falsa
fingunt haeretici.</hi> --Nullum vero existimant timorem
Domini habere, nisi eum quem potuerint ad suae
confessionis stultitiam trahere. Unde adjungit:--VERS.
4-- <hi>Quantum in te est, evacuasti timorem, et
tulisti preces coram Deo.</hi> Tulisti dicitur abstulisti, ac
si aperte dicat: De tua justitia praesumens, Creatoris
<pb n="1000D"/>
tui gratiam despicis deprecari. Cum enim vera mala
haeretici contra bonos non inveniunt, fingunt quae
redarguant, ut justi esse videantur, et fit plerumque
ut ad aperta contumeliarum verba perveniant. Unde
adhuc subditur:</p>
          </div3>
        </div2>
<div2>
          <head>CAPUT XXV.</head>
<p>VERS. 5.-- <hi>Docuit enim iniquitas tua os tuum, et
imitaris linguam blasphemantium.</hi> </p>
<div3>
            <head>30.</head>
            <p>
 <hi>Dei honori specie caventes, bonitati detrahunt.</hi> 
--Iniquitas os docet quando ex mala vita concipitur
quod pejus dicatur. Quia autem beatus Job
<pb n="1001A"/>
 tanto in ore liber fuerat quanto justus in opere,
ab amicis suis haereticorum typum tenentibus, et
de iniqua vita, et de audaci ore reprehenditur, ut
dicatur: <hi>Docuit enim iniquitas tua os tuum.</hi> Ac si
aperte ei diceretur: Quod perverse loqueris, ex
perversiore didicisti vita. Saepe vero haeretici dum
quasi venerantur Deum, ejus mysteriis contradicunt,
et humilitatem putant si veritatem denegant.
Sunt namque nonnulli qui Deo se injuriam irrogare
existimant si eum veram carnem assumpsisse
fateantur, aut si hunc veraciter pro nobis carne mori
potuisse crediderint. Cumque Deo quasi plus honoris
conantur tribuere, coguntur laudes veras bonitatis
illius negare. Quid enim est in charitatis suae
laude potentius quam ut illa sibi pro nobis digna ad
susceptionem faceret, quae ei videntur indigna?
<pb n="1001B"/>
Sancta autem Ecclesia veram carnem, veram mortem
illius confitetur; sed haec dicens, ab haereticis
irrogare Deo contumeliam creditur. Unde nunc dicitur: <hi>Et imitaris linguam blasphemantium.</hi> 
 Cui si
quid in hoc mundo adversitatis evenerit, hoc ei contingere
ex ipsa hac injuria suae confessionis dicunt.
Unde adhuc subditur:</p>
          </div3>
        </div2>
<div2>
          <head>CAPUT XXVI.</head>
<p>VERS. 6.-- <hi>Condemnabit te os tuum et non ego,
et labia tua respondebunt tibi.</hi> </p>
<div3>
            <head>31.</head>
            <p>
 <hi>Rectae fidei confessionem adversitatis flagellis
puniri delirant.</hi> --Quia enim ex errore confessionis
existimant mala adversitatis erumpere, labia sua ei
asserunt respondere, ut culpa eloquii sit causa flagelli.
<pb n="1001C"/>
Aliquando vero eam comprimere quasi ratiocinantes
volunt. [ <hi>Vet. XV.</hi> ] Unde Eliphaz beatum
Job reprehendere quasi ex ratione conatur, dicens:</p>
          </div3>
        </div2>
<div2>
          <head>CAPUT XXVII.</head>
<p>VERS. 7, 8.-- <hi>Nunquid primus homo tu natus es,
et ante colles formatus? Nunquid consilium Dei audisti,
et inferior te erit ejus sapientia?</hi> </p>
<div3>
            <head>32.</head>
            <p>
 <hi>Dum divinam gloriam defendere videntur, suae
prospiciunt.</hi> --Ac si verbis apertioribus dicat: Qui
de aeterno loqueris pensa quia temporalis es, qui de
ejus sapientia disputas, pensa quia ejus consilium
ignoras. Sed quia ad hoc haeretici verba dominicae
defensionis assumunt, ut docti esse videantur, et
dum divinam gloriam defendere videntur, suam
<pb n="1001D"/>
scientiam hominibus innotescant, ipsa hoc Eliphaz
subjuncta verba testantur, qui loqui quidem de sapientia
Dei coepit, sed statim ad suam elationem cecidit,
dicens:
</p>
            <p>VERS. 9.-- <hi>Quid nosti quod ignoremus? quid intelligis
quod nesciamus?</hi> </p>
<p> <emph>405</emph> Quae videlicet dicta patenter ostendunt ex
qua mentis elatione prodeat quidquid quasi ad Dominicam
defensionem sonat. Sequitur:</p>
          </div3>
        </div2>
<div2>
          <head>CAPUT XXVIII.</head>

<pb n="1002A"/>
<p>VERS. 10.-- <hi>Et senes et antiqui sunt in nobis multo
vetustiores quam patres tui.</hi> </p>
<div3>
            <head>33.</head>
            <p>
 <hi>De antiquorum patrum magisterio et consensu
falso sibi blandiuntur.</hi> --Quia omnes haeretici a sancta
universali Ecclesia sunt egressi, testatur Joannes,
qui ait: <hi>Ex nobis prodierunt, sed non erant ex nobis <note>(I Joan. II, 19)</note>
            </hi>.
Sed ut ea quae asserunt commendare
stultis mentibus hominum quasi de antiquitate possint,
antiquos patres se habere testantur, atque ipsos
doctores Ecclesiae suae professionis magistros dicunt.
Cumque praesentes praedicatores despiciunt de antiquorum
Patrum magisterio falsa praesumptione gloriantur,
ut ea quae ipsi dicunt, etiam antiquos patres
tenuisse fateantur, quatenus hoc quod rectitudine
<pb n="1002B"/>
astruere non valent quasi ex illorum auctoritate confirment.
Quia vero scriptum est: <hi>Quem diligit Dominus
castigat, flagellat autem omnem filium quem recipit <note>(Hebr. XII, 6)</note>
            </hi>.
Saepe sancta Ecclesia multis in hac
vita adversitatibus laborat, et reproborum vita tanto
sine flagello dimittitur, quanto ad nulla praemia
servatur. Sed afflictiones sanctae Ecclesiae videntes
haeretici, eam despiciunt, et tot illam flagellis atteri
ex pravae professionis merito suspicantur. Unde
adhuc subditur:</p>
          </div3>
        </div2>
<div2>
          <head>CAPUT XXIX.</head>
<p>VERS. 11.-- <hi>Nunquid grande est ut consoletur te
Deus? sed verba tua prava hoc prohibent.</hi> </p>
<div3>
            <head>34.</head>
            <p>
 <hi>Afflictam Ecclesiam despiciunt.</hi> --Ac si ei patenter
dicat: Si professionem fidei corrigeres, jamdudum
<pb n="1002C"/>
consolationem a flagellis habere potuisses. Sequitur:</p>
          </div3>
        </div2>
<div2>
          <head>CAPUT XXX.</head>
<p>VERS. 12.-- <hi>Quid te elevat cor tuum, et, quasi magna
cogitans, attonitos habes oculos?</hi> </p>
<div3>
            <head>35.</head>
            <p>
 <hi>Sanctorum contemplationem irrident nunquam
experti.</hi> --Saepe justorum mens ita ad altiora contemplanda
suspenditur, ut exterius eorum facies
obstupuisse videatur. Sed quia hanc contemplationis
vim in occulto agere haeretici ignorant, hoc a justis
et recta sapientibus fieri magis per hypocrisim quam
per veritatem putant, quia hoc quod ipsi habere
nequeunt inesse veraciter aliis non suspicantur. Sequitur:</p>
          </div3>
        </div2>
<div2>
          <head>CAPUT XXXI [ <hi>Vet et Rec. XVI</hi> ].</head>
<p>VERS. 13.-- <hi>Quid tumet contra Deum spiritus tuus,
<pb n="1002D"/>
ut proferas de ore tuo hujuscemodi sermones?</hi> </p>
<div3>
            <head>36.</head>
            <p>
 <hi>Justorum et iniquorum verba saepe similia, sed
cor dissimile. Haeretici falsis quaedam vera permiscent,
non rejicienda.</hi> --Plerumque justi aliquibus necessitatibus
afflicti sua opera coguntur fateri, quod beatus
Job fecerat, quem post justitiam flagella deprimebant;
sed cum eorum dicta injusti audiunt, haec per
elationem potius quam per veritatem existimant prolata.
Ex suis enim cordibus verba justorum pensant,
<pb n="1003A"/>
et dici humiliter posse verba bona non existimant.
Sicut enim gravis culpa est sibi hoc hominem arrogare
quod non est, sic plerumque culpa nulla est, si
humiliter bonum dicat quod est. Unde saepe contingit
ut justi et injusti habeant verba similia, sed tamen
semper cor longe dissimile, et ex quibus dictis Dominus
ab injustis offenditur, in eisdem quoque a justis
placatur. Nam Pharisaeus ingressus templum,
dicebat: <hi>Jejuno bis in Sabbato, decimas do omnium
quae possideo <note>(Luc. XVIII, 12)</note>
            </hi>; sed justificatus magis
publicanus, quam ille exiit. Ezechias quoque rex
cum, molestia corporis afflictus, ad extremitatem
pervenisset vitae, in oratione compunctus dixit: <hi>Obsecro,
Domine, memento, quaeso, quomodo ambulaverim
coram te in veritate et in corde perfecto <note>(Isai. XXXVIII, 3)</note>
            </hi>.
Nec tamen Dominus <emph>406</emph> hanc
<pb n="1003B"/>
confessionem perfectionis ejus despexit, aut renuit,
quem mox in suis precibus exaudivit. Ecce Pharisaeus
se justificavit in opere, et Ezechias justum se
esse asseruit etiam in cogitatione, atque unde ille
offendit, inde iste Dominum placavit. Cur itaque hoc,
nisi quia omnipotens Deus singulorum verba a cogitationibus
pensat, et in ejus auribus superba non
sunt quae humili corde proferuntur? Unde beatus Job,
cum sua opera protulit, contra Deum nullo modo
tumuit, quia ea quae veraciter fecerat humiliter dixit.
Sed solent haeretici errorum suorum dictis vera aliqua
permiscere, et amici beati Job quamvis in reprehensione
ejus omnimodo fallantur, possunt tamen et
quaedam vera dicere, quae ex illius assiduitate didicerunt.
Quorum dicta si omnia refutanda essent, Eliphaz
<pb n="1003C"/>
sententiam Paulus apostolus minime protulisset,
dicens: <hi>Apprehendit sapientes in astutia eorum <note>(I Cor. III, 19)</note>
            </hi>.
Quia igitur et ea quae recta dicunt
contra beatum Job recte non dicunt, nos in eorum
dictis et calcemus vitium indiscretionis, et discutiamus
vires rectitudinis. Sequitur:</p>
          </div3>
        </div2>
<div2>
          <head>CAPUT XXXII.</head>
<p>VERS. 14.-- <hi>Quid est homo, ut immaculatus sit?</hi> </p>
<div3>
            <head>37.</head>
            <p>
 <hi>Homo ex humo et ex muliere ortus, qui possit
esse sine macula?</hi> --Eo enim ipso quo dicitur homo,
terrenus exprimitur et infirmus: homo enim ab humo
appellatus est. Et quomodo esse valet sine macula,
qui sponte sua ad infirmitatem concidit factus de terra?
Ubi et additur,--IBID.-- <hi>Et ut justus appareat natus de
<pb n="1003D"/>
muliere.</hi> Primam quippe viro injustitiam mulier propinavit
in paradiso. Quomodo ergo justus apparebit,
qui de illa natus est quae injustitiae propinatrix exstitit?
Sequitur:</p>
          </div3>
        </div2>
<div2>
          <head>CAPUT XXXIII [ <hi>Vet. et Rec. XVII</hi> ].</head>
<p>VERS. 15.-- <hi>Ecce inter sanctos ejus nemo immutabilis,
et coeli non sunt mundi in conspectu ejus.</hi> </p>
<div3>
            <head>38.</head>
            <p>
 <hi>Solus Deus mutabilitatis expers.</hi> --Hoc coelorum
<pb n="1004A"/>
nomine repetiit quod sanctorum prius appellatione
signavit. Nam de eisdem sanctis scriptum est: <hi>Coeli
enarrant gloriam Dei <note>(Psal. XVIII, 1)</note>
            </hi>. Qui per naturam
omnes in semetipsis propriam mutabilitatem habent;
sed dum immutabili veritati studiose semper
inhaerere desiderant, inhaerendo agunt, ut immutabiles
fiant. Cumque ad hanc toto affectu se tenent,
quandoque accipiunt ut super semetipsos ducti vincant
hoc quod in semetipsis mutabiles exstiterunt.
Quid enim mutabilitas nisi mors quaedam est? Quae
dum rem quamlibet in aliam immutat, quasi occidit
quod fuerat, ut incipiat esse quod non erat. Et de
auctore omnium scriptum est: <hi>Qui solus habet immutabilitatem <note>(I Tim. VI, 16)</note>
            </hi>,
quia videlicet in semetipso
solus immutabilis est. De quo per Jacobum
<pb n="1004B"/>
dicitur: <hi>Apud quem non est transmutatio, nec vicissitudinis
obumbratio <note>(Jac. I, 17)</note>
            </hi>. Ipsa enim mutabilitas
umbra est, quae quasi obscuraret lucem, si hanc per
aliquas vicissitudines permutaret. Sed quia in Deo
mutabilitas non venit, nulla ejus lumen umbra vicissitudinis
intercidit. Bene autem dicitur: <hi>Coeli non
sunt mundi in conspectu ejus,</hi> quia per semetipsos
ante districtum Dei judicium nec ipsi esse mundi
ad perfectum possunt qui munditiae praedicatores
fiunt, Joanne attestante, qui ait: <hi>Si dixerimus
quia peccatum non habemus, ipsi nos seducimus <note>(I Joan. I, 3)</note>
            </hi>.
Si igitur inter sanctos illius nemo immutabilis
est, et coeli in conspectu ejus non sunt
mundi, quis apud se de justitiae opere praesumat?
Unde et subditur:</p>
          </div3>
        </div2>
<div2>
          <head> <emph>407</emph> CAPUT XXXIV [ <hi>Rec. XVIII</hi> ].</head>

<pb n="1004C"/>
<p>VERS. 16.-- <hi>Quanto magis abominabilis et inutilis
homo, qui bibit quasi aquas iniquitatem?</hi> </p>
<div3>
            <head>39.</head>
            <p>
 <hi>Mala opera nostra nequissima esse, sed bona
imperfecta et inutilia.</hi> --Qui immaculatum prius hominem
et justum per se posse esse negaverat, hunc
abominabilem et inutilem appellat: abominabilem
scilicet propter immunditiam maculae, inutilem vero
propter injustitiam imperfectae vitae. Qui tamen abominabilis
et inutilis intelligi et aliter potest. Aliquando
enim homo perversus quaedam recte agere
videtur, sed per ea quae iniqua sunt etiam ea quae
ejus recta sunt destruuntur. Et quia multum Deo
displicent mala, neque illa placent quae videntur
<pb n="1004D"/>
bona. Qui ergo in malis suis Deo abominabilis est, in
bonis est inutilis, quia dum se per prava opera Deo
exsecrabilem exhibet, nec illud de eo quod rectum
videtur placet. Bene autem dicitur: <hi>Qui bibit quasi
aquas iniquitatem.</hi> Hoc namque quod comeditur cum
mora glutitur, quia manditur ut glutiatur. Quod autem
bibitur, tanto ad glutiendum moram non habet,
quanto nullam et ad mandendum necessitatem habet.
Culpa ergo, quia a stulto homine sine ulla retractatione
<pb n="1005A"/>
perpetratur, quasi aqua iniquitas bibitur. Quia
enim illicita sine timore facit, quasi potum injustitiae
sine obstaculo glutit. Sequitur:</p>
          </div3>
        </div2>
<div2>
          <head>CAPUT XXXV [ <hi>Vet. XVIII</hi> ].</head>
<p>VERS. 17.-- <hi>Ostendam tibi, audi me, quod vidi narrabo
tibi.</hi> </p>
<div3>
            <head>40.</head>
            <p>
 <hi>Superbi quo altius per intelligentiam assurgunt,
per elationem gravius cadunt.</hi> --Habent hoc omnes
arrogantes proprium, ut cum rectum quid vel parvum
senserint, in usum hoc elationis inflectant; atque
unde per intellectum sibimetipsis altiores fiant, inde
per tumorem in foveam elationis cadant, seque doctis
doctiores existiment, reverentiam sibi a melioribus
exigant, et docere sanctiores quasi ex auctoritate
contendant. Unde nunc dicitur: <hi>Ostendam tibi, audi
<pb n="1005B"/>
me.</hi> Et quia cum minore auctoritate docet is qui
audita quam is qui ea quae viderit loquitur, ut fortiorem
sibimet auctoritatem Eliphaz arroget, dicit: <hi>Quod vidi narrabo tibi.</hi> 
 Quia vero nonnunquam haeretici
de damnatis suis patribus confunduntur, et
tamen eorum sententias quasi cum auctoritate ad
medium proferunt, ex quorum stultitia jure reprobantur,
recte ipsa haereticorum audacia subinfertur, cum
dicitur:</p>
          </div3>
        </div2>
<div2>
          <head>CAPUT XXXVI.</head>
<p>VERS. 18.-- <hi>Sapientes confitentur, et non abscondunt
patres suos.</hi> </p>
<div3>
            <head>41.</head>
            <p>
 <hi>Quos erroris magistros habuerunt haeretici, quam
insulse jactitent sapientes.</hi> --In quorum et laudem prosiliunt,
<pb n="1005C"/>
et eos velut solos Ecclesiae praefuisse gloriantur.
Unde adhuc subditur:--VERS. 19:-- <hi>Quibus
solis data est terra, et non transivit alienus per eos.</hi> 
Solis suis patribus datam terram existimant, quia solos
errorum suorum magistros rexisse veraciter Ecclesiam
putant. Quis vero alienus nisi apostata angelus
vocatur? Unde et per Psalmistam de cunctis simul
malignis spiritibus dicitur: <hi>Quoniam alieni insurrexerunt
in me, et fortes quaesierunt animam meam <note>(Psal. LIII, 5)</note>
            </hi>.
Haeretici igitur, quia doctorum suorum
corda apostatae angelo existimant non fuisse subjecta,
transisse per eos alienum denegant. Cui videlicet
alieno per unumquemque transire est iniquas
in corde ejus cogitationes immittere. Unde et per
prophetae vocem de malignis spiritibus contra stantem
<pb n="1005D"/>
animam dicitur: <hi>Et dixerunt animae tuae:
Incurvare</hi> <emph>408</emph> <hi>ut transeamus <note>(Isai. LI, 23)</note>
            </hi>. Sed
Eliphaz Themanites quia quaedam narraturus audiri
vult, quamvis multa quae dicenda sunt sciat,
sed quia beato Job dicenda non erant nesciat, audiamus
sententias quas contra beatum Job protulit. Nec
enim debemus cui, sed solum pensare quid dixit.
Sequitur:</p>
          </div3>
        </div2>
<div2>
          <head>CAPUT XXXVII [ <hi>Rec. XIX</hi> ].</head>

<pb n="1006A"/>
<p>VERS. 20.-- <hi>Cunctis diebus suis impius superbit.</hi> </p>
<div3>
            <head>42.</head>
            <p>
 <hi>Electi in humilitate, reprobi in superbia vitam
finiunt.</hi> --Solent etiam electi in quibusdam suis cogitationibus
atque actibus superbire. Sed quia electi
sunt, cunctis diebus suis superbire non possunt,
quia priusquam vitam finiant, ad humilitatis metum
ab elatione corda commutant. Impius vero diebus
suis omnibus superbit, quia sic vitam terminat, ut
ab elatione minime recedat. Circumspicit quod temporaliter
floret, et pensare negligit quo in aeternum
ducitur. In vita carnis fiduciam ponit, eaque diu
permanere existimat quae ad praesens tenet. Solidatur
in elatione animus, in despectum adducitur omnis
propinquus; quam repentina mors subrepat nunquam
considerat; quam sit ejus incerta felicitas nunquam
<pb n="1006B"/>
pensat. Qui si incertitudinem fugacis vitae conspiceret,
incerta pro certo nequaquam teneret. Unde et bene
subditur:</p>
          </div3>
        </div2>
<div2>
          <head>CAPUT XXXVIII [ <hi>Rec. XX</hi> ].</head>
<p>IBID.-- <hi>Et numerus annorum incertus est tyrannidis
ejus.</hi> </p>
<div3>
            <head>43.</head>
            <p>
 <hi>Mors timeri debet, quod praevideri nequeat.</hi> --
</p>
            <p>Superbire enim minime debuisset, etiam si annorum
suorum numerum certum habere potuisset, ut
sciens quantum viveret, praesciret quando se ab elatione
removeret. At postquam praesens vita semper
incerta est, tanto semper mors subrepens timeri debet,
quanto nunquam praevideri valet. Bene autem
superbiam impii tyrannidem vocat. Proprie enim
<pb n="1006C"/>
tyrannus dicitur qui in communi republica non jure
principatur. [ <hi>Vet. XIX.</hi> ] Sed sciendum est quia
omnis superbus juxta modum proprium tyrannidem
exercet. Nam quod nonnunquam alius in republica,
hoc est, per acceptam dignitatis potentiam, alius in
provincia, alius in civitate, alius in domo propria,
alius per latentem nequitiam hoc exercet apud se in
cogitatione sua. Nec intuetur Dominus quantum quisque
mali valeat facere, sed quantum velit. Et cum
deest potestas foris, apud se tyrannus est, cui iniquitas
dominatur intus, quia etsi exterius non affligit
proximos, intrinsecus tamen habere potestatem appetit,
ut affligat. Et quia omnipotens Deus corda pensat,
jam in ejus oculis impius egit quod cogitavit. Ad
hoc autem conditor noster latere nos voluit finem
<pb n="1006D"/>
nostrum, ut dum incerti sumus quando moriamur,
semper ad mortem parati inveniamur. Unde recte
postquam dictum est: <hi>Cunctis diebus suis impius
superbit,</hi> adjungit: <hi>Et numerus annorum incertus est
tyrannidis ejus.</hi> Ac si aperte diceretur: Cur quasi de
certo extollitur, cujus vita sub poena incertitudinis
tenetur? Sed omnipotens Deus prave agentibus non
solum ventura supplicia reservat, sed eorum corda
<pb n="1007A"/>
hic etiam ubi delinquunt poenis implicat, ut eo ipso
quo peccant semetipsos feriant, ut semper trepidi
semperque suspecti mala ab aliis pati metuant, quae
se aliis fecisse meminerunt. Unde adhuc de hoc impio
subditur:</p>
          </div3>
        </div2>
<div2>
          <head>CAPUT XXXIX [ <hi>Rec. XXI</hi> ].</head>
<p>VERS. 21.-- <hi>Sonitus terroris semper in auribus illius;
et cum pax sit, ille insidias suspicatur.</hi> </p>
<div3>
            <head>44.</head>
            <p>
 <hi>Simplicitas cordis arx munitissima.</hi> --Nil autem
simplici corde felicius, quia quo <emph>409</emph> innocentiam
erga alios exhibet, nihil est quod pati ab aliis formidet.
Habet enim quasi arcem quamdam fortitudinis
simplicitatem suam. Nec suspectus est pati quod se
fecisse non meminit. Unde bene per Salomonem dicitur: <hi>In timore Domini fiducia fortitudinis 
 (Prov. XIV,
<pb n="1007B"/>
26)</hi>. Qui et rursum ait: <hi>Secura mens, quasi juge
convivium <note>(Prov. XV, 15)</note>
            </hi>. Quasi enim continuatio
refectionis est ipsa tranquillitas securitatis. At contra
mens prava semper est in laboribus, quia aut
molitur mala quae inferat, aut metuit ne haec sibi ab
aliis inferantur. Et quidquid contra proximos excogitat,
hoc contra se excogitari a proximis formidat.
Fit undique suspecta, undique trepida. Omnis qui ad
memoriam venit exquirere contraria creditur. Cui
ergo tranquillitas securitatis deest, huic procul dubio
terroris sonitus semper in auribus est. Et saepe contingit
 ut illi quilibet proximus suus simpliciter loquatur,
nil adversum cogitet. Sed cum pax sit, ille
insidias suspicatur, quia qui semper dolose agit, simpliciter
erga se agi non aestimat. Et quia scriptum
<pb n="1007C"/>
est: <hi>Impius cum in profundum venerit peccatorum, contemnit <note>(Prov. XVIII, 3)</note>
            </hi>,
involutus iniquitatis suae tenebris
jam de luce desperat. Unde et sequitur:</p>
          </div3>
        </div2>
<div2>
          <head>CAPUT XL [ <hi>Vet. XX</hi> ].</head>
<p>VERS. 22.-- <hi>Non credit quod reverti possit de
tenebris ad lucem, circumspectans undique gladium.</hi> </p>
<div3>
            <head>45.</head>
            <p>
 <hi>Impius desperata salute, ad nequitiam semper
excrescit.</hi> --Quia dum feriri se undique insidiis credit,
salute desperata, semper ad nequitiam excrescit.
Aliquando vero iste perversus etiam superna judicia
attendit, et super se haec venire metuit. Sed cum
stipendium vitae praesentis quaerit, haec eadem judicia
quae metuere coeperat avaritiae devictus insania
contemnit. Et quidem mori se posse in peccato
<pb n="1007D"/>
existimat, sed tamen a peccato non cessat. Unde et
subditur:</p>
          </div3>
        </div2>
<div2>
          <head>CAPUT XLI.</head>
<p>VERS. 23.-- <hi>Cum se moverit ad quaerendum panem,
novit quod paratus sit in manu ejus tenebrarum
dies.</hi> </p>
<div3>
            <head>46.</head>
            <p>
 <hi>Etsi feriri metuat, semper auget quo feriatur.</hi> --Panis
<pb n="1008A"/>
etenim, stipendium vitae praesentis; tenebrarum
vero dies tempus ultionis accipitur. In actu itaque
suo aliquando iste perversus iram superni judicis
perpendit praesentem; sed a malo non avertitur, ut
etiam ipsa quoque ab ejus interitu valeat averti.
Accusante se autem conscientia feriri metuit, sed
tamen semper auget quo feriatur. Contemnit reditum
suum, desperat veniam, superbit in culpa; sed
tamen testem suae nequitiae intus habet timorem. Et
quamvis prava videatur foris audacter agere, de his
tamen apud semetipsum cogitur trepidare. Unde scriptum
est: <hi>Cum enim sit timida nequitia, dat testimonium
condemnationi <note>(Sap. XVII, 10)</note>
            </hi>, quia cum illicita
quisquis perpetrat, pavet quod facit; et apertus damnationis
testis est ipse timor iniquitatis, quia et timetur
<pb n="1008B"/>
quod agitur, et tamen malum non vincitur quod
timetur. De quo et adhuc subditur:</p>
          </div3>
        </div2>
<div2>
          <head>CAPUT XLII.</head>
<p>VERS. 24.-- <hi>Terrebit eum tribulatio, et angustia vallabit
eum, sicut regem qui praeparatur ad praelium.</hi> </p>
<div3>
            <head>47.</head>
            <p>
 <hi>Quot angustiis vallatur, qui securitatis sociam,
viam veritatis relinquit. Plana est veritatis via; asperum
iter mendacii.</hi> --In omne quod iniquus agit tribulatione
et angustia vallatur, quia cor ejus anxietate
 et suspicione confunditur. Alius occulte appetit
 vi aliena diripere, qui laborat in cogitationibus, ne <emph>410</emph> 
 deprehendi valeat. Alius, relicta veritate, mentiri
deliberat, ut audientium animum fallat. Sed
quantus labor est sollicite custodire ne ipsa ejus fallacia
deprehendi queat? Ponit quippe ante oculos
<pb n="1008C"/>
quid sibi a veritatem scientibus responderi possit, et
cum magno cogitatu pertractat quomodo per argumenta
falsitatis documenta veritatis exsuperet. Hinc
inde se circumtegit, et contra hoc, ubi deprehendi
potuerit, veritati similem responsionem quaerit, qui
si vellet verum dicere, utique sine labore potuisset.
Plana quippe veritatis via, et grave est iter mendacii.
Unde et per prophetam dicitur: <hi>Docuerunt enim linguam
suam loqui mendacium, ut inique agerent laboraverunt <note>(Jerem. IX, 5)</note>
            </hi>.
Bene ergo dicitur: <hi>Terrebit eum tribulatio,
et angustia vallabit eum,</hi> quia apud semetipsum
 in labore timoris deficit, qui securitatis sociam
viam veritatis relinquit. Qui bene regi praeparato ad
praelium comparatur, quia in eo ipso malo quod agit,
et terretur, et festinat, et ex conscientia trepidat,
<pb n="1008D"/>
et ex desiderio anhelat, metuit et superbit, pavescit
suspicionibus, et mentem per audaciam erigit.
[ <hi>Vet. XXI.</hi> ] Sciendum quoque est quia rex qui praeparatur
ad praelium sic de hoste suspectus est, ut
eidem quoque quem ducit exercitui metuat, ne labefactetur,
ne per destitutionem militum jaculis pateat
inimicorum. Iniquus ergo angustia vallatur, sicut rex
<pb n="1009A"/>
qui praeparatur ad praelium, quia videlicet falsa
agens, falsa loquens, formidat ne suos amittat milites,
id est, argumenta falsitatis, et veritatis jaculis pateat,
si ei fortasse defuerit quod ex fallacia opponat. Sed
quamvis animus trepidet, quamvis conscientia accuset,
cupiditate tamen sua iniquus vincitur, et suppresso
pavore audaciam de iniquitatibus sumit. Et saepe
etiam ultione menti proposita, se contra Deum erigit,
quaelibet ab eo adversa perpeti deliberat, dummodo
hic, dum valet, omne quod placet agat. Unde et subditur:</p>
          </div3>
        </div2>
<div2>
          <head>CAPUT XLIII [ <hi>Rec. XXII</hi> ].</head>
<p>VERS. 25, 26.-- <hi>Tetendit enim adversus Deum manum
suam, et contra Omnipotentem roboratus est. Cucurrit
adversus eum erecto collo, et pingui cervice armatus
<pb n="1009B"/>
est.</hi> </p>
<div3>
            <head>48.</head>
            <p>
 <hi>Pravorum voluntati quandoque Deus per misericordiam
obsistit, quam iratus aliquando sinit impleri.</hi> 
--Haec de ipso iniquorum capite, scilicet Antichristo,
apertius sentiuntur qui contra Deum manum erigens,
roborari dicitur, quia parvo tempore permittitur
exaltari, ut quo ad modicum gloriari sinitur, eo in
perpetuum atrocius puniatur. Sed quia ejus membra
sunt omnes iniqui, hoc quod in fine mundi ille tunc
singulariter acturus est unus, videamus modo qualiter
a malis agatur singulis. Sunt namque nonnulli
qui et si qua aliquando agere contra omnipotentis
Dei judicium nituntur, ipsa impossibilitate explendae
suae voluntatis fracti, ad semetipsos respiciunt, atque
ad eum quem contemnere voluerant convertuntur;
<pb n="1009C"/>
et qui discedere longe potuerant, si quod vellent
implere valuissent, per hoc aliquando salvantur,
quia quod nequiter voluerunt, implere nequiverunt.
Unde ad se reducti, cujus sint conditionis aspiciunt,
et plangunt se contraria veritati voluisse. Et sunt
nonnulli <emph>411</emph> qui hoc quod perverse contra Deum
appetunt justo Dei judicio implere nequius permittuntur.
Et cum eos malitia accendit, potentia roborat,
tanto jam semetipsos in errore cognoscere nequeunt,
quanto in rebus affluentibus extra se semper per
potentiam trahuntur. De quorum nunc intentione
dicitur: <hi>Tetendit enim adversus Deum manum suam,
et contra Omnipotentem roboratus est.</hi> Contra Deum quippe
manum tendere est in operatione prava, despectis
Dei judiciis, perseverare. Et quia tunc magis irascitur
Deus, quando permittit impleri quod saltem concipi
<pb n="1009D"/>
in cogitatione non debuit, contra Omnipotentem
iniquus iste roboratur, quia prosperari in mala sua
actione permittitur, quatenus et perversa faciat, et
tamen feliciter vivat. De quo adhuc subditur: <hi>Cucurrit
adversus eum erecto collo.</hi> </p>
          </div3>
<div3>
            <head>49.</head>
            <p>
 <hi>Opulentorum superborum quanta in pravis operibus
audacia.</hi> --Erecto collo contra Deum currere
est ea quae Creatori displicent cum audacia perpetrare.
<pb n="1010A"/>
De quo recte dicitur: <hi>Cucurrit,</hi> id est, in
malo opere obstaculum de adversitate non habuit.
[ <hi>Vet. XXII.</hi> ] De quo adhuc, additur: <hi>Et pingui
cervice armatus est.</hi> Pinguis cervix est opulenta superbia,
affluentibus videlicet rebus quasi multis
carnibus fulta. Potens igitur iniquus pingui cervice
contra Deum armatur, qui, rebus temporalibus tumens
contra praecepta veritatis, quasi de magnitudine
carnis erigitur. Quid enim paupertas nisi quaedam
macies, et quid rerum abundantia nisi pinguedo
est vitae praesentis? Pingui ergo cervice se contra
Deum erigit qui temporalem abundantiam in superbiam
assumit. Habent enim hoc potentes et iniqui
proprium, ut, fallacibus divitiis occupati, veras
Dei opes negligant; et quanto minus quod verum
est inquirunt, tanto amplius falsis divitiis extollantur.
<pb n="1010B"/>
Cura etenim multiplex terrenarum rerum,
quia occupat, excaecat. Unde adhuc apte subjungitur:</p>
          </div3>
        </div2>
<div2>
          <head>CAPUT XLIV.</head>
<p>VERS. 27.-- <hi>Operuit faciem ejus crassitudo.</hi> </p>
<div3>
            <head>50.</head>
            <p>
 <hi>Terrenarum rerum abundantia oculos claudente.</hi> --Visus
quippe in facie est, in qua et prima corporis
honorabilior pars est. Non ergo immerito mentis
intentio per faciem designatur, quam quolibet vertimus,
illuc videmus. Faciem ergo crassitudo operit,
quia desiderata terrenarum rerum abundantia oculos
mentis premit, et hoc quod in eis esse honorabile
debuit, ante Dei oculos foedat, quia curis multiplicibus
aggravat. Quibus tamen nec solum sufficit ut ipsi
<pb n="1010C"/>
superbiant, nisi et hi qui eis conjuncti sunt de eorum
pinguedine etiam ipsi glorientur. Nam sunt nonnulli
qui patronis majoribus adjuti superbiunt, et de
eorum potentia contra inopes extolluntur. Unde et
adhuc subditur:</p>
          </div3>
        </div2>
<div2>
          <head>CAPUT XLV.</head>
<p>IBID.-- <hi>Et de lateribus ejus arvina dependet.</hi> </p>
<div3>
            <head>51.</head>
            <p>
 <hi>Qui iniquo potenti adhaerent, de ejus potentia
tument.</hi> --Quia arvina pinguedo carnis est, et latera
dicere divitum solemus hos quos eis conjunctos cernimus,
arvina de ejus lateribus dependet, quia quisquis
potenti et iniquo adhaeret, ipse quoque de ejus
potentia, velut ex pinguedine rerum, tumet, ut, patroni
perversi iniquitatem sequens, Deum non timeat,
quos valet, et quantum valet, <emph>412</emph> pauperes
<pb n="1010D"/>
affligat, de gloria temporali cor elevet. Cum ergo
talis est qui iniquo potenti adhaeret, de ejus profecto
latere arvina dependet. De quibus adhuc subditur:</p>
          </div3>
        </div2>
<div2>
          <head>CAPUT XLVI [ <hi>Vet. XXIII</hi> ].</head>
<p>VERS. 28.-- <hi>Habitabit in civitatibus desolatis,
et in domibus desertis, quae in tumulos sunt redactae.</hi> </p>
<div3>
            <head>52.</head>
            <p>
 <hi>Ille vicissim dum sibi conjunctorum laudibus
<pb n="1011A"/>
extollitur, ad prava opera vehementius rapitur.</hi> --Quia
enim a conversatione conviventium civitas appellatur,
civitates desolatae sunt ipsi obsequentium
cunei perversorum, quorum clamoribus perversus
iste laudatur cum ad prava opera per nequitiam rapiatur.
Unde scriptum est: <hi>Laudatur peccator in
desiderio animae suae, et qui iniqua agit benedicitur <note>(Psal. X, 3, sec. Hebr.)</note>
            </hi>.
Domus vero desertae sunt
cogitationes pravae, quas iniquus iste inhabitat, quia
per omne quod agit iniquorum hominum placere cogitationibus
appetit. Quae civitates desolatae, et domus
desertae recte nominantur, quia nisi omnipotens
Deus, talium conversationes cogitationesque, praecedentibus
eorum culpis, relinqueret, ad graviora
perpetranda minime pervenirent. Bene autem dicitur:
<pb n="1011B"/> <hi>Quae in tumulos sunt redactae.</hi> 
 Ruentia namque
domorum atque civitatum aedificia tumulos faciunt,
quoniam dum pravi quique confusis actionibus
sibimetipsis ad perversa opera junguntur, ostendunt
procul dubio quia de aedificio vitae ceciderunt. Sequitur:</p>
          </div3>
        </div2>
<div2>
          <head>CAPUT XLVII.</head>
<p>VERS. 29.-- <hi>Non habitabitur, nec perseverabit substantia
ejus, nec mittet in terram radicem suam.</hi> </p>
<div3>
            <head>53.</head>
            <p>
 <hi>Virtutibus non ditatur nisi cujus mentem Deus
inhabitat. Sine radice stat superbus, leni flatu statim
prostrandus.</hi> --Quod hic <hi>Non habitabitur</hi> dictum est
 in quibusdam Codicibus reperi <hi>Non ditabitur;</hi> sed
sensus non discrepat, quamvis a se sermo discordet.
Ille enim virtutibus ditatur, cujus mentem inhabitat
<pb n="1011C"/>
omnipotens Deus. Sed quia superbi cogitatio ab auctoris
sui gratia non inhabitatur, profecto per hoc
virtutibus non ditatur. Propter hoc ergo quod interius
est vacuus, dicatur: <hi>Non inhabitabitur;</hi> propter
hoc vero quod transitorium foris tumet, recte subjungit: <hi>Nec perseverabit substantia ejus.</hi> 
 Ac si aperte
dicatur: Hoc quod habere videtur exterius transit,
et illud quod transire non poterat interius non habet.
Unde et apte subjungitur: <hi>Nec mittet in terra radicem
suam.</hi> Quod si de hac terra dictum accipimus,
liquet procul dubio quia arbor quae in terra radicem
non habet, vel tenuissimis commota flatibus cadit.
Et superbus quisque dum contra omnipotentem Dominum
roboratur, dum currit erecto collo, et pingui
cervice contra auctorem erigitur, stare quasi arbor
<pb n="1011D"/>
videtur. Sed status ejus sine radice est, quia velut ad
lenem flatum, sic ad motum occultae sententiae vita
ejus eruitur. Sin vero hoc loco terram aeternae vitae
retributionem accipimus, de qua Propheta ait: <hi>Portio
mea in terra viventium <note>(Psal. CXLI, 6)</note>
            </hi>, iniquus
<pb n="1012A"/>
iste in terra radicem suam non mittit, quia nunquam
ad aeternae vitae desiderium cordis sui cogitationes
plantat. [ <hi>Vet. XXIV.</hi> ] Quod enim radix arbori, hoc
unicuique hominum cogitatio sua est, quia in hoc
quod exterius videtur, per illud tenetur quod exterius
non videtur. Unde et per prophetam dicitur: <hi>Mittet radicem deorsum, et faciet fructum sursum <note>(Isai. XXXVII, 31)</note>
            </hi>.
Cum enim cogitationem nostram
ad compatiendum indigenti proximo tendimus, <emph>413</emph> 
quasi radicem deorsum mittimus, ut retributionis
fructum superius faciamus. Sequitur:</p>
          </div3>
        </div2>
<div2>
          <head>CAPUT XLVIII.</head>
<p>VERS. 30.-- <hi>Non recedet de tenebris.</hi> </p>
<div3>
            <head>54.</head>
            <p>
 <hi>Quia lucem justitiae non quaerit, de tenebris non
recedit.</hi> --Si superbus iste a culpa ad justitiam redire
<pb n="1012B"/>
voluisset, de tenebris recederet. Sed quia lucem
justitiae non quaerit, de tenebris non recedit. Cujus
etiam exemplo hi qui ei adhaerent in terrenis profectibus
anhelant, avaritiae facibus accenduntur, desideriorum
carnalium ignibus uruntur. Unde et
subditur:</p>
          </div3>
        </div2>
<div2>
          <head>CAPUT XLIX.</head>
<p>IBID-- <hi>Ramos ejus arefaciet flamma.</hi> </p>
<div3>
            <head>55.</head>
            <p>
 <hi>Desideriorum carnalium facibus cum sibi conjunctis
uritur.</hi> --Si enim sibi quosdam aeternam patriam
quaerentes adjungeret, ramos in se virides
haberet. Sed quia ipsi quoque qui ei conjuncti sunt
terrenis desideriis aestuant, et dum desideriorum
flamma clientium ejus animos accendit, scilicet ramos
ejus arefacit, ut fructum boni operis non ferant,
<pb n="1012C"/>
quia ad appetenda infima per nequitiam anhelant.
Bene autem subditur:</p>
          </div3>
        </div2>
<div2>
          <head>CAPUT L.</head>
<p>IBID.-- <hi>Et auferetur spiritu oris sui.</hi> </p>
<div3>
            <head>56.</head>
            <p>
 <hi>Propter laxata linguae frena gravissime torquendus.</hi> --Superbus
etenim quisque quo in hac vita plus
valet, eo sibi linguae frena audacius relaxat, ut loquatur
perversa quaelibet, nullum de verbis suis metuat,
istos contumeliis feriat, illos maledictionibus
jaculetur. Nonnunquam vero in blasphemiam contra
conditorem rapitur, sicut de talibus per Psalmistam
dicitur: <hi>Posuerunt in coelum os suum, et lingua
eorum transivit super terram <note>(Psal. LXXII, 9)</note>
            </hi>: Unde
et dives in igne positus, stillari sibi aquam ex digito
Lazari in linguam postulat <note>(Luc. XVI, 24)</note>. Qua ex re
<pb n="1012D"/>
intelligitur quia ubi amplius peccaverat, ibi atrocius
ardebat. Recte ergo nunc dicitur: <hi>Et auferetur Spiritu
oris sui,</hi> quia eo percussionis sententiam accepit,
quo oris sui spiritum sub divina formidine non
restrinxit. Sequitur:</p>
          </div3>
        </div2>
<div2>
          <head>CAPUT LI [ <hi>Rec. XXIII</hi> ].</head>

<pb n="1013A"/>
<p>VERS. 31.-- <hi>Non credat frustra deceptus, quod
alio pretio redimendus sit.</hi> </p>
<div3>
            <head>57.</head>
            <p>
 <hi>Tunc solum eleemosynae nobis prosunt cum peccata
plangimus et abdicamus.</hi> --Quoties post culpam
eleemosynas facimus, quasi pro pravis actibus
pretium damus. Unde et per Prophetam de eo qui
haec non agit dicitur: <hi>Non dabit Deo propitiationem
suam, nec pretium redemptionis animae suae <note>(Psal.
XLVIII, 8, 9)</note>
            </hi>. Nonnunquam vero divites elati inferiores
opprimunt, aliena rapiunt, et tamen quasi
quaedam aliis largiuntur; et cum multos deprimant,
aliquando quibusdam opem defensionis ferunt, et
pro iniquitatibus quas nunquam deserunt dare pretium
videntur. Sed tunc eleemosynae pretium nos a
<pb n="1013B"/>
culpis liberat, cum perpetrata plangimus, et abdicamus.
Nam qui et semper peccare vult, et quasi semper
eleemosynam largiri, frustra pretium tribuit,
quia non redimit animam, quam a vitiis non compescit.
Unde nunc dicitur: <hi>Non credat frustra errore
deceptus, quod aliquo pretio redimendus sit.</hi> Quia
eleemosyna superbi divitis eum redimere non valet,
quam perpetrata simul rapina pauperis ante Dei oculos
ascendere non permittit. [ <hi>Vet. XXV.</hi> ] Quod fortasse
intelligi aliter potest, quia saepe superbi divites
cum eleemosynam tribuunt, non hanc pro aeternae
vitae desiderio, sed pro extendenda vita temporali
largiuntur, mortem se posse differre donationibus
credunt, sed <hi>non credat frustra errore deceptus quod
aliquo pretio redimendus sit,</hi> quia obtinere ex impenso
<pb n="1013C"/>
munere non valet ut finem debitum evadat, <emph>414</emph> 
cujus etiam nequitia intercidit vitam. Unde et subditur:</p>
          </div3>
        </div2>
<div2>
          <head>CAPUT LII.</head>
<p>VERS. 32.-- <hi>Antequam dies ejus impleantur peribit,
et manus ejus arescent.</hi> </p>
<div3>
            <head>58.</head>
            <p>
 <hi>Praefixi dies singulis, nec augeri possunt nec
minui. Qui longiores sperat, antequam impleantur,
perit.</hi> --Praefixi dies singulis ab interna Dei praescientia
nec augeri possunt, nec minui, nisi contingat
ut ita praesciantur, ut aut cum optimis operibus longiores
sint, aut cum pessimis breviores, sicut Ezechias
augmentum dierum meruit impensione lacrymarum;
et sicut de perversis scriptum est: <hi>Indisciplinatis
obviat mors.</hi> Sed saepe iniquus, quamvis
in occulta Dei praescientia longa vitae ejus tempora
<pb n="1013D"/>
non sint praedestinata, ipse tamen quia carnaliter
vivere appetit, longo animo dies proponit. Et quia ad
illud tempus pervenire non valet quod exspectat,
quasi antequam dies illius impleantur perit. Quod
tamen intelligere et aliter possumus. Plerumque
enim quosdam cernimus et perverse agere, et usque
ad senectutem ultimam pervenire. Quomodo ergo
dicitur: <hi>Antequam dies ejus impleantur peribit,</hi> cum
<pb n="1014A"/>
in quibusdam saepe videamus quia aetate longa jam
membra deficiunt, et tamen pravitatem suam eorum
desideria exsequi non desistunt?</p>
          </div3>
<div3>
            <head>59.</head>
            <p>
 <hi>Post conversionem exteriora repetens ab omni
boni operis statu eradicatur.</hi> --Sunt namque nonnulli
qui post vitam perditam ad semetipsos redeunt,
et, accusante se conscientia, perversa itinera relinquunt,
commutant opera, antiquae suae pravitati
contradicunt, terrenas actiones fugiunt, desideria
superna sectantur; sed priusquam in eisdem sanctis
desideriis solidentur, per torporem mentis ad ea quae
dijudicare coeperant redeunt, atque ad mala quae fugere
disposuerant recurrunt. Quia enim saepe contingit
ut pro utilitate multorum etiam sancti viri exterioribus
actibus serviant, et populorum gubernationibus
<pb n="1014B"/>
occupentur, hoc infirmi aspicientes, et per
vetustam adhuc superbiam quaerentes imitari, exterioribus
se actionibus inserunt; sed quanto ad eas
non eruditi spiritalibus veniunt, tanto eas carnaliter
exsequuntur. Nisi enim prius cor longo studio et
diutina conversatione in desideriis coelestibus convalescat,
 cum ad exteriora agenda refunditur, ab
omni statu boni operis eradicatur. Unde recte quoque
de hoc iniquo dicitur: <hi>Antequam dies ejus impleantur
peribit.</hi> Quia et si quid boni fortasse coeperit agere,
priusquam in eo per longitudinem temporis convalescat,
ad exteriora relabitur, et perverse deserit quae
recte inchoasse videbatur. Unde et apte subditur: <hi>Et manus ejus arescent.</hi> 
 Quia dum exterioribus actibus
intempestive involvitur, ab omni nimirum bona
operatione siccatur. Unde adhuc bene subditur:</p>
          </div3>
        </div2>
<div2>
          <head>CAPUT LIII [ <hi>Rec. XXIV</hi> ].</head>

<pb n="1014C"/>
<p>VERS. 33, 34.-- <hi>Laedetur quasi vinea in primo flore
botrus ejus, et quasi oliva projiciens florem suum. Congregatio
enim hypocritae sterilis.</hi> </p>
<div3>
            <head>60.</head>
            <p>
 <hi>Hypocritae bona opera cur arefiant. Quam periculose
qui in virtute infirmi sunt, praesint.</hi> --Notandum
quod sic de hoc iniquo generaliter loquitur,
ut tamen divinus sermo ad specialem ejus nequitiam
derivetur. Qui enim dicens: <hi>Laedetur quasi vinea in
primo flore botrus ejus, et quasi oliva projiciens florem
suum,</hi> protinus subdit: <hi>Congregatio enim hypocritae
sterilis,</hi> patenter indicat quia in hoc iniquo
reprobationis sententiam contra ejus hypocrisim ferat.
<pb n="1014D"/>
[ <hi>Vet. XXVI.</hi> ] Sed <emph>415</emph> nunc pensandum nobis
est qualiter hypocrita sicut vinea in primo flore, vel
sicut oliva florem projiciens laedatur. Si florentem
vineam per inaequalitatem aeris immoderatum frigus
attigerit, protinus ab omni humore viriditatis arefacit.
Et sunt nonnulli qui post perversa itinera
sanctas vias sectari appetunt, sed priusquam in eis,
ut diximus, desideria bona roborentur, quaedam illos
praesentis saeculi prosperitas accipit, quae eos rebus
<pb n="1015A"/>
exterioribus implicat, et eorum mentem dum a calore
intimi amoris retrahit, quasi ex frigore exstinguit,
et quidquid in eis de virtutum flore apparere
videbatur, interficit. In terrenis quippe actibus valde
frigescit animus, si necdum fuerit per intima dona
solidatus. Unde necesse est ut loca majora vel exteriora
 opera, quae humanis sunt necessitatibus profutura,
illi exercenda suscipiant, qui haec dijudicare,
atque sub semetipsis premere ex virtute intima noverunt.
Nam cum infirmus quisque vel ad locum regiminis,
vel ad exteriora agenda retrahitur, quo
quasi extra se ducitur, eradicatur, quia et arbor quae
radices in altum prius non mittit, citius ventorum
impetu sternitur, si se ad altum vertice extollit;
eoque citius ad ima corruit, quo altius in aere sine
radicibus excrevit. Nonnunquam vero florentem vineam
<pb n="1015B"/>
non frigus, sed aestus arefacit. Cumque immoderato
calore tangitur, discusso flore botrus tabescit.
Et plerumque contingit ut hi qui ad bona opera recta
intentione non veniunt, cum placere se hominibus
vident, ad exercenda haec eadem opera vehementius
accendantur, humanis placitura oculis agere anxie
studeant, et quasi in sancto studio fervescant. Quis
itaque istos nisi in flore aestus contigit, quos humanae
laudis appetitio a fructu alienos fecit? Unde et bene
subditur: <hi>Et quasi oliva projiciens florem suum.</hi> Oliva
quippe cum in flore est, si immoderata nebula tangitur,
a plenitudine fructuum vacuatur. Et quoties
inchoantes quique bona opera laudari ab aspicientibus
coeperint, atque in suis laudibus delectari, fit
caligo intelligentiae in cogitatione, ut jam discernere
<pb n="1015C"/>
nequeant qua intentione quid faciant, et fructum
perdant operis, velut ex nebula favoris. Unde bene
per Salomonem dicitur: <hi>Mane surgamus ad vineas,
videamus si floruit vinea, si flores fructus parturiunt <note>(Cant. II, 12)</note>
            </hi>.
Florent quippe vineae cum mentes
fidelium bona opera proponunt. Sed fructus non
pariunt, si ab eo quod proposuerint aliquibus victi
erroribus infirmantur.
</p>
            <p>[ <hi>Vet. XXVII.] 61. In bonis operibus attendi non
debet initium, sed finis.</hi> --Non ergo intuendum est
si vineae floreant, sed si flores ad partum fructuum
convalescant, quia mirum non est si quis bona inchoet,
sed valde mirabile est si intentione recta in
bono opere perduret. Unde fit plerumque ut si in
bono opere recta intentio non tenetur, etiam ipsum
<pb n="1015D"/>
hoc opus quod bonum creditur amittatur. Nam quosdam
saepe vidimus terrena quae possederant reliquisse,
et nil jam transitorium quaerere, nullis pro
hac vita jurgiis immisceri. Cum itaque hoc in se fidelis
anima ostendit, quasi oliva florem protulit. Sed
cum quidam ex talibus rursus coeperint mundi gloriam
quam contempserant quaerere, et terrenis rebus
quas sprevisse videbantur insatiabiliter inhiare, vacare
<pb n="1016A"/>
jurgiis, proximorum laesiones exquirere, nimirum
projecit <emph>416</emph> oliva florem quem proposuit, quia
rudimenta boni studii ad perfecta opera non perduxit.
Sed sciendum est quia haec semper eis eveniunt
qui Deum puro ac simplici studio non sequuntur.
Unde recte subditur: <hi>Congregatio enim hypocritae
sterilis.</hi> Coepta enim bona non amitteret, si hypocrita
non fuisset. Congregant vero et hypocritae bona
opera, sed eorum sterilis est ipsa congregatio, quia
per hoc quod agunt fructum recipere in aeterna retributione
non appetunt. Fecundi ac virides in suis
operibus humanis oculis videntur, sed in conspectu
occulti judicis infecundi et aridi apparent. Saepe
vero, aestu avaritiae accensi, eo majora de se opera
humanis oculis ostendunt, quo ampliora sibi ab hominibus
<pb n="1016B"/>
offerri munera appetunt. Unde adhuc subditur:</p>
          </div3>
        </div2>
<div2>
          <head>CAPUT LIV [ <hi>Rec. XXV</hi> ].</head>
<p>VERS. 34.-- <hi>Et ignis devorabit tabernacula eorum,
qui munera libenter accipiunt.</hi> </p>
<div3>
            <head>62.</head>
            <p>
 <hi>Parum est munus a manu non recipere nisi munus
ab ore respuamus.</hi> --Sicut enim corpus in tabernaculo,
sic mens habitat in cogitatione. Sed
ignis tabernacula devorat cum aestus avaritiae cogitationes
devastat. Et fit plerumque ut hypocrita aurum
vel quaeque bona corporalia ab hominibus accipere
contemnat, sed quia haec non accipit, majores
ab eis recipere laudes quaerat; et fortasse munus se
accepisse non aestimat, quia bona corporalia recipere
recusat. Unde sciendum est quia aliquando munus a
<pb n="1016C"/>
manu, aliquando vero ab ore porrigitur. Nam qui
nummum tribuit, munus ex manu dedit; qui autem
verbum laudis impendit, munus ab ore protulit. Hypocrita
itaque etsi exteriora dona, quae terrenae forsitan
necessitati congruunt, accipere recusat, plus
est quod sibi retribui appetit, cum, ultra meritum
laudari desiderans, munus ab ore quaerit. Et quia in
ipso laudis appetitu nimio cor ardore succenditur,
dicatur recte: <hi>Et ignis devorabit tabernacula eorum
qui munera libenter accipiunt.</hi> 
</p>
            <p>[ <hi>Vet. XXVIII.] 63. His muneribus delectantes
ignis devorabit.</hi> --Sin vero eorum tabernacula corpora
debemus accipere, in quibus illorum animae habitant,
ignis eorum tabernacula devorat, quia qui hic
in mente ardent igne avaritiae, illic etiam in carne
<pb n="1016D"/>
concremantur ignibus gehennae, et quia mens hypocritae
nunquam vacat a malitiae cogitatione; nam sive
terrena quaeque, seu laudem appetat, haec aliis invidet
quae sibi tribui anhelat; et tanto caeteros ostendere
perversos molitur, quanto videri sanctior omnibus
appetit, ut ex eo quod alii despicabiles fiunt,
ipse reverentior semper appareat. Unde fit ut de opinione
proximi ante humana judicia, linguae suae laqueos
<pb n="1017A"/>
praetendat, ut eorum quibus placere appetit
solus aestimationem capiat. Unde et sequitur:</p>
          </div3>
        </div2>
<div2>
          <head>CAPUT LV.</head>
<p>VERS. 35.-- <hi>Concepit dolorem, et peperit iniquitatem,
et uterus ejus praeparat dolos.</hi> </p>
<div3>
            <head>64.</head>
            <p>
 <hi>Dolorem concipit qui perversa cogitat, iniquitatem
pariturus.</hi> --Dolorem quippe concipit cum perversa
cogitat. Iniquitatem parit cum explere coeperit
quod cogitavit. Invidendo dolorem concipit, derogando
iniquitatem parit. Gravis quippe est iniquitas
quando is qui perversus est ostendere alios perversos
molitur, ut inde ipse quasi sanctus appareat, quod
alios sanctos non esse docuerit. Sciendum vero quod
in sacro eloquio ventris vel uteri nomine mens solet
intelligi. Hinc est enim quod per Salomonem dicitur:
<pb n="1017B"/> <hi>Lucerna Domini</hi> 
 <emph>417</emph> <hi>spiraculum hominis, quae investigat
omnia secreta ventris <note>(Prov. XX, 27)</note>
            </hi>. Lux
enim gratiae, quae desuper venit, spiraculum homini
praestat ad vitam. Quae videlicet lux omnia secreta
<pb n="1018A"/>
ventris investigare dicitur, quia occulta mentis penetrat,
ut ea quae de seipsa latebant animam, ante
ejus oculos flendo reducat. Hinc Jeremias ait:
 <hi>Ventrem meum, ventrem meum doleo <note>(Jerem. IV, 19)</note>
            </hi>.
Qui ut ventrem suum quid dixisset ostenderet, adjunxit: <hi>Sensus cordis mei turbati sunt.</hi> 
 Uteri itaque
nomine recte mens accipitur, quia sicut proles in
utero concipitur, sic cogitatio <emph>418</emph> in mente generatur;
et sicut in ventre cibi, ita continentur in
mente cogitationes. Uterus itaque hypocritae praeparat
dolos, quia tanto semper majorem malitiam
contra proximos in mente concipit, quanto solus prae
omnibus videri innocentior quaerit. Haec idcirco Eliphaz
protulit, quia beatum Job tanto percussum
verbere propter hypocrisim putavit. Sed ejus verba
etsi multis congruunt, ab ipso solo aliena sunt pro
<pb n="1018B"/>
quo solo dicebantur, quia sanctus vir nihil in suis
actibus duplicitatis habuit, quem testis veritas de
cordis simplicitate laudavit.
</p>
          </div3>
        </div2>
      </div1>

<div1>
        <head>LIBER DECIMUS TERTIUS. <hi>In quo capitum</hi> XVI <hi>et</hi> XVII <hi>libri Job brevis expositio moralis et typica continetur.</hi> </head>
<div2>
          <head>CAPUT PRIMUM.</head>
<pb n="1017B"/> <emph>417</emph>
<div3>
            <head>1.</head>
            <p>
 <hi>Sancti quos admonendo corrigere non
possunt, patiendo tolerant.</hi> --Esse hoc perversorum
<pb n="1017C"/>
proprium solet, quod sua mala per convicium bonis
ingerant, priusquam de eis ipsi veraciter accusentur;
et dum metuunt increpari de his quae faciunt, adversantes
suis pravitatibus justos haec facere testantur.
Sancti autem viri patienter audiunt etiam quae se
nunquam fecisse meminerunt, quamvis ea mala quae
sibi ingeri conspiciunt ab ipsis suis criminatoribus noverint
perpetrata; et cum eos praedicando corrigere
non possunt, patiendo tolerant, quatenus si fructum
conversionis eorum non valent, ex ipsis tamen praemium
longanimitatis acquirant. Unde et sancta Ecclesia
David prophetae vocibus dicit: <hi>Supra dorsum
meum fabricaverunt peccatores <note>(Psal. CXXVIII, 3)</note>
            </hi>,
quia videlicet dum haereticos vel quoslibet reprobos,
quos corrigere non valet, tolerat, facta peccantium
<pb n="1017D"/>
supra dorsum portat. Beatus itaque Job videns Eliphaz
amicum suum multa contra se de hypocrisi conquerentem,
qui ex consolationis verbis ad amaritudinem
increpationis eruperat, et simulatus consolator
apparebat, per patientiam suam typum servat Ecclesiae,
quae novit talia audiendo tolerare, et, cum ejus
sermo admittitur, ratiocinando destruere, et dicit:</p>
          </div3>
        </div2>
<div2>
          <head>CAPUT II. [ <hi>Rec II</hi> ].</head>
<p>CAP. XVI, VERS. 2.-- <hi>Audivi frequenter talia.</hi> </p>
<div3>
            <head>2. </head>
<p>
              <pb n="1018B"/> <hi>Job typus Ecclesiae a fictis amicis oppressae, consolatores
simulantibus. A consolatoriis verbis ad increpatoria
amici Job eruperant.</hi> --Electi quippe frequenter
<pb n="1018C"/>
aliena mala quasi sua audiunt, et ab his eis
crimen impingitur a quibus crimina impacta perpetrantur.
Hac autem responsione beatus Job illud
Ecclesiae tempus significat quo, oppressa ab adversariis,
temporali eorum potentia quasi dejecta creditur.
Unde sequitur:--IBID.-- <hi>Consolatores onerosi
omnes vos estis.</hi> Sive enim haeretici, seu pravi quilibet,
cum laborare bonos in adversitate conspiciunt,
in eo quod illos consolari appetunt, mala eis persuadere
conantur. Unde non immerito bonorum mentibus
onerosa fit eorum consolatio, quia inter verba
dulcedinis virus propinare cupiunt erroris; et dum
dictis lenibus dolores quasi levigant, peccati onus
imponere festinant. Sed electi viri etiam cum temporali
gloria privantur, interni vigorem judicii non
<pb n="1018D"/>
amittunt. Nam sciunt et foris adversa perpeti, et tamen
interius infracti recta sine pavore defendere, <emph>418</emph> 
 Unde subjungitur:</p>
          </div3>
        </div2>
<div2>
          <head>CAPUT III</head>
<p>VERS. 3.-- <hi>Nunquid habebunt finem verba ventosa?</hi> </p>
<div3>
            <head>3.</head>
            <p>
 <hi>Verba sana, propter elationem eorum a quibus
proferuntur aliquando ventosa. Lugens non increpandus.</hi> --Ventosa
enim verba sunt quae inflationi temporali
<pb n="1019A"/>
potius quam rectitudini serviunt. Saepe autem
mali etiam bona dicunt; sed quia bene non dicunt,
ventosa verba proferunt. Nam dicta eorum et si
quando sana sunt per sententiam, inflata tamen
sunt per elationem. [ <hi>Vet. II.</hi> ] In hoc vero quod dictum
est: <hi>Consolatores onerosi omnes vos estis,</hi> quid
aliud beati Job magisterio docemur, nisi ut quisque
perpendere sollicite sciat ne luctus tempore verba
increpationis inferat? Si enim sunt quaedam quae increpari
jure debeant, in afflictione postponenda sunt,
ne consolator increpando dolorem augeat, quem lenire
proposuerat. Sequitur:</p>
          </div3>
        </div2>
<div2>
          <head>CAPUT IV.</head>
<p>IBID.-- <hi>Aut aliquid tibi molestum est, si loquaris?</hi> </p>
<div3>
            <head>4.</head>
            <p>
 <hi>Justi convicia non reddunt.</hi> --Mali viri cum aliis
<pb n="1019B"/>
sibi similibus conviciosa verba proferunt, eo citius
obmutescunt, quo de se talia mox audiunt qualia suis
auditoribus dicunt. Cum autem bonos viros per conviciosa
verba jaculantur, nil eis molestiae ex convicio
nascitur, quia contra tacentes loquuntur, nec compelluntur
audire quod sunt, quia justi convicia non
reddunt, etiam dum coguntur audire quod non sunt.
Bene ergo dicitur: <hi>Aut aliquid tibi molestum est, si
loquaris?</hi> Ac si ei aperte diceretur: Eo plus loqueris
quo a me molestum aliquid de tua actione non audis.
Unde et subditur,--VERS. 4.-- <hi>Poteram et ego similia
vestri loqui. [Rec III.</hi> ] Narrat justus quid facere potuit;
sed ne justitiam deserat, quod facere potuit declinat.
Sequitur:</p>
          </div3>
        </div2>
<div2>
          <head>CAPUT V.</head>
<p>
            <pb n="1019C"/>VERS. 4-6.-- <hi>Atque utinam esset anima vestra pro
anima mea! consolarer et ego vos sermonibus, et moverem
caput meum super vos. Roborarem vos ore meo,
et moverem labia mea, quasi parcens vobis.</hi> </p>
<div3>
            <head>5.</head>
            <p>
 <hi>Malis divina flagella quandoque debent optari.</hi> --Aliquando
necesse est ut pravis mentibus quae humana
praedicatione corrigi nequeunt divina flagella
optari benigne debeant. Quod cum magno fit amoris
studio, videlicet non errantis poena, sed correptio
quaeritur, et oratio potius quam maledictio esse monstratur.
In his autem verbis hoc beatus Job monstratur
intendere, ut amici, qui dolori illius per charitatem
compati nesciebant, ab experimento <emph>419</emph> 
discerent alienae afflictioni qualiter misereri debuissent;
atque, edomiti doloribus, a sua passione traherent
<pb n="1019D"/>
consolationem aliis qualiter inferrent; et tunc
salubrius intrinsecus viverent, cum aliquid extrinsecus
de infirmitate sentirent. Notandum, quod non
ait: <hi>Utinam esset anima mea pro anima vestra!</hi> sed <hi>Utinam esset anima vestra pro anima mea!</hi> 
 quia profecto
sibi malediceret, si se illis fieri similem optaret.
Illis vero meliora voluit quos sibi fieri similes quaesivit.
Consolamur vero pravos in flagellis constitutos
<pb n="1020A"/>
cum de exteriore percussione interiorem in eis convalescere
salutem indicamus. [ <hi>Vet. III.</hi> ] Caput
etiam movemus cum mentem, quae principale nostrum
est, ad compassionem inflectimus. Eosque inter
flagella roboramus cum doloris eorum vim verbis
mitibus lenimus. Sunt namque nonnulli qui dum interna
nesciunt de malis exterioribus desperabiliter
affliguntur, de quibus per Psalmistam dicitur: <hi>In
miseriis non subsistent <note>(Psal. CXXXIX, 11)</note>
            </hi>. Ille etenim
bene novit in exterioribus miseriis subsistere, qui
scit semper de spe interna gaudere.</p>
          </div3>
<div3>
            <head>6.</head>
            <p>
 <hi>Aliquando malis quasi parcens non parcit, et
quasi non parcens parcit Ecclesia.</hi> --Quod vero non
ait Parcens, sed <hi>Quasi parcens vobis,</hi> nequaquam hoc
negligenter praetereundum puto, quia sancta Ecclesia
<pb n="1020B"/>
disciplinae vigorem cum permistione mansuetudinis
servans, aliquando malis et quasi parcens non
parcit, aliquando vero et quasi non parcens parcit.
Quod melius ostendimus, si ipsa quae plerumque accidunt
proferamus. Ponamus itaque ante oculos
mentis duos pravos in sancta Ecclesia esse constitutos,
quorum sit unus potens et protervus, alter mitis
et subditus. Si qua miti et subdito culpa subripuerit,
hanc protinus increpando praedicator insequitur et
corripit, eumque corripiendo, a culpa liberat, atque
 ad viam rectitudinis reformat. Quid itaque huic
nisi non parcens pepercit, quia dum correptionis verbum
non distulit, citius hunc a culpa liberavit? Libere
enim arguens non pepercit, sed in eo quod
correxit pepercit. At contra potens et protervus, cum
<pb n="1020C"/>
aliquid perpetrasse cognoscitur, tempus quaeritur ut
de malo quod fecit increpetur. Nisi enim praedicator
sustineat quando ferre congrue correptionem possit,
auget in eo malum quod insequitur. Saepe enim
contingit ut talis sit qui nulla increpationis verba
suspiciat. Quid itaque in hujus culpa praedicatori
agendum est, nisi ut in sermone admonitionis, quem
pro communi salute omnium auditorum facit, tales
culpas ad medium deducat quales eum perpetrasse
considerat qui et praesto est, et de se solo adhuc argui
non potest, ne deterior fiat? Et cum generaliter
contra culpam invectio intenditur, correptionis verbum
libenter ad mentem ducitur, quia potens pravus
ignorat quod sibi hoc specialiter dicatur. Quid itaque
isti praedicator suus nisi parcens minime pepercit,
<pb n="1020D"/>
cui et specialiter correptionis verba non intulit, et
tamen vulnus illius sub communi admonitione percussit?
Unde fit plerumque ut eo vehementius perpetratam
culpam lugeat, quo reatum suum et cum se
percussum sentiat nesciri putat.
</p>
            <p>[ <hi>Vet. IV.] 7. Protervi qua discretione corripiendi.</hi> --Magna
itaque praedicationis arte agendum est <emph>420</emph> 
ut qui ex aperta correptione deteriores fiunt quodam
<pb n="1021A"/>
temperamento correptionis ad salutem redeant. Unde
etiam Paulus dicit: <hi>Quae putamus ignobiliora membra
esse corporis, his honorem abundantiorem circumdamus;
et quae inhonesta sunt nostra, abundantiorem
honestatem habent; honesta autem nostra nullius egent <note>(I Cor. XII, 23)</note>
              </hi>.
Sicut enim inhonesta membra in
corpore, ita quidam, sunt intra sanctam Ecclesiam
potentes et protervi, qui dum aperta invectione feriri
nequeunt, quasi honore tegminis velantur. Sed
haec de occultis potentium delictis loquimur. Nam
quando et aliis cognoscentibus peccant, aliis etiam
cognoscentibus increpandi sunt, ne si praedicator taceat,
culpam approbasse videatur, atque haec crescens
in exemplum veniat, quam pastoris lingua non secat.
Sancta ergo Ecclesia, cum per praedicatores suos
<pb n="1021B"/>
quaedam facta malorum sub dispensatione invectionis
increpat, labia quasi parcens movet; sed tamen parcendo
non parcit, quia ab invectione culpae generaliter
non tacet, quam specialiter tacet. Sequitur:</p>
          </div3>
        </div2>
<div2>
          <head>CAPUT VI.</head>
<p>VERS. 7.-- <hi>Sed quid agam? Si locutus fuero non
quiescet dolor meus; et si tacuero, non recedet a me.</hi> </p>
<div3>
            <head>8.</head>
            <p>
 <hi>Dolor Ecclesiae cum pravos frustra corripi conspicit.</hi> --Hoc
personae beati Job qualiter congruat
nullus ignorat. Sed si ad sanctae Ecclesiae typum trahatur,
haec et cum loquitur, dolor minime quiescit,
quando locutione sua perversos minime corrigi conspicit.
Et cum tacet, dolor minime recedit, quia
etsi aversata conticuerit, hoc ipsum amplius quod
tacet gemit, quia se tacente perversorum culpas excrescere
<pb n="1021C"/>
conspicit. Sequitur:</p>
          </div3>
        </div2>
<div2>
          <head>CAPUT VII. [ <hi>Rec. IV</hi> ].</head>
<p>VERS. 8.-- <hi>Nunc autem oppressit me dolor meus, et
in nihilum redacti sunt omnes artus mei.</hi> </p>
<div3>
            <head>9.</head>
            <p>
 <hi>Dolor Ecclesiae dum ad malorum exempla infirmos
pertrahi conspicit.</hi> --Dolore suo sancta Ecclesia
premitur quando in malitia sua crescere perversos
intuetur. Et quia dum pravi crescunt etiam infirmi
qui in ea sunt ad sequenda studia pravitatis irritantur,
recte additur: <hi>Et in nihilum redacti sunt omnes artus
mei.</hi> Sicut enim per ossa fortes, sic per artus infirmi
quique designari solent. Membra ergo Ecclesiae ad
nihilum rediguntur quando ex imitatione pravorum
in hoc mundo crescentium infirmi quique deterius infirmantur.
<pb n="1021D"/>
Videntes etenim felicitatem malorum,
saepe ab ipso fidei statu dilabuntur, bona temporalia
appetunt, et veluti in nihilum rediguntur, quia dum
manentem Dei essentiam deserunt, diligentes transitoria,
quasi ad non esse tendunt. Bene autem dicitur: <hi>Nunc autem oppressit me dolor meus,</hi> 
 quia videlicet
tempus doloris Ecclesiae modo est, et tempus
gaudii postmodum sequetur. Saepe vero contingit
ut sancta Ecclesia non solum infideles atque extra
positos adversarios toleret, sed eorum quoque insidias
<pb n="1022A"/>
 atque adversitatem vix ferat, quos intus habet.
Unde beati viri voce apte mox subditur:</p>
          </div3>
        </div2>
<div2>
          <head>CAPUT VIII. [ <hi>Vet. V.</hi> ]</head>
<p>VERS. 9.-- <hi>Rugae meae testimonium dicunt contra
me.</hi> </p>
<div3>
            <head>10.</head>
            <p>
 <hi>Rugae Ecclesiae sunt mali Christiani.</hi> --Quid per
rugas nisi duplicitas designatur? Rugae itaque sunt
sanctae Ecclesiae omnes qui in ea dupliciter vivunt,
qui fidem vocibus clamant, operibus denegant. Hi
nimirum pacis tempore, quia hujus mundi potestatibus
eamdem fidem honori esse conspiciunt, fideles
se esse mentiuntur. Sed cum <emph>421</emph> sanctam Ecclesiam
subita adversitatis procella turbaverit, illico
ostendunt quid in perfida mente moliuntur. Has autem
<pb n="1022B"/>
rugas in electis suis sancta Ecclesia non habet,
quia videlicet nesciunt aliud de se foris ostendere,
et intus aliud habere. Unde recte egregius praedicator
dicit: <hi>Ut exhiberet ipse sibi gloriosam Ecclesiam,
non habentem maculam aut rugam <note>(Ephes. V, 27)</note>
            </hi>.
Maculam quippe et rugam non habet, quae et turpitudine
operis et duplicitate sermonis caret. Sed quia
nunc intra sinum fidei multos etiam reprobos tenet,
cum tempus persecutionis exarserit, ipsos hostes patitur
quos praedicationis verbis alere ante videbatur.
Dicat itaque quia: <hi>Rugae meae testimonium dicunt
contra me,</hi> id est ipsi me insequendo increpant, qui
nunc, in meo corpore positi, duplicitatis suae in se
malitiam non mendant. Unde bene adhuc subditur:
</p>
            <p>IBID.-- <hi>Et suscitatur falsiloquus adversus faciem
<pb n="1022C"/>
meam, contradicens mihi.</hi> </p>
          </div3>
<div3>
            <head>11.</head>
            <p>
 <hi>Per malos saevit diabolus.</hi> --Etiam pacis suae
tempore sancta Ecclesia falsiloquium patitur, dum
sunt in ea multi qui de aeternitatis promissione diffidunt,
et tamen se fideles esse mentiuntur. Qui dum
praedicationi ejus aperte contradicere non praesumunt,
falsiloquium non contra faciem, sed quasi post
dorsum patitur. Sed cum malitiae tempus eruperit,
is qui nunc metuens derogat, ad contradicendum
ante faciem venit, quia verbis verae fidei apertis vocibus
obsistit. Sciendum vero est quia cum haec a
carnalibus patimur, non tam ipsi sunt qui in nostra
morte saeviunt quam malignus spiritus qui eorum
mentibus principatur, sicut per Paulum dicitur: <hi>Non est nobis colluctatio adversus carnem et sanguinem,
<pb n="1022D"/>
sed adversus principes et potestates, adversus
mundi rectores tenebrarum harum 
 <note>(Ephes. VI, 12)</note>
            </hi>.
Unde cum hic quoque de falsiloquio loqueretur, apte
mox ad describendum ejus falsiloquii principem
verba convertit dicens:</p>
          </div3>
        </div2>
<div2>
          <head>CAPUT X [ <hi>Rec. V</hi> ].</head>
<p>VERS. 10.-- <hi>Collegit furorem suum in me, et,
comminans mihi, infremuit contra me dentibus suis;
hostis meus terribilibus oculis me intuitus est.</hi> </p>
<div3>
            <head>12. </head>
<p>
              <pb n="1023A"/> <hi>Per malos saevit diabolus, modo occulta, modo
aperta persecutione.</hi> --Quid aliud omnes iniqui quam
membra sunt diaboli? Ipse itaque per eos agit quidquid
in eorum cordibus ut agere debeant immittit.
[ <hi>Vet. VI</hi> ]. Habet autem etiam nunc diabolus contra
sanctam Ecclesiam furorem, sed sparsus ejus
furor est, quia occultas tentationes per singulos movet.
Cum vero contra eam in aperta persecutione
proruperit, furorem sum in eam colligit, quia in
afflictione illius tota se intentione constringit. Membra
autem ejus hoc pacis tempore idcirco contra
electos collectum furorem non habent, quia malilitiam
suam minus se sentiunt posse implere quam
volunt. Cum vero sibi suppetere licentiam pravitatis
aspexerint, tanto hanc audacius feriunt, quanto
<pb n="1023B"/>
et contra illam ex unanimitate glomerantur. Recte
itaque nunc dicitur: <hi>Collegit furorem suum in me.</hi> 
Cujus adhuc furor ut latius exponatur dicitur: <hi>Et comminans mihi, infremuit contra me dentibus suis.</hi> 
De quo et subditur: <hi>Hostis meus terribilibus oculis
me intuitus est.</hi> Ille quippe antiquus hostis Ecclesiae
contra hanc dentibus fremit, <emph>422</emph> eamque terribilibus
oculis intuetur, quia per alios crudelia exercet,
et per alios quae exerceat providet.</p>
          </div3>
<div3>
            <head>13.</head>
            <p>
 <hi>Diaboli dentes, persecutores; oculi, qui eos consiliis
suis regunt.</hi> --Dentes namque hujus hostis
sunt bonorum persecutores atque carnifices, qui ejus
membra laniant, dum electos illius suis persecutionibus
affligunt. Oculi vero hujus hostis sunt hi qui
contra eam provident mala quae faciant, suisque
<pb n="1023C"/>
consiliis persecutorum ejus crudelitates inflammant.
Antiquus ergo ejus adversarius fremit contra eam
dentibus suis, dum per crudeles reprobos in ea insequitur
vitam bonorum. Intuetur hanc terribilibus
oculis, qui pravorum consiliis non cessat mala exquirere,
in quibus hanc semper deterius affligat.
Nam sicut incarnata Veritas in praedicatione sua
pauperes idiotas et simplices elegit, sic e contrario
 damnatus ille homo, quem in fine mundi apostata
angelus assumet, ad praedicandam falsitatem suam,
astutos ac duplices atque hujus mundi scientiam habentes
electurus est. [ <hi>Vet. VII</hi> ]. Unde et per Isaiam
dicitur: <hi>Vae terrae cymbalo alarum, quae est trans flumina
Aethiopiae, quae mittit in mari legatos, et in vasis
papyri super aquas <note>(Isai. XVIII, 1)</note>
            </hi>. Terra quippe
<pb n="1023D"/>
cui vae dicitur ille principaliter homo damnatus est,
qui alarum cymbalum vocatur, quia hi qui per superbiam
in altitudinem cogitationis evolant, eumdem
perversum hominem praedicando sonant. Quae scilicet
terra recte trans flumina Aethiopiae esse perhibetur.
Aethiopia etenim nigrum populum mittit, et omnem
<pb n="1024A"/>
hominem mundus iste, quia peccatorem profert,
quasi nigrum Aethiopia populum parit. Sed terra
cui vae dicitur trans flumina Aethiopiae esse perhibetur,
quia damnatus ille homo tanta immensitate iniquus
est, ut omnium peccantium peccata transcendat.
Qui mittit in mari legatos, quia praedicatores
suos in saeculum spargit. De quibus recte subditur
qualiter mittantur, dum dicitur: <hi>In vasis papyri super
aquas.</hi> Ex papyro quippe charta est. Quid itaque
per papyrum nisi saecularis scientia designatur? Vasa
ergo papyri sunt corda doctorum saecularium. In
vasis igitur papyri super aquas legatos mittere est
praedicationem suam in sapientum carnalium sensibus
ponere, et defluentes ad culpam populos vocare.
Qui ergo illic per vasa papyri, ipsi hic, quia carnaliter
<pb n="1024B"/>
vident, per oculos designantur. De quibus et
adhuc subditur:</p>
          </div3>
        </div2>
<div2>
          <head>CAPUT XI.</head>
<p>VERS. 11.-- <hi>Aperuerunt super me ora sua, exprobrantes.</hi> </p>
<div3>
            <head>14.</head>
            <p>
 <hi>Os diaboli qui errores praedicant.</hi> --Ora sua
reprobi exprobrantes aperiunt cum et erroris sui mala
praedicare non metuunt, et praedicamenta rectae
fidei irrident. De quibus sciendum est quia illos praecipue
in sancta Ecclesia persequuntur quos multis
conspiciunt esse profuturos, qui vitam carnalium
verbo correptionis conterunt, eosque in Ecclesiae
corpore spiritaliter vertunt. Unde et subditur.</p>
          </div3>
        </div2>
<div2>
          <head>CAPUT XII. [ <hi>Rec. VI</hi> ].</head>
<p>IBID.-- <hi>Percusserunt maxillam meam, satiati sunt
<pb n="1024C"/>
poenis meis.</hi> </p>
<div3>
            <head>15.</head>
            <p>
 <hi>Maxilla Ecclesiae sancti praedicatores.</hi> --Maxilla
quippe Ecclesiae sancti praedicatores sunt, sicut sub
Judaeae specie per Jeremiam dicitur: <hi>Plorans ploravit
in nocte, et lacrymae ejus in maxillis ejus <note>(Thren. I, 2)</note>
            </hi>,
quia in adversitatibus Ecclesiae illi amplius plangunt
 qui vitam carnalium confringere <emph>423</emph> praedicando
noverunt. Per ipsos quippe sancta Ecclesia iniquos a
vitiis conterit, et quasi glutiens in sua membra convertit.
Unde ipsi quoque primo praedicatori velut
maxillae Ecclesiae dicitur: <hi>Occide et manduca <note>(Act. X,
13)</note>
            </hi>. <note>( <hi>Vet. VIII</hi> )</note>. Hinc est etiam quod Samson maxillam
asini tenuit, et hostes peremit <note>(Judic. XV, 16)</note>,
quia Redemptor noster simplicitatem atque patientiam
praedicantium suae manu virtutis tenens, a vitiis
<pb n="1024D"/>
suis carnales interfecit. Et maxilla in terram projecta
postmodum aquas fudit, quia data morti praedicatorum
corpora magna populis monstravere miracula.
Maxillam ergo Ecclesiae perversi feriunt, cum
bonos praedicatores insequuntur. Et quia tunc reprobi
grande se aliquid fecisse aestimant cum vitam
<pb n="1025A"/>
praedicatorum necant, post percussionem maxillae
apte subjungitur:--IBID.-- <hi>Satiati sunt poenis meis.</hi> 
Illa quippe eos poena satiat quae mentem Ecclesiae
praecipue castigat. Sequitur:</p>
          </div3>
        </div2>
<div2>
          <head>CAPUT XIII.</head>
<p>VERS. 12. <hi>Conclusit me Deus apud iniquum, et manibus
impiorum me tradidit.</hi> </p>
<div3>
            <head>16.</head>
            <p>
 <hi>Electi persecutionibus antiqui hostis temporaliter
permissi.</hi> --Electorum populus apud iniquum
concluditur cum ejus caro antiqui hostis persecutionibus
temporaliter datur. Qui non spiritui, sed manibus
impiorum traditur, quia quo hunc in mente
capere nequeunt, eo contra carnem illius crudelius
inardescunt. Sed sanctae Ecclesiae populus cum adversa
perpeti graviter coeperit, et infirmos suos
conspexerit ad deteriora delabi, pacis suae tempora
<pb n="1025B"/>
ad mentem revocat, quando fideles suos praedicationis
suae opulentia pascebat. Unde apte subjungitur:</p>
          </div3>
        </div2>
<div2>
          <head>CAPUT XIV.</head>
<p>VERS. 13.-- <hi>Ego ille quondam opulentus reponte
contritus sum.</hi> </p>
<div3>
            <head>17.</head>
            <p>
-- <hi>Firmis mentibus nulla adversa repente adveniunt.</hi> --In
eo quod se repente contritum asseruit
infirmorum mentem improvidam designavit. Qui
dum mala quae ventura sunt praevidere nesciunt;
tanto eis graviora fiunt quanto et ab eis inopinata
tolerantur. Firmis autem mentibus repente adversa
non veniunt, quia priusquam veniant praevidentur.
Quod tamen nunc quoque sancta Ecclesia in
quibusdam retro labentibus patitur, qui post doctrinae
opulentiam subitis aliquando vitiis conteruntur,
<pb n="1025C"/>
ut sic in quibusdam malis corruant, ac si verbi pabulum
nunquam habuissent. Sequitur:</p>
          </div3>
        </div2>
<div2>
          <head>CAPUT XV.</head>
<p>IBID.-- <hi>Tenuit cervicem meam, confregit me, posuit 
 me sibi quasi in signum.</hi> </p>
<div3>
            <head>18.</head>
            <p>
 <hi>Infirmi, urgente persecutione, veritatem praedicare
trepidant.</hi> --Sicut in malis cervix superbiam,
sic in bonis libertatis erectionem signat. Unde nonnunquam
ipsa quoque superbia pro erectionis auctoritate
ponitur, sicut per prophetam Dominus sanctae
Ecclesiae pollicens dicit: <hi>Ponam te in superbiam saeculorum <note>(Isai. LX, 15)</note>
            </hi>.
Et quia persecutionis tempore
infirmi quidam vera quae sentiunt praedicare libere
non praesumunt, recte de hoc hoste dicitur: <hi>Tenuit
cervicem meam, confregit me. [Vet. IX.</hi> ] Fortasse autem
<pb n="1025D"/>
hi cervicis appellatione signati sunt qui pacis
ejus tempore plusquam decet eriguntur, et sub occasione
defendendae rectitudinis vitio deserviunt elationis.
Qui persecutionis tempore idcirco adversa
plus sentiunt, quia de prosperis extolluntur. De quibus
bene dicitur: <hi>Tenuit cervicem meam, confregit
me.</hi> Id est, elationem quam in infirmis habuit, districtione
suae percussionis inclinavit. <hi>Et posuit me
sibi quasi in signum.</hi> Constat nimirum quia idcirco
signum ponitur, ut sagittarum emissione feriatur.
Fidelis itaque populus in signum hosti suo est positus,
quia <emph>424</emph> eum semper suis ictibus impetit, eumque
<pb n="1026A"/>
suis persecutionibus affligit. Qui enim in hac vita
assidua mala tolerat, velut in signum positus, ictus
excipit ferientis. Unde et praedicator egregius
cum persecutionum mala toleraret, atque sub persecutione
adversariorum gemeret, teneram discipulorum
mentem de suis afflictionibus consolans, ait: <hi>Ipsi enim scitis quod in hoc positi sumus 
 <note>(I Thess. III,
3)</note>
            </hi>. Ac si eis aperte dicat: Quid in hoc tempore vulnera
nostra miramini, qui si aeterna gaudia quaerimus,
huc ad hoc venimus, ut feriamur? Sequitur:</p>
          </div3>
        </div2>
<div2>
          <head>CAPUT XVI.</head>
<p>VERS. 14.-- <hi>Circumdedit me lanceis suis, convulneravit
lumbos meos, non pepercit, et effudit in terram
viscera mea.</hi> </p>
<div3>
            <head>19.</head>
            <p>
 <hi>Hostis tentationum jaculis ab omni parte nos
impetit.</hi> --Haec juxta litteram beato Job congruere
<pb n="1026B"/>
posse videbantur, per hoc quod dicitur: <hi>Circumdedit
me lanceis suis, convulneravit lumbos meos, non
pepercit,</hi> nisi subderetur quod de eo minime scriptum
legitur: <hi>Effudit in terram viscera mea.</hi> Ex qua re
necesse est ut dum hoc juxta litteram invenire non
possumus, ea quae in verbis ejus secundum historiam
sonant juxta spiritum inquiramus. Sancta Ecclesia
lanceis ab hoste suo circumdatur quando in membris
suis ab impugnatore callido tentationum jaculis impetitur.
Bene autem circumdari lanceis dicimur,
quia antiquus hostis tentationis suae vulnere ab omni
parte nos impetit. Saepe enim dum gula restringitur,
ut libido subigatur, inanis gloriae aculeus mentem
pulsat. Si autem corpus abstinentiae afflictione non
atteritur, contra mentem libidinis flamma se excitat.
<pb n="1026C"/>
Saepe dum servare parcimoniam nitimur, ad tenaciam
labimur. Et saepe dum possessa effuse tribuimus,
ad avaritiam ducimur, quia rursum colligere
quaerimus quod tribuamus. Dum ergo antiqui hostis
jacula ubique nos impetunt, recte non dicitur: <hi>Circumdedit me lanceis suis.</hi> 
 Et quia omne peccatum
hostis quidem callidus suadet, sed nos ejus suasionibus
consentiendo perpetramus, apte subjungitur: <hi>Convulneravit lumbos meos.</hi> 
 In lumbis quippe luxuria
est. Unde et is qui cupiebat voluptatem libidinis a
corde exstinguere, praedicavit dicens: <hi>Succincti lumbos
mentis vestrae <note>(I Pet. I, 13)</note>
            </hi>. Cum ergo antiquus
hostis fidelem populum ad luxuriam pertrahit, hunc
procul dubio in lumbis ferit. Ubi notandum quoque
<pb n="1026D"/>
est quod non ait: <hi>Vulneravit,</hi> sed <hi>Convulneravit lumbos
meos.</hi> Sicut enim loqui aliquando unius est, colloqui
vero duorum, vel fortasse multorum, sic antiquus
hostis, quia nos ad culpam sine nostra voluntate
non rapit, nequaquam lumbos nostros vulnerare,
sed convulnerare dicitur, quia hoc quod nobis
ille male suggerit, nos sequentes ex voluntate propria
implemus, et quasi cum ipso nos pariter vulneramus,
quia ad perpetrandum malum ex libero simul
arbitrio ducimur. Sequitur: <hi>Non pepercit.</hi> Ac
si dicat Non destitit [ <hi>Vet. X]. Et effudit in terram
viscera mea.</hi> Quid aliud sanctae Ecclesiae viscera debemus
accipere, nisi eorum mentes qui ejus quaedam
<pb n="1027A"/>
in se mysteria continent, qui ad intima sacramenta
deserviunt? Sed antiquus adversarius cum fideles
quosdam, qui interioribus sacramentis deservire
videbantur, ad saecularia negotia pertrahit, ejus
procul dubio viscera in terram fundit, quia illos in
rebus infimis conculcat qui prius in occultis ac spiritalibus
actibus latebant. Sequitur:</p>
          </div3>
        </div2>
<div2>
          <head>CAPUT XVII.</head>
<p divs_removed="true">VERS. 15.-- <hi>Concidit me vulnere super vulnus.</hi> <emph>425</emph>

          </p>
          <div3 moved_from_p="true">
              <head>20.</head>
            <p>
 <hi>Ut vulnere super vulnus nos concidat.</hi> --In
infirmis suis sancta Ecclesia vulnere super vulnus
conciditur quando peccatum peccato additur, ut
culpa vehementius exaggeretur. Quem enim avaritia
pertrahit ad rapinam, rapina ducit ad fallaciam, ut,
perpetrata culpa, ex falsitate etiam defendatur, quid
<pb n="1027B"/>
iste nisi super vulnus concisus est vulnere? Unde
bene quoque per prophetam dicitur: <hi>Maledictum, et
mendacium, et homicidium, et furtum, et adulterium
inundaverunt, et sanguis sanguinem letigit <note>(Osee. IV,
2)</note>
              </hi>. Solet enim sanguinis nomine signari peccatum.
Unde is qui a peccatis liberari desiderat per poenitentiam
clamat: <hi>Libera me de sanguinibus <note>(Psal. L,
16)</note>
              </hi>. Sanguis ergo sanguinem tangit cum culpa
culpam cumulaverit. Et quia cum vulnus vulneri
additur vires contra nos antiqui hostis vehementius
excrescunt, recte subjungitur:</p>
          </div3>
        </div2>
<div2>
          <head>CAPUT XVIII.</head>
<p>IBID. <hi>Irruit in me quasi gigas.</hi> </p>
<div3>
            <head>21.</head>
            <p>
 <hi>Qui non reluctantur, eum ut gigantem secum pugnantem
<pb n="1027C"/>
experiuntur.</hi> --Facile quippe inimico resistitur
si non ei vel in multis lapsibus, vel in uno,
diutius consentiatur. Sin vero ejus suasionibus
anima subesse consueverit, quanto se ei crebrius
subjicit, tanto eum sibi intolerabiliorem facit, ut ei
reluctari non valeat, quia nimirum malignus adversarius
contra hanc ex prava consuetudine devictam
quasi more gigantis pugnat. Sed tamen plerumque
sancta Ecclesia etiam post perpetratas culpas mentes
fidelium ad poenitentiam revocat, et peccata operis
virtute spontaneae afflictionis mundat. Unde bene
subditur:</p>
          </div3>
        </div2>
<div2>
          <head>CAPUT XIX.</head>
<p>VERS. 16.-- <hi>Saccum consui super cutem meam, et
<pb n="1027D"/>
operui cinere carnem meam.</hi> </p>
<div3>
            <head>22.</head>
            <p>
 <hi>Afflictione spontanea peccata mundare docet
Ecclesia.</hi> Quid in sacco et cinere nisi poenitentia,
quid in cute et carne nisi peccatum carnis debet intelligi?
Cum ergo quidam post lapsum carnis, ad
poenitentiam redeunt, quasi saccus super cutem
consuitur, et cinere caro operitur, quia culpa carnis
per poenitentiam tegitur, ne in districti judicis examine
ad ultionem videatur. Infirma autem membra
<pb n="1028A"/>
sua sancta Ecclesia cum a peccatis retrahit, atque
ad poenitentiae remedium ducit, haec procul dubio
fletibus adjuvat, ut ad recipiendam auctoris sui gratiam
convalescant, et per fortes plangit quod non
fecit, quod in membris suis debilibus quasi ipsa fecit.
Unde bene adhuc subditur:</p>
          </div3>
        </div2>
<div2>
          <head>CAPUT XX [ <hi>Vet. XI, Rec. VII</hi> ].</head>
<p>VERS. 17.-- <hi>Facies mea intumuit a fletu.</hi> </p>
<div3>
            <head>23.</head>
            <p>
 <hi>Filios suos poenitentes fletibus suis adjuvat.
Praelati de alienis tanquam de propriis lapsibus se affligant.</hi> 
Facies quippe sanctae Ecclesiae sunt hi qui,
in locis regiminum positi, apparent primi, ut ex eorum
specie sit honor fidelis populi, etiam si quid in
corpore latet deforme. Qui nimirum praelati plebibus
plangunt culpas infirmantium, seque sic de alienis
<pb n="1028B"/>
lapsibus ac si de propriis affligunt. Et saepe dum
quosdam vident ad veniam post culpas redire, quosdam
vero in iniquitate persistere, occulta omnipotentis
Dei judicia mirantur, sed penetrare nequeunt.
Obstupescunt enim quae non intelligunt. Unde et
apte subditur:</p>
          </div3>
        </div2>
<div2>
          <head>CAPUT XXI.</head>
<p>IBID.-- <hi>Et palpebrae meae caligaverunt.</hi> </p>
<div3>
            <head>24.</head>
            <p>
 <hi>Subditorum vias vice oculorum dirigant.</hi> --Palpebrae
enim recte appellati sunt qui ad praevidenda
pedum itinera vigilant. Sed cum occulta Dei judicia
nec praepositi vigilantes intelligunt, palpebrae sanctae
Ecclesiae caligant. Sed ut saepe jam me dixisse memini,
beatus Job sanctae Ecclesiae <emph>426</emph> typum tenens,
<pb n="1028C"/>
modo voce corporis, modo autem voce capitis
utitur; et dum de membris ejus loquitur, repente ad
verba capitis levatur. Unde hic quoque subjungitur:</p>
          </div3>
        </div2>
<div2>
          <head>CAPUT XXII [ <hi>Rec. VIII</hi> ].</head>
<p>VERS. 18.-- <hi>Haec passus sum absque iniquitate manus
meae, cum haberem mundas ad Deum preces.</hi> </p>
<div3>
            <head>25.</head>
            <p>
 <hi>Solus prae omnibus mundas ad Deum preces
Christus habuit.</hi> --Absque iniquitate enim manus
suae pertulit, qui peccatum non fecit, nec inventus
est dolus in ore ejus <note>(I Pet. II, 22, seq.)</note>, et tamen
dolorem crucis pro nostra redemptione toleravit.
Qui solus prae omnibus mundas ad Deum preces habuit,
quia et in ipso dolore passionis pro persecutoribus
<pb n="1028D"/>
oravit, dicens: <hi>Pater, dimitte illis, non enim
sciunt quid faciunt <note>(Luc. XXIII, 34)</note>
            </hi>. Quid enim dici,
quid cogitari in prece mundius potest quam cum et
illis misericordia intercessionis tribuitur a quibus
toleratur dolor? Unde factum est ut Redemptoris
nostri sanguinem, quem persecutores saevientes fuderant,
postmodum credentes biberent, eumque
esse Dei Filium praedicarent. De quo videlicet sanguine
apte subjungitur:</p>
          </div3>
        </div2>
<div2>
          <head>CAPUT XXIII.</head>

<pb n="1029A"/>
<p>VERS. 19.-- <hi>Terra, ne operias sanguinem meum,
neque inveniat in te latendi locum clamor meus.</hi> </p>
<div3>
            <head>26.</head>
            <p>
 <hi>Sanguis ejus Abelis sanguine melius loquitur;
hic enim ultionem, ille veniam exorat.</hi> --Peccanti
homini dictum est: <hi>Terra es, et in terram ibis <note>(Genes.
III, 19)</note>
            </hi>. Quae scilicet terra Redemptoris nostri
sanguinem non abscondit, quia unusquisque peccator
redemptionis suae pretium sumens, confitetur ac laudat,
et quibus valet proximis innotescit. Terra etiam
sanguinem ejus non operuit, quia sancta Ecclesia
redemptionis suae mysterium in cunctis jam mundi
partibus praedicavit. [ <hi>Vet. XII.</hi> ] Notandum quod
subditur: <hi>Neque inveniat in te latendi locum clamor
meus <note>(Genes. III, 19)</note>
            </hi>. Ipse enim sanguis redemptionis
<pb n="1029B"/>
qui sumitur clamor nostri Redemptoris est. Unde etiam
Paulus dicit: <hi>Et sanguinis aspersionem melius loquentem
quam Abel <note>(Heb. XII, 24)</note>
            </hi>. De sanguine Abel
dictum fuerat: <hi>Vox sanguinis fratris tui clamat ad
me de terra <note>(Genes. IV, 10)</note>
            </hi>. Sed sanguis Jesu melius
loquitur quam Abel, quia sanguis Abel mortem fratricidae
fratris petiit, sanguis autem Domini vitam
persecutoribus impetravit. Ut ergo in nobis sacramentum
dominicae passionis non sit otiosum, debemus
imitari quod sumimus, et praedicare caeteris
quod veneramur. Locum enim latendi clamor ejus
in nobis invenit, si hoc quod mens credidit lingua
tacet. Sed ne in nobis clamor ejus lateat, restat ut
unusquisque juxta modulum suum vivificationis suae
mysterium proximis innotescat. Libet mentis oculos
<pb n="1029C"/>
ad dominicae passionis horam reducere, cum Judaei
persequentes saevirent, discipuli timentes fugerent.
Qui enim carne mori videbatur nequaquam
Deus esse credebatur. Unde hic apte subditur:</p>
          </div3>
        </div2>
<div2>
          <head>CAPUT XXIV [ <hi>Rec. IX.</hi> ].</head>
<p>VERS. 20.-- <hi>Ecce enim in coelo testis meus, et
conscius meus in excelsis.</hi> </p>
<div3>
            <head>27.</head>
            <p>
 <hi>Hominibus Christum nescientibus, conscium et
testem habuit Patrem in coelo.</hi> --Cum enim Filius
labefactaretur in terra, erat ei testis in coelo. Testis
quippe Filii Pater est, de quo ipse in Evangelio dicit: <hi>Et qui misit me Pater, ipse testimonium perhibuit de
me 
 <note>(Joan. V, 37)</note>
            </hi>. Qui recte etiam conscius dicitur,
quia una voluntate, uno consilio Pater cum Filio
semper operatur. Cujus etiam testis est, quia nemo
<pb n="1029D"/>
novit Filium nisi Pater <note>(Matth. XI, 27)</note>. Tunc ergo in
coelo testem et conscium in excelsis habuit, quando
hi qui eum morientem in carne cernebant divinitatis
ejus <emph>427</emph> potentiam considerare nesciebant. Et
cum ignorarent homines, in morte tamen Mediator
Dei et hominum noverat quod cum ipso operabatur
Pater. Quod fortasse etiam ad vocem ejus corporis
<pb n="1030A"/>
referri valet. [ <hi>Vet. XIII.</hi> ] Sancta namque Ecclesia
idcirco adversa vitae praesentis tolerat, ut hanc superna
gratia ad praemia aeterna perducat. Carnis
suae mortem despicit, quia resurrectionis intendit
gloriae. Et transitoria sunt quae patitur, perpetua
quae praestolatur. De quibus nimirum bonis perpetuis
dubietatem non habet, quia fidele jam testimonium
Redemptoris sui gloriam tenet. Carnis quippe ejus
resurrectionem mente conspicit, atque ad spem fortiter
convalescit quia, quod in suo videt jam factum
capite, sperat in ejus quoque corpore, quod videlicet
ipsa est absque dubietate secuturum. Quam scilicet
Ecclesiam Psalmista conspiciens in perpetua
perfectione mansuram, sub appellatione lunae describit,
dicens: <hi>Luna perfecta in aeternum (Psal.
<pb n="1030B"/>
LXXXVIII, 38)</hi>. Quam quia ad resurrectionis spem dominica
resurrectio roborat, recte subjunxit: <hi>Et testis
in coelo fidelis,</hi> quia ut de sua resurrectione non
trepidet, jam eum in coelo, qui resurrexit a mortuis,
testem habet. Fidelis itaque populus cum adversa
patitur, cum duris tribulationibus fatigatur, ad spem
sequentis gloriae mentem erigat, et, de Redemptoris
sui resurrectione confidens, dicat: <hi>Ecce enim in
coelo testis meus, et conscius meus in excelsis.</hi> Qui
recte conscius dicitur, quia naturam nostram non
solum creando novit, sed etiam assumendo. Scire
enim ejus est nostra suscepisse. Unde etiam per
Psalmistam dicitur: <hi>Ipse enim scit figmentum nostrum <note>(Psal. CII, 13)</note>
            </hi>.
Quid enim mirum si figmentum
nostrum dicatur specialiter scire, dum constet nihil
<pb n="1030C"/>
esse quod nesciat? Sed figmentum nostrum scire
ejus est hoc in seipso ex pietate suscepisse.</p>
          </div3>
<div3>
            <head>28.</head>
            <p>
 <hi>Idem testis nobis quaerendus.</hi> Quae tamen vox
cum beato Job congruere nobis etiam singulis potest.
Omnis enim qui ex eo quod agit humanas laudes
appetit, testem in terra quaerit. Qui autem de
actibus suis omnipotenti Deo placere festinat, testem
se in coelo habere considerat. Et saepe contingit
ut ipsa quoque in nobis bona opera ab incautis
hominibus reprehendantur. Sed qui testem in coelo
habet, reprehensiones hominum metuere non debet.
Unde adhuc subditur:</p>
          </div3>
        </div2>
<div2>
          <head>CAPUT XXV [ <hi>Vet. XIV</hi> ].</head>
<p>VERS. 21.-- <hi>Verbosi amici mei, ad Deum stillat
oculus meus.</hi> </p>
<div3>
            <head>29. </head>
<p>
              <pb n="1030D"/> <hi>Non ab hominibus quaerendum testimonium.</hi> --Quid
enim per oculum nisi cordis intentio designatur?
sicut scriptum est: <hi>Si fuerit oculus tuus simplex,
totum corpus tuum lucidum erit <note>(Matth. VI, 22)</note>
              </hi>.
Quia cum bona intentione quid agitur, ejus intentionis
actio apud Deum minime fuscatur. Cum ergo
verbosi amici sunt, id est cum et ipsi derogant qui
<pb n="1031A"/>
in fide sociantur, ad Deum necesse est ut oculus stillet,
quatenus nostra intentio tota in amoris intimi
compunctione defluat, et tanto subtilius se ad interiora
erigat, quanto et per exteriora opprobria repulsa
intus redire cogitur, ne foras evanescat. Sequitur.</p>
          </div3>
        </div2>
<div2>
          <head>CAPUT XXVI.</head>
<p>VERS. 22.-- <hi>Atque utinam sic judicaretur vir cum
Deo, quomodo judicatur filius hominis cum collega
suo!</hi> </p>
<div3>
            <head>30.</head>
            <p>
 <hi>Quoa peccatum in nobis flagellis suis puniat
Deus incertum.</hi> --Peccatores quidem nos esse semper
agnoscimus; sed tamen saepe in flagello positi,
pro quo magis peccato flagellemur ignoramus; et
nos ipsos <emph>428</emph> subtili inquisitione discutimus, ut, si
<pb n="1031B"/>
quo modo possimus, causam percussionis nostrae
investigare valeamus. Quae dum plerumque nos latet,
fit nobis oneri caecitas nostra, et de eo quod patimur
plus dolemus. Quisquis vero cum collega suo
ad judicium accedit, et quod sentit dicit, et quidquid
contradicitur agnoscit, et quo voluerit pulsat,
et novit unde pulsatur. Qui autem divina animadversione
percutitur, dum novit quidem quia vapulat,
sed cur vapulet ignorat, quasi dicit ipse quod sentit,
sed quid contra se dicatur nescit, quia ipse quidem
ingemiscit in verbere, sed Deus aperte non declarat
pro qua eum feriat ultione. Itaque nunc dicitur: <hi>Atque utinam sic judicaretur vir cum Deo, quomodo
judicatur filius hominis cum collega suo!</hi> 
 Ac si aperte
diceretur: Sicut in omni quod dico audior, sic
<pb n="1031C"/>
omne quod de me dicitur audirem. Quod tamen in
hac vita fieri nullatenus potest, quia magna est interpositio
oculis cordis nostri ad contemplandam
subtilitatem Dei, ipsa videlicet infirmitas nostra. Sed
tunc ad purum intuebimur eum a quo nunc subtiliter
intuemur, cum, hac infirmitate deposita, ad contemplationis
internae gratiam venerimus, de qua Paulus
dicit: <hi>Tunc cognoscam sicut et cognitus sum <note>(I Cor.
XIII, 12)</note>
            </hi>. Unde beatus Job videns eamdem cognitionem
plenissime hic perfici nullatenus posse, de caecitate
quidem vitae praesentis gemit, sed tamen se de
ejus brevitate consolatur, dicens:</p>
          </div3>
        </div2>
<div2>
          <head>CAPUT XXVII.</head>
<p>VERS. 23.-- <hi>Ecce enim breves anni transeunt, et
semitam per quam non revertar ambulo.</hi> </p>
<div3>
            <head>31. </head>
<p>
              <pb n="1031D"/> <hi>Vitae miserias ejus brevitas mitigat et sotatur.</hi> --Omne
quod transit breve est, etiam si tardius terminari
videatur. In mortis autem semita, per quam
non revertimur, ambulamus, non quod ad vitam
carnis minime resurgendo reducimur, sed quod ad
labores hujus vitae mortalis, vel ad conquirenda laboribus
praemia, iterum non venimus.</p>
          </div3>
        </div2>
<div2>
          <head>CAPUT XXVIII [ <hi>Vet. XV, Rec. X</hi> ].</head>
<p>CAP. XVII, VERS. 1.-- <hi>Spiritus meus attenuabitur.</hi> </p>
<div3>
            <head>32.</head>
            <p>
 <hi>Boni brevem vitam, longam vero mali sibi pollicentur.</hi> --Attenuatur
spiritus timore judicii, quia
electorum mentes quo amplius extremo judicio propinquare
se sentiunt, eo ad discutiendas semetipsas
terribilius contremiscunt, et si quas in se carnales
<pb n="1032A"/>
unquam cogitationes inveniunt, poenitentiae ardore
consumunt, nec cogitationes suas dilatari carnali
voluptate permittunt, quia eo semetipsos dijudicantes
subtilius feriunt, quo districtum judicem praestolantur
vicinum. Unde fit ut propinquum sibi semper
exitum suspicentur. Nam reproborum mentes
idcirco multa nequiter agunt, quia hic se vivere
diutius arbitrantur. Justorum ergo attenuatur spiritus,
sed crassescit iniquorum. Quo enim per elationem
tument, eo attenuationem spiritus non habent.
Justi vero dum brevitatem suae vitae considerant,
elationis et immunditiae culpas declinant. Unde et
subditur:</p>
          </div3>
        </div2>
<div2>
          <head>CAPUT XXIX.</head>
<p>IBID.-- <hi>Dies mei breviabuntur, et solum mihi superest
<pb n="1032B"/>
sepulcrum.</hi> </p>
<div3>
            <head>33.</head>
            <p>
 <hi>Hinc elationis et immunditiae culpas declinant
illi, isti multiplicant. Perfecta vita est mortis imitatio.</hi> 
--Qui enim considerat qualis erit in morte, semper
fit timidus in operatione; atque unde in oculis suis
jam quasi non vivit, inde veraciter in oculis sui conditoris
vivit. Nil quod transeat appetit, cunctis praesentis
vitae desideriis contradicit; et pene mortuum
se considerat, quia moriturum <emph>429</emph> minime ignorat.
Perfecta enim vita est mortis imitatio, quam
dum justi sollicite peragunt, culparum laqueos evadunt.
Unde scriptum est: <hi>In omnibus operibus tuis
memorare novissima tua, et in aeternum non peccabis <note>(Eccli. VII, 40)</note>
            </hi>.
Unde et beatus Job, quia dies suos
considerat breviari, et solum sibi superesse sepulcrum
<pb n="1032C"/>
pensat, apte subjungit:</p>
          </div3>
        </div2>
<div2>
          <head>CAPUT XXX.</head>
<p>VERS. 2.-- <hi>Non peccavi, et in amaritudinibus moratur
oculus meus.</hi> </p>
<div3>
            <head>34.</head>
            <p>
 <hi>Non pro corrigenda culpa, sed pro augenda gratia
Job percussus.</hi> --Ac si aperte dicat: Culpam non
feci, et flagella suscepi. Sed hac in re animum movet,
quia in multis se hujus historiae locis peccasse
confitetur, qua ratione peccasse se nunc abneget?
Sed ad haec ratio celeriter occurrit, quia nec tantum
peccavit ut flagella mereretur, nec tamen esse sine
peccato potuit. Nam quia non pro corrigenda culpa,
sed pro gratia augenda percussus est, judex ipse
testatur, qui laudat et ferit. Et rursum quia sine
peccato non fuerit, nec ipse negat qui a judice laudatur,
<pb n="1032D"/>
atque ideo laudatur, quia non negat. Sed credo
quod melius haec verba discutimus, si dicta ex
voce capitis sentiamus. [ <hi>Vet. XVI.</hi> ] Redemptor
etenim noster ad redemptionem nostram veniens, et
non peccavit, et amaritudinem pertulit, quia poenam
culpae nostrae sine culpa suscepit, de cujus voce subditur:</p>
          </div3>
        </div2>
<div2>
          <head>CAPUT XXXI.</head>
<p>VERS. 3.-- <hi>Libera me, et pone me juxta te, et cujusvis
manus pugnet contra me.</hi> </p>
<div3>
            <head>35.</head>
            <p>
 <hi>Christus in amaritudine fuit per passionem, liberatus
est per resurrectionem.</hi> --Ipse etenim non peccavit
in cogitatione, vel opere, ipse in amaritudine
moratus est per passionem, ipse liberatus est per
<pb n="1033A"/>
resurrectionem, ipse juxta Patrem positus est per
ascensionem, quia profectus in coelum sedet a dextris
Dei. Et quia post ascensionis ejus gloriam Judaea in
discipulorum ejus persecutione commota est, recte
nunc dicitur: <hi>Et cujusvis manus pugnet contra me.</hi> 
Tunc quippe in membris illius furor persequentium
saeviit, tunc contra fidelium vitam flamma crudelitatis
exarsit. Sed quo irent iniqui, aut quid agerent,
dum is quem persequebantur in terra jam sedebat in
coelo? De quibus adhuc subditur:</p>
          </div3>
        </div2>
<div2>
          <head>CAPUT XXXII [ <hi>Rec. XI</hi> ].</head>
<p>VERS. 4.-- <hi>Cor eorum longe fecisti a disciplina.</hi> </p>
<div3>
            <head>36.</head>
            <p>
 <hi>Pravorum cor longe esse a disciplina Deus tantum
permittendo facit.</hi> --Si enim disciplinae custodiam
nossent, et nequaquam Redemptoris nostri
<pb n="1033B"/>
praecepta contemnerent, ipsa eos carnis suae mortalitas
ad amorem vitae immortalis excitasset. Hoc ipsum
namque in hac vita corruptioni nos esse subjectos,
jam de flagello disciplinae est. Aestu enim et frigore,
fame sitique turbari, morbis affici, quandoque etiam
exstingui, quid sunt haec aliud quam flagella peccati?
Sed sunt nonnulli qui et flagella tolerant, et tamen
mentem ad flagellantis metum minime reformant.
Unde recte nunc dicitur: <hi>Cor eorum longe fecisti a
disciplina.</hi> Quia etsi corpus sub disciplina est, cor
sub disciplina non est, dum et flagellatur quisque, et
tamen ad humilitatem mentis non reducitur. Neque
ita hoc dicitur ac si omnipotens et misericors Deus
longe cor hominis a disciplina faciat, sed quod sponte
delapsum ibi remanere ubi cecidit judicando permittat,
<pb n="1033C"/>
sicut ei in oratione quoque dicimus. <hi>Et ne
nos inducas in tentationem <note>(Matth. VI, 13)</note>
            </hi>; id est,
induci minime permittas. Sequitur:</p>
          </div3>
        </div2>
<div2>
          <head>CAPUT XXXIII.</head>
<p divs_removed="true">IBID.-- <hi>Propterea non exaltabuntur.</hi> <emph>430</emph>

          </p>
          <div3 moved_from_p="true">
              <head>37.</head>
            <p>
 <hi>Disciplinae expertes ab infimis ad coelestia
nunquam sublevantur.</hi> --Cor enim si sub disciplina
esset, superiora appeteret, adipiscendis bonis transeuntibus
non inhiaret. Quorum igitur cor sub disciplina
non est, recte de illis dicitur: <hi>Propterea non
exaltabuntur,</hi> quia dum in infimis voluptatibus dimissi
terrena bona semper desiderant, cor ad superna
gaudia nunquam levant. Exaltarentur quippe
si mentem ad spem patriae coelestis erigerent. Sed
 qui per disciplinam custodire vitam minime student,
<pb n="1033D"/>
semper per desideria in imis jacent, et, quod est gravius,
jacendo se erigunt, quia de rebus transitoriis
extolluntur. Extolli autem possunt, sed exaltari nequeunt,
quia inde profundius in imo sunt, unde apud
se altiores fiunt. Cor itaque, quod sine disciplina est,
exaltari non valet, quia humana mens sicut male elevata
in infimis premitur, sic bene pressa in sublimibus
levatur. Sequitur:</p>
          </div3>
        </div2>
<div2>
          <head>CAPUT XXXIV [ <hi>Rec. XII</hi> ].</head>

<pb n="1034A"/>
<p>VERS. 5.-- <hi>Praedam pollicetur sociis, et oculi filiorum
ejus deficient.</hi> </p>
<div3>
            <head>38.</head>
            <p>
 <hi>Unum corpus sunt diabolus et iniqui. Ejus socii,
angeli apostatae; filii, perversi homines.</hi> --Postquam
de multitudine iniquorum, id est de antiqui
hostis corpore, beatus Job sententiam protulit, mox
ad ipsum eorum principem, id est caput omnium
perditorum, sententiam vertit, atque a plurali numero
ad singularem redit. [ <hi>Vet. XVII.</hi> ] Ita quippe
unum corpus sunt diabolus et omnes iniqui, ut plerumque
nomine capitis censeatur corpus, et nomine
corporis appelletur caput. Nam capitis nomine censetur
corpus cum de perverso homine dicitur: <hi>Ex vobis unus
diabolus est <note>(Joan. VI, 71)</note>
            </hi>. Et rursum nomine corporis
<pb n="1034B"/>
appellatur caput cum de ipso apostata angelo dicitur: <hi>Inimicus homo hoc fecit 
 <note>(Matth. XIII, 28)</note>
            </hi>. Iste igitur
princeps omnium perversorum alios socios habet
atque alios filios. Qui namque sunt ejus socii, nisi illi
apostatae angeli qui cum eo de coelestis patriae sede
ceciderunt? Vel quos alios filios habet, nisi perversos
homines, qui de ejus prava persuasione in
malitiae operatione generantur? Unde etiam Veritatis
voce infidelibus dicitur: <hi>Vos ex patre diabolo
estis <note>(Joann. VIII, 44)</note>
            </hi>.</p>
          </div3>
<div3>
            <head>39.</head>
            <p>
 <hi>Quam praedam sociis polliceatur diabolus.</hi> --Perversus
itaque iste auctor erroris praedam sociis
pollicetur, quia malignis spiritibus pravorum promittit
animas in eorum fine rapiendas. <hi>Et oculi
filiorum ejus deficient,</hi> quia dum intentiones hominum
<pb n="1034C"/>
ad sola terrena speranda excitat, hoc illos
amare facit quod diu tenere non possunt. Neque enim
valet amoris pravi intentio permanere, quando et hoc
quod amat ipsumque qui amat constat sub celeritate
deficere. Possunt quoque et per socios fortasse intelligi
crudelissimi quique et omni malitia jam repleti;
per filios vero hi qui adhuc deceptoriis promissionibus
illusi, augendae pravitati nutriuntur,
ut illos jam velut ex merito malitiae diabolus quasi
socios habeat qui jam non habent in perditione quo
crescant, istos autem quasi filios quos promissionibus
lactat ut ad pejora proficiant. Sed oculi filiorum
ejus deficient, quia pravorum intentiones cadunt cum
omne quod hic appetunt deserunt, et illic quod doleant
sine fine patiuntur. Sequitur:</p>
          </div3>
        </div2>
<div2>
          <head>CAPUT XXXV.</head>

<pb n="1034D"/>
<p>VERS. 6.-- <hi>Posuit me quasi in proverbium vulgi: 
 et exemplum sum coram eis.</hi> </p>
<div3>
            <head>40.</head>
            <p>
 <hi>De electorum flagellis stulta vulgi opinio.</hi> --Haec
beatus Job dicat ex se, dicat ex vocibus omnium
electorum. Omnis quippe qui flagello percutitur quasi
in proverbium ponitur vulgi, quia <emph>431</emph> stultus quisque
dum cuiquam maledicere appetit, ex illius similitudine
<pb n="1035A"/>
maledictionem sumit, quem percussum temporaliter
videt, eamque poenam suo optat adversario
quam evenisse conspicit justo. Sicque fit ut non recte
sapientibus in exemplum deducatur rectus, dum et
poena justi esse damnatio creditur, et quae illi maneat
gloria nulla spe fidei praevidetur. Sequitur:</p>
          </div3>
        </div2>
<div2>
          <head>CAPUT XXXVI [ <hi>Vet. XVIII, Rec. XIII</hi> ].</head>
<p>VERS. 7.-- <hi>Caligavit ad indignationem oculus meus,
et membra mea quasi in nihilum redacta sunt.</hi> </p>
<div3>
            <head>41.</head>
            <p>
 <hi>Ad flagella sanctis obstupescentibus et caligantibus,
infirmi aliquando corruunt.</hi> --Ad indignationem
oculus caligat quando ipsi quoque qui in dominico
corpore, id est in Ecclesia, lumen veritatis habent,
dum se diutius a pravis despici ac dedignari conspiciunt,
de occulti judicii admiratione turbantur, et secretum
<pb n="1035B"/>
Dei penetrare nequeunt, cur praevalere perversi
contra bonorum innocentiam permittuntur. Quis
etenim non obstupescat cum Herodias apud temulentum
regem saltatu filiae obtinet ut caput amici
Sponsi, prophetae et plusquam prophetae, ante ora
convivantium in disco deferatur <note>(Marc. VI, 27)</note>? Sed
cum justi ad indignationem caligant, infirmi plerumque
usque ad infidelitatem corruunt. Unde subditur: <hi>Et membra mea quasi in nihilum sunt redacta.</hi> 
Membrorum quippe nomine teneritudo exprimitur
infirmorum, qui dum perversos prospiciunt florere
justosque cruciari, ad hoc nonnunquam perveniunt,
ut se bona vel inchoasse poeniteant; atque ita ad
agenda mala citius recedunt, ac si eorum vitae nocuerit
bonum quod inchoaverunt. Hoc autem quod
<pb n="1035C"/>
ait: <hi>Caligavit ad indignationem oculus meus,</hi> verbis
planioribus aperit, adjungens:</p>
          </div3>
        </div2>
<div2>
          <head>CAPUT XXXVII [ <hi>Rec. XIV</hi> ].</head>
<p>VERS. 8. <hi>Stupebunt justi super hoc, et innocens
contra hypocritam suscitabitur.</hi> </p>
<div3>
            <head>42.</head>
            <p>
 <hi>Imperfectorum est gloriae perversorum invidere.</hi> 
--Hoc loco innocens necdum perfectus justus accipitur,
qui bona adhuc inchoans, etsi nocere aliis non
novit, perfecta tamen ipse agere nequaquam valet.
Et quia corda parvulorum, dum perversos florere
in praesenti vita conspiciunt, invidiae facibus succenduntur;
tanto enim quisque plus invidet aliis bona
praesentia, quanto ea ipse minus contempserit. Nam
quod haberi ab omnibus non valet simul totum, huic
<pb n="1035D"/>
desit quod alter habuerit. Succenditur vero contra
hypocritam innocens, dum gloriae simulatoris invidet
etiam qui nulli nocere solet. Sin vero hoc in loco innocens
quilibet in bono perfectus accipitur, contra
hypocritam innocens suscitatur quando hunc et florere
conspicit, et tamen cum suo eum flore contemnit;
et praedicando quae recta sunt, tanto eum despiciendum
caeteris esse denuntiat, quanto eum conspicit
illa anxie quaerere quae cum eo diu non valeant permanere.
In quo adhuc sensu subjungitur:</p>
          </div3>
        </div2>
<div2>
          <head>CAPUT XXXVIII [ <hi>Vet. XIX</hi> ].</head>

<pb n="1036A"/>
<p>VERS. 9.-- <hi>Et tenebit justus viam suam, et mundis
manibus addet fortitudinem.</hi> </p>
<div3>
            <head>43.</head>
            <p>
 <hi>Deus qui malis temporalia bona concedit, justis
aeterna non denegabit.</hi> --Considerato quippe hypocrita,
justus viam suam tenet, quia dum illum ex
perversa voluntate obtinere ea quae mundi sunt intuetur,
ipse ad amorem coelestium robustius stringitur,
sciens quia bonis desideriis praemia aeterna non
deerunt, dum et pravis et duplicibus cordibus bona
temporalia non negantur. Qua ex re mundis quoque
manibus addit fortitudinem, quia conspiciens perversos
obtinere terrenam gloriam, bona sua opera provehit <emph>432</emph> 
 ad perfectionem; et tanto altius temporalia
despicit, quanto haec abundare etiam malis cernit.
<pb n="1036B"/>
Quam enim sint despicienda considerat quae Deus
omnipotens etiam perversis praestat. Si enim principaliter
magna essent, nequaquam haec conditor adversariis
suis tribueret. Unde et indignum sibi esse
perpendit ut illa bona appetat quae abundare conspicit
et malis, sed ad percipienda coelestia mentem
suam dirigit, quae sibi cum reprobis communia esse
non possunt. Igitur postquam exteriores profectus
malorum, bonorum vero interiores intulit, exhortationis
verba protulit, dicens:</p>
          </div3>
        </div2>
<div2>
          <head>CAPUT XXXIX.</head>
<p>VERS. 10.-- <hi>Igitur omnes vos convertimini, et
venite.</hi> </p>
<div3>
            <head>44.</head>
            <p>
 <hi>Ad Deum converti fide, et venire opere debemus.</hi> 
<pb n="1036C"/>
--Quae videlicet exhortationis verba proprie ad electos
format, quos ad aeternitatem vocat. Qui duobus
modis invitantur, scilicet ut convertantur, et veniant:
convertantur nimirum fide, veniant opere.
Vel certe convertantur deserendo mala, et veniant
bona faciendo, sicut scriptum est: <hi>Declina a malo,
et fac bonum <note>(Psal. XXXVI, 27)</note>
            </hi>. Mirandum vero quod
subditur:</p>
          </div3>
        </div2>
<div2>
          <head>CAPUT XL.</head>
<p>IBID.-- <hi>Et non inveniam in vobis ullum sapientem.</hi> </p>
<div3>
            <head>45.</head>
            <p>
 <hi>Apud semetipsos sapientes, ad veram sapientiam
pervenire nequeunt.</hi> --Quid est enim quod eos ad sapientiam
vocat, et tamen optat ne illos sapientes inveniat,
nisi quod ad veram sapientiam venire non
possunt qui falsae suae sapientiae fiducia decipiuntur?
<pb n="1036D"/>
de quibus scriptum est: <hi>Vae qui sapientes estis in
oculis vestris, et coram vobismetipsis prudentes <note>(Isai.
V, 21)</note>
            </hi>. Et quibus rursum dicitur: <hi>Nolite esse prudentes
apud vosmetipsos <note>(Rom. XII, 16)</note>
            </hi>. Unde idem
praedicator egregius hos quos carnaliter sapientes invenerat,
ut sapientiam veram perciperent, prius fieri
stultos quaerebat, dicens: <hi>Si quis videtur inter vos sapiens
esse in hoc saeculo, stultus fiat, ut sit sapiens <note>(I,
Cor. III, 18)</note>
            </hi>. Et per semetipsam Veritas dicit: <hi>Confiteor
tibi, Pater Domine coeli et terrae, quia abscondisti
<pb n="1037A"/>
haec a sapientibus et prudentibus, et revelasti ea
parvulis <note>(Matth. XI, 25)</note>
            </hi>. Quia ergo hi qui apud semetipsos
sapientes sunt ad veram sapientiam pervenire
non possunt, recte beatus Job, conversionem
auditorum desiderans, exoptat ne in eis ullum sapientem
inveniat. Ac si eis aperte dicat: Stulti esse apud
vosmetipsos discite, ut in Deo vere sapientes esse valeatis.
Sequitur:</p>
          </div3>
        </div2>
<div2>
          <head>CAPUT XLI [ <hi>Vet. XX, Rec. XV</hi> ].</head>
<p>VERS. 11.-- <hi>Dies mei transierunt, cogitationes meae
dissipatae sunt, torquentes cor meum.</hi> </p>
<div3>
            <head>46.</head>
            <p>
 <hi>Dies Ecclesiae prosperitas, noctes adversitas.
Sancti ad terrena dispensanda coacti torqueri se sentiunt.</hi> --Sancta
electorum Ecclesia per diurna et
nocturna tempora conspicit vitae suae spatia transire,
<pb n="1037B"/>
quia noctem in adversitatibus, diem vero in prosperitatibus
habere consuevit. Quasi enim lux ei oritur
ex tranquillitate pacis, et nox ex dolore persecutionis.
Sed cum post quietis otia ad excrescentis contra
se persecutionis laborem redit, dies suos transisse
testatur. In quibus tamen diebus solet tanto gravioribus
curis premi, quanto a se de ipsa tranquillitate
pacis subtiliores a judice rationes cogitat exquiri. In
tranquillitate enim pacis modo animarum lucra cogitat,
modo terrenarum rerum dispensationes curat.
Quae videlicet terrenorum actuum dispensationes
tanto bonis mentibus graviores sunt, quanto earum
intuitu ab intuendis coelestibus vel ad modicum avelluntur.
Unde bene beatus Job sive sua, sive voce universalis
Ecclesiae, postquam dies suos transisse testatur,
<pb n="1037C"/>
illico subjunxit: <hi>Cogitationes meae dissipatae sunt,</hi> <emph>433</emph> 
 <hi>torquentes cor meum.</hi> Quia dum bonis mentibus
temporalis felicitas transit, etiam cura eis terrenae dispensationis
subtrahitur, quae eas in cogitationibus
torquere videbatur. Dum enim erectae semper esse
ad percipienda coelestia appetunt, eo ipso quo aliquando
ex dispensatione terrena ad ima cogitanda
descendunt, torqueri se sentiunt. Unde fit ut ipsa
quoque adversitas persecutionis vertatur in magnam
exsultationem laetitiae, propter adeptam quietem cordis.
Unde et apte subditur:</p>
          </div3>
        </div2>
<div2>
          <head>CAPUT XLII.</head>
<p>VERS. 12.-- <hi>Noctem verterunt in diem.</hi> </p>
<div3>
            <head>47.</head>
            <p>
 <hi>Sancti malunt perpeti mala, quam bonorum cura
fatigari.</hi> --Dissipatae etenim cogitationes noctem in
<pb n="1037D"/>
diem vertunt, quia nonnunquam justis amplius placet
ex adversitate mala perpeti quam ex prosperitate
terrenae dispensationis cura fatigari. Sed quia noverunt
cautius, et adversa transire, et prospera rursus
illucescere, apte subjungitur:</p>
          </div3>
        </div2>
<div2>
          <head>CAPUT XLIII.</head>
<p>IBID.-- <hi>Et rursum post tenebras spero lucem.</hi> </p>
<div3>
            <head>48.</head>
            <p>
 <hi>Sancti post mortem statim coelestibus praemiis
donantur.</hi> --Lux enim post tenebras speratur, quia
vel post noctem vitae praesentis aeternum lumen percipitur,
vel ita hic adversitas atque prosperitas alternant,
ut sibi succedere vicissim non desinant. Unde
<pb n="1038A"/>
fit ut et in luce nox in suspicione sit, et in nocte lux
in praesumptione, sicut scriptum est: <hi>In die bonorum
ne immemor sis malarum, et in die malorum ne
immemor sis bonorum <note>(Eccl. XI, 27)</note>
            </hi>. Sed ecce quia auctoris
nostri gratia redempti sumus, hoc jam coelestis
muneris habemus, ut cum a carnis nostrae inhabitatione
subtrahimur, mox ad coelestia praemia deducamur,
quia dum conditor ac Redemptor noster,
claustra inferni penetrans, electorum exinde animas
eduxit, nos illo ire non patitur, unde jam alios descendendo
liberavit. Hi vero, qui ante ejus adventum
in hunc mundum venerunt, quantamlibet justitiae
virtutem haberent, ex corporibus educti in sinu
coelestis patriae statim recipi nullo modo poterant,
quia necdum ille venerat qui inferni claustra sua descensione
<pb n="1038B"/>
solveret, et justorum animas in perpetua
jam sede collocaret. Unde beatus Job et afflictionem
sentiens, et adhuc differri retributionem justorum
sciens, apte subjungit:</p>
          </div3>
        </div2>
<div2>
          <head>CAPUT XLIV [ <hi>Vet. XXI, Rec. XVI</hi> ].</head>
<p>VERS. 13.-- <hi>Si sustinuero, infernus domus mea est,
et in tenebris stravi lectulum meum.</hi> </p>
<div3>
            <head>49.</head>
            <p>
 <hi>Ante Christum justorum animae in inferno tormentorum
expertes tenebantur.</hi> --Priores etenim sancti
et sustinere adversa poterant, et tamen, e corporibus
educti, adhuc ab inferni locis liberari non poterant,
quia necdum venerat qui illuc sine culpa descenderet,
ut eos qui ibi tenebantur ex culpa liberaret. Tunc
vero homo suum lectulum in tenebris stravit, quando
lucem justitiae persuasori callido consentiendo deseruit.
<pb n="1038C"/>
Et quia in ipsis quoque inferni locis justorum
animae sine tormento tenebantur, ut et pro originali
culpa adhuc illuc descenderent, et tamen ex propriis
actibus supplicium non haberent, quasi in tenebris
lectulum stravisse est in inferno sibi requiem praeparasse.
Grave etenim taedium electis fuit post solutionem
carnis adhuc speciem non videre Creatoris.
Quod taedium non immerito beatus Job tenebras vocat.
Sed quia hoc ex poena infirmitatis venit, recte
eamdem mox infirmitatem subdit dicens:</p>
          </div3>
        </div2>
<div2>
          <head>CAPUT XLV [ <hi>Rec. XVII</hi> ].</head>
<p> <emph>434</emph> VERS. 14.-- <hi>Putredini dixi: Pater meus es;
mater mea, et soror mea, vermibus.</hi> </p>
<div3>
            <head>50.</head>
            <p>
 <hi>Ex origine vitiata concupiscentiae curarumque
<pb n="1038D"/>
vermes trahimus.</hi> --Quid est hoc quod dixit putredini: <hi>Pater meus es,</hi> 
 nisi quod omnis homo ab origine
jam vitiata descendit? Unde et additur: <hi>Mater mea,
et soror mea, vermibus,</hi> quia videlicet et ab ipsa putredine
et cum ipsa in hunc mundum venimus. Quantum
enim ad materiam corruptibilis carnis, mater
nostra ac soror vermes sunt, quia et de putredine processimus,
et cum putredine venimus, quam portamus.
Quod si intelligi spiritaliter potest, et mater natura,
et consuetudo non immerito soror vocatur,
quia ab illa cum ista sumus. Quae videlicet mater et
soror vermes sunt, quia ex natura corruptibili et
<pb n="1039A"/>
consuetudine perversa cogimur, ut quasi quibusdam
vermibus, sic inquietis cogitationibus in mente fatigemur.
Carnis enim natura vitiata et consuetudo
perversa, quia innumeras curas in corde infirmitatis
nostrae generant, bene mater et soror vermes vocantur.
Mordent enim animum curae, dum inquietant.
Non enim cessant justi viri vel sollicite cogitare et
pertractare quid agant, vel provide inspicere quo
post praesentem vitam ducendi sint. Quia ergo tunc
electi ante adventum Domini et in labore vitae praesentis
se esse cernebant, et tamen post praesentem
vitam necdum coelestia bona percipere, multis cogitationibus
urebantur. Exspectabant enim gratiam
Redemptoris sui, nec tamen ad eam poterant in
carne vivendo pervenire. Unde et apte subditur:</p>
          </div3>
        </div2>
<div2>
          <head>CAPUT XLVI.</head>

<pb n="1039B"/>
<p>VERS 15.-- <hi>Ubi est ergo nunc praestolatio mea?</hi> </p>
<div3>
            <head>51.</head>
            <p>
 <hi>Justorum tot in malis, sola spes Christus.</hi> --Quae
esse potuit praestolatio justorum, nisi justos
justificans Deus, qui ad poenas humani generis
sponte descenderet, et captivos mortis justitiae suae
virtute liberaret? Hujus enim praesentiam minime
cessabant intenta cogitatione praestolari: esse venturam
noverant, sed venire citius quaerebant. Unde
non ait: Ubi est ergo praestolatio mea? sed ait: <hi>Ubi
est ergo nunc praestolatio mea? [Vet. XXII.</hi> ] Dum
enim addit <hi>nunc,</hi> ostendit quia quod quandoque venturum
erat venire citius desiderabat. Sequitur:</p>
          </div3>
        </div2>
<div2>
          <head>CAPUT XLVII.</head>
<p>IBID.-- <hi>Et patientiam meam quis considerat?</hi> </p>
<div3>
            <head>52.</head>
            <p>
 <hi>Ardentibus desideriis ab illis expetitus.</hi> --Expressit
<pb n="1039C"/>
desiderium quo festinat in carne positus redimi
et ab inferis ad superna revocari. Et quidem
paucorum hominum ista fuit perpendere, ut scirent
de praesentis vitae laboribus vel de subsequenti post
mortem dilatione cogitare. Quod utrumque justi ante
adventum Redemptoris nostri se perpeti dolebant.
Unde et recte dicitur: <hi>Et patientiam meam quis considerat?</hi> 
 Equidem non deest qui patientiam consideret;
sed cum citius non exaudit, quasi minus considerare
Deus dicitur. Ipsa enim humani generis quae venit
in mundi fine redemptio ab his qui a mundi initio
praecesserunt tarda credebatur, quia longo temporis
spatio a coelestium remuneratione disjuncti sunt,
Veritate attestante, quae ait: <hi>Multi prophetae et reges
<pb n="1039D"/>
voluerunt vos videre quae vos videtis, et non viderunt <note>(Luc. X, 24)</note>
            </hi>.
Itaque quod nunc dicitur: <hi>Patientiam
meam quis considerat?</hi> ardentis desiderii vota panduntur.
Neque enim, ut praediximus, justorum patientiam <emph>435</emph> 
 non considerat Deus, sed quasi non
considerare dicitur ad votum desiderii minus citius
apparere, et per prolixiora tempora dispensationis
<pb n="1040A"/>
suae gratiam differre. Dicat ergo: <hi>Patientiam meam
quis considerat?</hi> quia quod disponenti breve est, longum
est amanti. Unde adhuc dilationis suae damna
considerans, hoc quod jam praedixerat repetit, et,
descensurus ad ima, vocem doloris ingeminat, dicens:</p>
          </div3>
        </div2>
<div2>
          <head>CAPUT XLVIII.</head>
<p>VERS. 16.-- <hi>In profundissimum infernum descendent
omnia mea.</hi> </p>
<div3>
            <head>53.</head>
            <p>
 <hi>Qui profundissimus infernus, dicantur eorum
receptacula.</hi> --Cum constet, quod apud inferos justi
non in locis poenalibus, sed in superiori quietis sinu,
tenerentur, magna nobis oboritur quaestio, quidnam
sit quod beatus Job asserit, dicens: <hi>In profundissimum
infernum descendent omnia mea.</hi> Qui et si ante
adventum mediatoris Dei et hominum in infernum descensurus
<pb n="1040B"/>
erat, liquet tamen quia in profundissimum
infernum descensurus non erat. An ipsa superiora
 loca inferi profundissimum infernum vocat? Quia videlicet,
quantum ad sublimitatem coeli, jam hujus
aeris spatium non immerito dici infernus potest.
Unde cum apostatae angeli a coelestibus sedibus in
hoc caliginoso aere sint demersi, Petrus apostolus
dicit: <hi>Angelis peccantibus non pepercit, sed rudentibus
inferni detractos, in tartarum tradidit in judicio cruciandos
reservari <note>(II Petr. II, 4)</note>
            </hi>. Si itaque, quantum
ad celsitudinem coeli, aer iste caliginosus infernus
est, quantum ad ejusdem aeris altitudinem, terra quae
inferius jacet, et infernus intelligi et profundus potest;
quantum vero ad ejusdem terrae altitudinem, et
illa loca inferi quae superiora sunt aliis receptaculis
<pb n="1040C"/>
inferni, hoc loco non incongrue inferni profundissimi
appellatione signantur, quia quod aer ad coelum,
terra ad aerem, hoc ille est superior infernorum
sinus ad terram.
</p>
            <p>[ <hi>Vet. XXIII.</hi> ] <emph>436</emph> 54. <hi>Job solam animam totum
hominem esse sentit.</hi> --Sed mirum valde est quod
adjungit: <hi>Descendent omnia mea.</hi> Cum enim sola
anima descensura esset ad inferni loca, quid est
quod sanctus vir illuc perhibet omnia sua descendere,
nisi quod ibi se esse totum vidit, ubi pondus
suae remunerationis intelligit? Quia hoc quod ex se
insensibile in terra deserit, quousque ad incorruptionem
resurrectionis redeat, se esse non sentit. Omnia
itaque sua in infernum profundissimum descensura
perhibet, quo solam suam animam descensuram
<pb n="1040D"/>
videt, quia ibi totus est, ubi sentire possit quod
receperit. Vel certe in infernum omnia ejus descendunt,
quia laborum omnium retributio adhuc in sola
inferni quiete recipi praestolabatur. Et quasi illuc
descendit omne quod egit, quia ibi quietem retributionis
suae ex omnibus invenit. Unde etiam ipsa quies
praestolata subjungitur, cum illico subinfertur:</p>
          </div3>
        </div2>
<div2>
          <head>CAPUT XLIX.</head>

<pb n="1041A"/>
<p>IBID.-- <hi>Putasne saltem ibi erit requies mihi?</hi> </p>
<div3>
            <head>55.</head>
            <p>
 <hi>Job de sua salute trepidante, nemo securus sit.</hi> --
</p>
            <p>In quibus nimirum verbis et innotescit quod desiderat,
et tamen esse se adhuc de suscipienda requie
dubium designat, ne cujus sancta opera tot flagella
secuta sunt, occulto judicio superni judicis, post flagella
temporalia etiam mansura tormenta sequerentur.
Qua in re cum magno nobis timore pensandum
est quis nostrum jam de requie aeterna securus sit,
<pb n="1041B"/>
si de ea adhuc et ille trepidat cujus virtutis praeconia
<pb n="1042A"/>
et ipse judex qui percutit clamat: <hi>Si enim justus
vix salvabitur, impius et peccator ubi parebunt <note>(I Pet. IV, 18)</note>
              </hi>?
Beatus etenim Job ad requiem se post
flagella perventurum noverat; sed ut nostra timore
corda concuteret, ipse visus est de aeternae quietis
retributione dubitare cum dicit <hi>Putasne?</hi> ut nos videlicet
perpendamus quanta debemus formidine venturum
judicium semper expavescere, quando et ille
 qui a judice laudatus est adhuc de retributione judicii
in suis vocibus securus non est.</p>
</div3>
        </div2>
      </div1>

<div1>
        <head>LIBER DECIMUS QUARTUS, <hi>In quo sanctus Gregorius</hi> XVIII <hi>et</hi> XIX <hi>capitum libri Job sensum historicum, allegoricum et moralem aperit.</hi> </head>
<div2>
          <head>CAPUT PRIMUM.</head>
<div3>
            <head>1.</head>
            <p>
 <hi>Superius dictorum anacephalaeosis.</hi> --Superiori
<pb n="1041B"/>hujus operis parte <note>(Maxime praefat., c. 2)</note> tractavimus
quod omnipotens Deus, ut mentes corrigeret sub
lege positorum, beati Job vitam ad testimonium adduxit,
<pb n="1041C"/>
qui legem non novit, et tamen tenuit, qui praecepta
vitae quae scripto non acceperat custodivit. Hujus
prius actio Deo attestante laudatur, et probari
postmodum diabolo insidiante permittitur, ut per tentamenta
tribulationis ostenderet quantum prius in
tranquillitate profecisset. Hujus vitam inimicus generis
humani more suo improbus, et laudari Deo attestante
cognovit, et tamen ad tentandum expetiit.
Quem cum tot damnis rerum, tot orbitatibus percussum
sternere nequivisset, uxorem ei in stimulum
 malae suasionis excitavit, ut saltem per familiaria
verba corrumperet quem per tot sternere nuntiorum
tormenta minime valeret. Sed cum adjutorio feminae,
quod contra Adam prius in paradiso obtinuit, contra
hunc secundum in sterquilinio positum roborari
<pb n="1041D"/>
non potuit, ad alia se tentandi argumenta convertit,
ut amicos ejus quasi consolantes adduceret, et tamen
eorum mentes in asperitatem increpationis excitaret;
 quatenus eum, cujus patientiam flagella non
vicerant, inter flagella saltem aspera verba superarent.
Sed inimicus callide insidians fraudem quam
contra sanctum virum paraverat pertulit, quia sancto
viro quot occasiones perditionis intulit, tot causas
victoriae ministravit. Contra tormenta quippe patientiam,
contra verba sapientiam tenuit, quia et
 dolores verberum aequanimiter sustinuit, et stultitiam
male suadentium sapienter frenavit. Sed quia in
<pb n="1042B"/>
ipsis passionibus doctisque <emph>437</emph> locutionibus sanctae
Ecclesiae typum tenet, amicis ejus, ut saepe jam diximus,
quaedam recta, et quaedam stulta loquentibus,
non immerito haeretici figurantur, qui pro eo quod
sancto viro amici sunt, multa de reprobis recta dicunt;
<pb n="1042C"/>
sed pro eo quod speciem haereticorum tenent,
plerumque in oris sui excessu dilabuntur, et verborum
suorum jaculis sancti viri pectus feriunt, sed
contra mentem inexpugnabilem ipsa sua percussione
fatigantur. Nos igitur subtili debemus discretione
distinguere, et quid sit in eorum verbis quod vere de
reprobis sentiunt, et quid quod contra beatum Job
fatuum sonant.</p>
          </div3>
        </div2>
<div2>
          <head>CAPUT II.</head>
<p>CAP. XVIII, VERS. 1, 2.-- <hi>Respondens autem Balda:
Suhites, dixit: Usque ad quem finem verba jactabis?
Intellige prius, et sic loquamur.</hi> </p>
<div3>
            <head>2.</head>
            <p>
 <hi>Haeretici Ecclesiam superbiae et ignorantiae insimulant.</hi> --Omnes
haeretici sanctam Ecclesiam in
quibusdam cognitis superbire putant, quaedam vero
<pb n="1042D"/>
nec intelligere suspicantur. Unde Baldad Suhites
beatum Job quasi in superbiam astruit erupisse,
quem fatetur verba jactare. Sed signat ipse quanta
elatione tumuerat, qui beatum Job loqui quae non
intelligeret putabat. Et quia omnes haeretici in aestimatione
sua a sancta Ecclesia despici conqueruntur,
apte subjungitur:</p>
          </div3>
        </div2>
<div2>
          <head>CAPUT III.</head>
<p>VERS. 3.-- <hi>Quare reputati sumus ut jumenta, et
sorduimus coram te?</hi> </p>
<div3>
            <head>3.</head>
            <p>
 <hi>Haereticorum in Ecclesiam suspiciones et contumeliae.</hi> --Humanae
mentis est proprium hoc sibi fieri
<pb n="1043A"/>
suspicari quod facit. Arbitrantur enim se despici,
qui bonorum mores despicere consueverunt. Et quia
in his quae comprehendi valent ratione contra haereticos
ostendit Ecclesia rationabile non esse quod
astruunt, aestimari se ab ejus judicio velut jumenta
suspicantur. Ex qua despectus sui suspicione protinus
ad dedignationem prosiliunt, atque ad ejusdem
Ecclesiae contumelias excitantur. Unde subditur:</p>
          </div3>
        </div2>
<div2>
          <head>CAPUT IV.</head>
<p>VERS. 4.-- <hi>Quid perdis animam tuam in furore tuo?</hi> </p>
<div3>
            <head>4.</head>
            <p>
 <hi>Ecclesiae zelum, furorem et insaniam vocant haeretici.</hi> --Haeretici
vel zelum rectitudinis, vel spiritalem
gratiam sanctae praedicationis, non virtutis
pondus, sed insaniam furoris aestimant. Quo furore
videlicet perire fidelium animas arbitrantur quia
<pb n="1043B"/>
inde interire Ecclesiae vitam credunt, unde eam
contra se infervere conspiciunt. Sequitur:</p>
          </div3>
        </div2>
<div2>
          <head>CAPUT V.</head>
<p>IBID.-- <hi>Nunquid propter te derelinquetur terra?</hi> </p>
<div3>
            <head>5.</head>
            <p>
 <hi>Deus extra veram Ecclesiam vere non colitur.</hi> --Se
enim ubique Deum colere, se totum mundum
 existimant occupasse. Quid est ergo dicere: <hi>Nunquid
propter te derelinquetur terra,</hi> nisi hoc quod
saepe fidelibus dicunt, quia si hoc est verum quod
vos dicitis, omnis a Deo terra derelicta est, quam
jam prae multitudine nos tenemus; sancta autem
universalis Ecclesia praedicat Deum veraciter nisi
intra se coli non posse, asserens quod omnes qui
extra ipsam sunt minime salvabuntur. At contra haeretici,
qui etiam extra ipsam salvari se posse confidunt,
<pb n="1043C"/>
in quolibet loco sibi divinum adjutorium
adesse profitentur. Unde dicunt: <hi>Nunquid propter te
derelinquetur terra?</hi> id est, ut quisquis extra te fuerit
minime salvetur? Unde etiam subditur:</p>
          </div3>
        </div2>
<div2>
          <head>CAPUT VI.</head>
<p>IBID.-- <hi>Et transferentur rupes de loco suo.</hi> </p>
<div3>
            <head>6.</head>
            <p>
 <emph>438</emph> <hi>Haeretici doctores suos rupes vocant.</hi> --Haeretici
rupes vocant eos quos sublimibus in humano
genere excedere sensibus aestimant, quos profecto
doctores se habere gloriantur. Cum vero sancta Ecclesia
perversos quosque praedicatores intra sinum rectae
fidei colligere studet, quid aliud quam de locis propriis
rupes movet, ut intra eam recta sentientes humiliter
jaceant, qui in perversis suis sensibus prius
rigidi stabant? Sed hoc fieri haeretici omnino contradicunt,
<pb n="1043D"/>
et propter ejus vocem rupes de loco proprio
transferri renituntur, quia videlicet nolunt ut ad
eam venientes vera humiliter sentiant hi qui apud
eos elati sensibus falsa sapiebant.
</p>
            <p>[ <hi>Vet. et Rec. III.] 7. Contra Ecclesiam propter
flagella quae patitur, insaniunt.</hi> --Plerumque vero
haeretici, cum quosdam intra sanctam Ecclesiam vel
<pb n="1044A"/>
inopia, vel flagellis laborantes aspiciunt, semetipsos
mox in arrogantiam justitiae extollunt; et quidquid
adversum fidelibus evenisse considerant, hoc factum
pro eorum iniquitatibus putant, nescientes nimirum
quia actionum meritum praesentis vitae qualitas nullatenus
probat. Nam plerumque et bona malis, et
mala bonis eveniunt, pro eo quod et vera bona
bonis, et vera mala malis in aeterna retributione
servantur. Baldad itaque typum haereticorum de
prosperitate vitae praesentis sese extollentium tenens,
adversus beati Job flagella quasi ex eorum voce
contra justorum opprobria inflatur, ac diserte quidem
contra impios disputat; sed quam perverse
contra justum talia dicat ignorat, nam subjecit,
dicens:</p>
          </div3>
        </div2>
<div2>
          <head>CAPUT VII.</head>

<pb n="1044B"/>
<p>VERS. 5.-- <hi>Nonne lux impii exstinguetur, nec
splendebit flamma ignis ejus?</hi> </p>
<div3>
            <head>8.</head>
            <p>
 <hi>Saepe mala bonis, et bona malis in vita eveniunt.</hi> 
--Haec si in praesentis vitae definitione denuntiat,
fallitur; quia plerumque et impiis inesse lumen
prosperitatis cernitur, et pios tenebrae ignobilitatis
ac paupertatis abscondunt. Sin vero ad hoc ejus
sermo dirigitur, ut ostendat quid impii in suo fine
patiantur, veraciter dicitur: <hi>Nonne lux impii exstinguetur,
nec splendebit flamma ignis ejus?</hi> Quod si dici
de impio recte potuit, contra sanctum tamen virum
in flagellis constitutum dici non debuit. Sed nos
vires brachiorum illius in suis sententiis perpendentes,
pensemus quam valide jacula intorquet, et desinamus
<pb n="1044C"/>
aspicere intorquendo quem impetit, nimirum
scientes, quia frustratis ictibus lapidem feriat. Dicat
ergo: <hi>Nonne lux impii exstinguetur? [Rec. IV.</hi> ]
Quia habent et impii lucem suam, prosperitatem
scilicet vitae praesentis. Sed lux impii exstinguetur;
quia fugitivae vitae prosperitas cum ipsa citius vita
terminatur. Unde apte subditur: <hi>Nec splendebit
flamma ignis ejus?</hi> </p>
          </div3>
<div3>
            <head>9.</head>
            <p>
 <hi>Mali quod appetunt, plerumque ad cumulum
perditionis obtinent.</hi> --Omnis namque impius habet
flammam ignis proprii, quem in corde suo ex fervore
desideriorum temporalium accendit, dum modo
istis, modo illis cupiditatibus aestuat, et cogitationes
suas per multiplicia blandimenta saeculi amplius
inflammat. Ignis autem si flammam non habet, nequaquam
<pb n="1044D"/>
fuso lumine splendet. Flamma itaque ignis
ejus est decor, vel potestas exterior, quae de interno
ejus ardore procedit, quia quod anxie in hoc mundo <emph>439</emph> 
 adipisci desiderat, plerumque ad cumulum
perditionis suae obtinet, et sive in potestate culminis,
sive in divitiis multiplicationis, quasi per exteriorem
gloriam lucet. Sed non splendebit flamma
<pb n="1045A"/>
ignis ejus; cum in die exitus, omnis exterior decor
subtrahitur, et solo suo intrinsecus ardore concrematur.
Flamma ergo ab igne subtrahitur cum gloria
exterior ab interno ejus ardore separatur. Habent
etiam et justi flammam ignis sui, sed nimirum quae
resplendeat, quia videlicet eorum desideria in bonis
operibus lucent. Iniquorum vero flamma minime
splendet, quia per hoc quod mala appetunt; ad tenebras
pertrahuntur. Unde et sequitur:</p>
          </div3>
        </div2>
<div2>
          <head>CAPUT VIII.</head>
<p>VERS. 6.-- <hi>Lux obtenebrescet in tabernaculo illius.</hi> </p>
<div3>
            <head>10.</head>
            <p>
 <hi>Iniquorum gaudium cito deficit. Supra ipsos
est gaudium; justorum infra.</hi> --Si plerumque tristitiam
tenebras accipimus, non immerito lucem accipere
gaudium debemus. Lux ergo in tabernaculo
<pb n="1045B"/>
illius tenebrescit, quia in ejus conscientia, quam
male inhabitat, gaudium quod de temporalibus rebus
fuerat deficit. Unde et apte subjungitur:
</p>
            <p>IBID.-- <hi>Et lucerna quae super eum est exstinguetur.</hi> </p>
<p>[ <hi>Vet. IV.</hi> ] Ut enim de usu multorum loquar, lucerna
lumen in testa est, lumen vero in testa est
gaudium in carne. Lucerna ergo quae super eum est
exstinguitur, quia cum malorum suorum retributio
impium sequitur, in ejus mente gaudium carnale
dissipatur. Bene autem de lucerna hac non dicitur
quae apud eum est, sed quae super eum est, quia
iniquorum mentem terrena gaudia possident, sicque
eam in voluptatibus absorbent, ut super ipsam sint,
non apud ipsam. Justi autem etiam cum prosperitatem
vitae praesentis habent, eam sub semetipsis premere
<pb n="1045C"/>
noverunt, ut hoc quod apud se in bonis hilarescunt,
gravitatis consilio transeant, et virtutis regimine
excedant. Lucerna ergo impii quae super eum
est exstinguitur, quia citius ejus gaudium deficit,
quod eum totum in hac vita possedit. Et qui nunc
male se in voluptatibus dilatat, eum post in suppliciis
poena coangustat. Unde adhuc subditur:</p>
          </div3>
        </div2>
<div2>
          <head>CAPUT IX.</head>
<p>VERS. 7.-- <hi>Arctabuntur gressus virtutis ejus.</hi> </p>
<div3>
            <head>11.</head>
            <p>
 <hi>Qui nunc in deliciis vagantur, in suppliciis arctabuntur.</hi> --Nunc
enim quasi toties virtutis suae gressus
exerit, quoties potestatis suae violentias exercet.
Sed gressus virtutis ejus arctabuntur, quia vires malitiae
illius, quas nunc in voluptate sua exhibet, postmodum
poena constringit. Sequitur:</p>
          </div3>
        </div2>
<div2>
          <head>CAPUT X [ <hi>Rec. V</hi> ].</head>

<pb n="1045D"/>
<p>IBID.-- <hi>Et praecipitabit eum consilium suum.</hi> </p>
<div3>
            <head>12.</head>
            <p>
 <hi>Suo unusquisque impius consilio in praeceps
ruit.</hi> --Habet nunc consilium suum omnis iniquus
praesentia appetere, aeterna deserere, injusta agere,
justa deridere; sed cum judex justorum injustorumque
venerit, suo unusquisque impius consilio praecipitatur,
quia per hoc quod hic appetere pravis cogitationibus
elegit, in aeterni supplicii tenebras mergitur.
<pb n="1046A"/>
Quem enim hic gloria temporalis extollit, illic
sine termino poena premit. Qui hic in voluptate laetatus
est, illic perpetua ultione cruciatur. Et fit plerumque
ut ipsa hujus mundi prosperitas, quae ab
impiis inhianter appetitur, eorum gressus ita obliget,
ut etiam cum ad bona opera voluerint redire, vix
possint, quia recta agere non valent cum mundi hujus
amatoribus <emph>440</emph> displicere timent. Unde agitur
ut per gloriam quam impius ex peccato assequitur
ejus adhuc peccata amplius multiplicentur, quod
bene Baldad exprimit cum subjungit:</p>
          </div3>
        </div2>
<div2>
          <head>CAPUT XI [ <hi>Rec. VI</hi> ].</head>
<p>VERS. 8.-- <hi>Immisit enim in rete pedem suum, et
in maculis ejus ambulat.</hi> </p>
<div3>
            <head>13.</head>
            <p>
 <hi>Peccator cum a peccati laqueis expediri nititur,
<pb n="1046B"/>
cognoscit quam duris nexibus teneatur, maxime in fine
vitae.</hi> --Qui pedes in rete mittit, non cum voluerit
ejicit, sic qui in peccata se dejicit non mox ut voluerit
surgit; et qui in maculis retis ambulat, gressus
suos ambulando implicat, et cum expedire ad
ambulandum nititur, ne ambulet obligatur. Saepe
namque contingit ut quis, hujus mundi delectatione
persuasus, in eo ad honoris gloriam pertingat, ut ad
desideriorum suorum effectum perveniat, et pervenisse
se ad hoc quod expetiit laetetur. Sed quia bona
mundi non habita in amore sunt, et plerumque habita
vilescunt, percipiendo discit quam sit vile
 quod expetiit. Unde revocatus ad mentem exquirit
qualiter sine culpa fugiat, quod se cum culpa conspicit
<pb n="1046C"/>
adeptum; sed ipsa eum dignitas quae implicavit
tenet, et sine culpis aliis fugere non valet hoc ubi
non sine culpa pervenit. Immisit ergo in rete pedes
suos, et in maculis ejus ambulat, quia cum expediri
nititur, tunc veraciter conspicit quam duris nexibus
tenetur. Neque enim vere obligationem nostram
cognoscimus, nisi cum evadere nitentes, quasi levare
pedes conamur. Unde et hanc eamdem obligationem
aperit subjungens:
</p>
            <p>VERS. 9.-- <hi>Tenebitur planta illius laqueo.</hi> </p>
<p>[ <hi>Vet. V.</hi> ] Quia videlicet stringetur finis in peccato.
Et quia hostis generis humani, cum uniuscujusque
vitam in culpa obligat, ad ejus mortem anxius
anhelat, recte subjungitur:</p>
          </div3>
        </div2>
<div2>
          <head>CAPUT XII.</head>
<p>
            <pb n="1046D"/>IBID.-- <hi>Et exardescet contra eum sitis.</hi> </p>
<div3>
            <head>14.</head>
            <p>
 <hi>Cum se obligatum experitur, concupiscentia
acrius aestuat peccator.</hi> --Antiquus quippe noster
inimicus, cum in peccato vitam illaqueat, sitit, ut
mortem peccatoris bibat. Quod tamen et aliter intelligi
potest. Nam perversa mens, cum in peccatum se
venisse conspicit, quadam cogitationis superficie
evadere peccati laqueos quaerit; sed vel terrores,
vel opprobria hominum timens, eligit in aeternum
<pb n="1047A"/>
mori, quam ad tempus aliquid adversitatis perpeti.
Unde totum se vitiis deserit, quibus jam se semel
obligatum sentit. Cujus ergo usque ad finem vita in
culpa constringitur, ejus planta laqueo tenetur. Sed
quia se quo malis obligatum pensat, eo de suo reditu
desperat, ipsa jam desperatione acrius ad hujus
mundi concupiscentias aestuat, fit desideriorum fervor
in mente, et peccatis praecedentibus irretitus
animus ad majora etiam delicta succenditur. Unde
et subditur: <hi>Et exardescet contra eum sitis.</hi> In ejus
quippe animo contra eum sitis exardescit, quia quo
agere perversa consuevit, eo ad ebibenda mala vehementer
accenditur. Impio quippe sitire est hujus
mundi bona concupiscere. Unde et Redemptor noster
ante Pharisaei domum hydropicum curat, et cum
<pb n="1047B"/>
contra avaritiam disputaret, scriptum est: <hi>Audiebant
autem omnia haec Pharisaei, qui erant avari, et deridebant
illum <note>(Luc. XIV, 12; XVI, 4)</note>
            </hi>. Quid est ergo quod
ante Pharisaei domum hydropicus curatur, nisi quod
per alterius aegritudinem corporis, in altero exprimitur
aegritudo cordis? Hydropicus quippe <emph>441</emph> quo
amplius biberit, amplius sitit, et omnis avarus ex
potu sitim multiplicat, quia cum ea quae appetit
adeptus fuerit, ad appetenda alia amplius anhelat.
Qui enim adipiscendo plus appetit, hujus sitis ex
potu crescit. Sequitur:</p>
          </div3>
        </div2>
<div2>
          <head>CAPUT XIII [ <hi>Vet. VI, Rec. VII</hi> ].</head>
<p>VERS. 10.-- <hi>Abscondita est in terra pedica ejus, et
decipula illius super semitam.</hi> </p>
<div3>
            <head>15. </head>
<p>
              <pb n="1047C"/> <hi>Diaboli quanta in decipiendo astutia. Qualitates
morum certis vitiis affines.</hi> --In terra pedica absconditur
cum culpa sub terrenis commodis occultatur.
Inimicus quippe insidians ostendit humanae menti in
terreno lucro quid appetat, et occultat peccati laqueum,
ut ejus animam stringat, quatenus videat
quidem quod concupiscere valeat, et tamen nequaquam
videat in quo culpae laqueo pedem ponat. Decipula
vero a decipiendo vocata est. Et tunc ab antiquo
hoste super semitam decipula ponitur, quando
in actione hujus mundi, quam mens appetit, peccati
laqueus paratur; quae videlicet non facile deciperet,
si videri potuisset. Sic quippe decipula ponitur, ut
dum esca ostenditur, nequaquam ipsa a transeunte
videatur. Quasi esca quippe in laqueo est lucrum
cum culpa, et hujus mundi prosperitas cum iniquitate.
<pb n="1047D"/>
Dum itaque a concupiscente lucrum appetitur,
quasi pedem mentis apprehendit decipula, quae non
videtur. Saepe ergo proponuntur animo cum culpa
honores, divitiae, salus, et vita temporalis; quae mens
infirma dum quasi escam videt, et decipulam non videt,
per escam quam videns appetit, in culpa constringitur
quae non videtur. Existunt etenim qualitates morum,
quae certis vitiis sunt vicinae. Nam mores asperi,
aut crudelitati, aut superbiae solent esse conjuncti;
<pb n="1048A"/>
mores autem blandi, et quam decet paulo amplius laetiores,
nonnunquam luxuriae et dissolutioni. Intuetur
ergo inimicus generis humani uniuscujusque mores cui
vitio sint propinqui, et illa opponit ante faciem ad
quae cognoscit facilius inclinari mentem, ut blandis
ac laetis moribus saepe luxuriam, nonnunquam vanam
gloriam; asperis vero mentibus iram, superbiam,
vel crudelitatem proponat. Ibi ergo decipulam
ponit, ubi esse semitam mentis conspicit, quia illic
periculum deceptionis inserit, ubi viam esse invenerit
propinquae cogitationis. Et quia perversus homo
omne quod facit etiam pati metuit, atque hoc sibi ab
omnibus fieri aestimat quod ipse omnibus quibus valet
parat, recte sequitur:</p>
          </div3>
        </div2>
<div2>
          <head>CAPUT XIV.</head>
<p>
            <pb n="1048B"/>VERS. 11.-- <hi>Undique terrebunt eum formidines.</hi> </p>
<div3>
            <head>16.</head>
            <p>
 <hi>Peccator pravis desideriis ad malam actionem
tractus timore irretitur.</hi> --Tales enim contra se omnes
esse suspicatur, qualis ipse esse contra omnes
nititur. Quae nimirum formidines quid in ejus actione
faciant, subinfertur cum dicitur:
</p>
            <p>IBID.-- <hi>Et involvent pedes ejus.</hi> </p>
<p>[ <hi>Vet. VII.</hi> ] Pedes quippe si involuti fuerint, gressus
liberos habere non possunt, et nullum carpere
iter valent, quia sua eos involumenta retinent. Prava
itaque desideria ad pessimam actionem trahunt, sed
pessima actio restringit in formidine. Quae videlicet
formido involvit pedes, ne in rectam exire valeant
actionem. Et saepe contingit ut idcirco quisque
bonus esse metuat, ne hoc a pravis ipse patiatur
<pb n="1048C"/>
quod se bonis fecisse reminiscitur; dumque hoc pati
quod fecit metuit, undique territus, undique suspectus,
quasi pedes involutos habet, qui timore irretitur,
nil libere agere praevalet, quia in bono opere
quasi inde gressum perdidit, unde ad mala <emph>442</emph> 
quae concupierat excessit. Sequitur:</p>
          </div3>
        </div2>
<div2>
          <head>CAPUT XV.</head>
<p>VERS. 12.-- <hi>Attenuetur fame robur ejus, et inedia
invadat costas illius.</hi> </p>
<div3>
            <head>17.</head>
            <p>
 <hi>Iniquus fame tabescit, quia nulla cibi interni
refectione pascitur.</hi> --Scripturae sacrae more, optare
videtur quod futurum praevidet, scilicet non maledicentis
animo, sed praedicentis. Omnis itaque homo,
quia ex anima et carne consistit, quasi ex robore
<pb n="1048D"/>
et infirmitate compositus est. Ex ea enim parte qua
spiritus rationalis est conditus, non incongrue dicitur
robustus; ex ea vero qua carnalis, infirmus est.
Robur ergo est hominis anima rationalis, quae impugnantibus
vitiis resistere per rationem valet. Unde
et superius per beatum Job dictum est: <hi>Roborasti
eum paululum, ut in perpetuum pertransiret <note>(Job.
XIV, 20)</note>
            </hi>. Ex rationali quippe anima habet homo ut
in perpetuum vivat. Hujus ergo iniqui robur fame
attenuatur, quia ejus anima nulla interni cibi refectione
<pb n="1049A"/>
pascitur. De qua scilicet fame Deus per prophetam
loquitur: <hi>Emittam famem in terram, non
famem panis neque sitim aquae, sed audiendi verbum
Domini <note>(Amos VIII, 11)</note>
            </hi>.</p>
          </div3>
<div3>
            <head>18.</head>
            <p>
 <hi>Hinc sensus mentis deficiunt.</hi> --Bene autem
subditur: <hi>Et inedia invadat costas illius.</hi> Costae enim
viscera constringunt, ut latentia intrinsecus earum
soliditate muniantur. Costae ergo uniuscujusque sunt
sensus animi, qui latentes cogitationes muniunt.
Inedia igitur invadit costas, quando, omni spiritali
refectione subtracta, sensus mentis deficiunt, et cogitationes
suas regere vel tueri non possunt. Inedia
invadit iniqui costas, quia fames interna sensus
mentis extenuat, ut cogitationes suas nullatenus regant.
Nam dum sensus mentis obtusi fuerint, cogitationes
<pb n="1049B"/>
ad exteriora prodeunt, et, quasi costis infirmantibus,
ea quae in occulto sana latere potuerant
foras viscera funduntur. Unde fit ut, cogitationibus
exterius sparsis, exterioris gloriae speciem deceptus
appetat animus, nihilque diligat, nisi quod
pulchrum foris viderit. Contra quem adhuc apte subjungitur:</p>
          </div3>
        </div2>
<div2>
          <head>CAPUT XVI [ <hi>Vet. et Rec. VIII</hi> ].</head>
<p>VERS. 13.-- <hi>Devoret pulchritudinem cutis ejus, et
consumat brachia illius primogenita mors.</hi> </p>
<div3>
            <head>19.</head>
            <p>
 <hi>Primogenita mors est superbia quam cavere
vix possunt divites.</hi> --Pulchritudo cutis est gloria
temporalis, quae dum foris concupiscitur, quasi species
in cute retinetur. Brachiorum vero nomine non
incongrue opera designantur, quia corporale opus
<pb n="1049C"/>
brachiis agitur. Quid autem mors nisi peccatum est,
quod ab interiore vita animam occidit? unde scriptum
est: <hi>Beatus et sanctus qui habet partem in resurrectione
prima <note>(Apoc. XX, 6)</note>
            </hi>, quia ille post in
carne feliciter resurget, qui, in hac vita positus, a
mentis suae morte resurrexerit. Si igitur peccatum
mors, non incongrue primogenita mors superbia valet
intelligi, quia scriptum est: <hi>Initium omnis peccati
superbia <note>(Eccli. X, 15)</note>
            </hi>. Pulchritudinem igitur
cutis ejus et brachia illius primogenita mors devorat,
quia iniqui gloriam vel operationem superbia supplantat.
Potuit enim etiam in hac vita sine culpa
gloriosus existere, si superbus minime fuisset; potuit
auctoris sui judicio quibusdam suis operibus
commendari, nisi haec ipsa opera ante ejus oculos
<pb n="1049D"/>
elatio supplantaret. Saepe enim quosdam divites videmus,
qui opes et gloriam habere sine culpa potuissent,
si haec habere cum humilitate voluissent. Sed
extolluntur rebus, inflantur honoribus, dedignantur
caeteros, omnemque vitae suae fiduciam in ipsa abundantia
<pb n="1050A"/>
rerum ponunt. Unde et quidam dives dicebat: <emph>443</emph> 
 <hi>Anima, habes multa bona reposita in annos
plurimos; requiesce, comede, bibe, epulare <note>(Luc. XII,
19)</note>
            </hi>. Quas eorum cogitationes dum supernus judex
aspicit, de hac ipsa eos sua fiducia evellit. Unde hic
quoque apte subditur:</p>
          </div3>
        </div2>
<div2>
          <head>CAPUT XVII [ <hi>Rec. IX</hi> ].</head>
<p>VERS. 14.-- <hi>Evellatur de tabernaculo suo fiducia
ejus, et calcet super eum quasi rex interitus.</hi> </p>
<div3>
            <head>20.</head>
            <p>
 <hi>Quos diabolus blandis persuasionibus decipit,
violentis nexibus ad supplicium rapit.</hi> --Hoc loco interitus
nomine ipse hostis generis humani, qui interitum
intulit, designatur; qui per suum quemdam
satellitem exprimitur, de quo ad Joannem dicitur: <hi>Nomen illi mors 
 <note>(Apoc. VI, 8)</note>
            </hi>. Iste itaque interitus
<pb n="1050B"/>
in die exitus quasi rex super impium calcat, quia
quem prius blandis persuasionibus decepit, ad extremum
violentis nexibus ad supplicium rapit, tantoque
eum durius deprimit, quanto in pravis actibus
vehementius astringit. Qui hic quoque reprobi mentem
dum possidet calcat, quia quoties eam delectationibus
pressit, quasi toties super eam pedes suae
tyrannicae dominationis posuit.
</p>
            <p>[ <hi>Vet. IX.] 21. Non peccati tentationem, sed dominationem
effugere possumus.</hi> --Si vero interitus nomine
non aperte diabolus, sed peccatum debet intelligi,
ex quo contingit reprobos ad interitum trahi,
talis nimirum interitus quasi rex calcat mentem,
cum eam non resistentem possidet. Non enim potest
in hac vita homini posito tentatio deesse peccati,
<pb n="1050C"/>
sed aliud est peccato tentanti resistere, aliud dominanti
servire. Iniquus autem quisque, quia resistere
peccati suasionibus nescit, subjugari autem ejus dominio
non pertimescit, recte de eo dicitur: <hi>Calcet
super eum quasi rex interitus.</hi> Hujus quippe interitus
regnum a discipulorum cordibus repellebat. Apostolus
cum dicebat: <hi>Non regnet peccatum in vestro mortali
corpore <note>(Rom. VI, 12)</note>
              </hi>. Non enim ait: <hi>Non sit,</hi> 
sed <hi>Non regnet,</hi> quia non esse non potest, non autem
regnare in cordibus bonorum potest. Quia ergo cum
quaelibet culpa cor iniqui pulsaverit, resistens illud
non invenit, sed suo dominio substernit, dicatur
recte: <hi>Evellatur de tabernaculo suo fiducia ejus, et
calcet super eum quasi rex interitus.</hi> De terra ergo
fiducia ejus evellitur, quando perversus quisque, qui
<pb n="1050D"/>
multa sibi ad votum in hac vita paraverat, repentina
morte dissipatur. Et calcat super eum quasi rex interitus,
quia vel hic vitiis premitur, vel mortis suae
tempore per hoc quod ad supplicia rapitur potestati
daemoniacae subjugatur. Quod idcirco ita in reproborum
<pb n="1051A"/>
mentibus agitur, quia et cum occasio perpetrandi
peccati deest, desideriorum cogitationes eorum
cordibus nullatenus desunt. Et cum semper diabolum
sequantur in opere, valde tamen se illi obligant in
cogitatione. Prius ergo culpa in cogitatione est, postmodum
vero in opere. Unde filiae Babylon dicitur: <hi>Descende in pulvere, virgo filia Babylon, sede in terra <note>(Isai. XLVII, 1)</note>
              </hi>.
Cum enim semper pulvis terra sit,
non tamen terra semper est pulvis. Quid ergo per
pulverem nisi cogitationes debemus accipere, quae
dum importune ac silenter in mente evolant, ejus
oculos excaecant? Et quid per terram nisi terrena
actio designatur? Et quia reproborum mens prius ad
prava cogitanda dejicitur, et postmodum ad facienda,
recte filiae Babylon, quae ab internae rectitudinis
judicio descendit, per ferientem sententiam
<pb n="1051B"/> <emph>444</emph> 
 dicitur ut prius in pulvere, et post in terra
sedeat, quia nisi se in cogitatione prosterneret, in
malo opere non inhaesisset. Sequitur:</p>
          </div3>
        </div2>
<div2>
          <head>CAPUT XVIII [ <hi>Rec. X</hi> ].</head>
<p>VERS. 15.-- <hi>Habitent in tabernaculo illius socii
ejus, quia non est.</hi> </p>
<div3>
            <head>22.</head>
            <p>
 <hi>Satan non esse dicitur, quia bene esse amisit.</hi> --Id
est, in mente ejus apostatae angeli per cogitationes
nequissimas conversentur, ejus videlicet socii,
qui idcirco jam non est, quia a summa essentia recessit,
et per hoc, quotidie excrescente defectu, quasi
ad non esse tendit, quo semel ab eo qui vere est
cecidit; qui recte quoque non esse dicitur, quia bene
esse perdidit, quamvis naturae essentiam non amisit.
<pb n="1051C"/>
[ <hi>Vet. X.</hi> ] Adhuc tamen easdem iniqui cogitationes
subtilius exprimens subjungit, dicens:</p>
          </div3>
        </div2>
<div2>
          <head>CAPUT XIX.</head>
<p>IBID.-- <hi>Aspergatur in tabernaculo ejus sulphur.</hi> </p>
<div3>
            <head>23.</head>
            <p>
 <hi>Peccata carnis sulphuri fetenti et ardenti recte
comparantur.</hi> --Sulphur quid aliud quam fomentum
ignis est? Quod tamen sic ignem nutrit, ut fetorem
gravissimum exhalet. Quid itaque in sulphure, nisi
peccatum carnis accipimus? Quod dum perversis cogitationibus
quasi quibusdam fetoribus mentem replet,
aeterna ei incendia praeparat; et dum fetoris sui
nebulam in mente reproba dilatat, contra eam flammis
subsequentibus quasi nutrimenta subministrat.
Nam quia per sulphur fetor carnis accipitur, ipsa
sacri eloquii historia testatur, quae contra Sodomam
<pb n="1051D"/>
ignem ac sulphur pluisse Dominum narrat <note>(Genes.
XIX, 24)</note>. Qui cum carnis ejus scelera punire decrevisset,
in ipsa qualitate ultionis notavit maculam
criminis. Sulphur quippe fetorem habet, ignis ardorem.
Quia itaque ad perversa desideria ex carnis
fetore arserant, dignum fuit ut simul igne et sulphure
perirent, quatenus ex justa poena discerent ex
injusto desiderio quid fecissent. Hoc ergo in tabernaculo
<pb n="1052A"/>
iniqui sulphur aspergitur, quoties perversa
carnis delectatio in ejus mente dominatur. Quem
quia indesinenter pravae cogitationes possident, eumque
ferre boni operis fructum vetant, recte subjungitur:</p>
          </div3>
        </div2>
<div2>
          <head>CAPUT XX.</head>
<p>VERS. 16.-- <hi>Deorsum radices ejus siccentur, sursum
autem atteratur messis ejus.</hi> </p>
<div3>
            <head>24.</head>
            <p>
 <hi>Iniquorum ariditas et streilitas.</hi> --Quid namque
radicum nomine, quae in occulto sitae sunt, et
germen in apertum ferunt, nisi cogitationes accipimus,
quae dum non videntur in corde, visibilia opera
producunt? Unde et messis nomine eadem aperta
operatio signatur quae videlicet ex latenti radice
producitur. Et quia omnis iniquus prius in cogitationibus
<pb n="1052B"/>
tentationum arescit, et postea a bonis actibus
deficit, recte per Baldad dicitur: <hi>Deorsum radices
ejus siccentur, sursum autem atteratur messis
ejus.</hi> Quia dum pravus quisque cogitationes suas in
infimis rebus ponit et sempiternae viriditatis gaudia
appetere negligit, quid aliud quam radices suas
deorsum siccari permittit? Cujus sursum messis atteritur,
quia omnis ejus operatio a superno judicio
quasi nihilum deputatur, etiam si ante humanos
oculos bona videatur. In imo itaque radices sunt, et
superius messis, quia hic prius bonas cogitationes
mittimus, ut quandoque bonorum operum fructum
percipere in aeterna retributione mereamur. Sed
iniquus quisque, cum <emph>445</emph> bonas cogitationes deserit,
et ad ea quae sunt exterius semetipsum fundit,
<pb n="1052C"/>
deorsum siccantur radices ejus. Sursum vero messis
ejus atteritur, quia qui hic sterilis persistit, post
hanc vitam ad nulla praemia vocatur. Sequitur:</p>
          </div3>
        </div2>
<div2>
          <head>CAPUT XXI [ <hi>Vet. et Rec. XI</hi> ].</head>
<p>VERS. 17.-- <hi>Memoria illius pereat de terra, et non
celebretur nomen ejus in plateis.</hi> </p>
<div3>
            <head>25.</head>
            <p>
 <hi>Antichristi et iniquorum omnium quam brevis
gloria.</hi> --Intuendum est nobis quia sic Baldad Suhites
de unoquoque iniquo loquitur ut latenter ad caput
omnium iniquorum ejus verba vertantur. Caput quippe
iniquorum diabolus est. Ipse quippe, in ultimis
temporibus, illud vas perditionis ingressus, Antichristus
vocabitur, qui nomen suum longe lateque diffundere
conabitur, quod nunc unusquisque imitatur
cum de memoria terreni nominis gloriam laudis suae
<pb n="1052D"/>
extendere nititur, atque opinione transitoria laetatur.
Sic ergo haec verba intelligantur de unoquoque iniquo,
ut referri quoque debeant ad ipsum specialiter
caput iniquorum. Dicat itaque: <hi>Memoria illius pereat
de terra, et non celebretur nomen ejus in plateis.</hi> Plateae
quippe appellatione graeca a latitudine sunt vocatae.
Memoriam vero suam in terra statuere Antichristus
conatur, cum in terrena gloria appetit, si
<pb n="1053A"/>
esset possibile, in perpetuum permanere. Nomen
suum in plateis celebrari gaudet, cum longe lateque
operationem suae iniquitatis extendit. Sed quia diu
haec ejus iniquitas non sinitur extolli, dicatur: <hi>Memoria
illius pereat de terra, et non celebretur nomen ejus
in plateis;</hi> id est, et citius laudem terrenae potestatis
amittat, et omne gaudium sui nominis perdat, quod
longe lateque in brevi temporis prosperitate diffuderat.
Sequitur:</p>
          </div3>
        </div2>
<div2>
          <head>CAPUT XXII.</head>
<p>VERS. 18.-- <hi>Expellet eum de luce in tenebras.</hi> </p>
<div3>
            <head>26.</head>
            <p>
 <hi>Iniquorum gloriam supplicium aeternum excipit.</hi> 
--De luce ad tenebras ducitur cum de honore vitae
praesentis ad supplicia aeterna damnatur. Unde et
apertius subditur:
</p>
            <p>IBID.-- <hi>Et de orbe transferet eum.</hi> </p>
<p>
              <pb n="1053B"/>De orbe quippe transfertur cum, superno apparente
judice, de hoc mundo tollitur, in quo perverse
gloriatur. Qui pro eo quod cum omnibus sequacibus
suis, fine mundi interveniente, damnatur, recte subjungitur:</p>
<p>VERS. 19.-- <hi>Non erit semen ejus, neque progenies in
populo suo, nec ullae reliquiae in regionibus ejus.</hi> </p>
<p>Scriptum quippe est, quia <hi>Dominus Jesus interficiet
eum spiritu oris sui, et destruet illustratione adventus
sui <note>(II Thess. II, 8)</note>
              </hi>. Dum ergo ejus iniquitas
cum mundi statu terminatur, progenies ejus in populo
suo non relinquetur, quia et ipse et ejus populus cum
ea ad supplicium pariter urgetur, et omnes iniqui,
qui de ejus perversa persuasione in pravis actionibus
nati sunt, illustratione adventus Domini aeterno interitu
<pb n="1053C"/>
cum eodem suo capite ferientur. Ac nulla ejus
progenies in mundo remanet, quia districtus judex
iniquitates illius cum ipso mundi fine concludit.
Quod vero haec aperte de Antichristo intelligi debeant,
demonstratur cum subditur:</p>
          </div3>
        </div2>
<div2>
          <head>CAPUT XXIII [ <hi>Vet. XII</hi> ].</head>
<p>VERS. 20.-- <hi>In diebus ejus stupebunt novissimi, et
primos invadet horror.</hi> </p>
<div3>
            <head>27.</head>
            <p>
 <hi>Antichristi saeva persecutio. Tunc sanctis aderit
et constantia ex virtute, et pavor ex carne.</hi> --Tanta
enim tunc contra justos iniquitate effrenabitur, ut
etiam electorum corda non parvo pavore <emph>446</emph> feriantur.
Unde scriptum est: <hi>Ita ut in errorem inducantur,
si fieri potest, etiam electi <note>(Matth. XXIV, 24)</note>
            </hi>. Quod
<pb n="1053D"/>
videlicet dicitur, non quia electi casuri sunt, sed magnis
terroribus trepidaturi. Tunc vero contra eum
certamen justitiae, et novissimi electi habere narrantur
et primi, quia scilicet et hi qui in fine mundi
electi reperientur in morte carnis prosternendi sunt,
et illi etiam qui a prioribus mundi partibus processerunt,
Enoch scilicet et Elias, ad medium revocabuntur,
et crudelitatis ejus saevitiam in sua adhuc
mortali carne passuri sunt. Hujus vires in tanta potestate
<pb n="1054A"/>
laxatas novissimi obstupescunt, et primi metuunt,
quia licet juxta hoc quod spiritu superbiae sublevatur,
omnem temporalem ejus potestatem despiciunt,
juxta hoc tamen quod ipsi adhuc in carne
mortali sunt, in qua cruciari temporaliter possunt,
ipsa quae fortiter tolerant supplicia perhorrescunt;
ita ut in eis uno eodemque tempore et constantia ex
virtute sit, et pavor ex carne, quia etsi electi sunt,
 ut tormentis vinci nequeant, per hoc tamen quod homines
sunt, et ipsa metuunt tormenta quae vincunt.
Dicatur ergo: <hi>In diebus ejus stupebunt novissimi, et
primos invadet horror,</hi> quia videlicet tanta tunc signa
monstraturus, et crudelia ac dura facturus est, ut ad
stuporem perducat quos in fine mundi invenerit, et
priores patres qui in ejus expugnationem servati sunt
carnalis mortis dolore transfigat. Igitur quia de iniquis
<pb n="1054B"/>
omnibus, vel de ipso iniquorum capite multa
narravit, generali mox definitione subjungit:</p>
          </div3>
        </div2>
<div2>
          <head>CAPUT XXIV.</head>
<p>VERS. 21.-- <hi>Haec sunt ergo tabernacula iniqui, et
iste locus ejus qui ignorat Deum.</hi> </p>
<div3>
            <head>28.</head>
            <p>
 <hi>Antichristi locus tenebrae sunt, in quas cum iniquis
omnibus detrudetur.</hi> --Superius enim dixerat: <hi>Expellet eum de luce ad tenebras, et de orbe transferet
eum.</hi> 
 Cujus cum mala subjungeret, adjunxit: <hi>Haec sunt
tabernacula iniqui, et iste locus ejus qui ignorat Deum,</hi> 
videlicet indicans quia is qui nunc Deum ignorando
extollitur, tunc ad propria tabernacula pervenit,
quando eum sua iniquitas in supplicia demergit; et
locum suum quandoque invenit tenebras, qui dum
hic de falsa gauderet luce justitiae, locum tenebat
<pb n="1054C"/>
alienum. Perversi enim in omne quod per simulationem
faciunt nomen gloriae justorum quasi locum
occupare alienum nituntur. Sed ad locum suum tunc
perveniunt, cum iniquitatis suae merito perpetuo igne
cruciantur. Hic namque per omne quod agunt percipiendae
laudis desiderio serviunt, et per imaginem
bonorum operum sinum mentis ad avaritiam extendunt.
Eat igitur nunc iniquus, et, multis apparatibus
tumidus, sua hic habitacula construat, nomen gloriae
extendat, rura multiplicet, seque abundantibus opibus
 delectet; cum vero ad supplicia aeterna pervenerit,
profecto cognoscet quia haec sunt tabernacula
iniqui, et iste locus ejus qui ignorat Deum. Recte
vero haec Baldad dixerat, sed cui diceret ignorabat.
<pb n="1054D"/>
Vehementer autem justi cor affligitur, quando contra
illum sententiae ex injusta aestimatione proferuntur.
Unde beatus Job protinus respondit, dicens:</p>
          </div3>
        </div2>
<div2>
          <head>CAPUT XXV [ <hi>Vet. XIII, Rec. XII</hi> ].</head>
<p divs_removed="true">CAP. XIX, VERS. 2.-- <hi>Usquequo affligitis animam
meam, et atteritis me sermonibus?</hi> <emph>447</emph>

          </p>
          <div3 moved_from_p="true">
              <head>29.</head>
            <p>
 <hi>Quid a malis patiantur justi.</hi> --Sancti viri
eloquia, ut saepe jam diximus, aliquando ex persona
propria, aliquando vero ex voce capitis, aliquando
<pb n="1055A"/>
autem ex typo sunt universalis Ecclesiae sentienda.
Valde vero affligitur anima justorum quando illi contra
bonos districtas sententias intorquent, qui bene
vivere ignorant; et ex voce sibi justitiam vindicant,
quam moribus impugnant. Unde amicis beati Job, ut
saepe jam diximus, haereticorum typum tenentibus,
recte ab eodem respondetur: <hi>Usquequo affligitis animam
meam, et atteritis me sermonibus?</hi> Atteruntur
enim boni sermonibus iniquorum, quando contra
eos illi in verbis tument, qui aut in perversa fide, aut
in pravis moribus jacent. Sequitur:</p>
          </div3>
        </div2>
<div2>
          <head>CAPUT XXVI.</head>
<p>VERS. 3.-- <hi>En, decies confunditis me.</hi> </p>
<div3>
            <head>30.</head>
            <p>
 <hi>Sive sileant justi, sive loquantur, malos semper
experiuntur adversarios.</hi> --Numeratis vicibus locutionum
<pb n="1055B"/>
amicorum Job, adhuc nisi quinquies locutos
eos cognoscimus. Sed propter hoc quod ab eis quinquies
increpationes audierat, quorum increpationibus
quinquies ipse respondit, decies se perhibet esse confusum,
quia et in eo graviter laboravit quod frustra
increpatus est, et in eo confusionem pertulit quod
verba doctrinae non audientibus dixit. Itaque et cum
 audiens taceret, et cum loquens non audiretur, ipse
laborem pertulit, qui et tacendo patienter, et eis loquendo
inutiliter, cordis dolorem sensit. Unde et superius
dicit: <hi>Quid agam? Si locutus fuero, non quiescet
dolor meus; et si tacuero, non recedet a me <note>(Job.
XVI, 7)</note>
            </hi>. Sin vero ad typum sanctae Ecclesiae haec verba
referimus, liquet quod magnum ejus est gaudium
servare Decalogi praecepta. Sed hanc perversi decies
<pb n="1055C"/>
confundunt, quia per omne quod peccant pravis suis
moribus Decalogi praecepta relinquunt, et toties bonis
confusionem faciunt, quoties in suis actibus divinis
vocibus obsistunt. Sequitur:</p>
          </div3>
        </div2>
<div2>
          <head>CAPUT XXVII.</head>
<p>IBID.-- <hi>Et non erubescitis opprimentes me.</hi> </p>
<div3>
            <head>31.</head>
            <p>
 <hi>Hostes Ecclesiae nec timore Dei, nec hominum
pudore refrenantur.</hi> --Sunt nonnulli quos ad perpetrandam
nequitiam oborta subito malitia invitat, sed
tamen humana verecundia revocat. Et plerumque per
hoc quod exterius erubescunt, ad interiora sua redeunt,
et contra se internum judicium sumunt, quia si
propter hominem mala facere metuunt, quanto magis
propter Deum, qui cuncta inspicit, nec appetere
<pb n="1055D"/>
mala debuerunt? In quibus fit ut mala majora corrigant
per bona minima, scilicet per exteriorem verecundiam
interiorem culpam. Et sunt quidam qui
postquam Deum in mente contempserint, multo magis
humana judicia spernunt, atque omne malum
quod appetunt, audacter peragere non erubescunt.
Quos ad perpetrandum malum occulta iniquitas invitat,
et nulla aperta verecundia retardat; sicut et de
quodam iniquo judice dicitur: <hi>Deum non timebat, et
hominem non verebatur <note>(Luc. XVIII, 2)</note>
            </hi>. Hinc est etiam
<pb n="1056A"/>
quod de quibusdam impudenti fronte peccantibus
dictum est: <hi>Et peccatum suum quasi Sodoma praedicaverunt <note>(Isai. III, 9)</note>
            </hi>.
Plerumque ergo tales sunt adversarii
sanctae Ecclesiae, qui a perpetrandis malis nec
timore Domini, nec hominum pudore refrenantur.
Quibus bene per beatum Job dicitur: <hi>Et non erubescitis
opprimentes me,</hi> quia etsi pravum fuit mala
voluisse, pejus est male appetita non erubescere. Sequitur:</p>
          </div3>
        </div2>
<div2>
          <head>CAPUT XXVIII.</head>
<p divs_removed="true">VERS. 4.-- <hi>Nempe et si ignoravi, mecum erit ignorantia
mea.</hi> <emph>448</emph>

          </p>
          <div3 moved_from_p="true">
              <head>32.</head>
            <p>
 <hi>Ecclesiae humilitati haeretici arrogantiam
opponunt.</hi> --Habent hoc haeretici proprium, ut de inani
scientiae suae arrogantia inflentur, et recte credentium
<pb n="1056B"/>
simplicitatem saepe derideant, et nullius esse
meriti vitam humilium ducant. [ <hi>Vet. XIV.</hi> ] At contra
sancta Ecclesia in omne quod veraciter sapit sensum
suum humiliter deprimit, ne scientia infletur, ne
in requisitione occultorum tumeat, et perscrutari
aliqua quae ultra vires sunt illius praesumat. Utilius
etenim studet nescire quae perscrutari non valet quam
audacter definire quae nescit. Scriptum quippe est: <hi>Sicut qui mel multum comedit, non est ei bonum; sic
qui scrutator est majestatis opprimetur a gloria 
 <note>(Prov.
XXV, 27)</note>
              </hi>. Dulcedo etenim mellis, si plus quam necesse
est sumitur, unde delectatur os, inde vita comedentis
necatur. Dulcis quoque est requisitio majestatis;
sed qui plus hanc scrutari appetit quam
humanitatis cognitio permittit, ipsa hunc ejus gloria
<pb n="1056C"/>
opprimit, quia velut immoderate mel sumptum, perscrutantis
sensum, dum non capitur, rumpit. Nobiscum
vero esse dicitur, quod pro nobis est; et rursum
non nobiscum esse dicitur quod contra nos est <note>(Luc. XI, 13)</note>.
Quia ergo scientia sua haeretici cor inflat,
fideles autem cognitio ignorantiae suae humiliat,
dicat beatus Job voce sua, dicat etiam confessione
universalis Ecclesiae: <hi>Nempe et si ignoravi, mecum
erit ignorantia mea.</hi> Ac si aperte haereticis dicatur:
Omnis vestra scientia vobiscum non est, quia contra
vos est, dum stulta elatione vos erigit. Mea vero ignorantia
mecum est, quia pro me est; quoniam dum
perscrutari de Deo aliquid superbe non audeo, in
veritate me humiliter servo. Et quia haec ipsa haeretici
quae scire quaerunt ad usum solius elationis arripiunt,
<pb n="1056D"/>
ut contra fideles et humiles docti videantur, recte
subjungitur:</p>
          </div3>
        </div2>
<div2>
          <head>CAPUT XXIX [ <hi>Rec. XIII</hi> ].</head>
<p>VERS. 5.-- <hi>At vos contra me erigimini.</hi> </p>
<div3>
            <head>33.</head>
            <p>
 <hi>Ordo postulat ut primum contra nos, et postmodum
contra malos erigamur. Hanc correctionis rationem
ignorant mali.</hi> --Sed haec fortasse melius verba
perpendimus, si ipsis specialiter amicis beati Job
quemadmodum congruant demonstremus. Ipsi etenim
percussum justum videntes, ad sua intima redire debuerunt,
<pb n="1057A"/>
et nequaquam beatum Job verbis increpationis
premere, sed se deflere, quia si sic percussus
fuerat qui ita serviebat, qua ultione feriri merebantur
qui non ita servierant? Quibus bene dicitur: <hi>At vos
contra me erigimini.</hi> Ac si eis apertius dicatur: Qui
erigi contra vosmetipsos ex mea percussione debuistis
[ <hi>Vet. XV</hi> ]. Ordo quippe erectionis in bono iste
est, ut primum contra nos et postmodum contra malos
erigamur. Nam qui contra bonos erigitur per superbiam
inflatur. Contra nosmetipsos enim erigimur
quando, mala propria recognoscentes, districta nosmetipsos
poenitentiae ultione ferimus, quando nequaquam
nobis in peccatis parcimus, et nullis erga nos
cogitationum blandimentis inclinamur. Qui si districte
prius nostra in nobis mala insequimur, justum quoque
<pb n="1057B"/>
est ut etiam contra aliena mala utiliter erigamur;
et ea quae in nobis punimus, etiam in aliis redarguendo
superemus.</p>
          </div3>
<div3>
            <head>34.</head>
            <p>
 Sed hanc erectionem mali nesciunt, quia se relinquunt,
et bonos impetunt. Sibi se intra conscientiam
suam mollitie blandae adulationis inclinant, et contra
bonorum vitam districtione asperitatis eriguntur.
Unde amicis beati Job in ejus flagello tumentibus
recte nunc dicitur: <hi>At vos contra me</hi> <emph>449</emph> <hi>erigimini;</hi> 
id est, vosmetipsos redarguendos relinquitis, et me
districtis sententiis increpatis. Qui enim semetipsum
prius non judicat, quid in alio rectum judicet ignorat.
Et si novit fortasse per auditum quod rectum judicare
debeat, recte tamen judicare aliena merita non
valet, cui conscientia innocentiae propriae nullam judicii
<pb n="1057C"/>
regulam praebet. Hinc est enim quod insidiantibus
quibusquam, et puniendam adulteram deducentibus
dicitur <note>(Joan. VIII, 7)</note>. <hi>Qui sine peccato est
vestrum, primus in illam lapidem mittat <note>(3, q. 7, cap.
3)</note>
            </hi>. Ad aliena quippe punienda peccata ibant, et sua
reliquerant. Revocantur itaque intus ad conscientiam,
ut prius propria corrigant, et tunc aliena reprehendant.
Hinc est quod cum tribus Benjamin in carnis
scelere fuisset obruta, collectus omnis Israel ulcisci
iniquitatem voluit, sed tamen semel et iterum in
belli certamine ipse prostratus est. Consulto autem
Domino si ad ulciscendum ire debuissent, jussum
est. Qui juxta divinae vocis imperium perrexit, et semel
et secundo cecidit, et tunc demum peccatricem
tribum valde feriens pene funditus exstinxit. Quid
<pb n="1057D"/>
est quod in ultionem sceleris inflammatur, et tamen
prius ipse prosternitur, nisi quod prius ipsi purgandi
sunt per quos aliorum culpae feriuntur, ut ipsi jam
mundi per ultionem veniant, qui aliorum vitia corrigere
festinant? Unde necesse est ut cum contra nos
ultio divini examinis cessat, nostra se conscientia
ipsa reprehendat, atque ad lamenta poenitentiae ipsa
se contra semetipsam erigat, nec contra bonos elata
et sibi humilis, sed contra se rigida sit, bonis vero
omnibus submissa [ <hi>Vet. XVI</hi> ]. Superbis ergo corripientibus
recte nunc dicitur: <hi>At vos contra me erigimini,
et arguitis me opprobriis meis.</hi> Omnes elati grave
<pb n="1058A"/>
esse opprobrium deputant mala temporalia; et tanto
unumquemque esse a Deo despectum credunt, quanto
hunc afflictum percussionis flagello conspiciunt. Nil
etenim in moribus, nil in actibus quaerunt; sed quoslibet
in hac vita percussos viderint, esse jam divino
judicio damnatos arbitrantur. Unde bene nunc beati
Job voce dicitur:</p>
          </div3>
        </div2>
<div2>
          <head>CAPUT XXX.</head>
<p>IBID.-- <hi>Et arguitis me opprobriis meis.</hi> </p>
<div3>
            <head>35.</head>
            <p>
 <hi>Falsa reproborum de justorum flagellis judicia.</hi> 
--Quia hi qui eum justum ante flagella noverant,
injustum esse ex ipsa jam sua percussione judicabant.
Unde et saepe haeretici, quia affligi quosdam intra
sanctam Ecclesiam vident, scriptum quippe de Deo
<pb n="1058B"/>
est: <hi>Flagellat omnem filium quem recipit <note>(Hebr. XII,
6)</note>
            </hi>, tribulationes fidelium non nisi ex peccato esse
suspicantur, seque ideo justos credunt, quia, in pravitatis
suae sensu dimissi, sine flagello duruerunt. Sequitur:</p>
          </div3>
        </div2>
<div2>
          <head>CAPUT XXXI [ <hi>Rec. XIV</hi> ].</head>
<p>VERS. 6.-- <hi>Saltem nunc intelligite quia Deus non
aequo judicio afflixerit me.</hi> </p>
<div3>
            <head>36.</head>
            <p>
 <hi>Quaedam Scripturae sacrae verba prava censentur,
quia ad interiorem sui intelligentiam non exiguntur.</hi> --O
quam durum sonat vox justi verberibus afflicti;
quam tamen non elatio, sed dolor expressit!
Sed justus non est qui justitiam in dolore deserit.
Beatus autem Job, quia mite cor habuit, nec in dura
<pb n="1058C"/>
voce peccavit. Nam si hunc peccasse in hac voce dicimus,
implesse diabolum astruimus quod proposuit,
dicens: <hi>Tange os ejus et carnem, si non in faciem benedixerit
tibi <note>(Job. II, 5)</note>
            </hi>. Gravis itaque quaestio oritur.
Si etenim non peccavit in eo quod dicit: <hi>Saltem
nunc intelligite, quia Deus non aequo judicio afflixerit
me,</hi> Deum (quod dici nefas est) injuste aliquid egisse
consentimus. Si vero <emph>450</emph> peccavit, diabolus de
illo quod promisit exhibuit. Astruendum est igitur
quia et Deus recte circa beatum Job egerit, et tamen
beatus Job ex eo quod dicit se non justo Dei judicio
afflictum mentitus non sit, et antiquus hostis in eo
quod de beati viri promiserat culpa mentitus sit.
Nonnunquam namque ideo prava creduntur verba
bonorum, quia interiori sua intelligentia minime pensantur.
<pb n="1058D"/>
Beatus enim Job vitam suam attenderat, et
ea quae patiebatur flagella pensabat, et videbat
aequum non esse ut ad talem vitam talia flagella reciperet.
Et cum dicit non aequo se judicio afflictum,
hoc libera voce locutus est, quod in secreto suo Dominus
de illo adversario ejus dixerat: <hi>Commovisti
me adversus eum, ut affligerem eum frustra <note>(Ibid., 3)</note>
            </hi>.
Quod enim dicit Deus, quia frustra beatum Job afflixerit,
hoc rursum beatus Job asserit, quia non
aequo judicio a Domino sit afflictus. In quo itaque
peccavit qui a sententia auctoris sui in nullo discrepavit.
</p>
            <p>
              <pb n="1059A"/>[ <hi>Vet. XVII.] 37. Bona de se dicere, modo vera
sint, aliquando licet. Quod exemplo Pauli et Job confirmatur.</hi> --Sed
fortasse aliquis dicat id nos de nobis
bonum dicere quod de nobis in occulto judex
dixerit sine peccato esse non posse. Nam quem justus
judex laudat, esse hunc jure laudabilem non dubitatur.
Ad vero si se ipse laudaverit, jam ejus justitia
laude digna esse non creditur. Quod videlicet recte
dicitur, si quod judex justus per aequam sententiam
perhibet, hoc de se is de quo agitur, praesumat
post dicere per elatam mentem. Nam si ipse quoque
in humili cogitatione permanens, exigente causa vel
dolore, bona de se veracia dixerit, in tantum  justitia
non recessit, in quantum  veritate nullo modo
discrepavit.</p>
<pb n="1059B"/>
</div3>
<div3>
            <head>38. </head>
            <p>
Unde Paulus quoque apostolus multa de se
fortia pro discipulorum suorum aedificatione narravit;
sed haec narrando minime deliquit, quia a veritatis
tramite et attestatione certa et corde humili non
recessit. Justam itaque beatus Job vitam suam sentiens,
dicat non se esse justo judicio afflictum. Nec
peccat in hac voce in qua non discrepat ab auctore,
quia is quem Deus frustra percussit, ipse quoque semetipsum
asserit non justo judicio afflictum. Sed rursus
alia quaestio oritur quam jam in hujus operis
memini exordio solutam <note>(Lib. III, cap. et num. 3)</note>,
cum omnipotens Deus frustra nil faciat, cur beatum
Job frustra se afflixisse testetur? Justus enim conditor
noster tot verberibus in beatum Job, non vitia illius
curavit exstinguere, sed merita augere. Aequum
<pb n="1059C"/>
ergo fuit quod fecit per augmentum boni meriti; non
tamen videbatur aequum, quod causas credebatur
punire peccati. Beatus autem Job peccata sua illis
flagellis deleri credidit, non merita augeri; et idcirco
non aequum judicium vocat, quia vitam suam cum
flagellis examinat. Ergo si vita et flagella pensantur,
non aequum fuit quod beatus Job, sicut dixi, per
iram districtionis sibi fieri credidit. Si vero misericordia
judicis attenditur, quia per poenam justi viri
vitae ejus merita cumulantur, aequum vel potius misericors
judicium fuit. Igitur et vera Job dixit, dum
vitam cum flagello pensavit; et Deus non injusto judicio
Job afflixit, quia merita ex flagello cumulavit;
et diabolus quod promiserat non implevit, quia beatus
Job inter verba quae durum sonant et a vera sententia
<pb n="1059D"/>
et a mente humili non recessit. Sed haec afflicti
verba minus fortasse intelligimus, nisi sententiam judicis
cognoscamus. Qui <emph>451</emph> cum inter utrasque
partes sententiam daret, dicit amicis Job: <hi>Non estis
locuti coram me rectum, sicut servus meus Job <note>(Job.
XLII, 8)</note>
            </hi>. Quis ergo stulta mente beatum Job in locutione
sua peccasse fateatur, dum ipsa voce judicis
recte locutus asseritur? Quam quidem vocem si ad
personam sanctae Ecclesiae referamus, infirmis ejus
<pb n="1060A"/>
membris non incongrue aptamus quae, persecutionis
ejus tempore, dum et merita illius et flagella considerant,
quia injustos florere conspiciunt, et justos
interire, hoc justum esse nullatenus suspicantur. Bene
autem beati viri voce subditur:</p>
          </div3>
        </div2>
<div2>
          <head>CAPUT XXXII [ <hi>Vet. XVIII</hi> ].</head>
<p>IBID.-- <hi>Et flagellis suis me cinxerit.</hi> </p>
<div3>
            <head>39.</head>
            <p>
 <hi>Infirma Ecclesiae membra ex assiduis flagellis
turbantur.</hi> --Aliud quippe est flagellis percuti, aliud
cingi. Flagellis namque percutimur cum consolationem
et in doloribus ex rebus aliis habemus. Nam cum
tanta nos afflictio depremit, ut ex nullius rei consolatione
respirare animus possit, non jam flagellis solummodo
ferimur, sed etiam cingimur, quia tribulationum
verbere ex omni parte circumdamur. Cinctus
<pb n="1060B"/>
enim flagellis Paulus fuerat, cum dicebat: <hi>Foris
pugnae, intus timores <note>(II Cor. VII, 5)</note>
            </hi>. Cinctus flagellis
fuerat, cum dicebat: <hi>Periculis ex genere, periculis
ex gentibus, periculis in civitate, periculis in solitudine <note>(II Cor. XI, 26)</note>
            </hi>,
et caetera, quae ita enumerat,
ut nusquam se habuisse requiem ostendat.
 Sancta vero Ecclesia cum tribulationum suarum
flagellis cingitur, in ea infirmi quique in pusillanimitatis
casu rediguntur, ita ut se eo jam despectos
existiment, quo exaudiri se tardius vident. Recte
adhuc etiam ex eorum typo sancti viri voce subjungitur:</p>
          </div3>
        </div2>
<div2>
          <head>CAPUT XXXIII.</head>
<p>VERS. 7.-- <hi>Ecce clamabo vim patiens, et nemo exaudiet;
vociferabor, et non est qui judicet.</hi> </p>
<div3>
            <head>40. </head>
<p>
              <pb n="1060C"/> <hi>Dolentium querelas dissimulat Deus, ut utilitatem
augeat.</hi> --Omnipotens Deus quid nobis profuturum
esse valeat sciens, dissimulat exaudire dolentium
vocem, ut augeat utilitatem, ut purgetur vita
per poenam, et quietis tranquillitas, quae hic inveniri
non valet, alibi quaeratur. Sed hanc dispensationis
gratiam nonnulli etiam fidelium ignorant. Ex quorum
etiam persona nunc dicitur: <hi>Ecce clamabo vim
patiens, et nemo exaudiet; vociferabor, et non est qui
judicet.</hi> Non est enim qui judicet dicitur quando judicare
dissumulat ipse qui est, quia causam nostram
contra adversarium, praeter eum, qui judicet non est.
Nec tamen hoc sine judicio est, quod judicium differtur,
quia cum haec beatus Job diceret, et sancti
viri merita, et adversarii poena crescebat. Hoc ipsum
<pb n="1060D"/>
ergo judicium differre judicis est. Sed aliud est
quod juste intrinsecus disponit Deus, aliud quod foris
flagellis attritus expetit animus. Unde adhuc de
ipsa verberum depressione subjungit:</p>
          </div3>
        </div2>
<div2>
          <head>CAPUT XXXIV [ <hi>Rec. XV</hi> ].</head>
<p>VERS. 8.-- <hi>Semitam meam circumsepsit, et transire
non possum, et in calle meo tenebras posuit.</hi> </p>
<div3>
            <head>41.</head>
            <p>
 <hi>Ex ignorantia et infirmitate peccantibus adest
Deus illuminatio et salus nostra.</hi> --Circumseptam
<pb n="1061A"/>
 verberibus semitam suam vidit cum, transire ad
securitatem cupiens, evadere flagella non potuit. Et
quia se percuti aspexit, nec tamen percussione dignam
vitam in semetipso reperit, quasi in calle cordis
ignorantiae suae tenebras invenit, qui cur ita flagellaretur
penetrare non potuit. Quod ad infirma
quoque membra sanctae Ecclesiae non incongrue refertur,
quando per hoc quod prave se egisse meminerunt,
a <emph>452</emph> bono quoque opere retardantur; et ex
infirmitate propria timidi, bona contra haec fortia
aggredi non praesumunt. Timent enim magna bona
incipere, qui se in suis actibus infirmos esse meminerunt.
Et cum plerumque etiam bonum quod eligant
nesciunt, quasi in calle suo positas tenebras perhorrescunt.
Nam saepe ita de suo opere fit animus
<pb n="1061B"/>
incertus, ut ignoret omnino quid virtus, quid culpa
sit. In calle ergo suo tenebras invenit, qui in his quae
agere appetit quid eligere debeat nescit. [ <hi>Vet. XIX.</hi> ]
Quia igitur saepe infirmitate, nonnunquam vero ignorantia
peccatur, ex infirmantibus membris dicitur: <hi>Semitam meam circumsepsit, et transire non possum.</hi> 
Ex eis vero quid ad ipsum opus bonum quod eligant
caligant subditur: <hi>Et in calle meo tenebras posuit.</hi> 
Ex poena etenim culpae est videre bonum quod agere
debeat, et tamen implere non posse, et rursum ex
graviori poena culpae est quod agere debeat nec videre.
Unde et contra haec utraque Psalmistae voce
dicitur: <hi>Dominus illuminatio mea, et salus mea, quem
timebo <note>(Psal. XXVI, 1)</note>
            </hi>? Contra ignorantiae enim tenebras
illuminatio, contra infirmitatem vero salus est
<pb n="1061C"/>
Dominus, quando et ostendit quid debeat ad agendum
appeti, et vires praebet ut quod ostenderit possit impleri.
Sequitur:</p>
          </div3>
        </div2>
<div2>
          <head>CAPUT XXXV [ <hi>Rec. XVI.</hi> ]</head>
<p>VERS. 9.-- <hi>Spoliavit me gloria mea, et abstulit coronam
de capite meo.</hi> </p>
<div3>
            <head>42.</head>
            <p>
 <hi>Infirma Ecclesiae membra aliquando justitia
spoliantur ad tempus.</hi> --Quod cuncta haec beati viri
in afflictione positi personae conveniant, dubium non
est. Sed quia historiae verba patent, juxta litteram
expositione non indigent. Oportet ergo ut per sensus
debeant mysticos investigari. Ait namque: <hi>Spoliavit
me gloria mea.</hi> Gloria quippe uniuscujusque
justitia est. Sicut vero vestimentum tegit a frigore,
<pb n="1061D"/>
ita justitia munit a morte. Unde non immerito justitia
vestimento comparatur, cum per Prophetam dicitur: <hi>Sacerdotes tui induantur justitia 
 <note>(Psal. CXXXI, 9)</note>
            </hi>.
Quia vero afflictionis suae tempore hoc justitiae vestimentum,
quod apud Deum protegit, sancta Ecclesia
in membris suis infirmantibus amittit, dicatur recte: <hi>Spoliavit me gloria mea;</hi> 
 id est, justitia ab infirmis
ablata est, quae ab eis auferri non posset si medullitus
inhaesisset; sed idcirco tolli potuit, quia more
vestimenti exterius adhaesit. Qua in re quaerendum
est quomodo sanctae Ecclesiae membra dici valeant
<pb n="1062A"/>
qui potuerunt justitiam perdere, quam tenere videbantur.
Sed sciendum est quod plerumque a membris
ejus infirmantibus justitia ad tempus amittitur; sed
cum per cognitionem culpae postmodum ad poenitentiam
redeunt, sese ad eamdem justitiam quam perdiderant
fortius quam credebatur astringunt. Ubi adhuc
subditur: <hi>Et abstulit coronam de capite meo.</hi> Sicut
caput corporis prima pars est, ita principale interioris
hominis mens est. Corona vero victoriae praemium
est, quod desuper potitur, ut qui certaverit
remuneretur. Quia ergo multi adversitatibus pressi
minime in certamine perdurant, in eis sancta Ecclesia
quasi coronam de capite amittit. Corona quippe
in capite est superna remuneratio in mente. Et sunt
plerique qui, dum adversitatibus affliguntur, superna
praemia cogitare negligunt, et ad perfectionem victoriae
<pb n="1062B"/>
pervenire non possunt. In his itaque corona de
capite aufertur, quia <emph>453</emph> supernum et spiritale
praemium de mentis cogitatione tollitur, ut exteriora
jam tranquilla appetant, et aeterna praemia, quia cogitare
consueverant, non requirant.</p>
          </div3>
<div3>
            <head>43.</head>
            <p>
 <hi>Corona de capite Ecclesiae aufertur, cum praelati
bona spiritualia negligunt.</hi> --Vel certe caput fidelium
non immerito sacerdotes accipiuntur, quia pars membrorum
Domini prima sunt. Unde et per prophetam
caput et cauda exterminari dicitur, ubi videlicet et
capitis nomine sacerdotes, et caudae appellatione
prophetae reprobi designantur. Corona ergo de capite
aufertur cum supernae remunerationis praemia
etiam ipsi deserunt qui in hoc Ecclesiae corpore praeesse
<pb n="1062C"/>
videbantur. Et plerumque ducibus cadentibus,
latius succumbit exercitus qui sequebatur. Unde mox
post damna majorum de multimoda labefactione Ecclesiae
subsecutus adjunxit:</p>
          </div3>
        </div2>
<div2>
          <head>CAPUT XXXVI [ <hi>Vet. XX</hi> ].</head>
<p>VERS. 10.-- <hi>Destruxit me undique, et pereo, et
quasi avulsae arbori abstulit spem meam.</hi> </p>
<div3>
            <head>44.</head>
            <p>
 <hi>Praepositis corruentibus infirmi cadunt.</hi> --Quasi
undique enim Ecclesia destruitur, atque in infirmis
membris deperit, quando ipsa quae videbantur fortia
corruunt, quando corona de capite abstrahitur, id est
quando aeterna praemia etiam a praepositis negliguntur.
Bene autem de infirmis cadentibus subditur: <hi>Et
quasi avulsae arbori abstulit spem meam.</hi> Arbor quippe
<pb n="1062D"/>
vento impellitur ut cadat. Et quem minae terrent, ut
ad injustitiam corruat, quid aliud quam arbor flatum
venti pertulit, et statum suae rectitudinis amisit?
Quasi enim ex vento spem perdidit, qui, pravorum
minis ac persuasionibus devictus, aeterna quae sperabat
praemia reliquit. Et quia plerumque contingit ut
poenas quis metuens justitiam deserat, fit, judicante
Deo, ut etiam justitiam deserens poenas quas timuit
non evadat, et qui mentis interitum minime timuit,
etiam carnis mala toleret, quae timebat. Unde adhuc
subditur:</p>
          </div3>
        </div2>
<div2>
          <head>CAPUT XXXVII [ <hi>Rec. XVII</hi> ].</head>

<pb n="1063A"/>
<p>VERS. 11.-- <hi>Iratus est contra me furor ejus, et sic
me habuit quasi hostem suum.</hi> </p>
<div3>
            <head>45.</head>
            <p>
 <hi>Quosdam ferit Deus tanquam filios, alios tanquam
hostes.</hi> --Praedicatore quippe egregio attestante
dicimus quia fidelis est Deus, et non patietur
nos tentari supra id quod possumus ferre, sed faciet
cum tentatione proventum, ut possimus sustinere <note>(I Cor. X, 13)</note>.
Per prophetam quoque Dominus dicit: <hi>Plaga inimici percussi te, castigatione crudeli <note>(Jerem. XXX, 14)</note>
            </hi>.
Qui ergo ita percutitur, ut vires
illius a percussione superentur, non hunc Dominus
jam quasi filium per disciplinam, sed quasi hostem
per iram ferit. Cum ergo virtutem nostrae patientiae
flagella transeunt, valde metuendum est ne, peccatis
<pb n="1063B"/>
nostris exigentibus, non jam quasi filii a patre, sed
quasi hostes a Domino feriamur. Et quia fit plerumque
ut etiam maligni spiritus afflictorum cordibus
multa suadeant, atque inter flagella quae exterius
feriunt cogitationes noxias in mentibus fundant, post
furorem Domini recte subjungitur:</p>
          </div3>
        </div2>
<div2>
          <head>CAPUT XXXVIII [ <hi>Rec. XVIII</hi> ].</head>
<p>VERS. 12.-- <hi>Simul venerunt latrones ejus, et fecerunt
sibi viam per me.</hi> </p>
<div3>
            <head>46.</head>
            <p>
 <hi>Afflictos maligni spiritus irrumpentes obsident.
In eis voluntas injuste est, et potestas justa.</hi> --Latrones
namque ejus maligni sunt spiritus, qui exquirendis
hominum mortibus occupantur. Quia viam sibi
in afflictorum cordibus faciunt, quando inter adversa
quae exterius tolerantur cogitationes quoque pravas
<pb n="1063C"/>
immittere non desistunt. De quibus adhuc dicitur:
</p>
            <p> <hi>Et obsederunt in gyro tabernaculum meum.</hi> </p>
<p>In gyro enim tabernaculum obsident quando <emph>454</emph> 
 ex omni latere suis tentationibus mentem
cingunt. Quam modo lugere de temporalibus, modo
desperare de aeternis, modo in impatientiam ruere,
atque in Deum blasphemiae verba jaculari, pessima
suggestione persuadent. Quae tamen verba, ut jam
praediximus, beato Job etiam juxta historiam congruunt,
qui dum mala quae pertulit ante oculos congessit,
non quasi corrigendum filium, sed quasi hostem
percussum se esse judicavit. Per quem sibi etiam
latrones ejus viam fecerunt, quia maligni contra eum
spiritus licentiam percussionis acceperunt. Cujus in
gyro tabernaculum obsederunt, quia, sublatis rebus
<pb n="1063D"/>
et filiis, etiam corpus ejus omne vulneribus attriverunt.
[ <hi>Vet. XXI.</hi> ] Sed mirum valde est, cum latrones
diceret, cur addidit <hi>ejus?</hi> ut videlicet eosdem latrones
Dei esse monstraret. Qua in re si voluntas ac
potestas malignorum spirituum discernatur, cur latrones
Dei dicantur aperitur. Maligni quippe spiritus
ad nocendum nos incessabiliter anhelant; sed cum
pravam voluntatem ex semetipsis habeant, potestatem
tamen nocendi non habent, nisi eos voluntas
<pb n="1064A"/>
summa permittat. Et cum ipsi quidem injuste nos
laedere appetunt, quemlibet tamen laedere, non
nisi juste a Domino permittuntur. Quia ergo in eis
voluntas injusta est, et potestas justa, et latrones dicuntur,
et Dei, ut ex ipsis sit quod inferre mala injuste
desiderant, et ex Deo, quod desiderata juste
consummant. Sed quia, ut saepe jam diximus, sanctus
vir positus in dolore poenarum, modo suis, modo
Ecclesiae, modo Redemptoris nostri vocibus utitur, et
plerumque sic sua narrat, ut tamen per typum ea
quae sunt sanctae Ecclesiae ac Redemptoris nostri proferat,
postposita paulisper cura historiae, in his quae
subjungit qualiter Redemptoris nostri vocibus congruat
demonstremus. Sequitur:</p>
          </div3>
        </div2>
<div2>
          <head>CAPUT XXXIX [ <hi>Rec. XIX</hi> ].</head>
<p>
            <pb n="1064B"/>VERS. 13, 14.-- <hi>Fratres meos longe fecit a me, et noti
mei quasi alieni recesserunt a me. Dereliquerunt me
propinqui mei, et qui me noverant obliti sunt mei.</hi> </p>
<p>ALLEGORICUS SENSUS.--47. <hi>Judaei Christi fratres,
noti et propinqui, quem incarnandum praedixerant,
incarnatum negarunt.</hi> --Hoc melius ostendimus, si
Joannis ad medium testimonium proferamus, qui ait: <hi>In propria venit, et sui eum non receperunt 
 <note>(Joan. I,
11)</note>
            </hi>. Ab eo quippe fratres longe facti sunt, et noti
recesserunt, quem tenentes legem prophetare Hebraei
noverunt, et praesentem minime recognoscebant.
Unde recte dicitur: <hi>Dereliquerunt me propinqui
mei, et qui me noverant obliti sunt mei.</hi> Judaei etenim
propinqui per carnem, noti per legis instructionem,
quasi obliti sunt quem prophetaverant, dum eum et
<pb n="1064C"/>
incarnandum verbis legis canerent, et incarnatum
verbis perfidiae negarent. Sequitur:</p>
        </div2>
<div2>
          <head>CAPUT XL.</head>
<p>VERS. 15.-- <hi>Inquilini domus meae et ancillae sicut
alienum habuerunt me.</hi> </p>
<div3>
            <head>48.</head>
            <p>
 <hi>A sacerdotibus et levitis pro alieno habitus fuit
Christus.</hi> --Inquilini domus Dei fuerunt sacerdotes,
quorum origo in Dei servitio deputata jam per officium
in conditione tenebatur. Ancillae autem non
immerito intelliguntur Levitarum animae, ad secreta
tabernaculi, quasi ad interiora cubiculi, familiarius
servientes. Dicat ergo de sacerdotibus sedula cura
servientibus, dicat de Levitis ad interiora domus
Dei obsequentibus: <hi>Inquilini domus meae et ancillae
<pb n="1064D"/>
sicut alienum habuerunt me,</hi> quia incarnatum Dominum,
quem dudum per legis verba praedixerant, cognoscere
ac venerari noluerunt. <emph>455</emph> Qui adhuc
apertius quod ab eorum perversa voluntate non sit
cognitus manifestat cum subdit:</p>
          </div3>
        </div2>
<div2>
          <head>CAPUT XLI.</head>
<p>IBID.-- <hi>Et quasi peregrinus fui in oculis eorum.</hi> </p>
<div3>
            <head>49.</head>
            <p>
 <hi>Christus in propria domo peregrinus.</hi> --Redemptor
etenim noster, dum a synagoga cognitus
<pb n="1065A"/>
non est, in domo sua quasi peregrinus exstitit. Quod
aperte propheta testatur, dicens: <hi>Quare sicut colonus
futurus es in terra, et quasi viator declinans ad
manendum <note>(Jerem. XIV, 8)</note>
            </hi>? Quia enim ut Dominus
auditus non est, non possessor agri, sed colonus est
creditus. Qui quasi viator ad manendum tantummodo
declinavit, quia paucos ex Judaea abstulit, et ad vocationem
gentium pergens, iter coeptum peregit. Peregrinus
ergo in eorum oculis fuit, quia dum sola
quae videre poterant cogitabant, non valuerunt intelligere
in Domino quod videre non poterant. Dum
enim despiciunt carnem visibilem, non pervenerunt
ad invisibilem majestatem. Dicatur igitur recte: <hi>Et
quasi peregrinus fui in oculis eorum.</hi> De quo adhuc
populo apte subjungitur:</p>
          </div3>
        </div2>
<div2>
          <head>CAPUT XLII.</head>

<pb n="1065B"/>
<p>VERS. 16.-- <hi>Servum meum vocavi, et non respondit.</hi> </p>
<div3>
            <head>50.</head>
            <p>
 <hi>Christus a suo servo, nimirum a Judaico populo
contemptus.</hi> --Quid enim Judaicus populus nisi
servus fuit, qui non amore filii obsequebatur Domino,
sed timore servili? Quo contra nobis per Paulum
dicitur: <hi>Non accepistis spiritum servitutis iterum in
timore, sed spiritum adoptionis filiorum, in quo clamamus,
Abba, pater <note>(Rom. VIII, 15)</note>
            </hi>. Hunc igitur servum
vocavit Dominus, quia, collatis muneribus, quasi
emissis eum vocibus ad se ducere studuit. Sed non
respondit, quia digna opera donis ejus reddere contempsit.
Vocat enim nos Deus cum muneribus praevenit,
respondemus vero vocationi ejus cum digne
juxta percepta munera deservimus. Quia ergo tot
<pb n="1065C"/>
muneribus Judaicum populum praevenit, dicat: <hi>Servum meum vocavi.</hi> 
 Sed quia etiam post tot munera
eum contempsit, subjungat: <hi>Et non respondit.</hi> 
Sequitur:</p>
          </div3>
        </div2>
<div2>
          <head>CAPUT XLIII <note>( <hi>Vet. XXII, Rec. XX</hi> )</note>.</head>
<p>IBID.-- <hi>Ore proprio deprecabar illum.</hi> </p>
<div3>
            <head>51.</head>
            <p>
 <hi>Christus jussis reluctantem deprecatus est, nec
exauditus.</hi> --Ac si apertius diceret: Ego ille qui
ante incarnationem meam tot ei praecepta facienda
per prophetarum ora mandaveram, incarnatus ad
eum veniens, ore eum proprio deprecabar. Unde et
Matthaeus, cum praecepta ab eo dari in monte describeret,
ait: <hi>Aperiens os suum, dixit <note>(Matth. V, 2)</note>
            </hi>.
Ac si patenter dicat: Tunc os suum aperuit, qui
prius aperuerat ora prophetarum. Hinc est etiam
<pb n="1065D"/>
quod de illo a sponsa praesentiam ejus desiderante
dicitur: <hi>Osculetur me osculis oris sui <note>(Cant. I, 1)</note>
            </hi>.
Sancta quippe Ecclesia quot praecepta ex ejus praedicatione
cognovit, quasi tot oris ejus oscula accepit.
Bene autem dicitur: <hi>Deprecabar,</hi> quia in carne monstratus,
dum mandata vitae humiliter dixit, quasi superbientem
servum, ut veniret, rogavit. Ubi et
apte subditur:</p>
          </div3>
        </div2>
<div2>
          <head>CAPUT XLIV <note>( <hi>Rec. XXI</hi> )</note>.</head>

<pb n="1066A"/>
<p>VERS. 17.-- <hi>Halitum meum exhorruit uxor mea.</hi> </p>
<div3>
            <head>52.</head>
            <p>
 <hi>Christum exhorruit sponsa synagoga.</hi> --Quid
uxor Domini nisi Synagoga accipitur, in legis foedere
carnali ei intelligentia subjecta? Halitus vero ex
carne est. Sed infidelis populus carnem Domini carnaliter
intellexit, quia purum hunc hominem credidit.
Halitum ergo ejus uxor exhorruit, quia Synagoga
eum quem videbat hominem Deum credere expavit.
Cumque ab ejus ore verba corporaliter audiret,
in eo intelligere divinitatis arcana <emph>456</emph> recusavit,
et Creatorem esse non credidit quem creatum vidit.
Carnis ergo halitum carnalis uxor exhorruit, quia,
carnalibus sensibus dedita, incarnationis ejus mysterium
non agnovit. Sequitur:</p>
          </div3>
        </div2>
<div2>
          <head>CAPUT XLV <note>( <hi>Rec. XXII</hi> )</note>.</head>

<pb n="1066B"/>
<p>IBID.-- <hi>Et orabam filios uteri mei.</hi> </p>
<div3>
            <head>53.</head>
            <p>
 <hi>Qui Deus membra corporea habere dicatur.</hi> --In
Deo, qui corporis forma non circumscribitur,
membra corporis, id est manus, oculus, uterus ita
nominantur, ut ex membrorum vocabulis effectus
ejus potentiae designentur. Oculos quippe habere dicitur,
quia cuncta videt; manus habere describitur,
quia cuncta operatur; in utero autem proles
concipitur, quae in hac vita profertur. Quid ergo uterum
Dei nisi ejus consilium debemus accipere, in
quo ante saecula per praedestinationem concepti sumus,
ut creati per saecula producamur? Deus ergo
qui manet ante saecula uteri sui filios oravit, quia eos
<pb n="1066C"/>
quos potenter per divinitatem condidit, incarnatus
veniens humiliter rogavit. Sed quia in ipsa carne qua
apparuit ab eorum aestimatione despectus est, subjungitur:</p>
          </div3>
        </div2>
<div2>
          <head>CAPUT XLVI.</head>
<p>VERS. 18.-- <hi>Stulti quoque despiciebant me.</hi> </p>
<div3>
            <head>54.</head>
            <p>
 <hi>Sapientibus a veritate cadentibus, etiam stulti
defecerunt.</hi> --Sapientibus a veritatis fide cadentibus,
recte de stultis quoque additur, quia dum Dominum
Pharisaei ac legisperiti despicerent, eorum incredulitatem
etiam populi turba secuta est, quae in eo quod
hominem vidit, Redemptoris mundi praedicamenta
despexit. Nam saepe stultorum nomine hi qui sunt in
plebe pauperes designantur. Unde et per Jeremiam
<pb n="1066D"/>
dicitur: <hi>Dixi, forsitan pauperes sunt et stulti, ignorantes
viam Domini, et judicium Dei sui <note>(Jerem. V,
4)</note>
            </hi>. Relictis autem mundi sapientibus atque divitibus,
Redemptor noster quaerere pauperes et stultos venerat.
Unde nunc quasi in augmentum doloris dicitur: <hi>Stulti quoque despiciebant me.</hi> 
 Ac si aperte diceretur:
Ipsi etiam me despexerunt, pro quibus sanandis stultitiam
praedicationis assumpsi. Scriptum quippe est: <hi>Quia in Dei sapientia non cognovit mundus 
 per sapientiam
<pb n="1067A"/>
Deum, placuit Deo per stultitiam praedicationis
salvos facere credentes <note>(I Cor. I, 21)</note>
            </hi>. Verbum
quippe Dei sapientia est, sed stultitia hujus sapientiae
dicta est caro Verbi; ut quia carnales quique per
carnis suae prudentiam pertingere non valebant ad
sapientiam Dei, per stultitiam praedicationis, id
est per carnem Verbi sanarentur. Ait ergo: <hi>Stulti
quoque despiciebant me.</hi> Ac si aperte diceretur: et
ab ipsis despectus sum pro quibus stultus aestimari
veritus non sum. Et quia Judaeorum plebs cum miracula
nostri Redemptoris cerneret, hunc ex signis
honorabat, dicens: <hi>Hic est Christus <note>(Marc. XIII,
21)</note>
            </hi>; cum vero humanitatis ejus infirma conspiceret,
eum creatorem credere dedignabatur, dicens: <hi>Non,
sed seducit turbas <note>(Joan. VII, 12)</note>
            </hi>; recte subjungitur:</p>
          </div3>
        </div2>
<div2>
          <head>CAPUT XLVII <note>( <hi>Vet. XXIII</hi> )</note>.</head>

<pb n="1067B"/>
<p>IBID.-- <hi>Et cum ab eis recessissem, detrahebant
mihi.</hi> </p>
<div3>
            <head>55.</head>
            <p>
 <hi>Christo a miraculis quiescenti detraxerunt.</hi> --Quasi
accedebat quippe ad corda populorum Dominus
cum eis miracula demonstraret, et quasi recedebat
cum nulla signa ostenderet. Sed recedenti Domino
detrahebant cum a miraculis quiescenti praebere
fidem nolebant. Sed quid mirum eum perpeti
ista a plebibus, cum ipsi quoque qui legis doctores
esse videbantur, qui eum <emph>457</emph> verbis propheticis
incarnandum esse perhibebant, et incarnatum viderunt,
et ab eo tamen perfidiae interruptione divisi
sunt? De quibus subditur:</p>
          </div3>
        </div2>
<div2>
          <head>CAPUT XLVIII.</head>
<p>
            <pb n="1067C"/>VERS. 19.-- <hi>Abominati sunt me quondam consiliarii
mei et quem maxime diligebam aversatus est me.</hi> </p>
<div3>
            <head>56.</head>
            <p>
 <hi>Abominati sunt eum legis doctores et Pharisaei.</hi> --Cunctis
liquet quia Deus consiliariis non eget,
qui ipsis quoque consiliariis hominum sapientiae consilium
praebet. De quo etiam scriptum est: <hi>Quis
cognovit sensum Domini, aut quis ejus consiliarius fuit <note>(Rom. XI, 34, ex Isai. XL, 13)</note>
            </hi>.
Sed quemadmodum
cum panis vel vestimentum egenti tribuitur, hoc se
Dominus accepisse testatur <note>(Matth. XXV, 40)</note>, ita cum
nescienti cuilibet rectum consilium datur, hoc ipse
accipit, cujus ille membrum est qui eruditur. Omnes
etenim fideles membra nostri Redemptoris sumus;
et sicut ipse in nobis per misericordiam largitatis
pascitur, ita ipse in nobis per doctrinae consilium juvatur.
<pb n="1067D"/>
Scribae itaque et legis doctores, qui erudire
populos ad vitam consueverant, quid aliud quam
venturi Redemptoris consiliarii fuerunt? Qui tamen
dum incarnatum Dominum conspicerent, consiliis
suis multos ab ejus fide diviserunt, quamvis prius
ad credendum incarnationis ejus mysterium per prophetarum
verba multos docuisse viderentur. Et quia
<pb n="1068A"/>
ille apud Deum magis in amore est, qui ad ejus amorem
plurimos trahit, adhuc de eodem legis doctorum
atque Pharisaeorum ordine subditur: <hi>Et quem maxime
diligebam aversatus est me.</hi> Ipse enim ordo, suadente
perfidia, a fide veritatis aversus est, qui prius in labore
praedicationis serviens, maxime diligebatur;
quem non solum ad non credendum, sed usque ad
persequendum quoque Dominum populorum turba
secuta est, et usque ad passionem illius saevitiae facibus
accensa. In qua videlicet passione discipulorum
corda turbata sunt. Unde et nunc subditur:</p>
          </div3>
        </div2>
<div2>
          <head>CAPUT XLIX [ <hi>Rec XXIII</hi> ].</head>
<p>VERS. 20.-- <hi>Pelli meae, consumptis carnibus, adhaesit
os meum.</hi> </p>
<div3>
            <head>57. </head>
<p>
              <pb n="1068B"/> <hi>Christo patienti, fugientibus apostolis, sanctae
mulieres tanquam pellis adhaeserunt.</hi> --In osse fortitudo,
in carnibus vero infirmitas corporis designatur.
Quia igitur Christus et Ecclesia una persona est,
quid per os nisi ipse Dominus designatur? Quid per
carnem nisi discipuli, qui passionis ejus tempore infirma
sapuerunt? Per pellem vero, quae exterior carne
manet in corpore, quid nisi illae sanctae feminae figurantur,
quae ad praeparanda subsidia corporis exterioribus
Domino ministeriis serviebant? Nam cum
ejus discipuli quamvis necdum firmi veritatis fidem
populis praedicarent, ossi suo inhaerebant carnes. Et
cum sanctae mulieres ea quae necessaria erant exteriora
praepararent, quasi pellis exterius manebant
in corpore. Sed cum ad crucis horam ventum est,
<pb n="1068C"/>
ejus discipulos gravis ex persecutione Judaeorum timor
invasit: fugerunt singuli, mulieres adhaeserunt.
Quasi ergo consumpta carne, os Domini pelli
suae adhaesit, quia fortitudo ejus, passionis tempore,
fugientibus discipulis, juxta se mulieres invenit.
Stetit equidem aliquandiu Petrus, sed tamen post
territus negavit <note>(Matth. XXVI, 70)</note>. Stetit etiam
Joannes, cui ipso crucis tempore dictum est: <hi>Ecce
mater tua <note>(Joan. XIX, 27.)</note>
              </hi> Sed perseverare minime
potuit, quia de ipso quoque scriptum est, quod <hi>adolescens quidam sequebatur illum</hi> 
 <emph>458</emph> <hi>amictus
sindone super nudo, et tenuerunt eum; at ille 
 rejecta sindone, nudus profugit ab eis <note>(Marc. XIV, 51)</note>
              </hi>.
Qui etsi post, ut verba Redemptoris sui audiret, ad
horam crucis rediit, prius tamen territus fugit. Mulieres
<pb n="1068D"/>
autem non solum non timuisse, neque fugisse,
sed etiam usque ad sepulcrum stetisse memorantur.
Dicat ergo: <hi>Pelli mea, consumptis carnibus, adhaesit
os meum.</hi> Hoc est, hi qui meae fortitudini propinquius
inhaerere debuerant, passionis meae tempore
timore consumpti sunt, et eas, quas ad exteriora ministeria
posui, in passione mea sine formidine inhaerere
<pb n="1069A"/>
mihi fideliter inveni. Ubi et aperte subintelligitur,
quod haec verba per mysterium dicantur, dum
sequitur:</p>
          </div3>
        </div2>
<div2>
          <head>CAPUT L [ <hi>Vet. XXIV</hi> ].</head>
<p>IBID.-- <hi>Et derelicta sunt tantummodo labia circa
dentes meos.</hi> </p>
<div3>
            <head>58.</head>
            <p>
 <hi>Christi dentes apostoli, eo patiente virtutem
omnem amiserant.</hi> --Quid enim circa dentes aliud
quam labia habemus, etiam si nulla flagella patiamur?
Sed quid per labia nisi locutio, quid per dentes, nisi
sancti apostoli designantur? Qui in hoc Ecclesiae corpore
idcirco sunt positi, ut vitam carnalium correptione
mordeant, eamque a suae pertinaciae duritia
confringant. Unde et eidem primo apostolorum quasi
denti in ejus corpore posito dicitur: <hi>Macta, et manduca</hi> 
<pb n="1069B"/> <note>(Act. X, 13)</note>.
Sed quia passionis ejus tempore
isti dentes prae timore mortis amiserunt morsum
correptionis, amiserunt fiduciam roboris, amiserunt
efficaciam omnimodae operationis, ita ut duo ex illis
ambulantes, post ejus mortem ac resurrectionem, in
via loquerentur et dicerent: <hi>Nos sperabamus quia
ipse esset redempturus Israel <note>(Luc. XXIV, 21)</note>
            </hi>, recte
nunc dicitur: <hi>Et derelicta sunt tantummodo labia
circa dentes meos.</hi> Confabulabantur adhuc de illo, sed
jam in illum minime credebant. Tantummodo ergo
labia circa dentes ejus remanserant, quia virtutem
bonae operationis amiserant, et sola de illo confabulationis
verba retinebant. Perdiderant morsum correptionis,
et habebant motum locutionis. Labia itaque
tantummodo circa dentes relicta sunt, quia adhuc
<pb n="1069C"/>
quidem confabulari noverant, sed praedicare jam
eum, aut mordere infidelium vitia formidabant. Peractis
itaque his quae in voce capitis dixit, ad propria
beatus Job verba revertitur, dicens:</p>
          </div3>
        </div2>
<div2>
          <head>CAPUT LI.</head>
<p>VERS. 21.-- <hi>Miseremini mei, miseremini mei, saltem
vos amici mei, quia manus Domini tetigit me.</hi> </p>
<div3>
            <head>59.</head>
            <p>
 <hi>Piorum mens in adversis, ad preces, non ad
iram movetur.</hi> --Hoc habere solet proprium mens
piorum, quod cum injusta ab adversariis patitur, non
tam ad iram quam ad preces moveatur, ut si moderari
eorum pravitas placide valeat, plus deprecari
eligant quam irasci. Unde recte nunc dicitur: <hi>Miseremini
mei, miseremini mei, saltem vos amici mei,
quia manus Domini tetigit me.</hi> Ecce eos a quibus
<pb n="1069D"/>
semper contumeliis se affligi considerat amicos vocat,
quia bonis mentibus etiam ipsa fiunt prospera, quae
videntur adversa. Nam perversi quique bonorum
dulcedine aut convertuntur, ut redeat, et eo ipso
amici sunt quo boni fiunt; aut in malitia perseverant,
et in hoc quoque etiam nolentes amici sunt, quia si
qua bonorum delicta sunt, ea suis persecutionibus
etiam nescientes purgant. Notandum quoque, quod
eis <emph>459</emph> quae secreto apud Deum gesta sunt, beati
viri in publico verba concordant. A Satan quippe
percussus fuerat, nec tamen percussionem suam
<pb n="1070A"/>
Satanae tribuit, sed tactum se manu Domini appellat,
sicut ipse quoque Satan dixerat: <hi>Mitte manum tuam
et tange os ejus et carnem, si non in faciem benedixerit
tibi <note>(Job. II, 5)</note>
            </hi>. Sciebat quippe vir sanctus quia et
per hoc ipsum quod perversa voluntate contra se
Satan egerat, potestatem non a semetipso, sed a
Domino habebat. Sequitur:</p>
          </div3>
        </div2>
<div2>
          <head>CAPUT LII [ <hi>Vet. XXV, Rec. XXIV</hi> ].</head>
<p>VERS. 22.-- <hi>Quare persequimini me sicut Deus, et
carnibus meis saturamini?</hi> </p>
<div3>
            <head>60.</head>
            <p>
 <hi>Deus non saeviendo nos persequitur.</hi> --Non
abhorret a locutione pietatis quod a Deo se perhibet
persequi. Est namque persecutor bonus, sicut de
semetipso ore prophetico Dominus dicit: <hi>Detrahentem
occulte adversus proximum suum, hunc persequebar.</hi> 
<pb n="1070B"/>
Cum vero sanctus quisque flagellari permittitur, scit
quod persecutionem contra commissa vitia ex interna
dispensatione patiatur. Crudeles autem persecutorum
mentes cum potestatem feriendi appetunt, contra
bonorum vitam non studio purgationis, sed livoris
facibus accenduntur. Et quidem hoc faciunt quod
Deus omnipotens fieri permittit. Sed dum una causa
cum Deo etiam per eos agitur, non tamen voluntas
una in eadem causa servatur, quia cum omnipotens
Deus amando purgationem exhibet, injustorum pravitas
saeviendo malitiam exercet. Quod ergo dicitur, <hi>quare persequimini me sicut Deus?</hi> 
 ad exteriorem hoc
percussionem retulit, non ad intimam intentionem,
quia etsi hoc agunt exterius quod Deus agi disposuit,
non tamen hoc quod Deus in sua actione appetunt,
<pb n="1070C"/>
ut boni ex afflictione purgentur. Quod intelligi et
aliter potest. Tanto enim omnipotens Deus justius
aliena vitia percutit, quanto in semetipso nihil habet
vitiorum. Homines vero cum per disciplinam alios
feriunt, sic alienam infirmitatem debent percutere,
ut etiam ad suam noverint oculos revocare, ut ex
semetipsis considerent quantum aliis feriendo parcant,
cum se quoque ipsos dignos percussionibus non
ignorant. Itaque nunc dicitur: <hi>Quare persequimini
me sicut Deus?</hi> Ac si aperte diceretur: Ita me ex
infirmitatibus meis affligitis, ac si ipsi more Dei de
infirmitate nihil habeatis. Unde considerandum est
quod si qui fortasse sint qui asperitate correptionis
indigeant, tunc eis dura correptio a nobis admovenda
est, cum Dei manus cessat a verbere. Cum vero superna
<pb n="1070D"/>
flagella insunt, non a nobis jam correptio, sed
consolatio debetur, ne dum in dolore increpationem
jungimus, percussionem percussioni sociemus.</p>
          </div3>
<div3>
            <head>61.</head>
            <p>
 <hi>Detractores belluarum more, homines devorant.</hi> --Bene
autem subditur: <hi>Et carnibus meis
saturamini?</hi> Quorum mens proximorum poenas esurit,
saturari procul dubio alienis carnibus quaerit.
Sciendum quoque est quia hi etiam qui alienae vitae
detractione pascuntur, alienis procul dubio carnibus
satiantur. Unde per Salomonem dicitur: <hi>Noli esse in
<pb n="1071A"/>
conviviis potatorum, neque comedas cum eis qui carnes
ad vescendum conferunt <note>(Prov. XXIII, 20)</note>
            </hi>. Carnes
quippe ad vescendum conferre est in collocutione
derogationis vicissim proximorum vitia dicere. De
quorum illic poena mox subditur: <hi>Quia vacantes potibus 
 et dantes symbolum consumentur,</hi> <emph>460</emph> <hi>et
vestietur pannis dormitatio <note>(Ibid.)</note>
            </hi>. Potibus vacant,
qui de opprobrio alienae vitae se debriant. Symbolum
vero dare est, sicut unusquisque solet pro parte sua
cibos ad vescendum, ita in confabulatione detractionis
verba conferre. Sed vacantes potibus et dantes
symbolum consumentur, quia sicut scriptum est <note>(Fortasse, Proverb. XV, 5)</note>:
 <hi>Omnis detractor eradicabitur.</hi> 
Vestietur autem pannis dormitatio, quia
despectum et inopem a cunctis bonis operibus mors
<pb n="1071B"/>
sua invenit, quem hic ad alienae vitae exquirenda crimina
detractionis suae languor occupavit. [ <hi>Vet. XXVI.</hi> ]
Sed tot dura quae beatus. Job sustinet, dignum non
est ut per silentium transeant, eaque a notitia hominum
ignorantiae obscuritas tegat. Tanti quippe aedificari
ad servandam patientiam valent, quanti, implente
se superna gratia, ejus patientiae facta cognoverint.
Unde et idem beatus Job in exemplum vult pertrahi
flagella quae sentit, qui statim subjungit dicens:</p>
          </div3>
        </div2>
<div2>
          <head>CAPUT LIII [ <hi>Rec. XXV</hi> ].</head>
<p>VERS. 23, 24.-- <hi>Quis mihi tribuat ut scribantur sermones
mei? Quis mihi det ut exarentur in libro stylo
ferreo, et plumbi lamina, vel certe sculpantur in
silice?</hi> </p>
<div3>
            <head>62.</head>
            <p>
 <hi>Per plumbi laminam Judaeorum, per silicem
<pb n="1071C"/>
gentilium corda designantur.</hi> --Cuncta quae beatus
Job pertulit, quia forti patrum sententia edoctus
gravis ille Judaeorum populus agnovit, stylo ferreo
et plumbi lamina scripta sunt. Quia vero haec etiam
dura gentilium corda cognoverunt, quid ea nisi in
silice sculpta videmus? Et notandum quia in plumbo
quod scribitur ipsa metalli mollitie citius deletur;
in silice vero tardius quidem valent litterae imprimi,
sed difficilius deleri. Non ergo immerito per plumbi
laminam Judaea exprimitur, quae praecepta Dei et sine
labore percepit, et cum celeritate perdidit. Recte
per silicem gentilitas figuratur, quae verba sacri eloquii
vix custodienda suscipere potuit; sed tamen fortiter
suscepta servavit. Per stylum vero ferreum
quid aliud quam fortis Dei sententia designatur?
<pb n="1071D"/>
Unde et per prophetam dicitur: <hi>Peccatum Judae
scriptum est stylo ferreo in unque adamantino <note>(Jerem.
XVII, 1)</note>
            </hi>. In ungue finis est corporis. Ita vero lapis
durus est adamas, ut ferro non valeat secari. Per
stylum vero ferreum fortis sententia, per unguem
vero adamantinum finis signatur aeternus. Peccatum
itaque Judae stylo ferreo in ungue adamantino scriptum
<pb n="1072A"/>
dicitur, quia culpa Judaeorum per fortem Dei
sententiam in finem servatur infinitum.</p>
          </div3>
<div3>
            <head>63.</head>
            <p>
 <hi>Plumbum avaritiam significat.</hi> --Recte quoque
per plumbi laminam eos accipimus quos avaritiae
pondus gravat, quibus per increpantem Prophetam
dicitur: <hi>Filii hominum, usquequo graves corde <note>(Psal. IV, 3)</note>
            </hi>?
Per plumbum namque, cujus natura
gravis est ponderis, peccatum avaritiae specialiter
designatur, quod mentem quam infecerit ita gravem
reddit, ut ad appetenda sublimia attolli nequaquam
possit. [ <hi>Rec. XXVI.</hi> ] Hinc enim in Zacharia scriptum
est: <hi>Leva oculos tuos, et vide. Quid est hoc
quod egreditur? Et dixi: Quidnam est? Et ait: Haec
est amphora egrediens, et dixit: Haec est oculus eorum
in universa terra. <note>(Vet. XXVII.)</note> Et ecce talentum
<pb n="1072B"/>
plumbi portabatur, et ecce mulier una sedens in medio
amphorae, et dixit: Haec est impietas. Et projecit eam
in medio amphorae, et misit massam plumbeam in os
ejus <note>(Zach. V, 5, seq.)</note>
            </hi>. Qui de hac visione amphorae,
et mulieris, et plumbi, ut latius quid cognovisset
ostenderet, <emph>461</emph> adhuc secutus adjunxit: <hi>Et levavi
oculos meos, et vidi; et ecce duae mulieres egredientes,
et spiritus in alis earum, et habebant alas quasi alas
milvi, et levaverunt amphoram inter terram et coelum.
Et dixi ad angelum qui loquebatur in me: Quo istae
deferunt amphoram? Et dixit ad me: Ut aedificetur ei
domus in terra Sennaar <note>(Ibid., 9, seq.)</note>
            </hi>. Quod prophetae
testimonium inutiliter pro documento plumbi
protulimus, si non etiam repetentes exponamus.
Ait enim: <hi>Leva oculos, et vide. Quid est hoc quod
<pb n="1072C"/>
egreditur? Et dixi: Quidnam est? Et ait: Haec est
amphora egrediens <note>(Ibid.)</note>
            </hi>. Volens Deus prophetae
ostendere humanum genus, ex qua ab eo maxime
culpa dilabatur, per imaginem amphorae quasi patens
os avaritiae designavit. Avaritia quippe velut
amphora est, quae os cordis in ambitu apertum tenet.
Et dixit: <hi>Haec est oculus eorum in universa terra <note>(Ibid.)</note>
            </hi>.
Multos obtusi sensus homines cernimus, et
tamen eos in malis actibus astutos videmus; propheta
quoque attestante, qui ait: <hi>Sapientes sunt ut
faciant mala, bene autem facere nesciunt <note>(Jerem. IV,
22)</note>
            </hi>. Hi itaque sensu torpent, sed in his quae appetunt
avaritiae stimulis excitantur; et qui ad bona videnda
caeci sunt, excitantibus praemiis, ad peragenda
mala vigilantes fiunt. Unde recte de hac eadem avaritia
<pb n="1072D"/>
dicitur: <hi>Haec est oculus eorum in universa terra.
Et ecce talentum plumbi portabatur <note>(Ibid.)</note>
            </hi>. Quid est
talentum plumbi, nisi ex eadem avaritia pondus peccati? <hi>Et ecce mulier una sedens in medio amphorae.</hi> 
Quam mulierem, ne fortassis quae esset dubitare possemus,
illico angelus innotuit. Nam illic mox sequitur: <hi>Et dixit: Haec est impietas. Et projecit eam in
<pb n="1073A"/>
medio amphorae.</hi> 
 Impietas in medio amphorae projicitur,
quia nimirum in avaritia semper impietas tenetur. <hi>Et misit massam plumbi in os ejus.</hi> 
 Massa plumbi
in os mulieris mittitur, quia scilicet impietas avaritiae
peccati sui pondere gravatur. Si enim ad ea quae
deorsum sunt non ambiret, erga Deum ac proximum
impia nequaquam existeret.
</p>
            <p>[ <hi>Vet. XXVIII.] 64. Superbia et inanis gloria duo
principalia vitia. His sublevatur avaritia.--Et levavi
oculos meos, et vidi; et ecce duae mulieres egredientes,
et spiritus in alis earum.</hi> Quid aliud in his duabus
mulieribus accipimus, nisi duo principalia vitia, superbiam
videlicet, et gloriam inanem, quae impietati
absque ulla dubitatione conjuncta sunt? Quae et in
alis suis spiritum habere narrantur, quia in actionibus
<pb n="1073B"/>
suis Satanae voluntati deserviunt. Ipsum quippe
propheta spiritum appellat, de quo Salomon ait: <hi>Si
spiritus potestatem habentis ascenderit super te, locum
tuum ne dimiseris <note>(Eccle. X, 4)</note>
              </hi>. Et de quo in Evangelio
Dominus dicit: <hi>Cum immundus spiritus exierit ab
homine, ambulat per loca arida et inaquosa <note>(Matth.
XII, 43)</note>
              </hi>. Spiritus in alis earum est, quia superbia et
inanis gloria per omne quod agunt Satanae voluntati
famulantur. <hi>Et habebant alas, quasi alas milvi.</hi> Milvus
semper naturae studet insidiari pullorum. Istae ergo
mulieres alas habent, quasi alas milvi, quia actiones
earum diabolo sunt procul dubio similes, qui insidiatur
semper vitae parvulorum. <hi>Et levaverunt amphoram 
 inter coelum et terram.</hi> Superbia et vana
gloria habent hoc proprium, ut eum quem infecerint
<pb n="1073C"/>
in cogitatione sua super caeteros homines extollant,
et modo per ambitum rerum, modo per desiderium
dignitatum quem semel captum tenuerint quasi
in honoris altitudinem <emph>462</emph> elevent. Qui autem inter
coelum et terram est, et ima deserit, et superiora
minime attingit.</p>
          </div3>
<div3>
            <head>65.</head>
            <p>
 Levant ergo istae mulieres amphoram inter coelum
et terram, quia superbia et inanis gloria mentem
per avaritiam honoris captam ita elevant, ut quoslibet
proximos despicientes quasi ima deserant, et
alta gloriantes petant. Sed tales quique dum superbiunt,
et eos mente transeunt cum quibus sunt, et
superioribus civibus minime junguntur. Amphora
ergo levata inter terram et coelum dicitur, quia avari
quique per superbiam atque inanem gloriam et
<pb n="1073D"/>
proximos juxta se despiciunt, et superiora quae ultra
ipsos sunt nullatenus apprehendunt. Inter terram
itaque et coelum feruntur, quia nec aequalitatem fraternitatis
in infimis per charitatem tenent, nec tamen
summa pertingere sese extollendo praevalent. <hi>Et dixi
ad angelum qui loquebatur in me: Quo istae deferunt
amphoram? Et dixit ad me: Ut aedificetur ei domus
in terra Sennaar.</hi> Eidem amphorae aedificatur domus
in terra Sennaar. Sennaar quippe fetor eorum dicitur.
Et sicut bonus odor ex virtute est, Paulo attestante,
<pb n="1074A"/>
qui ait: <hi>Odorem notitiae suae manifestat per nos in omni
loco, quia Christi bonus odor sumus Deo <note>(II Cor. II,
14)</note>
            </hi>. Ita e contrario fetor ex vitio. <hi>Radix</hi> enim <hi>est
omnium malorum cupiditas <note>(I Tim. VI, 10)</note>
            </hi>. Et quia
quodlibet malum per avaritiam gignitur, dignum est ut
domus avaritiae in fetore construatur. Sciendum
quoque est quod Sennaar latissima vallis est, in qua
turris a superbientibus aedificari coeperat, quae, linguarum
facta diversitate, destructa est. Quae scilicet
turris Babylon dicta est, pro ipsa videlicet confusione
mentium atque linguarum. Nec immerito ibi avaritiae
amphora ponitur, ubi Babylon, id est confusio
aedificatur, quia dum per avaritiam et impietatem
certum est omnia mala exsurgere, recte haec ipsa
avaritia atque impietas in confusione perhibentur
<pb n="1074B"/>
habitare.</p>
          </div3>
<div3>
            <head>66.</head>
            <p>
 <hi>Ecclesia sermones suos cordibus avaritia gravibus,
et duris insculpi postulat.</hi> --Haec paucis per excessum
diximus, ut peccati pondus exprimi per
plumbi laminam monstraremus. Quae tamen beati
Job verba sanctae quoque Ecclesiae congruunt, quae
duo sacri eloquii Testamenta custodiens, quasi secundo
sermones suos scribi expetit, dicens: <hi>Quis
mihi tribuat, ut scribantur sermones mei? quis mihi
det, ut exarentur in libro?</hi> Quae quia forti sententia
modo per pondus avaritiae gravibus, modo autem
duris cordibus loquitur, stylo ferreo in plumbi lamina
vel certe in silice scribit. Sed jure beatum Job Redemptoris
nostri ejusque Ecclesiae uti vocibus dicimus
si quid de eodem Redemptore nostro quod aperte
<pb n="1074C"/>
loquitur invenimus. [ <hi>Vet. XXIX.</hi> ] Quo etenim pacto
credendum est quia ex eo aliquid per figuram insinuat,
si eum nobis apertis vocibus non demonstrat?
Sed jam quid de eo sentit aperiat, omnesque nobis
ambages cogitationum tollat. Sequitur:</p>
          </div3>
        </div2>
<div2>
          <head>CAPUT LIV.</head>
<p>VERS. 25.-- <hi>Scio enim quod Redemptor meus vivit.</hi> </p>
<div3>
            <head>67.</head>
            <p>
 <hi>Job Christum Redemptorem aperte praenuntiavit.</hi> --Qui
enim non ait conditor, sed Redemptor, aperte
eum denuntiat qui, postquam omnia creavit, ut nos
de captivitate redimeret, inter nos incarnatus apparuit,
suaque passione nos a perpetua morte liberavit.
Et notandum quanta fide se in virtute ejus divinitatis
<pb n="1074D"/>
astringat, de quo per Paulum dicitur: <hi>Quia etsi
crucifixus est ex infirmitate, sed</hi> <emph>463</emph> <hi>vivit ex virtute
Dei <note>(II Cor. XIII, 4)</note>
            </hi>. Ait namque: <hi>Scio enim quod
Redemptor meus vivit.</hi> Ac si apertis vocibus dicat:
Infidelis quisque illum flagellatum, derisum, palmis
caesum, corona spinea coronatum, sputis illitum,
crucifixum, mortuum noverit; ego illum post mortem
vivere certa fide credo, libera voce profiteor,
quia Redemptor meus vivit, qui inter impiorum manus
occubuit. Sed quid, beate Job, per resurrectionem
<pb n="1075A"/>
illius etiam de tuae carnis resurrectione confidis,
aperta, quaeso, voce profitere. Sequitur:</p>
          </div3>
        </div2>
<div2>
          <head>CAPUT LV [ <hi>Rec. XXVII</hi> ].</head>
<p>IBID.-- <hi>Et in novissimo die de terra surrecturus
sum.</hi> </p>
<div3>
            <head>68.</head>
            <p>
 <hi>Christus mortuus est ut mori non timeremus;
resurrexit ut nos resurgere posse confidamus.</hi> --Quia
videlicet resurrectionem quam in se ostendit in nobis
etiam quandoque facturus est. Resurrectionem
quippe quam in se ostendit nobis promisit, quia sui
capitis gloriam sequuntur membra. Redemptor ergo
noster suscepit mortem, ne mori timeremus. Ostendit
resurrectionem, ut nos resurgere posse confidamus.
Unde et eamdem mortem non plusquam triduanam
esse voluit, ne si in illo resurrectio differretur,
<pb n="1075B"/>
in nobis omnimodo desperaretur. Quod
bene de illo per Prophetam dicitur: <hi>De torrente 
 in via bibet, propterea exaltabit caput <note>(Psal. CIX, 7)</note>
            </hi>.
Quasi enim de quodam flumine nostrae passionis non
in mansione bibere, sed in via dignatus est, quia
mortem transitorie, id est ad triduum contigit, atque
in ea morte quam contigit, nequaquam sicut
nos usque ad finem saeculi remansit. [ <hi>Rec. XXVIII.</hi> ]
Dum ergo die tertio resurrexit, quid in ejus corpore,
id est Ecclesia, sequatur ostendit. Exemplo quippe
monstravit quod promisit in praemio, ut sicut ipsum
resurrexisse fideles agnoscerent, ita in seipsis in fine
mundi resurrectionis praemia sperarent. Ecce nos
per mortem carnis usque ad finem mundi remanemus
in pulvere, ille autem die tertia ab ariditate
<pb n="1075C"/>
mortis viruit; ut divinitatis suae nobis potentiam ipsa
innovatione suae carnis ostenderet. Quod bene per
Moysen virgis duodecim in tabernaculo positis demonstratur <note>(Num. XVII, 2)</note>.
Nam cum Aaron sacerdotium,
qui de tribu Levi fuerat, despiceretur, nec
digna tribus quae offerret holocausta crederetur, duodecim
virgae, juxta duodecim tribus, in tabernaculo
poni praeceptae sunt; et ecce virga Levi viruit, et
quid virtutis in munere Aaron haberet, ostendit <note>(Ibid., 8)</note>.
Quo videlicet signo quid innuitur, nisi
quod omnes qui usque ad finem mundi jacemus in
morte, quasi virgae reliquae in ariditate remanemus?
Sed cunctis virgis in ariditate remanentibus, virga
Levi ad florem redit, quia corpus Domini, veri scilicet
sacerdotis nostri in mortis ariditate positum, in
<pb n="1075D"/>
florem resurrectionis erupit. Quo flore recte Aaron
sacerdos esse cognoscitur, quia hac resurrectionis
gloria Redemptor noster, qui de tribu Juda ac Levi
ortus est, intercessor pro nobis esse monstratur.
Ecce ergo jam virga Aaron post ariditatem floret;
sed virgae duodecim tribuum in ariditate remanent,
quia jam quidem corpus Domini post mortem vivit,
sed nostra adhuc corpora usque ad finem mundi a
<pb n="1076A"/>
resurrectionis gloria differuntur. Unde caute hanc
eamdem dilationem intulit, dicens: <hi>Et in novissimo
die de terra surrecturus sum.</hi> 
</p>
            <p>[ <hi>Vet. XXX.</hi> ] <emph>464</emph> 69. <hi>Fiduciam nostram roborat
multorum mortuorum resurrectio.</hi> --Habemus
ergo spem resurrectionis nostrae, considerata gloria
capitis nostri. Sed ne quis vel cogitatione tacita forsitan
dicat quod idcirco ille resurrexit a morte, quia
unus idemque Deus et homo mortem, quam ex humanitate
pertulit, ex divinitate superavit, nos vero,
qui puri homines sumus, a mortis surgere damnatione
non possumus, recte in resurrectionis ejus
tempore etiam multorum sanctorum corpora resurrexerunt,
ut et in se nobis exemplum ostenderet,
et de aliorum qui nobis per puram humanitatem similes
<pb n="1076B"/>
fuerunt nos resurrectione roboraret, quatenus
cum se homo desperaret percipere quod in se ostenderat
Deus homo, hoc in se fieri posse praesumeret,
quod in ipsis factum cognosceret quos puros fuisse
homines non dubitaret.</p>
          </div3>
<div3>
            <head>70.</head>
            <p>
 <hi>Fides resurrectionis astruitur.</hi> --Sunt vero
nonnulli qui, considerantes quod spiritus a carne
solvitur, quod caro in putredinem vertitur, quod
putredo in pulverem redigitur, quod pulvis ita in
elementa solvitur, ut nequaquam ab humanis oculis
videatur, resurrectionem fieri posse desperant; et
dum arida ossa inspiciunt, haec vestiri carnibus rursumque
ad vitam viridescere posse diffidunt. Qui si
resurrectionis fidem ex obedientia non tenent, certe
hanc tenere ex ratione debuerant. Quid enim quotidie
<pb n="1076C"/>
nisi resurrectionem nostram in elementis suis
mundus imitatur? Per quotidiana quippe momenta
lux ipsa temporalis quasi moritur, dum, supervenientibus
noctis tenebris, ea quae aspiciebatur subtrahitur,
et quasi quotidie resurgit, dum lux ablata
oculis, suppressa iterum nocte reparatur. Per momenta
quoque temporum cernimus arbusta viriditatem
foliorum amittere, a fructuum prolatione cessare;
et ecce subito quasi ex arescenti ligno velut
quadam resurrectione veniente videmus folia erumpere,
fructus grandescere, et totam arborem redivivo
decore vestiri. Indesinenter cernimus parva arborum
semina terrae humoribus commendari, ex quibus non
longe post aspicimus magna arbusta surgere, folia
pomaque proferre. Consideremus ergo parvum cujuslibet
arboris semen, quod in terram jacitur, ut arbor
<pb n="1076D"/>
ex illo producatur, et comprehendamus, si possumus,
ubi in illa tanta brevitate seminis tam immensa
arbor latuit, quae ex illo processit, ubi lignum
ubi cortex, ubi viriditas foliorum, ubi ubertas fructuum.
Nunquidnam in semine tale aliquid cernebatur
cum in terram jaceretur? Et tamen occulto rerum
omnium opifice cuncta mirabiliter ordinante, et in
<pb n="1077A"/>
mollitie seminis latuit asperitas corticis, et in teneritudine
illius absconsa est fortitudo roboris, et in siccitate
ejus ubertas fructificationis. Quid ergo mirum,
si tenuissimum pulverem, nostris oculis in elementis
redactum, cum vult, in hominem roformat, qui
ex tenuissimis seminibus immensa arbusta redintegrat?
Quia ergo rationales sumus conditi, spem resurrectionis
nostrae ex ipsa debemus rerum specie et
contemplatione colligere, Sed quia in nobis sensus
torpuit rationis, accessit in exemplum gratia Redemptoris.
Venit namque conditor noster, suscepit
mortem, ostendit resurrectionem, ut qui resurrectionis
spem ex ratione tenere <emph>465</emph> noluimus,
hanc ex ejus adjutorio et exemplo teneremus. Dicat
igitur beatus Job: <hi>Scio quod Redemptor meus vivit, et
<pb n="1077B"/>
in novissimo die de terra surrecturus sum.</hi> Et quisquis
resurrectionis in se virtutem fieri posse desperat,
verba in gentilitate positi viri fidelis erubescat, et
penset quanto poenae sit pondere feriendus, si adhuc
non credit suam, qui jam resurrectionem Domini
cognovit factam, si et ille suam credidit, qui adhuc
Domini Jesu sperabat esse faciendam.
</p>
            <p>[ <hi>Vet. XXXI.] 1. Qualitas corporum post resurrectionem.</hi> --Sed
ecce resurrectionem audio, effectum tamen
ejusdem resurrectionis exquiro. Credo namque quia
resurrecturus sim, sed volo ut audiam qualis. Sciendum
quippe mihi est utrum in quodam alio subtili
fortasse, vel aereo, an in eo quo moriar corpore resurgam.
Sed si in aereo corpore surrexero, jam ego
non ero qui resurgo. Nam quomodo est vera resurrectio,
<pb n="1077C"/>
si vera esse non poterit caro? Aperta ergo
ratio suggerit quia si vera caro non fuerit, procul
dubio resurrectio vera non erit. Nec enim recte resurrectio
dici potest, ubi non resurgit quod cecidit.
Sed has nobis beate Job dubietatis nebulas tolle, et
quia per acceptam sancti Spiritus gratiam de spe
nobis loqui nostrae resurrectionis coepisti, aperte indica,
si caro nostra veraciter resurgat. Sequitur:</p>
          </div3>
        </div2>
<div2>
          <head>CAPUT LVI [ <hi>Rec XXIX</hi> ].</head>
<p>VERS. 26.-- <hi>Et rursum circumdabor pelle mea.</hi> </p>
<div3>
            <head>72.</head>
            <p>
 <hi>Error Eutychii, corpus impalpabile aereque
subtilius futurum asserentis refellitur.</hi> --Dum aperte
pellis dicitur, omnis dubitatio verae resurrectionis
aufertur, quia non, sicut Eutychius Constantinopolitanae
urbis episcopus scripsit, corpus nostrum in illa
<pb n="1077D"/>
resurrectionis gloria erit impalpabile, ventis aereque
subtilius. In illa enim resurrectionis gloria erit corpus
nostrum subtile quidem per effectum spiritalis
potentiae, sed palpabile per veritatem naturae. Unde
etiam redemptor noster dubitantibus de sua resurrectione
discipulis, ostendit manus et latus, palpanda
ossa carnemque praebuit, dicens: <hi>Palpate et videte,
quia spiritus carnem et ossa non habet, sicut me videtis
habere <note>(Luc. XXIV, 39)</note>
            </hi>. Qui cum eidem Eutychio in
<pb n="1078A"/>
Constantinopolitana urbe positus, hoc evangelicae
veritatis testimonium protulissem, ait: Idcirco Dominus
hoc fecit, ut dubitationem resurrectionis suae
de discipulorum cordibus amoveret. Cui inquam:
Mira est res valde quam astruis, ut inde nobis dubietas
surgat, unde discipulorum corda a dubietate
sanata sunt. Quid enim deterius dici potest quam ut
hoc nobis de ejus vera carne dubium fiat, per quod
discipuli ejus ad fidem ab omni sunt dubietate reparati?
 Si enim non hoc habuisse astruitur quod
ostendit, unde fides discipulis ejus confirmata est, inde
nostra destruitur. Qui adjungebat etiam, dicens:
Corpus palpabile habuit quod ostendit; sed post confirmata
corda palpantium, omne illud in Domino quod
palpari potuit in subtilitatem est aliquam redactum.
<pb n="1078B"/>
Ad haec ipsa respondi, dicens: Scriptum est: <hi>Christus
resurgens a mortuis, jam non moritur, mors illi ultra
non dominabitur <note>(Rom. VI, 9)</note>
            </hi>. Si quid ergo in ejus
corpore post resurrectionem potuit immutari, contra
veridicam Pauli sententiam, post resurrectionem
Dominus rediit in mortem. <emph>466</emph> Quod quis dicere
vel stultus praesumat, nisi qui veram carnis ejus resurrectionem
denegat? Tunc mihi objecit, dicens:
Cum scriptum sit: <hi>Caro et sanguis regnum Dei possidere
non possunt <note>(I Cor. XV, 50)</note>
            </hi>, qua ratione credendum
est resurgere veraciter carnem? Cui inquam:
in sacro eloquio aliter caro dicitur juxta naturam,
atque aliter juxta culpam, vel corruptionem. Caro
quippe juxta naturam, sicut scriptum est: <hi>Hoc nunc
os ex ossibus meis, et caro de carne mea <note>(Genes. II, 23)</note>
            </hi>;
<pb n="1078C"/>
et <hi>Verbum caro factum est, et habitavit in nobis <note>(Joan.
I, 14)</note>
            </hi>. Caro vero juxta culpam, sicut scriptum est: <hi>Non permanebit in hominibus istis spiritus meus, eo
quod sunt caro 
 <note>(Genes. VI, 3)</note>
            </hi>. Et sicut Psalmista ait: <hi>Memoratus est quia caro sunt: spiritus vadens, et non
rediens 
 <note>(Psal. LXXVII, 39)</note>
            </hi>. Unde et discipulis Paulus
dicebat: <hi>Vos autem in carne non estis, sed in spiritu <note>(Rom. VIII, 9)</note>
            </hi>.
Neque enim in carne non erant, quibus
epistolas transmittebat, sed quia passiones carnalium
desideriorum vicerant, jam liberi per virtutem
spiritus in carne non erant. Quod ergo Paulus apostolus
dicit: <hi>Quia caro et sanguis regnum Dei possidere
non possunt,</hi> carnem vult secundum culpam intelligi,
non carnem secundum naturam. Unde et
mox, quia carnem secundum culpam diceret ostendit
<pb n="1078D"/>
subdens: <hi>Neque corruptio incorruptelam possidebit.</hi> 
In illa ergo coelestis regni gloria caro secundum naturam
erit, sed secundum passionum desideria non
erit, quia devicto mortis aculeo, in aeterna incorruptione
regnabit.
</p>
            <p>[ <hi>Vet. XXXII.] 73. Eutychii responsiones et effugia
diluuntur.</hi> --Quibus dictis idem Eutychius consentire
se protinus respondit, sed tamen adhuc corpus
palpabile resurgere posse denegabat. Qui etiam in
<pb n="1079A"/>
libello quem de resurrectione scripserat Pauli quoque
apostoli testimonium indiderat dicentis: <hi>Tu quod seminas,
non vivificatur, nisi prius moriatur; et quod
seminas, non corpus quod futurum est seminas, sed
nudum granum <note>(I Cor. XV, 36)</note>
              </hi>. Hoc nimirum ostendere
festinans, quia caro vel impalpabilis, vel ipsa
non erit, dum sanctus Apostolus de resurrectionis
agens gloria, non corpus quod futurum est seminari
dixerit. Sed ad haec citius respondetur. Nam Paulus
apostolus dicens: <hi>Non corpus quod futurum est seminas,
sed nudum granum,</hi> hoc insinuat quod videmus,
quia granum cum culmo et foliis nascitur, quod
sine culmo et foliis seminatur. Ille itaque in augmento
gloriae resurrectionis non dixit grano seminis deesse
quod erat, sed adesse quod non erat. Iste autem
dum verum corpus resurgere denegat, nequaquam
<pb n="1079B"/>
dicit adesse quod deerat, sed deesse quod erat.</p>
          </div3>
<div3>
            <head>74.</head>
            <p>
 <hi>Eutychii librum flammis addicere cogitat imperator.
Moritur Eutychius, abjurato errore.</hi> --Tunc
itaque de hac re in longa contentione perducti, gravissima
a nobis coepimus simultatione resilire, cum
piae memoriae Tiberius Constantinus imperator secreto
me et illum suscipiens, quid inter nos discordiae
versaretur agnovit, et utriusque partis allegationem
pensans, eumdem librum, quem de resurrectione
scripserat, suis quoque allegationibus destruens, deliberavit
ut flammis cremari debuisset. A quo ut egressi
sumus, me aegritudo valida, eumdem vero Eutychium
 aegritudo et mors protinus est secuta. Quo mortuo, <emph>467</emph> 
 quia pene nullus erat qui ejus dicta sequeretur,
dissimulavi coepta persequi, ne in favillas viderer
<pb n="1079C"/>
verba jaculari. Dum tamen adhuc viveret, et ego
validissimis febribus aegrotarem, quicunque noti mei
ad eum salutationis gratia pergebant, ut eorum relatione
cognovi, ante eorum oculos pellem manus suae
tenebat, dicens: Confiteor quia omnes in hac carne
resurgemus. Quod, sicut ipsi fatebantur, omnino
prius negare consueverat.</p>
          </div3>
<div3>
            <head>75.</head>
            <p>
 <hi>Ex verbis Job resurrectio probatur.</hi> --Sed nos
ista postponentes in beati Job sermonibus subtiliter
exquiramus si vera erit resurrectio verumque corpus
in resurrectione. [ <hi>Vet. XXXIII.</hi> ] Ecce enim jam de
spe resurrectionis dubitare non possumus, dum ait: <hi>Et in novissimo die de terra 
 resurrecturus sum.</hi> Dubietatem
quoque de reparatione vera corporis abstulit,
qui ait: <hi>Et rursum circumdabor pelle mea.</hi> 
<pb n="1079D"/>
Qui adhuc ad auferendas ambages nostrae cogitationis
subdit:
</p>
            <p>
              <pb n="1080A"/>VERS. 26.-- <hi>Et in carne mea videbo Deum.</hi> </p>
          </div3>
<div3>
            <head>76.</head>
            <p>
 <hi>Reducendam carnem in integrum statum credidit
Job.</hi> --Ecce resurrectionem, ecce pellem, ecce carnem
apertis fatetur vocibus. Quid ergo remanet unde
possit mens nostra dubitare? Si itaque iste vir sanctus
ante effectum resurrectionis dominicae reducendam
carnem in integrum statum credidit, quis erit
reatus nostrae dubitationis, si vera carnis resurrectio
nec post exemplum creditur Redemptoris? Si enim
post resurrectionem corpus palpabile non erit, profecto
 alius surgit quam moritur, quod dictu nefas
est credere, quia ego morior, et alius resurgat. Unde
quaeso te, beate Job, subjunge quae sentis, et hujus
nobis questionis scrupulum tolle. Sequitur:</p>
          </div3>
        </div2>
<div2>
          <head>CAPUT LVII [ <hi>Rec. XXX</hi> ].</head>
<p>VERS. 27.-- <hi>Quem visurus sum ego ipse, et oculi
<pb n="1080B"/>
mei conspecturi sunt, et non alius.</hi> </p>
<div3>
            <head>77.</head>
            <p>
 <hi>Caro nostra post resurrectionem eadem futura
est per naturam, et diversa per gloriam.</hi> --Si enim,
sicut quidam errorum sequaces arbitrantur, post
resurrectionem corpus palpabile non erit, sed invisibilis
corporis subtilitas caro vocabitur, quamvis
substantia carnis non sit, profecto alius est qui moritur,
et alius qui resurgit. Sed beatus Job hanc
eis sententiam veridica voce destruit, qui ait: <hi>Quem
visurus sum ego ipse, et oculi mei conspecturi sunt, et
non alius.</hi> Nos autem beati Job fidem sequentes, et
Redemptoris nostri post resurrectionem corpus palpabile
veraciter credentes, fatemur carnem nostram
post resurrectionem futuram et eamdem, et diversam:
eamdem per naturam, diversam per gloriam; eamdem
<pb n="1080C"/>
per veritatem, diversam per potentiam. Erit
itaque subtilis, quia et incorruptibilis. Erit palpabilis,
quia non amittet essentiam veracis naturae.
Sed sanctus vir eamdem resurrectionis fiduciam qua
spe teneat, quanta certitudine praestoletur, <emph>468</emph> adjungit.
Sequitur:</p>
          </div3>
        </div2>
<div2>
          <head>CAPUT LVIII.</head>
<p>IBID.-- <hi>Reposita est haec spes mea in sinu meo.</hi> </p>
<div3>
            <head>78.</head>
            <p>
 <hi>Job de resurrectione sua certissimus.</hi> --Nil nos
habere certius credimus quam hoc quod in sinu tenemus.
In sinu ergo suo spem repositam tenuit,
 quia veram certitudinem de spe resurrectionis praesumpsit.
Sed quia venturum diem resurrectionis innotuit,
jam nunc seu voce sua, seu typo sanctae et
universalis Ecclesiae pravorum facta redarguit, et
<pb n="1080D"/>
judicium quod in resurrectionis die sequitur praedicit.
Nam protinus subdit:</p>
          </div3>
        </div2>
<div2>
          <head>CAPUT LIX.</head>

<pb n="1081A"/>
<p>VERS. 28, 29.-- <hi>Quare ergo nunc dicitis: Persequamur
eum, et radicem verbi inveniamus contra eum?
Fugite ergo a facie gladii, quoniam ultor iniquitatum
gladius est, et scitote esse judicium.</hi> </p>
<div3>
            <head>79.</head>
            <p>
 <hi>Ex judicio quod resurrectionem excepturum est,
urget iniquos ad poenitentiam.</hi> --Priori quippe sententia
iniquorum facta reprehendit, sequenti autem
ex divino judicio poenas innotuit. Ait enim: <hi>Quare
ergo nunc dicitis: Persequamur eum, et radicem verbi
inveniamus contra eum?</hi> Perversi quilibet quia malo
studio bene prolata audiunt, et in lingua justi accusationis
aditum invenire appetunt, quid aliud quam
contra eum verbi radicem quaerunt, ex qua videlicet
loquendi originem sumant, et ramos pravae loquacitatis
<pb n="1081B"/>
in accusatione dilatent? Sed vir sanctus cum a
pravis talia sustinet, non contra eos, sed magis pro
ipsis dolet, et male cogitata redarguit, ac mala eis
quae fugiant ostendit, dicens: <hi>Fugite ergo a facie gladii,
quia ultor iniquitatum gladius est, et scitote esse
judicium.</hi> Omnis qui perversa agit, eo ipso quo hoc
<pb n="1082A"/>
timere despicit, esse Dei judicium nescit. Si enim
hoc timendum sciret, quae in illo sunt punienda non
ageret. Nam sunt plerique qui extremum esse judicium
verbo tenus sciunt, sed perverse agendo testantur
quia nesciunt. Quia enim hoc non formidat
ut debet, necdum cognovit cum quanto turbine terroris
adveniat. Si enim pensare pondus tremendi
examinis nosset, irae diem utique timendo praecaveret.
Faciem quoque gladii fugere est animadversionis
districtae sententiam prius quam appareat placare.
Vitari namque terror judicis non nisi ante judicium
potest. Modo non cernitur, sed precibus placatur.
Cum vero in illo tremendo examine sederit, et videri
potest, et placari jam non potest, quia facta pravorum,
quae diu sustinuit tacitus, simul omnia reddet
<pb n="1082B"/>
iratus. Unde necesse est nunc timere judicem, cum
necdum judicium exercet, cum diu sustinet, cum
mala adhuc tolerat quae videt, ne cum semel manum
in retributione ultionis excusserit, tanto in judicio
districtius feriat, quanto ante judicium diutius exspectavit.
</p>
          </div3>
        </div2>
      </div1>

<div1>
        <head>LIBER DECIMUS QUINTUS. <hi>In quo</hi> XX <hi>et</hi> XXI <hi>capitum libri Job explicatio brevis absolvitur.</hi> </head>

<pb n="1081"/>
<p>
          <pb n="1081C"/> <emph>469</emph> [ <hi>Vet. et Rec. I.</hi> ] Quia amici beati Job nequaquam
perversi esse potuerunt, Sophar Naamathitis
verba testantur, qui de ore ejus terrorem venturi judicii
audiens, protinus adjungit:</p>
<div2>
          <head>CAPUT PRIMUM.</head>
<p divs_removed="true">CAP. XX, VERS. 2.-- <hi>Idcirco cogitationes meae varie
succedunt sibi, et mens in diversa rapitur.</hi> 

          </p>
          <div3 moved_from_p="true">
              <head>1.</head>
            <p>
 <hi>Quanto terrore ex assidua ejus consideratione
affici debeamus.</hi> --Ac si apertis vocibus dicat: Quia
extremi judicii terrorem considero, idcirco cogitationum
tumultibus in timore confundor. Tanto se
quippe animus amplius, in cogitatione dilatat,
quanto illud esse terribile, quod imminet, pensat. Et
in diversa mens rapitur, quando modo mala quae egit,
modo bona quae agere neglexit, modo reprehensibilia
<pb n="1081D"/>
in quibus est, modo recta quae sibi adhuc deesse
conspicit, sollicito pavore perpendit. Sed amici beati
Job cum assiduitate vitae illius edocti bene vivere
noverint, pensare tamen subtiliter Dei judicia nescientes,
mala hic justorum quempiam posse recipere
non credebant. Unde et eumdem sanctum virum iniquum
esse suspicati sunt, quem flagellatum viderunt,
atque ex hac suspicione agebatur ut in ejus quoque
increpationem dilaberentur; ad quam tamen increpationem
quasi sub quadam reverentia descendunt.
Unde Sophar subjicit dicens:</p>
          </div3>
        </div2>
<div2>
          <head>CAPUT II.</head>

<pb n="1082C"/>
<p>VERS. 3.-- <hi>Doctrinam qua me arguis audiam, et
spiritus intelligentiae meae respondebit mihi.</hi> </p>
<div3>
            <head>2.</head>
            <p>
 <hi>Multi monita audiunt, ut judicent, non ut sequantur.</hi> --Ac
si aperte dicat: Tua quidem verba
audio, sed an recte prolata sint, spiritu meae intelligentiae
discerno. Nam qui docentis verba despiciunt,
doctrinam ejus non ad adjutorium, sed ad occasionem
certaminis sumunt, ut audita potius judicent quam
sequantur. His itaque sub quodam moderamine praemissis,
in apertam jam beati viri exprobrationem prosilit,
cum subjungit:</p>
          </div3>
        </div2>
<div2>
          <head>CAPUT III [ <hi>Rec. II</hi> ].</head>
<p>VERS. 4, 5.-- <hi>Hoc scio a principio, ex quo positus
est homo super terram, quod laus impiorum brevis sit,
<pb n="1082D"/>
et gaudium hypocritae ad instar puncti.</hi> </p>
<div3>
            <head>3.</head>
            <p>
 <hi>Breve est quidquid finitur.</hi> --Liquet nunc quia,
suae intelligentiae spiritu inflatus, eas quas contra
impios sententias profert in beati Job redargutionibus
inflectit. Quem enim prius justa agere et postmodum
poenas tolerare conspexit, omne in illo hypocrisim
aestimat fuisse quod vidit, quia videlicet a justo
Deo justum famulum affligi posse non credidit. Sed
nos easdem ejusdem sententias, quas non recte
rectas protulit, sollicita intentione pensantes exsequamur;
et contemnentes quod falsum contra beatum
<pb n="1083A"/>
Job loquitur, intueamur quam vera dicat si haec
contra impios loqueretur. Ait itaque: <hi>Hoc scio a
principio, ex quo positus est homo super terram, quod
laus impiorum brevis sit. [Vet. II.</hi> ] Dicturus brevitatem
vitae praesentis, cordis oculum ad exordium reduxit
originis, ut ex anteactis colligat quam nulla sint
quae videntur aliqua esse dum sunt. Si enim ab ipso
humani generis exortu usque ad hoc tempus in quo
sumus mentis oculos ducimus, omne quod finiri potuit <emph>470</emph> 
 quam breve fuerit videmus. Ponamus enim
quemlibet hominem a primo die mundi conditi
usque ad hodiernum diem vitam ducere, hodie tamen
eamdem vitam quam sic longam ducere videbatur
finire, ecce finis adest, praeterita jam nulla sunt, quia
cuncta transierunt. Futurum in hoc mundo nihil est,
<pb n="1083B"/>
quia nullum ad vitam vel brevissimum restat momentum.
Ubi est ergo longum tempus quod inter initium
finemque deprehensum ita consumitur, ac si nec
breve unquam fuisset?</p>
          </div3>
<div3>
            <head>4.</head>
            <p>
 <hi>Multi non esse, sed dici boni curant. Hypocritae
gaudium transit, poena manet.</hi> Impii itaque, quia praesentem
vitam diligunt, in ea procul dubio elati percipere
laudem quaerunt. Linguae favoribus extolluntur,
nec esse boni, sed dici appetunt. Quam videlicet
laudem longam esse existimant dum assequuntur, sed
brevem intelligunt fuisse dum amittunt. In fine
quippe eis ostenditur quam nihil fuerit quod amaverunt.
Unde recte contra eosdem impios dicitur: <hi>Hoc scio a principio, ex quo positus est homo super
terram, quod laus impiorum brevis sit.</hi> 
 Ubi apte subjungitur:
<pb n="1083C"/> <hi>Et gaudium hypocritae ad instar puncti.</hi> 
Saepe hypocrita dum sanctum se simulat, et iniquum
exhibere minime formidat, ab omnibus honoratur,
eique sanctitatis gloria defertur ab iis qui exteriora
cernunt, sed interiora perspicere nequeunt. Unde fit
ut gaudeat in prima sessione, hilarescat in primo recubitu,
infletur in prima salutatione, elevetur in reverenti
voce obsequentium, et superba cogitatione
tumeat in famulatu subditorum, sicut voce quoque
Veritatis de talibus dicitur: <hi>Omnia vero opera sua
faciunt, ut videantur ab hominibus. Dilatant enim
phylacteria sua, et magnificant fimbrias suas. Amant 
 autem primos recubitus in coenis, et primas cathedras
in synagogis, et salutationes in foro, et vocari ab
hominibus, Rabbi <note>(Matth. XXIII, 5)</note>
            </hi>. Sed hoc eorum
gaudium aeternitati comparatum quid erit, quando,
<pb n="1083D"/>
irruente mortis articulo, ita consumitur ac si omnino
non fuerit? Cujus nimirum gaudii laetitia pertransiit,
et poena permanet, et cum res amittitur, causa durat.
Bene autem dicitur: <hi>Gaudium hypocritae ad
instar puncti.</hi> In puncto enim stylus mox ut ponitur
levatur, nec mora ulla agitur ut per exprimendam
lineam trahatur. Gaudium ergo hypocritae ad similitudinem
puncti est, quia apparet ad momentum, sed
disparet in perpetuum; et sicut stylus in puncto dum
<pb n="1084A"/>
ponitur levatur, sic hypocrita praesentis vitae gaudia
dum tangit amittit. De quo et subditur:</p>
          </div3>
        </div2>
<div2>
          <head>CAPUT IV [ <hi>Rec. III</hi> ].</head>
<p>VERS. 6, 7.-- <hi>Si ascenderit usque ad coelum superbia
ejus, et caput ejus nubes tetigerit, quasi sterquilinium
in fine perdetur.</hi> </p>
<div3>
            <head>5.</head>
            <p>
 <hi>Gaudia vitae praesentis, quae iniqui tanti faciunt,
justi arbitrantur stercora.</hi> --Superbia hypocritae
usque ad coelum ascendere dicitur, quando ejus elatio
coelestem agere vitam videtur. Cujus etiam caput
quasi nubes tangit <emph>471</emph> quando principalis pars, videlicet
intellectus illius, sanctorum praecedentium
coaequari meritis creditur. Sed quasi sterquilinium in
fine perditur, quia in morte sua cum ad tormenta
ducitur, stercoribus vitiorum plenus, a malignis spiritibus
<pb n="1084B"/>
conculcatur. [ <hi>Vet. III.</hi> ] Gaudia etenim vitae
praesentis, quae injusti aestimant magna bona, justi
stercora deputant. Unde scriptum est: <hi>De stercore bonum
lapidatus est piger <note>(Eccli. XXII, 2)</note>
            </hi>. Is ergo qui Deum
sequi noluerit, ab amore aeternae vitae pigrescit. Et
quoties rerum temporalium damno percutitur ex his
nimirum affligitur, quae justi viri velut stercora contemnunt.
Qui ergo ex terrenarum rerum percussione
atteritur, quid aliud quam de boum stercore lapidatur?
Et recte hypocrita sterquilinio similis dicitur,
quia dum temporalem gloriam habere appetit, modo
per cogitationem apud semetipsum tumet, modo
eamdem gloriam aliis invidet, eamque alios veraciter
habentes irridet. Quot ergo vitiis plenus est, quasi
tot stercoribus in conspectu aeterni judicis illius
pectus fetet. Dicatur igitur: <hi>Si ascenderit usque ad
<pb n="1084C"/>
coelum superbia ejus, et caput ejus nubes tetigerit,
quasi sterquilinium in fine perdetur.</hi> Qui etsi coelestem
vitam se agere simulat, etsi intellectum suum esse
similem veris praedicatoribus ostentat, quasi sterquilinium
tamen in fine perditur, quia mens illius pro
vitiorum suorum fetore damnatur. Sequitur:</p>
          </div3>
        </div2>
<div2>
          <head>CAPUT V.</head>
<p>VERS. 7.-- <hi>Et qui eum viderant dicent: Ubi est?</hi> </p>
<div3>
            <head>6.</head>
            <p>
 <hi>Hypocritarum vita in fine detegitur.</hi> --Plerumque
hypocritarum vita etiam ab omnibus reproba in
fine cognoscitur, ut signis jam apertioribus qui fuerint
ostendatur. Qui ergo nunc elatum viderunt, de
exstincto dicent: <hi>Ubi est?</hi> Quia neque hic ubi elatus
fuerat apparet, neque in aeternitatis requie, de qua
esse putabatur. De cujus brevitate vitae adhuc apte
<pb n="1084D"/>
subjungitur:</p>
          </div3>
        </div2>
<div2>
          <head>CAPUT VI [ <hi>Rec. IV</hi> ].</head>
<p>VERS. 8.-- <hi>Velut somnium avolans non invenietur, 
 transiet sicut visio nocturna.</hi> </p>
<div3>
            <head>7.</head>
            <p>
 <hi>Vita hypocritae phantasmati similis.</hi> --Quid est
vita hypocritae, nisi quaedam visio phantasmatis, quae
hoc ostendit in imagine, quod non habet ex veritate?
Unde recte quoque somnio comparatur, quia ab eo
omnis laus et gloria quasi dum tenetur amittitur.
<pb n="1085A"/>
Saepe namque in nocturna visione nonnulli pauperes
factos se divites admirantur, deferri sibi honores
aspiciunt, divitiarum moles, obsequentium multitudinem,
pulchritudinem vestium, abundantiam ciborum
sibimet adesse considerant; gaudent se evasisse
penuriam, quam cum gemitu tolerabant; sed repente,
cum evigilant, inveniunt quam falsum fuerit quod
gaudebant, eosque evigilasse poenitet, quia vigilantes
inopia vera tenet. Sic hypocritarum mentes, dum
aliud est quod agunt, atque aliud quod hominibus
ostendunt, laudes de ipsa sanctitatis ostentatione recipiunt,
in aestimatione hominum multis melioribus
praeferuntur, et cum intus apud se tacita cogitatione
superbiant, foris se humiles demonstrant. Cumque
ab hominibus immoderate laudantur, tales esse se
quoque apud Deum existimant, quales se gaudent
<pb n="1085B"/>
hominibus innotuisse. Unde fit ut etiam aeternae vitae
percepturos se praemia praesumant, et qui hic de
humanis favoribus exsultant, illic se habituros requiem
omnino non dubitent. Sed <emph>472</emph> inter haec
occulta vocationis hora subrepit, et cum carnis oculos
claudunt, mentis aperiunt, moxque ut supplicia
aeterna receperint, ibi vident quia virtutum aestimatione
divites in somnis fuerunt. Bene ergo de hoc
hypocrita dicitur: <hi>Transiet velut visio nocturna.</hi> 
Quia hoc quod se ad momentum divitem humanis
aestimationibus videt, de ostensione est phantasmatis,
non de soliditate virtutis. Nam cum mens ejus in
morte carnis evigilat, cognoscit procul dubio quia
favores circa se hominum dormiens videbat. Sequitur:</p>
          </div3>
        </div2>
<div2>
          <head>CAPUT VII [ <hi>Rec. V</hi> ].</head>

<pb n="1085C"/>
<p>VERS. 9.-- <hi>Oculus qui eum viderat, non videbit,
neque ultra intuebitur eum locus suus.</hi> </p>
<div3>
            <head>8.</head>
            <p>
 <hi>Linguae adulantium ei nihil prosunt in judicic.</hi> --Quis
est locus hypocritae, nisi cor adulantium? Ibi
quippe requiescit, ubi favores invenerit. Oculus ergo
qui eum viderat, non videbit, quia, subtractus
 morte, stultis amatoribus suis absconditur, qui eum
consueverant admirando conspicere. Nec ultra eum
locus suus intuebitur, quia linguae adulantium hunc
ad judicium favoribus non sequuntur. Sed tamen
quousque vivit, ea quae ipse agit etiam sequaces suos
docere non desinit, et per erroris sui pravitatem alios
quoque ad eam quam exhibet generat simulationem.
<pb n="1085D"/>
De quibus hic apte subditur:</p>
          </div3>
        </div2>
<div2>
          <head>CAPUT VIII.</head>
<p>VERS. 10.-- <hi>Filii ejus atterentur egestate.</hi> </p>
<div3>
            <head>9.</head>
            <p>
 <hi>Exterius multiplicati hypocritae, interius inanes
fiunt.</hi> --Scriptum est: <hi>In malevolam animam non
introibit sapientia <note>(Sap. I, 4)</note>
            </hi>. Et per Psalmistam
dicitur: <hi>Divites eguerunt, et esurierunt <note>(Psal. XXXIII,
11)</note>
            </hi>. Si enim de exteriori fame egestas eorum et esuries
diceretur, profecto divites non essent, qui pane
corporis indigerent. Sed quia dum exterius multiplicantur,
<pb n="1086A"/>
interius inanes fiunt, et divites pariter et
egentes esse memorantur, quia videlicet pane sapientiae
satiari minime merentur. Filii itaque hujus
hypocritae atteruntur egestate, quia hi qui in hypocrisi
ex ejus imitatione nascuntur, dum veritatis
soliditatem non tenent, in cordis egestate deficiunt.</p>
          </div3>
        </div2>
<div2>
          <head>CAPUT IX [ <hi>Vet. IV</hi> ].</head>
<p>IBID.-- <hi>Et manus illius reddent ei dolorem suum.</hi> </p>
<div3>
            <head>10.</head>
            <p>
 <hi>Aeternum hypocritis supplicium quasi quoddam
debitum solvetur.</hi> --Quid per manus nisi opera designantur?
Manus itaque illius ei dolorem reddent,
quia damnationem justam ex iniqua recipiet operatione.
Bene autem non dabunt, sed <hi>reddent,</hi> dicitur,
quia perversae ejus actiones aeternum ei supplicium
<pb n="1086B"/>
quasi quoddam debitum solvent. Sed priusquam ad
aeterna supplicia perveniat, qualem se hic exhibeat
plenius adjungat. Sequitur:</p>
          </div3>
        </div2>
<div2>
          <head>CAPUT X.</head>
<p>VERS. 11.-- <hi>Ossa ejus implebuntur vitiis adolescentiae
ejus, et cum eo in pulvere dormient.</hi> </p>
<div3>
            <head>11.</head>
            <p>
 <hi>Hypocritas vitia nunquam deserunt.</hi> --Origo
pravae inchoationis causas culpae etiam praesumendo
multiplicat. Dum enim mala agere quisque coeperit,
usu jam deterius in hoc quod inchoaverat excrescit.
Quid itaque adolescentia hujus hypocritae nisi inchoatio
pravitatis est? In adolescentia quippe jam
libido fervescere inchoat. Et tunc adolescentiam hypocrita
habet, cum appetere et amplecti libidinem
gloriae coeperit. Quam in eo dum adulantium blanda
fomenta multiplicant, robustiorem reddunt, et quasi
<pb n="1086C"/>
in ossa convertunt. Hoc enim quod male coepit, pejus
quotidie per consuetudinem roborat. Dicatur itaque: <hi>Ossa ejus implebuntur vitiis adolescentiae ejus,</hi> 
 quia
durae in eo pravitatum consuetudines a vitio sumptae
sunt pessimae inchoationis. Unde <emph>473</emph> scriptum est
in Proverbiis: <hi>Adolescens juxta viam suam, etiam cum
senuerit, non recedet ab ea <note>(Prov. XXII, 6)</note>
            </hi>. Quae nimirum
ossa cum eo in pulvere dormient, quia eousque
in illo iniquae consuetudines perdurant, quo
hunc ad mortis pulverem pertrahant. Cum eo enim
in pulvere ossa vel vitia dormire est usque ad pulverem
eum non deserere, id est usque ad mortem ab
iniquitate minime cessare. Tenent igitur illum pravae
consuetudines, quae semel coeperunt, atque quotidie
<pb n="1086D"/>
duriores existunt. Et cum illo in pulvere dormiunt,
quia non nisi cum ejus vita finiuntur. Sed haec intelligi
et aliter possunt.
</p>
            <p>[ <hi>Vet. V.] 12. Multa simulantes habere quae non habent,
perdunt etiam quae habent hypocritae.</hi> --Habet
namque hypocrita nonnunquam forte ac validum
aliquid in operatione; sed dum multa bona se simulat
habere quae non habet, perdit etiam ea quae
habet. Unde bene nunc dicitur: <hi>Ossa ejus implebuntur
vitiis adolescentiae ejus.</hi> Quia cum levis ac mobilis
<pb n="1087A"/>
multa pueriliter facit, etiam in iis quae fortia egerit
in vitio mollescit. Quae videlicet ejus ossa cum eo in
pulvere dormient, quia scilicet sicut pulvis est omnis
simulatio illa, quam agit, ita et in illo si quid habet
validum, omni soliditate vacuatur, ut per virtutis
arrogantiam hoc quoque perdat, quod in eo potuit
esse virtutis. Ossa ergo cum eo in pulvere dormire
est cum pravis ejus actibus etiam si qua sunt
bene acta deperire. Sequitur:</p>
          </div3>
        </div2>
<div2>
          <head>CAPUT XI.</head>
<p>VERS. 12.-- <hi>Cum enim dulce fuerit in ore ejus malum 
 abscondet illud sub lingua sua.</hi> </p>
<div3>
            <head>13.</head>
            <p>
 <hi>Hypocritae est sermonibus dulcia praetendere,
cogitationibus perversa moliri.</hi> --In ore hypocritae
malum dulce est, quia ei est iniquitas suavis in
<pb n="1087B"/>
mente. Os quippe cordis cogitatio est, de qua scriptum
est: <hi>Labia dolosa in corde, et corde locuta sunt
mala <note>(Psal. XI, 3)</note>
            </hi>. Sed hoc malum, quod in ore
hypocritae dulce est, sub lingua ejus absconditur,
quia asperitas malitiae quae latet in mente, sub tegmine
blandae locutionis operitur. Malum namque in
lingua, et non sub lingua esset, si loquens hypocrita
malitiam suae pravitatis aperiret. Sed sicut plerique
justorum, cum quosdam agere perverse conspiciunt,
qui duris sunt increpationibus feriendi, in lingua
asperitatem sumunt, sed sub lingua mentis suae benignitatem
contegunt. Unde et sanctae Ecclesiae
sponsi voce dicitur: <hi>Mel et lac sub lingua tua <note>(Cant. IV,
11)</note>
            </hi>. Qui enim mentis suae dulcedinem aperire infirmis
nolunt, sed loquentes quadam eos asperitate feriunt,
<pb n="1087C"/>
et tamen inter verba aspera quasi latenter
 quiddam dulcedinis intermittunt, hi videlicet non in
lingua, sed sub lingua habent dulcedinem, quia inter
dura quae proferunt emittunt quaedam blanda et dulcia,
quibus contristati mens possit ex benignitate
refoveri. Ita perversi quique, quia malum non in lingua,
sed sub lingua habent, sermonibus dulcia praetendunt,
et cogitationibus perversa moliuntur. Hinc
est enim quod Joab Amasae mentum dextera tenuit,
sed sinistram ad gladium latenter mittens, ejus viscera
effudit <note>(II Reg. XX, 9)</note>. Dextera quippe mentum tenere
est quasi ex benignitate blandiri. Sed sinistram
ad gladium mittit, qui latenter ex malitia percutit.
Hinc de ipso quoque eorum capite scriptum est: <hi>Sub
lingua ejus labor et dolor <note>(Psal. X, 7)</note>
            </hi>. Qui enim non
<pb n="1087D"/>
aperte mala quae cogitat ostendit, laborem ac dolorem
eorum quorum mortem appetit, non in lingua
exerit, sed sub lingua premit. Bene autem de hoc hypocrita
subditur:</p>
          </div3>
        </div2>
<div2>
          <head>CAPUT XII [ <hi>Rec. VI</hi> ].</head>
<p>VERS. 13.-- <hi>Parcet illi, et non derelinquet illud, et
celabit</hi> <emph>474</emph> <hi>in gutture suo.</hi> </p>
<div3>
            <head>14.</head>
            <p>
 <hi>Hypocritae est perpetrata nunquam confiteri.</hi> --Malo
enim quod diligit, parcit, quia non hoc in semetipsum
<pb n="1088A"/>
poenitendo persequitur. Unde et additur: <hi>Non derelinquet illud.</hi> 
 Si enim vellet relinquere, nequaquam
parceret, quia persequeretur. Sed hoc celat
in gutture, quia sic servat in cogitatione, ut nunquam
proferat in voce. Sequitur:</p>
          </div3>
        </div2>
<div2>
          <head>CAPUT XIII.</head>
<p>VERS. 14.-- <hi>Panis ejus in utero illius vertetur in fel
aspidum intrinsecus.</hi> </p>
<div3>
            <head>15.</head>
            <p>
 <hi>Hypocritae qua delectatur gloria, convertitur in
fel aspidum.</hi> --Quod panis in utero, hoc est satietas
temporalis delectationis in mente. Satietur ergo nunc
hypocrita illata laude, delectetur honoribus; panis
ejus in utero illius vertetur in fel aspidum intrinsecus,
quia satietas transitoriae delectationis in retributionis
fine ad amaritudinem vertetur; et fel aspidum,
<pb n="1088B"/>
id est malignorum, spirituum, persuasio fuisse
cognoscitur, quod hic laus gloriae esse credebatur.
Tunc enim iniqui vident quod antiqui serpentis veneno
infecti sunt, dum, flammis ultricibus traditi,
cum eodem suo persuasore cruciantur. Panis itaque
iste aliud in ore sapit, sed aliud in utero, quia transitoriae
delectationis laetitia dulcis est, cum hic quasi
mandendo agitur; sed amarescit in utero, quia peracta
laetitia deglutitur ad poenam.
</p>
            <p>[ <hi>Vet. VI.] 16. Scripturae sacrae mysteriis erudiri cupit
hypocrita, non ut ex eis vivat, sed ut extollatur.</hi> --Vel
certe, quia panis, Scripturae sacrae intelligentia
non inconvenienter accipitur, quae mentem reficit
eique boni operis vires praebet, et plerumque hypocrita
etiam sacri eloquii erudiri mysteriis studet; non
<pb n="1088C"/>
tamen ut ex eisdem vivat, sed ut caeteris hominibus
quam sit doctus appareat; panis ejus utero illius in
fel aspidum intrinsecus vertetur, quia dum de sacrae
legis scientia gloriatur, vitae potum convertit sibi in
veneni poculum; et inde reprobus moritur, unde ad
vitam erudiri videbatur. Neque hoc autem inconvenienter
accipitur, quod nonnunquam hypocrita, dum
doctrinae verbo ad ostensionem studet, divino judicio
caecatus, hoc ipsum verbum prave intelligit quod
male quaerit. Cum vero in errorem haereseos labitur,
contingit ei ut sicut de felle aspidum, sic infelix de
pane moriatur; et in doctrina sua mortem invenit,
quia in verbis vitae vitam minime quaesivit. Saepe vero
evenit ut divinae admonitionis eloquia, etiamsi recte
hypocrita intelligat, quia in opere nequaquam servat,
<pb n="1088D"/>
haec etiam prius quam praesentis vitae cursum finiat
amittat, ut perdat scire quod sciendo noluit agere.
Unde et subditur:</p>
          </div3>
        </div2>
<div2>
          <head>CAPUT XIV [ <hi>Vec. VII.</hi> ]</head>
<p>VERS. 15.-- <hi>Divitias quas devoravit evomet, et de
ventre illius extrahet eas Deus.</hi> </p>
<div3>
            <head>17.</head>
            <p>
 <hi>Contempto bono opere, saepe etiam scientiam
perdit hypocrita.</hi> --Vult hypocrita scire divina eloquia,
nec tamen facere. Vult docte loqui, nec vivere.
<pb n="1089A"/>
Pro eo ergo quod non agit quae novit, etiam hoc
quod novit amittit, ut quia scientiae suae puram operationem
non sociat, contempta puritate boni operis
et scientiam perdat. Divitias igitur sacrae legis, quas
legendo devoravit, obliviscendo evomit, easque de
ventre illius Deus extrahit, quia quod observare noluit,
justo judicio de ejus memoria evellit, ne praecepta
Dei saltem in lingua teneat, quae non servavit
in vita. Unde per Prophetam dicitur: <hi>Peccatori autem
dixit Deus: Quare tu enarras justitias meas, et
assumis testamentum meum per os tuum <note>(Psal. XLIX, 16)</note>
            </hi>?
Quae etiam verba doctrinae, si quando contingit, ut
hypocrita usque ad finem videatur in ore retinere, <emph>475</emph> 
 inde magis damnabitur, unde bono Dei munere
etiam malus minime privatur. Scriptum quippe
<pb n="1089B"/>
est: <hi>Memoria retinentibus mandata ejus, ut faciant
ea <note>(Psal. CII, 18)</note>
            </hi>. Qui ergo mandata illius memoria
retinet, sed nequaquam facit, hic in doctrinae verbis
sententias, quibus damnetur, tenet.
</p>
            <p>[ <hi>Rec. VIII.] 18. Sacra eloquia ad aeternam damnationem
sunt eis qui ea aut scire nolunt, aut sciendo
contemnunt.</hi> --Hinc quippe in Zacharia scriptum est: <hi>Quid tu vides, Zacharia? Et dixi: Ego video volumen
volans, longitudo ejus viginti cubitorum, et latitudo
ejus decem cubitorum. Et dixit ad me: Haec est maledictio 
 quae egredietur super faciem universae terrae,
quia omnis fur, sicut ibi scriptum est, judicabitur <note>(Zach. V, 2)</note>
              </hi>.
Quid namque est volumen volans, nisi
Scriptura sacra? Quae dum de coelestibus loquitur, ad
superiora mentis nostrae levat intentionem, quia dum
<pb n="1089C"/>
illam super nos esse aspicimus, ima attendere, id est
concupiscere devitamus [ <hi>Vet. VII.</hi> ] Quae latitudinem
decem cubitorum, longitudinem vero viginti habere
perhibetur, quia latitudo operationis nostrae simpla
est, et longanimitas spei in duplum tenditur, quoniam
pro bono nostro opere et hic nobis mentis requies,
et illic gaudia aeterna praeparantur, Veritate
attestante, quae ait: <hi>Si quis reliquerit domum, aut
agros, et caetera, centuplum in hoc saeculo recipiet, et
in futuro vitam aeternam possidebit <note>(Matth. XIX, 29;
Luc. XVIII, 30)</note>
              </hi>. Centenarius quippe numerus decemplicato
denario fit perfectus. Hic itaque centuplum recipit,
qui etsi nihil habuerit, ipsa tamen perfectione
mentis jam in hoc saeculo habere nihil quaerit. Quia
ergo per hanc duplum nobis pro simplo redditur,
recte hoc volumen per viginti cubitos in longum tenditur,
<pb n="1089D"/>
quod per decem dilatatur. Sed quia haec ipsa
sacra eloquia ad aeternam damnationem sunt eis qui
illa vel scire nolunt, vel certe sciendo contemnunt,
recte de hoc volumine dicitur: <hi>Haec est maledictio,
quae egredietur super faciem universae terrae <note>(Zach. V, 3)</note>
              </hi>.
Et cur maledictio dicatur, adjungit: <hi>Quia omnis fur
sicut ibi scriptum est, judicabitur.</hi> Hypocrita igitur,
quia secundum verba legis quae novit vivere contemnit,
et de doctrina favores quaerit, fur judicabitur,
quia per hoc quod justa loquitur, laudem sibi vitae
<pb n="1090A"/>
justorum rapit. De quo adhuc bene subditur:</p>
          </div3>
        </div2>
<div2>
          <head>CAPUT XV [ <hi>Rec. IX</hi> ].</head>
<p>VERS. 16.-- <hi>Caput aspidum suget, et occidet eum
lingua viperae.</hi> </p>
<div3>
            <head>19.</head>
            <p>
 <hi>Diabolus in tentatione prius leniter subrepit,
postea violenter trahit.</hi> --Aspis parvus est serpens,
vipera vero prolixioris est corporis; et aspides ova
gignunt, atque ex ovis eorum filii procreantur, viperae
autem cum conceperint, filii earum in ventre
saeviunt, qui ruptis lateribus matrum ex earum ventribus
procedunt. Unde et vipera, eo quod vi pariat,
nominatur. Vipera itaque sic nascitur ut violenter
exeat, et cum matris suae exstinctione producatur.
Quid ergo per aspides parvos nisi latentes suggestiones
<pb n="1090B"/>
immundorum spirituum figurantur, qui cordibus
hominum parva prius persuasione subripiunt? Quid
vero per linguam viperae, nisi violenta diaboli tentatio
designatur? Prius enim leniter subripit, postmodum
vero etiam violenter trahit. Caput itaque aspidum
sugit, quia initium suggestionis occultae parvum
prius in corde nascitur, sed occidit eum lingua viperae,
quia postmodum capta mens veneno violentae
tentationis necatur. Primum subtilibus consiliis ad
cor hominis immundi spiritus loquuntur, qui dum
leniter persuadent, quasi venenum aspidum <emph>476</emph> 
fundunt. Unde scriptum est: <hi>Ova aspidum ruperunt
et telas araneae texuerunt. Qui comederit de ovis eorum
morietur, et quod confotum est erumpet in regulum <note>(Isai. LIX, 5)</note>
            </hi>.
[ <hi>Vet. VIII.</hi> ] Ova quippe aspidum
<pb n="1090C"/>
pravis hominibus rumpere est malignorum spirituum
consilia, quae in eorum cordibus latent, perversis
operibus aperire. Telas quoque araneae texere est
pro hujus mundi concupiscentia temporalia quaelibet
operari. Quae dum nulla stabilitate solidata sunt, ea
procul dubio ventus vitae mortalis rapit. Bene autem
additur: <hi>Qui comederit de ovis eorum morietur <note>(Ibid.)</note>
            </hi>,
quia qui immundorum spirituum consilia recipit, vitam
in se animae occidit. <hi>Et quod confotum est erumpet
in regulum,</hi> quia consilium maligni spiritus quod
corde tegitur ad plenam iniquitatem nutritur. Regulus
namque serpentum rex dicitur. Quis vero reproborum
caput est, nisi Antichristus? Quod ergo confotum
fuerit, erumpet in regulum, quia is qui in se
enutrienda aspidis consilia recipit, membrum iniqui
capitis factus in corpus Antichristi accrescit. De hoc
<pb n="1090D"/>
itaque hypocrita dicitur: <hi>Caput aspidum suget, et
occidet eum lingua viperae,</hi> quia cum iniquam suggestionem
antiqui hostis libenter suscipit, violentis se
postmodum ejus tentationibus devictus tradit. Unde
et in paradiso quoque, stanti homini verba blandae
persuasionis intulit <note>(Genes. III, 5 seq.)</note>; sed quem
semel rapuit ad consensum, jam nunc etiam renitentem
trahit, et corruptionis suae delectationibus
devictum pene violenter interficit. Sed fortasse haec
ipsa intelligere etiam per contrariam interpretationem
<pb n="1091A"/>
valemus. Nam quia veneno suo aspis concite,
vipera autem tardius occidit, per aspidem violenta
et subita, per viperam vero lenis et diuturna tentatio
designatur. Unde et illi mors in suctione capitis,
viperae autem in lingua esse perhibetur, quia repentina
tentatio saepe inopinatam mentem mox ut surgit
interficit; longa vero tentatio, quia prava diutius
persuadendo suggerit, velut ex lingua vipera occidit.
Et quia omnis hypocrita, immundorum suggestione
spirituum, quasi serpentum veneno, penetratus, quae
sint superna sancti spiritus dona nequaquam considerat,
dum intentionem cordis in exterioribus favoribus
divulgat, recte subjungitur:</p>
          </div3>
        </div2>
<div2>
          <head>CAPUT XVI [ <hi>Rec. X</hi> ].</head>
<p>VERS. 17.-- <hi>Non videat rivulos fluminis torrentis
<pb n="1091B"/>
mellis et butyri.</hi> </p>
<div3>
            <head>20.</head>
            <p>
 <hi>Hypocrita fidei, spei, et charitatis exors.</hi> --In
Evangelio Dominus dicit: <hi>Qui credit in me, sicut
dicit Scriptura, flumina de ventre ejus fluent aquae
vivae <note>(Joan. VII, 38)</note>
            </hi>. Ubi Evangelista subjungit, dicens: <hi>Hoc autem dixit de spiritu quem accepturi erant
credentes in eum.</hi> 
 Rivuli ergo sunt fluminis dona
Spiritus sancti. Rivulus est fluminis charitas, rivulus
fluminis fides, rivulus fluminis spes. Sed quoniam
omnis hypocrita nec Deum, nec proximum diligit,
cum transitoriam mundi gloriam quaerit, rivulos fluminis
non videt, quia irrigatione non infunditur
charitatis. Hypocrita, dum praesentia lucra quaerit,
munera futura despicit, et fidem non habens, rivulum
fluminis mente non videt, quia <hi>est fides rerum
<pb n="1091C"/>
argumentum non apparentium <note>(Hebr. XI, 1)</note>
            </hi>. Et dum
retinet hypocrita quae videntur, spem negligit eorum
quae non videntur. Rivulum ergo fluminis per desiderium
non videt, quia solis visibilibus intendit. Et scriptum
est: <hi>Quod enim videt quis, quid sperat <note>(Rom. VIII,
24)</note>
            </hi>? Rivulos ergo fluminis vidisset, si a <emph>477</emph> praesentis
 mundi gloria oculos clauderet, eosque ad
coelestis patriae amorem aperiret. Et notandum quod
non rivos, sed rivulos dicit. Accipi enim rivuli fluminis
possunt ea dona spiritualia, quae in amantis
mentem ita de coelestibus subtiliter currunt, ut per
os carnis expleri non possint. Saepe namque amantis
animus tanto contemplationis munere repletur, ut
videre valeat, quod loqui non valet. Fluvius autem
torrens est ipsa inundatio Spiritus sancti, quae in
<pb n="1091D"/>
contemplantis animum exuberanti infusione colligitur,
cum mens plus quam intelligere sufficit, repletur.
[ <hi>Vet. IX.</hi> ] Et sciendum quia cum nos Spiritus sancti
gratia infundit, melle nos pariter et butyro replet.
Mel enim desuper cadit, butyrum vero ex animalium
lacte colligitur. Mel itaque ex aere, butyrum
vero ex carne est. Summi autem Patris Unigenitus,
<pb n="1092A"/>
cum sit Deus super omnia, homo est factus inter
omnia. Qui cum nos dulcedine divinitatis suae et
mysterio incarnationis replevit, melle nos pariter et
butyro satiavit. Quia ergo spiritus Christi mentem
quam repleverit, et divinitatis ejus dulcedine, et incarnationis
fide laetificat, isti rivuli torrentis fluminis
mellis simul et butyri esse memorantur, quia et de
cognitione Dei alta mentem suavitate reficiunt, et
de incarnationis gratia charismatis hanc mysterio
perungunt. Sed iste hypocrita quia, in exterioribus
favoribus fusus, haec interna dona non percipit, ad
quae post supplicia tendat adjungit, cum subditur:</p>
          </div3>
        </div2>
<div2>
          <head>CAPUT XVII [ <hi>Rec. XI</hi> ].</head>
<p>VERS. 18.-- <hi>Luet quae fecit omnia, nec tamen consumetur.</hi> </p>
<div3>
            <head>21. </head>
<p>
              <pb n="1092B"/> <hi>Damnati semper moriuntur nunquam morte
consumendi.</hi> --Persolvit enim in tormento ea quae
hic illicite servavit desideria; et, flammis ultricibus
traditus, semper moritur, quia semper in morte servatur.
Non enim in morte consumitur, quia si consumeretur
vita morientis, cum vita etiam poena finiretur.
Sed ut sine fine crucietur, vivere sine fine
in poena compellitur, ut cujus vita hic mortua fuit
in culpa, illic ejus mors vivat in poena. Dicat ergo: <hi>Luet quae fecit omnia, nec tamen consumetur,</hi> 
 quia
cruciatur, et non exstinguitur; moritur, et vivit; deficit,
et subsistit; finitur semper, et sine fine est.
Haec solo auditu valde sunt terribilia, quanto magis
passione! Sed quia multitudo iniquitatis ejus exigit
ut carere suppliciis nunquam possit, apte subjungitur:</p>
          </div3>
        </div2>
<div2>
          <head>CAPUT XVIII.</head>

<pb n="1092C"/>
<p>IBID.-- <hi>Juxta multitudinem adinventionum suarum,
sic et sustinebit.</hi> </p>
<div3>
            <head>22.</head>
            <p>
 <hi>Novis inventis cruciantur ad poenam, qui multa
invenerunt ad culpam.</hi> --Quia enim multa invenit ad
culpam, novis inventionibus cruciatur in poena. Nam
quod hic suspicari non potuit, hoc illic ultioni traditus
sentit. Sicut enim exercitati in bonis operibus
electi nonnunquam plus student agere quam eis dignatus
est Dominus jubere (carnis enim virginitas
nequaquam jussa est, sed tantummodo laudata; nam
si illa juberetur, nimirum conjugium jam culpa crederetur,
et tamen multi virtute virginitatis pollent,
ut videlicet plus impendant obsequio quam acceperunt
<pb n="1092D"/>
praecepto), sic plerumque perversi quique in
pravis actibus exercentur, ut plus inveniant in perversa
operatione quod faciant, quam ex usu reproborum
iniquitatis accipere exempla <emph>478</emph> potuerunt.
Unde et amplioris retributionis tormento feriuntur,
quia et ipsi ex semetipsis amplius actiones pravas,
de quibus feriri debeant, invenerunt. [ <hi>Vet. X, Rec.
<pb n="1093A"/>
XII.</hi> ] Bene itaque dicitur: <hi>Juxta multitudinem adinventicnum
suarum, sic et sustinebit.</hi> Non enim inveniret
iniquitatem novam, nisi et quaereret; et non
quaereret, nisi ex studio perpetrare festinaret. Pensatur
ergo in tormento ejus nimietas malae cogitationis,
et dolorem recipit dignae retributionis. Et quamvis
damnatorum omnium sit dolor infinitus, graviora
tamen tormenta recipiunt, qui multa in iniquitatibus
ex suis quoque desideriis invenerunt. Sed quia Sophar
hujus hypocritae intulit poenam, protinus adjungit
culpam, nec unam quamlibet narrat, sed eam
de qua omnes oriuntur. Scriptum quippe est: <hi>Radix
omnium malorum est cupiditas <note>(I Tim. VI, 10)</note>
            </hi>. Cui
ergo cupiditas dominari dicitur, subjectus procul
dubio malis omnibus demonstratur. Nam subjungit:</p>
          </div3>
        </div2>
<div2>
          <head>CAPUT XIX.</head>

<pb n="1093B"/>
<p>VERS. 19, 20.-- <hi>Quoniam confringens nudavit pauperis
domum, rapuit, et non aedificavit eam, nec est
satiatus venter ejus.</hi> </p>
<div3>
            <head>23.</head>
            <p>
 <hi>Aeterna poena multatur qui sua non erogavit;
quanto magis qui rapuit aliena. Avaritia obtentis bonis
desideratis crescit, non exstinguitur.</hi> --Domum pauperis
confringit et nudat, qui eum quem per potentiam
conterit spoliare quoque per avaritiam non erubescit.
Rapit eam, et non aedificat. Ac si aperte diceretur:
Qui hanc aedificare debuit insuper rapit. Venturus
namque in judicio Dominus dicturus est reprobis: <hi>Esurivi, et non dedistis mihi manducare; sitivi, 
 et
non dedistis mihi potum; hospes eram, et non collegistis
me; nudus, et non operuistis me,</hi> et caetera <hi>(Matth.
<pb n="1093C"/>
XXV, 42)</hi>. Ex qua culpa subjungitur: <hi>Discedite a me,
maledicti, in ignem aeternum, qui paratus est diabolo
et angelis ejus <note>(Ibid.)</note>
            </hi>. Si igitur tanta poena multatur,
qui non dedisse sua convincitur, qua poena feriendus
est, qui redarguitur aliena abstulisse? Rapuit ergo,
et non aedificavit eam, quia non solum de suo nil tribuit,
sed etiam quod erat alienum tulit. Bene autem
subditur: <hi>Nec est satiatus venter ejus.</hi> Venter quippe
iniqui avaritia est, quia in ipsa colligitur quidquid
perverso desiderio glutitur. Liquet vero quia avaritia
desideratis rebus non exstinguitur, sed augetur.
Nam more ignis cum ligna quae consumat acceperit,
accrescit; et unde videtur ad momentum flamma
comprimi, inde paulo post cernitur dilatari. Et saepe
omnipotens Deus cum avarae menti vehementer
<pb n="1093D"/>
irascitur, prius ei permittit ad votum cuncta suppetere,
 et post hanc per ultionem subtrahit, ut
pro eis debeat supplicia aeterna tolerare. Unde et
subditur:</p>
          </div3>
        </div2>
<div2>
          <head>CAPUT XX.</head>

<pb n="1094A"/>
<p>VERS. 20.-- <hi>Et cum habuerit quae concupierat, possidere
non poterit.</hi> </p>
<div3>
            <head>24.</head>
            <p>
 <hi>Majoris irae signum est, cum hoc tribuitur quod
male desideratur.</hi> --Majoris quippe iracundiae est cum
hoc tribuitur quod male desideratur, atque inde repentina
ultio sequitur, quia hoc quoque obtinuit
quod Deo irascente concupivit. Unde et per Psalmistam
dicitur, cum escam carnis male populus desiderasse
perhibetur: <hi>Adhuc esca eorum erat in ore
ipsorum, et ira Dei ascendit super eos, et occidit plurimos
eorum <note>(Psal. LXXVII, 31)</note>
            </hi>. Solent namque tardius
apparere divina judicia, cum praepediuntur, ne
impleri <emph>479</emph> debeant mala vota. Nam quanto citius
malum votum impleri permittitur, plerumque
<pb n="1094B"/>
tanto celerius punitur. Unde ergo hypocrita festine
multiplicatur ut potens sit, inde agitur cum celeritate
ne sit, quia et arbusta quae tardius crescunt
 annosa perdurant; et quae in temporis brevitate proficiunt
celerius arescunt, et quasi cum festinant esse
 tendunt ad non esse. Sequitur:</p>
          </div3>
        </div2>
<div2>
          <head>CAPUT XXI [ <hi>Vet. XI</hi> ].</head>
<p>VERS. 21.-- <hi>Nec remansit de cibo ejus.</hi> </p>
<div3>
            <head>25.</head>
            <p>
 Cibus ejus est omne hoc quod perverso desiderio
concupivit. Sed percusso hypocrita, de cibo
suo nil remanet, quia cum ipse ad aeterna supplicia
ducitur, a cunctis bonis quae hic possederat alienatur.
Unde et adhuc subditur:
</p>
            <p>IBID.-- <hi>Propterea nihil permanebit de bonis ejus.</hi> </p>
<p>Si enim de bonis suis ei aliquid permaneret, secum
<pb n="1094C"/>
quae habuerat tolleret. Sed quia omnia ambiens
timere judicem noluit, ex hac vita subtractus, ad
judicem nudus vadit. Cui tamen iniquo ad retributionem
minus est quod in subsequenti poena cruciatur,
si in hac saltem vita liber esse permittitur. Sed
nulla est libertas in culpa, quia scriptum est: <hi>Ubi
spiritus Domini, ibi libertas <note>(II Cor. III, 17)</note>
              </hi>. Et plerumque
perversae menti ipsa sua culpa fit poena.
Unde et recte subjungitur:</p>
          </div3>
        </div2>
<div2>
          <head>CAPUT XXII [ <hi>Rex. XIII</hi> ].</head>
<p>VERS. 22.-- <hi>Cum satiatus fuerit, arctabitur.</hi> </p>
<div3>
            <head>26.</head>
            <p>
 <hi>Divitum ex satietate angustia.</hi> --Prius quippe
anhelat per avaritiam concupita congregare; et cum
quasi in quodam ventre avaritiae multa congesserit,
<pb n="1094D"/>
satiatus arctatur, quia dum anxiatur qualiter acquisita
custodiat, ipsa eum sua satietas augustat. Divitis
enim cujusdam uberes fructus ager attulerat, sed
quia ubi eos tantos reponeret non habebat, dixit:
<pb n="1095A"/> <hi>Quid faciam, quia non habeo quo congregem fructus
meos? Et dixit: Hoc faciam, destruam horrea mea, et
majora aedificabo 
 <note>(Luc. XII, 17)</note>
            </hi>. Qui ergo ex abundantia
coangustatus dicebat: <hi>Quid faciam?</hi> quasi
multo cibo pressus aestuabat. Pensemus quot votis
appetiit ut uberes fructus ager illius afferret. Ecce
autem vota completa sunt, quia fructus uberes ager
attulerat. Sed quia ad recondendum loca non sufficiunt,
multiplicatus dives quid faciat ignorat. O angustia
ex satietate nata! De ubertate agri angustatur
animus avari. Dicens namque: <hi>Quid faciam?</hi> profecto
indicat quia, votorum suorum affectibus pressus,
sub quodam rerum fasce laborabat. Bene ergo
dicitur: <hi>Cum satiatus fuerit, arctabitur.</hi> Quia mens
avari, quae prius ex abundantia requiem quaesierat,
<pb n="1095B"/>
post ad custodiam gravius laborabat. Unde hic quoque
adhuc subditur:</p>
          </div3>
        </div2>
<div2>
          <head>CAPUT XXIII.</head>
<p>IBID.-- <hi>Aestuabit, et omnis dolor irruet in eum.</hi> </p>
<div3>
            <head>27.</head>
            <p>
 <hi>In acquirendis et custodiendis divitiis anxietas
aeternis suppliciis praeludit.</hi> --Prius namque dolorem
habuit in ipsa suae concupiscentiae fatigatione, qualiter
concupita raperet, quomodo alia blandimentis,
alia terroribus auferret; at postquam acquisitis rebus
pervenit ad desiderium, alius hunc dolor fatigat,
ut cum sollicito timore custodiat quod cum gravi
labore meminit acquisitum. Hinc inde insidiatores
metuit, atque se hoc perpeti quod ipse fecit aliis pertimescit.
 Formidat potentiorem alterum, ne hunc
sustineat violentum; pauperem vero cum conspicit,
<pb n="1095C"/>
suspicatur furem. Ipsa quoque quae congesta sunt
curat magnopere, ne ex naturae propriae defectu <emph>480</emph> 
 per negligentiam consumantur. In his itaque
omnibus quia timor ipse poena est, tanta infelix patitur,
quanta pati timet. Post hoc quoque ad gehennam
ducitur, et aeternis cruciatibus mancipatur. Omnis
ergo dolor super eum irruit, quem et hic prius
poena concupiscentiae, postmodum vero cura custodiae,
et illic quandoque poena ultionis cremat.
</p>
            <p>[ <hi>Vet. XII.] 28. Mira cordis, avaritiae non expositis
securitas.</hi> --Mira autem est securitas cordis, aliena
non quaerere, sed uniuscujusque diei victu contentum
manere. Ex qua videlicet securitate etiam perennis
requies nascitur, quia a bona et tranquilla cogitatione
ad gaudia aeterna transitur. Quo contra reprobi
<pb n="1095D"/>
et hic fatigantur in desideriis, et illic in tormentis;
eisque de labore cogitationis labor doloris
nascitur, dum ab aestu avaritiae trahuntur ad ignem
gehennae. Et quia, ut supra jam diximus, saepe perversus
quisque quanto citius pervenit ad desiderium,
tanto facilius rapitur ad tormentum, optando subjungitur:</p>
          </div3>
        </div2>
<div2>
          <head>CAPUT XXIV.</head>
<p>VERS. 23.-- <hi>Utinam impleatur venter ejus, ut
<pb n="1096A"/>
emittat in eum iram furoris sui, et pluat super illum
bellum suum!</hi> </p>
<div3>
            <head>29.</head>
            <p>
 <hi>Super divitem avarum pluunt Dei jacula.</hi> --Super
hunc hypocritam bellum suum Dominus pluit
cum judiciorum suorum gladiis ejus opera percutit.
Bellum namque Deo pluere est iniqui vitam districtis
sententiis desuper ad interitum urgere. Bellum
Deo pluere est superbientia contra se corda percutere,
et mentem aridam, quasi quibusdam guttis
pluviae densescentibus, judiciorum suorum jaculis
ferire, ut cum jam ad judicium rapitur, modo meminerit
quia male concupivit, et concupita pejus congregare
studuit, modo doleat quod congregata deserit,
quandoque autem et ultionis ignem sentiat,
quem, ne bene viveret, praevidere contempsit. Sequitur:</p>
          </div3>
        </div2>
<div2>
          <head>CAPUT XXV [ <hi>Rec. XIV</hi> ].</head>

<pb n="1096B"/>
<p>VERS. 24.-- <hi>Fugiet arma ferrea, et irruet in arcum
aereum.</hi> </p>
<div3>
            <head>30.</head>
            <p>
 <hi>Temporalem inopiam cavens, perpetuae, simulque
aeternis suppliciis addicitur avaritia.</hi> --Sciendum
quod avaritia aliquando per elationem subrepit, aliquando
vero per timorem. Sunt namque nonnulli
qui dum potentiores videri appetunt, ad alienarum
rerum ambitum succenduntur. Et sunt nonnulli qui
dum sibi subsidiorum necessaria deesse timent, mentem
ad avaritiam relaxant, et aliena ambiunt, cum
sua sibi sufficere non posse suspicantur. Omnis vero
necessitas non incongrue ferrum vocatur, quia vitam
<pb n="1096C"/>
inopis moeroris vulnere cruciat, sicut de ejus quoque
necessitatibus scriptum est qui a fratribus venditus
afflictam vitam ducebat: <hi>Ferrum pertransivit animam
ejus <note>(Psal. CIV, 18)</note>
            </hi>. Quid ergo sunt arma ferrea, nisi
necessitates vitae praesentis, quae dure premunt, et
vitam inopis insequuntur? Ferrum quippe aerugo
consumit, aes autem consumere difficilius solet.
Ferro ergo necessitas praesens, quae transitoria est,
aere autem sententia aeterna figuratur. Et quia judicium
supernum ab iniqui mente non attenditur,
juste arcui comparatur, quoniam velut ex insidiis
percutit, dum illud is qui percutitur non attendit.
Fugiet ergo arma ferrea, et irruet in arcum aereum,
quia dum, praesentes necessitates metuens, multa per
avaritiam rapit, extremi judicii districtis se percussionibus
<pb n="1096D"/>
anteponit. Et cum fugit arma ferrea, ab arcus
aerei sagittis invenitur, quia, mala temporalia
stulte praecavens, sententia aeterna <emph>481</emph> percutitur.
Qui enim hic inopiae duritiam cum culpa fugit,
illic perpetuitatem justae ultionis invenit. [ <hi>Vet.
XIII.</hi> ] Sed priusquam ad judicium rapiatur, adhuc
quae iniquus iste hic operetur insinuat. Sequitur:</p>
          </div3>
        </div2>
<div2>
          <head>CAPUT XXVI [ <hi>Rec. XV</hi> ].</head>

<pb n="1097A"/>
<p>VERS. 25.-- <hi>Eductus, et egrediens de vagina sua,
et fulgurans in amaritudine sua.</hi> </p>
<div3>
            <head>31.</head>
            <p>
 <hi>Ad peccatum a diabolo tracti, propria voluntate
egredimur.</hi> --Iniquus iste insidiatur depraedationibus
proximorum; sed dum prava in cogitationibus
machinatur, quasi adhuc gladius in vagina est; dum
vero malum quod cogitavit inique perficit, de vagina
sua egreditur, quia de occultatione cogitationis suae
per iniquitatem malae operationis aperitur. Ostenditur
in opere qualis latuit in cogitatione. Et notandum
quod ait: <hi>Eductus, et egrediens de vagina sua;</hi> 
eductus scilicet per seductorem, egrediens vero per
propriam voluntatem. Nam is qui ducitur ducentem
procul dubio sequitur; qui autem egreditur, secundum
<pb n="1097B"/>
suam pergere voluntatem videtur. Qui ergo ad
mala quaeque opera et ab antiquo hoste trahitur, et
tamen suo libero arbitrio in eorum desideriis obligatur,
de vagina sua eductus et egrediens dicitur,
quoniam hoc quod ex prava cogitatione exit ad pessimam
operationem, et illius est spiritus qui suggessit,
et ejus nequitiae qui ex propria voluntate consensit.</p>
          </div3>
<div3>
            <head>32.</head>
            <p>
 <hi>Iniqui quo magis splendent, eo acrius punientur.</hi> 
Cujus adhuc potentiae terror ostenditur cum protinus
subinfertur: <hi>Et fulgurans in amaritudine
sua.</hi> --Fulgur quippe cum repente desuper venit,
cum terrore ante oculos clarescit, claritatem ostendit,
et anteposita percutit. Sic sic videlicet iniquus
cum gloriam vitae praesentis assumpserit, unde in
hoc mundo per potentiam clarus ostenditur, inde
<pb n="1097C"/>
agitur ut in ultimo feriatur. Quasi enim fulgurare
iniqui est in hujus vitae honore clarescere. Sed quia
splendor gloriae illius aeternis gehennae suppliciis
mancipatur, recte nunc dicitur: <hi>Fulgurans in amaritudine
sua.</hi> Qui enim modo quasi ex terrore et claritate
feriens gaudet, inde post supplicia in perpetuum
sustinet. Et quidem de quodam divite scriptum
est <note>(Luc. XVI, 19)</note> quia epulabatur quotidie splendide.
Sed aliud est splendere, atque aliud fulgurare.
Nonnunquam quippe splendor sine percussione
est, fulguris vero nomine splendor exprimitur cum
percussione. Qui itaque in potestate positus aliis nocet,
non incongrue fulgurans dicitur, quia unde ipse
contra bonos quasi ex luce gloriae extollitur, inde
bonorum vita cruciatur. Sequitur:</p>
          </div3>
        </div2>
<div2>
          <head>CAPUT XXVII [ <hi>Rec. XVI</hi> ].</head>

<pb n="1097D"/>
<p>IBID.-- <hi>Vadent, et venient super eum horribiles.</hi> </p>
<div3>
            <head>33.</head>
            <p>
 <hi>Quot vitiis sibi succedentibus premitur peccator,
tot malignis spiritibus euntibus ac redeuntibus
devastatur.</hi> --Qui hoc loco horribiles, nisi maligni
spiritus appellantur, bonis videlicet mentibus pavendi
atque fugiendi? Et quia iidem maligni spiritus
<pb n="1098A"/>
certis quibusque vitiis singuli obsequi sunt credendi,
cum perversus iste alia quidem vitia ad momentum
deserere videtur, sed alia agere incipit, super hunc
profecto horribiles vadunt et veniunt, quia perversi
mentem, etsi alia mala deserunt, alia occupant.
Saepe namque videas iniquum in terrena potestate
constitutum, gravi furore commoveri, quidquid ira
suggesserit exsequi; et cum furor abscesserit, mox <emph>482</emph> 
 ejus mentem luxuria devastat; cum luxuria ad
tempus intermittitur, elatio protinus quasi de continentia
in ejus cogitatione subrogatur, atque ut a caeteris
timeatur, appetit videri terribilis. Sed cum res
exigit ut loqui quid dupliciter debeat, quasi postposito
terrore superbiae, remissa locutione blanditur;
et cum superbus videri desierit, duplex effici non
<pb n="1098B"/>
pertimescit. In cujus ergo mentem vitia vitiis succedunt,
recte de eo dicitur: <hi>Vadent, et venient super
eum horribiles,</hi> quia quot vitiis decedentibus et succedentibus
premitur, tot malignis spiritibus ejus
animus quasi euntibus ac redeuntibus devastatur.
Sed haec quae agit extrinsecus per partes prodeunt;
nam menti ejus simul omnia mala colligantur. Unde
et subditur:</p>
          </div3>
        </div2>
<div2>
          <head>CAPUT XXVIII.</head>
<p>VERS. 26.-- <hi>Omnes tenebrae absconditae sunt in occultis
ejus.</hi> </p>
<div3>
            <head>34.</head>
            <p>
 <hi>Omnia vitia in hypocritae mente sunt colligata.</hi> --Quamvis
enim hypocrita actiones bonas in superficie
ostendat, quaedam tamen in eo malorum operum
tenebrae apparent; sed tamen minus prodit in
<pb n="1098C"/>
opere quam in ejus latet cogitatione. Nam qui cuncta
simul in effectu non explet, cuncta quae noceant
in mente tacitus tenet. Omnes ergo tenebrae in occultis
ejus absconditae dicuntur, quia etsi in se mala
omnia non ostendit, omnia tamen inferre proximis
appetit. [ <hi>Vet. XIV, Rec. XVII.</hi> ] Sed mens ista sic
reproba qua ultione sit ferienda subjungat. Sequitur:</p>
          </div3>
        </div2>
<div2>
          <head>CAPUT XXIX.</head>
<p>IBID.-- <hi>Devorabit eum ignis, qui non succenditur.</hi> </p>
<div3>
            <head>35.</head>
            <p>
 <hi>Ignis gehennae mire fovetur, et animam et corpus
cruciat.</hi> --Miro valde modo paucis verbis expressus
est ignis gehennae. Ignis namque corporeus,
ut esse ignis valeat, corporeis indiget fomentis. Qui
cum necesse est ut servetur, per congesta ligna
procul dubio nutritur; nec valet nisi succensus esse,
<pb n="1098D"/>
et nisi refotus subsistere. At contra gehennae ignis,
 cum sit corporeus, et in se missos reprobos corporaliter
exurat, nec studio humano succenditur,
nec lignis nutritur, sed creatus semel durat inexstinguibilis,
et succensione non indiget, et ardore
non caret. Bene ergo de hoc iniquo dicitur: <hi>Devorabit
eum ignis, qui non succenditur,</hi> quia Omnipotentis
<pb n="1099A"/>
justitia, futurorum praescia, ab ipsa mundi
origine gehennae ignem creavit, qui in poena reproborum
esse semel inciperet, sed ardorem suum etiam
sine lignis nunquam finiret. Sciendum vero est quod
omnes reprobi, quia ex anima simul et carne peccaverunt,
illic in anima pariter et carne cruciantur.
Unde per Psalmistam dicitur: <hi>Pones eos ut clibanum
ignis, in tempore vultus tui; Dominus in ira sua
conturbabit eos, et devorabit eos ignis <note>(Psal. XX, 10)</note>
            </hi>.
Clibanus namque intrinsecus ardet, is vero qui ab
igne devoratur, ab exteriori incipit parte concremari.
Ut ergo sacra eloquia ardere et exterius et interius
reprobos demonstrarent, eos et ab igne devorari,
et sicut clibanum poni testantur, ut per ignem
crucientur in corpore, et per dolorem ardeant in
<pb n="1099B"/>
mente. Unde hic quoque cum de hoc impio diceretur: <hi>Devorabit eum ignis, qui non succenditur,</hi> 
 protinus
de ejus spiritu additur:</p>
          </div3>
        </div2>
<div2>
          <head>CAPUT XXX [ <hi>Rec. XVIII</hi> ].</head>
<p>IBID. <hi>Affligetur relictus in tabernaculo suo.</hi> </p>
<div3>
            <head>36.</head>
            <p>
 <hi>Mali qui de corpore nunc nolentes educuntur,
in corpore tenebuntur inviti.</hi> --Iniqui enim tabernaculum
caro est, quia ipsam laetus inhabitat, et si sit
possibile, optat ut eam nunquam relinquat. Justi
vero, quia gaudium suum in spe coelestium <emph>483</emph> 
ponunt, eorumque conversatio in coelis est <note>(Philip.
III, 26)</note>, cum adhuc in carne sint quasi in carne jam
non sunt, quia nulla carnis delectatione pascuntur.
Unde et quibusdam dicitur: <hi>Vos autem non estis in
carne, sed in spiritu <note>(Rom. VIII, 9)</note>
            </hi>. Neque enim in
<pb n="1099C"/>
carne non erant qui per magistri epistolas exhortationis
eloquia suscipiebant; sed quasi jam non in
carne esse est de amore carnalium nihil habere. At
contra iniquus iste, quia omne gaudium suum in
carnali vita posuit, in tabernaculo carnis habitavit.
Quam videlicet carnem cum in resurrectione receperit,
cum ea gehennae igni traditus ardebit. Tunc
ab ea educi appetit, tunc ejus tormenta evadere, si
valeat, quaerit; tunc incipit velle vitare quod amavit.
Sed quia eamdem carnem Deo praeposuit, judicante
Deo agitur, ut ex ea amplius in igne crucietur.
Hic itaque eam relinquere non vult, et tamen ab ea
abstrahitur; illic eam relinquere appetit, et tamen
in ea propter supplicia servatur. Ad augmentum
itaque tormenti et hic de corpore nolens educitur,
<pb n="1099D"/>
et illic in corpore tenetur invitus. Quia ergo ejus
spiritus carnem quam sibi male amando praeposuit
evadere in tormento volet et non valet, recte nunc
dicitur: <hi>Affligetur relictus in tabernaculo suo.</hi> De
cujus accusatione mox dicitur:</p>
          </div3>
        </div2>
<div2>
          <head>CAPUT XXXI [ <hi>Vet. XX, Rec XIX</hi> ].</head>
<p>VERS. 27.-- <hi>Revelabunt coeli iniquitatem ejus, et
terra consurget adversus eum.</hi> </p>
<div3>
            <head>37.</head>
            <p>
 <hi>Iniqui in judicio accusatores experientur justos
<pb n="1100A"/>
et injustos.</hi> --Quid per coelos nisi justos, et quid
per terram nisi peccatores accipimus? Unde et in
Dominica oratione petimus: <hi>Fiat voluntas tua sicut
in coelo et in terra <note>(Matth. VI, 10)</note>
            </hi>, ut videlicet voluntas
nostri conditoris sicut in omnibus justis perficitur,
ita et in omnibus quoque peccatoribus impleatur.
De justis quoque scriptum est: <hi>Coeli enarrant
gloriam Dei <note>(Psal. XVIII, 1)</note>
            </hi>. Et peccanti homini
sententia infertur, qua dicitur: <hi>Terra es, et in terram
ibis <note>(Genes. III, 19)</note>
            </hi>. Hujus itaque impii ad illud
terribile judicium deducti revelant coeli iniquitatem,
et terra consurgit adversus eum, ut qui hic nec bonis
unquam nec malis pepercit, in illo eum tremendo
examine et justorum vita et peccatorum pariter
accuset. Et gravius quidem est si quis justis
<pb n="1100B"/>
potius quam peccatoribus noceat. Unde et per prophetam
dicitur: <hi>Sanguis ejus in medio ejus est, super
limpidissimam petram effudit illum; non effudit
illum super terram, ut possit operiri pulvere <note>(Ezech.
XXIV, 7)</note>
            </hi>. Per terram videlicet et pulverem peccatores,
per petram vero limpidissimam justum signans,
qui gravibus peccatorum contagiis non exasperatur.
Sanguis ergo super limpidissimam petram effunditur,
quando malitia cruentae mentis in afflictione
justae animae grassatur. Cum ergo sit gravius justos
quam injustos injuste affligere, multo tamen est gravius
et justis pariter et injustis nocere. Quia ergo
hic iniquus et justis pariter nocuit et injustis, in
accusatione condemnationis revelabunt coeli iniquitatem
ejus, et terra consurget adversus eum, quia et
<pb n="1100C"/>
illis obstitit qui coelestia, et eos pressit qui ima sapuerunt.
Possunt vero per terram non peccatores
et reprobi, sed hi qui, terrenis actibus occupati,
eleemosynarum et lacrymarum ope ad aeternam vitam
perveniunt designari, de quibus per Psalmistam
dicitur, cum venire Dominus ad judicium nuntiaretur: <hi>Advocavit coelos sursum</hi> 
 <emph>484</emph> <hi>et terram, ut
discerneret populum suum <note>(Psal. XLIX, 4)</note>
            </hi>. Coelos
quippe sursum advocat cum hi qui, sua omnia relinquentes,
conversationem coelestis vitae tenuerunt
ad consedendum in judicio vocantur, atque cum eo
judices veniunt. Terra etiam sursum vocatur cum
hi qui terrenis actibus obligati fuerant, in eis tamen
plus coelestia quam terrena lucra quaesierunt, quibus
dicitur: <hi>Hospes eram et collegitis me; nudus,</hi> 
<pb n="1100D"/>
 <hi>et operuistis me <note>(Matth. XXV, 43)</note>
            </hi>. Hypocritae itaque
hujus coeli iniquitatem revelant, atque adversus
eum terra consurgit, dum et hi qui cum Deo judices
veniunt, et hi qui per judicium liberantur pravitatis
illius testes existunt. Nihil ergo de his quae egit in
tempore damnationis ejus absconditur, et si quidem
acta illius modo hominibus per duplicitatem multa
celantur, sed in damnationis die quidquid in eo
intrinsecus latebat ostenditur. Unde apte subjungitur:</p>
          </div3>
        </div2>
<div2>
          <head>CAPUT XXXII [ <hi>Vet. XVI</hi> ].</head>

<pb n="1101A"/>
<p>VERS. 28.-- <hi>Apertum erit germen domus illius, detrahetur
in die furoris Dei.</hi> </p>
<div3>
            <head>38.</head>
            <p>
 <hi>In judicio mala intus latentia revelabuntur.</hi> --Tunc
germen domus illius aperitur, cum omne
malum quod in conscientia illius nascebatur ostenditur.
Modo quippe germen domus hypocritae manet
occultum, quia etsi bona in imagine apparet ejus
operatio, sed latet intentio. Aliud est namque quod
agit, aliud quod intendit. Sed cum, adveniente judice,
uniuscujusque conscientia ad testimonium fuerit
deducta, unde scriptum est: <hi>Cogitationibus accusantibus,
aut etiam defendentibus <note>(Rom. II, 15)</note>
            </hi>, in hoc
hypocritae germen domus aperitur, quia in ejus mente
cogitatio perversa detegitur. Et in die furoris Dei detrahitur,
quia, ostensa ira judicis, flammis ultricibus
<pb n="1101B"/>
traditus, ab ejus conspectu separatur. Qui enim summa
cogitare dum viveret noluit, peccatorum suorum
pondere depressus, a facie judicis in ima suppliciorum
cadet. Nunc autem et peccantem considerat judex
et tolerat, atque ad conversionem singulos, quia
dies patientiae, et necdum est dies furoris, exspectat.
Sed in hoc die patientiae quasi immobilis manet hypocrita,
dum et multa mala perpetrat, et hunc flagella
nulla castigant. Sed in furoris die detrahetur,
quia, vindictae tempore raptus ad supplicia, ab aeterni
judicis vultu separatur. Sequitur:</p>
          </div3>
        </div2>
<div2>
          <head>CAPUT XXXIII [ <hi>Rec. XX</hi> ].</head>
<p> <hi>Haec est pars hominis impii a Deo, et haereditas
verborum ejus a Domino.</hi> </p>
<div3>
            <head>39. </head>
<p>
              <pb n="1101C"/> <hi>In judicio vel minima mala punientur.</hi> --Si
enim bene agere in hac positus vita voluisset, partem
apud Dominum coelestis regni consortium haberet.
Sed quia pravis subdi desideriis elegit, partem suam
a Domino in tormentis invenit, quia ejusdem Domini
participare gratiam non quaesivit. Bene autem dicitur: <hi>Et haereditas verborum ejus a Domino.</hi> 
 Qui enim
pro magnis malis in supplicium mergitur, fortasse
credebatur quod pro verbis quae male dixerat minime
judicaretur. Sed cum districta Dei omnipotentis justitia
supplicium a reprobis pro perversis actibus exigit,
eis mala usque ad verborum retributionem reddit,
ut qui de magnis malis debitores sunt, suppliciis traditi,
etiam novissimum quadrantem solvant. Illis
enim minima parcuntur qui majora in se districte
<pb n="1101D"/>
male defleverunt. Nam quos magna premunt, etiam
mala minima in gehenna pariter affligunt. <emph>485</emph> Sancti
autem viri non partem a Domino accipere, sed
partem suam ipsum Dominum habere desiderant.
Unde Propheta deprecatur, dicens: <hi>Portio mea Dominus <note>(Psal. LXXII, 26)</note>
              </hi> 
 Iniquus vero quia portionem
suam habere ipsum Dominum non quaesivit, partem
<pb n="1102A"/>
suam extra Dominum ignem invenit, ut ab ejus facie
exclusus, quia gaudere in ipso non appetiit, sub ipso
crucietur. Haec Sophar ita intulit, ut per ea quae contra
hypocritam dixerat beati Job vitam feriret, existimans
quod is qui a Domino percussus esset cuncta
bona quae egerat mente simplici non egisset. Quem
enim percussum vidit, Deo displicuisse credidit. Sed
amici beati Job etiam in hac re haereticorum speciem
tenent, qui in sancta Ecclesia dum quosdam bene
agentes aspiciunt sub flagellis gemere, eos existimant
bona merita in bonis actibus non habere, et
malos credunt quos affligi verbere divino conspiciunt,
videlicet nescientes quia <hi>multae tribulationes
justorum <note>(Psal. XXXIII, 20)</note>
              </hi>; et <hi>flagellat omnem filium
quem recipit <note>(Hebr. XII, 6)</note>
              </hi>. Sed beatus Job more
sanctae et universalis Ecclesiae, quae a perversis verborum
<pb n="1102B"/>
jacula aequanimiter tolerat, et cum superborum
dicta audit, humilitatis suae tramitem non relinquit,
cum magna cordis humilitate subjunxit, dicens:</p>
          </div3>
        </div2>
<div2>
          <head>CAPUT XXXIV [ <hi>Vet. XXII, Rec. XXI</hi> ].</head>
<p>CAP. XXI, VERS. 2.-- <hi>Audite quaeso sermones meos, et
agite poenitentiam.</hi> </p>
<div3>
            <head>40.</head>
            <p>
 <hi>Sancti dum recte docent, irrideri non metuunt.</hi> --Qui
enim cum diceret <hi>Audite,</hi> addidit <hi>Quaeso,</hi> cum
quanta humilitate loquatur insinuat, dum contra se
superbientes rogat, ut eorum sensum ad salutis doctrinam
 reducat. Sancti autem viri dum intra universalem
Ecclesiam non solum docere recta, sed
etiam perversa tolerare parati sunt, irrideri non metuunt.
Unde et subditur:</p>
          </div3>
        </div2>
<div2>
          <head>CAPUT XXXV.</head>

<pb n="1102C"/>
<p>VERS. 3.-- <hi>Sustinete me, ut et ego loquar, et post
mea, si videbitur, verba ridete.</hi> </p>
<div3>
            <head>41.</head>
            <p>
 <hi>Sancti in verbis suis quaerunt auditoribus suis,
et sibi prodesse. Superbis auditoribus grave onus est
doctrina humilitatis.</hi> --Boni etenim, cum loquuntur,
duo sunt quae in suis locutionibus attendunt, ut videlicet
aut sibi et auditoribus suis, aut sibimet solis
prosint, si auditoribus prodesse non possunt. Cum
enim bene audiuntur bona quae dicunt, sibi simul et
auditoribus prosunt. Cum vero ab auditoribus deridentur,
sibi procul dubio profuerunt, quos a culpa
silentii liberos fecerunt. Beatus itaque Job ut sibi et
suis auditoribus prosit, dicat: <hi>Audite quaeso sermones
meos, et agite poenitentiam.</hi> Ut autem ipse quod debet
<pb n="1102D"/>
exsolvat, etiam si auditoribus prodesse non valeat,
adjungit: <hi>Sustinete me, ut et ego loquar, et post, mea,
si videbitur, verba ridete.</hi> Et notandum quia dum subjungeret <hi>Agite poenitentiam,</hi> 
 praemisit <hi>Audite;</hi> cum
vero subderet: <hi>Post mea, si videbitur, verba ridete,</hi> 
praemisit <hi>Sustinete me.</hi> Audire quippe volentis est,
sustinere nolentis. Amici ergo ejus si doceri appetunt,
<pb n="1103A"/>
audiant; si autem irridere parati sunt, sustineant
quae dicuntur, quia videlicet superbis mentibus
pondus grave est oneris doctrina humilitatis. Sequitur:</p>
          </div3>
        </div2>
<div2>
          <head>CAPUT XXXVI [ <hi>Rec. XXII</hi> ].</head>
<p>VERS. 4.-- <hi>Nunquid contra hominem disputatio mea
est, ut merito non debeam contristari?</hi> </p>
<div3>
            <head>42.</head>
            <p>
 <hi>Job ex flagellis humilior, Deo displicuisse tantum
timuit.</hi> --Omnis qui Deo placens hominibus displicet,
causas tristitiae nullas habet. Qui autem aut
hominibus placens Deo displicet, aut simul Deo et
hominibus <emph>486</emph> displicere se credit, si hunc tristitia
non afficit, a virtute sapientiae alienus existit. Beatus
autem Job displicuisse Deo inter flagella se credidit,
et idcirco animum ad tristitiam revocavit, quia despiciendus
non erat cui se displicuisse formidabat. Si
<pb n="1103B"/>
autem de vitae suae meritis contra hominem disputaret,
nequaquam contristari debuisset; sed quia per
flagella praesentia anceps factus de anteacta vita fuerat,
in flagello tristitiam jure requirebat. Unde etiam
subdit:</p>
          </div3>
        </div2>
<div2>
          <head>CAPUT XXXVII.</head>
<p>VERS. 5.-- <hi>Attendite me, et obstupescite.</hi> </p>
<div3>
            <head>43.</head>
            <p>
 <hi>Ex Job percussionibus discendum quid formidare
debeamus.</hi> --Id est, considerate quae egi, et admiramini
in hac percussione quae patior. Qui adhuc
recte subinfert, dicens:
</p>
            <p>IBID.-- <hi>Et superponite digitum ori vestro.</hi> </p>
<p>Ac si aperte dicat: Scientes bona quae egi, et considerantes
mala quae patior, vosmetipsos etiam a verborum
culpa compescite, atque in meis percussionibus
<pb n="1103C"/>
vestra damna formidate. Vel certe quia digitis
quaeque discernimus, non incongrue per digitum
discretio designatur. Unde et per Psalmistam dicitur: <hi>Benedictus dominus Deus meus, qui docet manus meas
ad praelium, et digitos meos ad bellum 
 <note>(Psal. CXLIII, 1)</note>
              </hi>.
Per manus videlicet operationem, per digitos vero
discretionem designans. [ <hi>Vet. XVIII.</hi> ] Digitus ergo
ori superponitur cum per discretionem lingua refrenatur,
ne per hoc quod loquitur in stultitiae culpam
delabatur. Ait ergo: <hi>Superponite digitum ori vestro,</hi> 
id est, locutioni vestrae discretionis virtutem adjungite,
ut per haec quae recta contra hypocritam dicitis
quibus sint dicenda videatis. Sequitur:</p>
          </div3>
        </div2>
<div2>
          <head>CAPUT XXXVIII.</head>
<p>
            <pb n="1103D"/>VERS. 6.-- <hi>Et ego quando recordatus fuero, pertimesco,
et concutit carnem meam tremor.</hi> </p>
<div3>
            <head>44.</head>
            <p>
 <hi>Quaedam ironice et per irrisionem a sanctis dicuntur.</hi> --Quia
beatus Job actuum suorum oblitus
non fuerit, extrema locutio ejus ostendit. Qua ex re
hoc quod ab eo nunc amicis dicitur: <hi>Et ego quando
recordatus fuero, pertimesco, et concutit carnem meam
tremor,</hi> constat nimirum quod per irrisionem dicatur.
Ac si aperte diceretur: Si me aliquid hypocritae habuisse
meminero, in poenitentiae mox fletu contremisco.
<pb n="1104A"/>
Carmen vero suam, si recordatus fuerit, tremore
perhibet concuti, id est infirmitatem operis
ultionis pavore fatigari. Sed quia multa Sophar de
subita damnatione impii, in quibus beati Job potentiam
momordit, asseruit, sanctus vir contra ejus dicta
subjungit, dicens:</p>
          </div3>
        </div2>
<div2>
          <head>CAPUT XXXIX [ <hi>Rec. XXIII</hi> ].</head>
<p>VERS. 7.-- <hi>Quare ergo impii vivunt, sublevati sunt,
confortatique divitiis?</hi> </p>
<div3>
            <head>45.</head>
            <p>
 <hi>Expenditur hujus vitae felicitas, in dignitatibus
et divitiis, in liberis et propinquis; in pacata domo;
in armentorum fecunditate; in familiae multitudine et
exsultatione.</hi> --Nisi enim eos patientia divina toleraret,
nequaquam diu vitam in peccatis ducerent. Sublevantur
namque divitiis cum esse potentes incipiunt,
<pb n="1104B"/>
confortantur vero cum diu in hac vita subsistere permittuntur.
Quos enim substantia elevat, in suae fastu
potentiae dierum longitudo confortat. Vel certe sublevati
et confortati referuntur, quia sublevantur honoribus,
confortantur rebus. Sed sunt plerique qui
et honoribus sublevati, et divitiis confortati, ea quae
in hac concupiscunt vita accipiunt, successione autem
sobolis privantur. Istis nimirum ipsa sua potentia
poena est, cum et magnam se habere haereditatem
considerant, et haeredes non habent quibus relinquant.
Quid itaque prodest <emph>487</emph> si adsint omnia, et
desint filii qui successores fiant? Sequitur:</p>
          </div3>
        </div2>
<div2>
          <head>CAPUT XL.</head>
<p>VERS. 8.-- <hi>Semen eorum permanet coram eis.</hi> </p>
<div3>
            <head>46.</head>
            <p>
 In augmentum magnae felicitatis, cum magno
<pb n="1104C"/>
patrimonio dantur et haeredes; ac ne qua necessitas
saltem temporalis ab oculis subtrahat eos in quibus
animus exsultat, de hoc eorum semine dicitur: <hi>Permanet
coram eis.</hi> Quid autem si filii dati sunt, sed
ipsi sterilitate feriuntur? Sic in eis genus exstinguitur,
sicut parentum sterilitate exstingui timebatur.
Sequitur:
</p>
            <p>IBID.-- <hi>Propinquorum turba et nepotum in conspectu
eorum.</hi> </p>
<p>Ecce adest vita, adsunt honores et divitiae, adsunt
filii, adsunt nepotes. Quid si qua mentem intestina
cogitatio exurat, et securitatis gaudia domestica
rixa transverberet? Quae est mundi hujus felicitas, si
laeta non est? Sequitur:</p>
          </div3>
        </div2>
<div2>
          <head>CAPUT XLI.</head>
<p>
            <pb n="1104D"/>VERS. 9.-- <hi>Domus eorum securae sunt et pacatae, et
non est virga Dei super illos.</hi> </p>
<div3>
            <head>47.</head>
            <p>
 Securae et pacatae sunt, quia peccantes vivunt,
lugenda agunt, et gaudia non relinquunt. Virga eos
supernae disciplinae non percutit, et tanto amplius in
culpa proficiunt, quanto minus ex culpa feriuntur.
Sed quia intus quae prosperantur audivimus, in agris
quoque quae prosperitas arrideat videamus. Sequitur:
</p>
            <p>
              <pb n="1105A"/>VERS. 10.-- <hi>Bos eorum concepit, et non abortivit;
vacca peperit, et non est privata fetu suo.</hi> </p>
<p>Vulgaris locutionis usus est ut bovem masculum
et vaccam feminam vocet, sed litteraturae ( <hi>Id est,</hi> 
grammaticae), locutio bovem communis generis appellat.
Unde nunc dicitur: <hi>Bos eorum concepit, et non
abortivit; vacca peperit, et non est privata fetu suo.</hi> 
Dominis gregum prima felicitas est, si grex sterilitatem
non habens concipit; secunda, si conceptus ad
partum venit; tertia autem, si hoc quod partum est
per nutrimenta ad provectum ducatur. Ut ergo tota
simul adesse impiis demonstraret, eorum greges beatus
Job asserit concepisse, et non abortisse; peperisse,
et fetu proprio non esse privatos. Minor autem est
felicitas, si cum greges crescunt, custodes quoque
gregum non proficiunt. Unde et ad fecunditatem
<pb n="1105B"/>
gregum mox fecunditas familiae subrogatur. Nam
dicitur:</p>
          </div3>
        </div2>
<div2>
          <head>CAPUT XLII.</head>
<p>VERS. 11.-- <hi>Egrediuntur quasi greges parvuli eorum,
et infantes eorum exsultant lusibus.</hi> </p>
<div3>
            <head>48.</head>
            <p>
 Ut sicut majora ad habendum concessa sunt,
ita multi germinent ad custodiendum. Sed quia dixit <hi>Exsultant lusibus,</hi> 
 ipsum quoque infantium lusum in
domo iniquorum ne vilem valde esse crederemus,
subjungens, ait:
</p>
            <p>VERS. 12.-- <hi>Tenent tympanum et citharam, gaudent
ad sonitum organi.</hi> </p>
<p>Ac si patenter dicat: Cum domini honoribus et
rebus tument, subjecti in ludicris actibus gaudent.
Sed, o beate vir, quid tam multa nobis de iniquorum
<pb n="1105C"/>
voluptatibus narras? Jam diu est quod in eorum descriptione
loqueris, post multa breviter distingue
quae sentis. Sequitur:</p>
          </div3>
        </div2>
<div2>
          <head>CAPUT XLIII [ <hi>Vet. XIX, Rec. XXIV</hi> ].</head>
<p>VERS. 13.-- <hi>Ducunt in bonis dies suos, et in puncto
ad inferna descendunt.</hi> </p>
<div3>
            <head>49.</head>
            <p>
 <hi>Quidquid finem habet, momentaneum. Prosperitas
innocentiae, adversitas iniquitatis non est argumentum.</hi> --Ecce,
beate vir, eorum gaudia diu narraveras;
quomodo nunc asseris quod in puncto ad inferna
descendant, nisi quod omnis longitudo temporis <emph>488</emph> 
 vitae praesentis punctus esse cognoscitur, cum
fine terminatur? Cum enim ad extremum quisque
perducitur, de praeterito jam nil tenet, quia tempora
<pb n="1105D"/>
cuncta delapsa sunt; in futuro nil habet, quia unius
horae momenta non restant. Vita ergo quae sic angustari
potuit punctus fuit. Ut enim praediximus, in
puncto stylum ponimus, et levamus. Quasi ergo in
puncto vitam tetigit, qui hanc accepit et amisit. Potest
in puncto hoc quoque intelligi, quod saepe hi
qui diu in iniquitate tolerati sunt subita morte rapiuntur,
ut nec flere ante mortem liceat quae peccaverunt.
Sed quia nonnunquam etiam vita justorum
subito fine terminatur, melius illud accipimus, si hoc
<pb n="1106A"/>
de eorum temporali vita sentiamus, quia quidquid
transire potuit subitum fuit. Amicis autem beati Job,
qui idcirco hunc injustum esse crediderunt, quia
flagellatum viderunt, recte ejusdem sancti viri voce
de iniquorum flore et perditione ostensum est quia
praesentis vitae prosperitas innocentiae testis non est,
quia multi ad perennem vitam per flagella redeunt,
et plerique ad infinita supplicia perducendi sine flagello
moriuntur. De quibus adhuc subditur:</p>
          </div3>
        </div2>
<div2>
          <head>CAPUT XLIV [ <hi>Rec. XXV</hi> ].</head>
<p>VERS. 14.-- <hi>Qui dixerunt Deo: Recede a nobis.</hi> </p>
<div3>
            <head>50.</head>
            <p>
 <hi>Qui Dei mandatis non obsequuntur, eum a se
abigunt.</hi> --Haec verbis dicere vel stulti minime praesumunt;
sed tamen perversi omnes Deo <hi>Recede,</hi> non
verbis, sed moribus dicunt. Qui enim illa agunt quae
<pb n="1106B"/>
Deus omnipotens prohibet, quid aliud faciunt quam
suum animum contra Omnipotentem claudunt? Sicut
enim ejus praecepta cogitare eum ad se introducere
est, ita ejus mandatis obsistere eum a cordis
inhabitatione repellere est. Dicunt ergo: <hi>Recede a
nobis,</hi> qui ei ad se aditum praebere recusant, eumque
pravis actibus impugnant, etiam si verbis laudare
videantur. Dicunt etiam:</p>
          </div3>
        </div2>
<div2>
          <head>CAPUT XLV.</head>
<p>IBID.-- <hi>Scientiam viarum tuarum nolumus.</hi> </p>
<div3>
            <head>51.</head>
            <p>
 <hi>Aliud est nescire vias Dei, aliud scire nolle.</hi> --Eo
ipso quo ejus scientiam apprehendere contemnunt.
Sunt namque nonnulli qui ex eo quod Veritas dicit: <hi>Servus qui non cognovit voluntatem domini sui, 
 et
<pb n="1106C"/>
facit digna plagis, vapulabit paucis; et servus sciens
voluntatem domini sui, et non faciens juxta eam, vapulabit
multis <note>(Luc. XII, 47, 48)</note>
            </hi>; nolunt scire quod
faciant, et quasi minus se vapulaturos existimant, si
nesciant quod operari debuerunt. Sed aliud est nescisse,
aliud scire noluisse. Nescit namque qui apprehendere
vult, et non valet. Qui autem ut nesciat
aurem a voce veritatis avertit, iste non nesciens,
sed contemptor addicitur. [ <hi>Vet XX.</hi> ] Via autem Dei
pax, via Dei humilitas, via Dei patientia est. Sed
quia haec omnia iniqui despiciunt, dicunt: <hi>Scientiam
viarum tuarum nolumus.</hi> Dum enim in praesenti vita
superbiunt, dum honoribus inflantur, dum etiam si
non habent appetunt, vias Dei in sua cogitatione
contemnunt. Quia enim via Dei in hac vita humilitas
<pb n="1106D"/>
fuit, ipse hic Deus et Dominus redemptor noster
ad probra, ad contumelias, ad passionem venit, et
adversa hujus mundi aequanimiter pertulit, prospera
fortiter vitavit, ut et prospera doceret aeternae vitae
appeti, et adversa praesentis vitae non formidari. Sed
quia iniqui gloriam vitae praesentis appetunt, ignominiam
fugiunt, dicere memorantur: <hi>Scientiam viarum
tuarum nolumus.</hi> Scire quippe nolunt quod facere
contemnunt. <emph>489</emph> Quorum adhuc verba subduntur,
cum dicitur:</p>
          </div3>
        </div2>
<div2>
          <head>CAPUT XLVI [ <hi>Rec. XXVI</hi> ].</head>

<pb n="1107A"/>
<p>VERS. 15.-- <hi>Quis est Omnipotens, ut serviamus ei?</hi> </p>
<div3>
            <head>52.</head>
            <p>
 <hi>Carnales, aut Deum non esse suspicantur, aut
ei servire contemnunt.</hi> --Mens enim hominis male exterius
fusa, sic in rebus corporeis sparsa est, ut neque
ad semetipsam intus redeat, neque eum qui est
invisibilis cogitare sufficiat. Unde carnales viri jussa
spiritalia contemnentes, Deum quia corporaliter non
vident, quandoque ad hoc perveniunt, ut etiam non
esse suspicentur. Unde scriptum est: <hi>Dixit insipiens
in corde suo: Non est Deus <note>(Psal. XIII, 1)</note>
            </hi>. Unde nunc
quoque dicitur: <hi>Quis est Omnipotens, ut serviamus
ei?</hi> Plerumque enim plus appetunt homines servire
hominibus, quos corporaliter vident, quam servire
Deo, quem non vident. Per omne enim quod faciunt,
<pb n="1107B"/>
ad finem oculorum tendunt; et quia in Deum oculos
corporis tendere non possunt, ei obsequia praebere
vel despiciunt, vel si coeperint, fatigantur. Esse enim,
sicut dictum est, non credunt, quem corporaliter
non intuentur. Qui si auctorem omnium Deum humiliter
quaererent, id quod non videtur, ei rei quae
videtur, esse melius, in semetipsis invenirent. Ipsi
quippe ex anima invisibili et corpore visibili subsistunt;
sed si hoc ab eis quod non videtur, abstrahitur,
illico corruit quod videtur. Et patent quidem
carnis oculi; sed videre quidquam vel sentire non
possunt. Sensus enim visionis periit, quia habitator
recessit; et domus carnis remanet vacua, quia abscessit
ille invisibilis spiritus, qui per ejus respicere
fenestras solebat. Quia ergo rebus visibilibus invisibilia
<pb n="1107C"/>
praestantiora sunt, carnales quique ex semetipsis
pensare debuerunt, atque per hanc, ut ita dixerim,
scalam considerationis tendere in Deum: quia eo
est, quo invisibilis permanet, et eo summus permanet
quo comprehendi nequaquam potest. Sunt vero
nonnulli qui Deum et esse et incomprehensibilem
esse non ambigunt; qui tamen ab eo non ipsum, sed
dona exteriora quaerunt. Quae cum ei servientibus
deesse conspiciunt, ipsi servire contemnunt. De quorum
adhuc verbis adjungitur:</p>
          </div3>
        </div2>
<div2>
          <head>CAPUT XLVII [ <hi>Rec. XXVII</hi> ].</head>
<p>IBID.-- <hi>Et quid nobis prodest, si oraverimus illum?</hi> </p>
<div3>
            <head>53.</head>
            <p>
 <hi>Ordo rerum in oratione postulandarum.</hi> --Cum
Deus in oratione non quaeritur, citius in oratione
animus lassatur: quia cum illa quisque postulat, quae
<pb n="1107D"/>
fortasse juxta occultum judicium Deus tribuere recusat,
ipse quoque venit in fastidium, qui non vult
dare quod amatur. Sed se magis Dominus quam ea
quae condidit, vult amari, aeterna potius quam terrena
postulari, sicut scriptum est: <hi>Quaerite primum
regnum Dei et justitiam ejus, et haec omnia adjicientur
vobis <note>(Matth. VI, 33)</note>
            </hi>. Qui enim non ait, dabuntur, sed
<pb n="1108A"/> <hi>adjicientur:</hi> 
 profecto indicat aliud esse quod principaliter
datur, aliud quod superadditur. Quia enim
nobis in intentione aeternitas, in usu vero temporalitas
esse debet, et illud datur, et hoc nimirum ex
abundanti superadditur. Et tamen saepe homines,
cum bona temporalia postulant, aeterna vero praemia
non requirunt, petunt quod adjicitur, et illud non
desiderant ubi adjiciatur. Nec lucrum suae esse petitionis
deputant, si hic sint temporaliter pauperes,
 et illic beatitudine divites in aeternum vivant; sed
solis, ut dictum est, visibilibus intenti, labore postulationis
renuunt invisibilia mercari. <emph>490</emph> Qui si
superna quaererent, jam cum fructu laborem exhiberent:
quia cum mens in precibus ad auctoris sui
speciem anhelat, divinis desideriis inflammata, supernis
<pb n="1108B"/>
conjungitur, ab inferioribus separatur, amore
fervoris sui se aperit ut capiat, et capiens inflammat;
et superiora amare jam sursum ire est; dumque
magno desiderio ad coelestia inhiat, miro modo hoc
ipsum quod accipere quaerit degustat. Sequitur:</p>
          </div3>
        </div2>
<div2>
          <head>CAPUT XLVIII [ <hi>Vet. XXI, Rec. XXVIII</hi> ].</head>
<p>VERS. 16.-- <hi>Verumtamen quia non sunt in manu
eorum bona sua, consilium eorum longe sit a me.</hi> </p>
<div3>
            <head>54.</head>
            <p>
 <hi>Justi bona sua possident, non ab eis possidentur;
secus iniqui.</hi> --Bona in manu habet, qui despiciendo
temporalia sub dominio mentis premit. Nam
quisquis ea nimie diligit, se magis illis quam sibi
ipsa supponit. Multi etenim justorum in hoc mundo
divites fuerunt, rebus et honoribus fulti habere
multa videbantur, quorum mentem quia eorum quae
<pb n="1108C"/>
aderant delectatio nimia non possidebat, bona illorum
in manu erant: quia potestati animi subjecta
tenebantur. At contra iniqui ita se totis desideriis in
exteriorum rerum appetitionibus fundunt, ut non magis
ipsi habita teneant, sed ab his quae habent, captiva
mente teneantur. Quia igitur non sunt in manu
eorum bona sua, recte subjungitur: <hi>Consilium eorum
longe sit a me.</hi> Quid namque est iniquorum consilium
nisi terrenam gloriam quaerere, aeternam negligere,
salutem temporalem cum damno interiori appetere, et
dolores transitorios ad aeternos gemitus commutare?
Vir igitur sanctus has iniquorum cogitationes intuens
aspernetur, et dicat: <hi>Consilium eorum longe sit a me.</hi> 
Quia nimirum esse bonum incomparabiliter videt, ad
breve tempus eligit hic sub flagello gemere quam
<pb n="1108D"/>
aeternae ultionis supplicia tolerare. Sed neque in hac
vita hi qui in ea prosperari appetunt, continue prosperantur.
Nam plerumque eorum gaudia, suborti
gemitus interrumpunt. Unde subditur:</p>
          </div3>
        </div2>
<div2>
          <head>CAPUT XLIX [ <hi>Rec. XXIX</hi> ].</head>
<p>VERS. 17.-- <hi>Quoties lucerna eorum exstinguetur, et
<pb n="1109A"/>
superveniet eis inundatio, et dolores dividet furoris sui.</hi> </p>
<div3>
            <head>55.</head>
            <p>
 <hi>Quot et qualibus poenis afficiuntur mali.</hi> --Saepe
impius lucernam suam, filiorum vitam aestimat; sed
cum filius qui nimie amatur, subtrahitur, lucerna
impii, quae videbatur, exstincta est. Saepe impius
praesentis honoris gloriam lucernam putat; sed dum,
sublata dignitate, dejicitur, lucerna exstincta est,
quae ei juxta desiderium lucebat. Saepe impius opes
terrenae substantiae adesse sibi, quasi magnam luminis
lucernam putat; sed cum, irruente damno, divitias,
quas plus se amabat, perdiderit, quid iste aliud
quam lucernam, in cujus lumine gaudebat, amisit?
Qui ergo gaudere de aeternis non appetit, neque hic
ubi solidari vult, potest continue laetari. Nam quoties
lucerna impiorum exstinguitur, et supervenit eis
mundatio, et dolores dividit furoris sui. Inundatio
<pb n="1109B"/>
impiis supervenit, cum dolorum fluctus ex aliqua
adversitate patiuntur. Omnipotens enim Deus cum
se despici et in terrena videt concupiscentia laetari,
hoc quoque doloribus percutit quod sibi videt in
cogitatione impii praeferri. Bene autem dicitur: <hi>Et
dolores dividet furoris sui.</hi> Qui enim aeternos dolores
impio per retributionem servat, et aliquando ejus
mentem etiam <emph>491</emph> temporali dolore transverberat:
quia hic quoque et illic percutit, furoris sui super
impium dolores dividit. Neque enim poena praesens,
quae injusti animam a pravis desideriis non immutat,
ab aeternis suppliciis liberat. Unde et per Psalmistam
dicitur: <hi>Pluet super peccatores laqueos, ignis, sulphur
et spiritus procellarum pars calicis eorum <note>(Psal. X, 7)</note>
            </hi>.
<pb n="1109C"/>
Dicendo enim laqueos, ignis, sulphur et spiritus procellarum,
multos nimirum dolores intulit. Sed quia
ab eis doloribus peccator, qui non corrigitur, ad
aeterna supplicia vocatur, eosdem dolores non jam
totum calicem, sed partem calicis dixit: quia videlicet
eorum passio hic quidem per dolores incipitur,
sed in ultione perpetua consummatur. De quorum
adhuc fine subjungitur:</p>
          </div3>
        </div2>
<div2>
          <head>CAPUT L [ <hi>Vet. XXII, Rec. XXX</hi> ].</head>
<p>VERS. 18.-- <hi>Erunt sicut paleae ante faciem venti, et
sicut favilla quam turbo dispergit.</hi> </p>
<div3>
            <head>56.</head>
            <p>
 <hi>Tanquam paleae ab irae divinae flatu ad ignem
asportantur.</hi> --Iniquus cum in potestate conspicitur,
cum valde in oppressionibus et violentiis effrenatur,
ab infirmorum cogitationibus gravis nimium, et quasi
<pb n="1109D"/>
in hoc mundo radicatus aestimatur. Sed cum districti
judicis sententia venerit, omnes iniqui quasi paleae
 ante ventum erunt: quia, ut ita dicam, irae flatu
subito levantur atque asportantur ad ignem, quos hic
in suis quondam praejudiciis quasi duri ponderis
<pb n="1110A"/>
 superjacentem molem indigentium lacrymae movere
non poterant. Et ad rapientis judicii manus leves
sunt, qui per injustitiam proximis graves fuerunt. <hi>Et sicut favilla, quam turbo dispergit.</hi> 
 Ante omnipotentis
Dei oculos iniqui vita favilla est: quia, etsi
apparet ad momentum viridis, ab ejus tamen judicio
jam consumpta cernitur; quia consumptioni est
aeternae deputata. Hanc favillam turbo dispergit:
quia <hi>Deus manifestus veniet; Deus noster, et non
silebit. Ignis in conspectu ejus ardebit, et in circuitu
ejus tempestas valida <note>(Psal. XLIX, 3)</note>
            </hi>. Hujus enim tempestatis
turbine ab aeterni conspectu judicis iniqui
rapiuntur; et qui hic mentem desiderio perverso
solidaverant, ibi paleae et favilla videbuntur: quia eos
ad aeterna supplicia turbo rapiens asportat. Sequitur:</p>
          </div3>
        </div2>
<div2>
          <head>CAPUT LI [ <hi>Rec. XXXI</hi> ].</head>
<p>
            <pb n="1110B"/>VERS. 19.-- <hi>Deus servabit filiis illius dolorem patris:
et cum reddiderit, tunc sciet.</hi> </p>
<div3>
            <head>57.</head>
            <p>
 <hi>Qui Deus peccata parentum puniat in filiis.</hi> --Scriptum
novimus: <hi>Qui reddis peccata patrum in
filios ac nepotes, in tertiam et quartam generationem <note>(Exod. XXXIV, 7)</note>
            </hi>.
Et rursum scriptum est: <hi>Quid est <note>(De Poenit., dist. 4, c. 13)</note> 
 quod inter vos parabolam
vertitis in proverbium istud in terra Israel, dicentes:
Patres comederunt uvam acerbam, et dentes filiorum 
 obstupuerunt? Vivo ego, dicit Dominus Deus, si erit
vobis ultra parabola haec in proverbium in Israel. Ecce
omnes animae, meae sunt; ut anima patris, ita et anima
filii, mea est. Anima quae peccaverit, ipsa morietur <note>(Ezech. XVIII, 2; Jerem. XXXI, 29)</note>
            </hi>.
In utraque igitur
hac sententia dum dissimilis sensus invenitur, auditoris
<pb n="1110C"/>
animus ut discretionis viam subtiliter requirat
instruitur. Peccatum quippe originale a parentibus
trahimus; et nisi per gratiam baptismatis solvamur,
etiam parentum peccata portamus: quia unum
adhuc videlicet cum illis sumus. Reddit ergo peccata
parentum in filios, dum pro culpa parentis, ex originali
peccato anima polluitur prolis. Et rursum
non reddit parentum peccata <emph>492</emph> in filios: quia
cum ab originali culpa per baptismum liberamur,
jam non parentum culpas, sed quas ipsi committimus,
habemus. Quod tamen intelligi etiam aliter potest:
quia quisquis pravi parentis iniquitatem imitatur,
etiam ex ejus delicto constringitur. Quisquis autem
parentis iniquitatem non imitatur, nequaquam delicto
illius gravatur. Unde fit, ut iniquus filius iniqui
<pb n="1110D"/>
patris non solum sua quae addidit, sed etiam patris
peccata persolvat; cum vitiis patris, quibus
iratum Dominum non ignorat, etiam suam adhuc
malitiam adjungere non formidat. Et justum est, ut
qui sub districto judice vias parentis iniqui non timet
<pb n="1111A"/>
imitari, cogatur in vita praesenti etiam culpas parentis
iniqui persolvere. Unde et illic dictum est: <hi>Anima
patris mea est, et anima filii mea est. Anima quae
peccaverit, ipsa morietur:</hi> quia in carne nonnunquam
filii etiam ex patris peccato perimuntur. Deleto autem
originali peccato, ex parentum nequitia in anima
non tenentur. Quid enim est quod parvuli filii plerumque
a daemonibus arripiuntur, nisi quod caro filii
ex patris poena multatur? In semetipso enim percutitur
pater iniquus, et percussionis vim sentire contemnit.
Plerumque percutitur in filiis, ut acrius uratur;
et dolor patris carni filiorum redditur, quatenus
per filiorum poenas mens patris iniqua puniatur.
Cum vero non parvuli, sed jam provectiores filii ex
parentum culpa feriuntur, quid aliud aperte datur
<pb n="1111B"/>
intelligi, nisi quod illorum etiam poenas luunt,
quorum facta secuti sunt? Unde et recte dicitur: <hi>Usque ad tertiam et quartam progeniem.</hi> 
 Quia enim
usque ad tertiam et quartam progeniem, eam quam
imitantur filii parentum vitam possunt videre, usque
ad eos ultio extenditur, qui viderunt quod male sequerentur.
</p>
            <p>[ <hi>Vet. XXIII.] 58. Impiorum oculos culpa claudit,
aperit poena.</hi> --Et quia impiorum oculos culpa claudit,
sed in extremum poena aperit, recte subjungitur: <hi>Et cum reddiderit, tunc sciet.</hi> 
 Nescit enim impius
mala quae fecit, nisi cum pro eisdem malis puniri jam
coeperit. Unde et per prophetam dicitur: <hi>Et
tantummodo sola vexatio intellectum dabit auditui <note>(Isai. XXVIII, 19)</note>
              </hi>.
Tunc namque intelligit quod audivit,
<pb n="1111C"/>
cum se jam pro contemptu vexari doluerit.
Hinc per Balaam de semetipso dicitur: <hi>Dixit homo,
cujus obturatus est oculus: dixit auditor sermonum
Dei, qui visionem Omnipotentis intuitus est, qui cadet:
et sic aperientur oculi ejus <note>(Num. XXIV, 3, 4)</note>
              </hi>. Consilium
quippe contra Israelitas praebuit, sed post in
poena vidit quid prius ex culpa commiserit. Electi
autem quia ne peccare debeant praevident: eorum
videlicet oculi ante casum patent. Iniquus vero post
casum oculos aperit: quoniam post culpam jam in
poena sua conspicit, quia malum debuit vitare, quod
fecit. De cujus inutili jam tunc scientia subinfertur:</p>
          </div3>
        </div2>
<div2>
          <head>CAPUT LII.</head>
<p>VERS. 20.-- <hi>Videbunt oculi ejus interfectionem suam,
et de furore Omnipotentis bibet.</hi> </p>
<div3>
            <head>59. </head>
<p>
              <pb n="1111D"/> <hi>Post casum inutiliter aperiuntur oculi.</hi> --Qui
si in hac vita positus, culpam suam videre voluisset,
de Omnipotentis postmodum furore non biberet. Sed
qui hic avertit oculos a respectu criminis, illic declinare
non valet sententiam damnationis. Saepe vero
hi qui supplicia aeterna non metuunt, prava agere
pro temporali saltem <emph>493</emph> percussione pertimescunt.
Sed sunt nonnulli qui ita in iniquitate duruerunt, ut
<pb n="1112A"/>
nec in ipsis metuant feriri quae amant, dummodo quae
perverse cogitaverint expleant. Unde hoc in loco de
iniqui obduratione subjungitur:</p>
          </div3>
        </div2>
<div2>
          <head>CAPUT LIII.</head>
<p>VERS. 21.-- <hi>Quid enim ad eum pertinet de domo tua
post se? aut si numerus mensium ejus dimidietur?</hi> </p>
<div3>
            <head>60.</head>
            <p>
 <hi>Stupenda quorumdam malorum, etiam dum feriuntur,
obduratio et caecitas.</hi> --Neque enim sic debemus
accipere, ut iniquus iste postea quam damnatus
aeternis suppliciis fuerit de domo sua, id est de cognatis
quos reliquerit, minime cogitavit, cum per semetipsam
Veritas dicat quia dives qui in inferno sepultus
fuerat, de quinque fratribus quos reliquerat etiam
in supplicio positus curam gerebat <note>(Luc. XVI, 28)</note>.
Omnis namque peccator prudens erit in poena qui,
<pb n="1112B"/>
stultus fuit in culpa <note>(Dist. 38, c. 10)</note>, quia ibi jam dolore
constrictus ad rationem oculos aperit, quos hic
voluptati deditus clausit; et poena torquente exigitur
ut sapiat, qui hic excaecante se superbia desipiebat.
Cui tamen sua sapientia jam tunc minime proderit,
 quia hic ubi operari juxta sapientiam debuit, tempus
amisit. Pro summo hic namque bono concupiscit
germen generis habere, domum familia et opibus replere,
et diu in hac carnis corruptione vivere. Sed
si fortasse aliquid ad ejus desiderium veniat, quod
tamen obtinere non possit nisi cum offensione conditoris
ejus animus ad paululum perturbatus cogitat,
quia si hoc egerit hic, unde offensam sui conditoris
incurrat, in domo, in filiis, in vita percutitur. Sed superbia
sua protinus instigatus obdurescit; et quamlibet
<pb n="1112C"/>
in domo, quamlibet in vita percussionem sentiat,
nequaquam curat, dummodo quae cogitaverit
expleat; et quousque vivit, voluptates suas perficere
non desistit. Ecce enim domus ejus pro culpa percutitur;
sed <hi>quid ad eum pertinet de domo sua post
se?</hi> Ecce pro ultione pravi operis ea quae esse potuit
vitae longitudo breviatur; sed quid ad eum pertinet,
 <hi>Si numerus dierum ejus dimidietur?</hi> Et in hoc ergo
se peccator contra Deum erigit, ubi Deus omnipotens
ejus erectionem frangit; et nec illata percussio mentem
humiliat, quam in deliberatione contra Dominum
obstinatio obdurat. Et notandum quam gravis culpae
reatus sit, et poenam pro culpa menti proponere, et
tamen nec tormenti metu sub jugo conditoris cervicem
cordis inclinare. [ <hi>Vet. XXIV, Rec. XXXII.</hi> ] Sed
<pb n="1112D"/>
ecce cum haec audimus, cordi nostro quaestio oritur,
cur omnipotens et misericors Deus in tantam caecitatem
cadere rationem mentis humanae permiserit? Ne
vero quisquam ultra quam debet occulta Dei judicia
discutere praesumat, recte subjungitur:</p>
          </div3>
        </div2>
<div2>
          <head>CAPUT LIV.</head>
<p>VERS. 22.-- <hi>Nunquid Deum quispiam docebit scientiam,
qui excelsos judicat?</hi> </p>
<div3>
            <head>61.</head>
            <p>
 <hi>Occulta Dei judicia curiosius non scrutanda.</hi> --
<pb n="1113A"/>
Cum in his quae de nobis aguntur ambigimus, debemus
alia quae nobis sunt certa conspicere, et eam
quae de nostra nobis incertitudine surrexerat cogitationis
querelam placare. Ecce enim quod electos ad
vitam flagella revocant, et a malis actibus reprobos
nec flagella compescunt, omnipotentis Dei judicia
super nos valde occulta sunt, et injusta non sunt. Sed
si tendamus oculum mentis ad superiora, in illis aspicimus
quia de nobis quid juste conqueri non habemus.
Omnipotens enim Deus angelorum merita
discernens, <emph>494</emph> alios in aeterna luce sine lapsu permanere
constituit, alios sponte lapsos a statu suae
celsitudinis in aeternae damnationis ultione prostravit.
Nobiscum igitur injuste nil agit, qui et subtiliorem
nobis naturam juste judicavit. Dicat ergo: <hi>Nunquid
<pb n="1113B"/>
Deum quispiam docebit scientiam, qui excelsos judicat?</hi> 
Qui enim super nos mira facit, constat procul dubio
quia de nobis scienter omnia disponit. His itaque
praemissis, adjungitur ubi humanus animus in requisitione
fatigatur. Nam subditur:</p>
          </div3>
        </div2>
<div2>
          <head>CAPUT LV.</head>
<p>VERS. 23-25.-- <hi>Iste moritur robustus et sanus, dives
et felix, viscera ejus plena sunt adipe, et medullis ossa
illius irrigantur; alius vero moritur in amaritudine
animae suae absque ullis opibus.</hi> </p>
<div3>
            <head>62.</head>
            <p>
 <hi>Electorum et reproborum vita dispar, at mors
carnis eadem. Iniqui laetitia transit ad poenam, innocentis
poena ad laetitiam.</hi> --Ista cum ita sint, quis
omnipotentis Dei secreta discutiat cur haec ita esse
permittat? Sed electis et reprobis vita quidem dispar
est, carnis autem in morte corruptio dispar non est.
<pb n="1113C"/>
Unde subjungitur:
</p>
            <p>VERS. 26.-- <hi>Et tamen simul in pulvere dormient, et
vermes operient eos.</hi> </p>
<p>Quid ergo mirum, si prosperitate vel adversitate
 praesentis saeculi dissimiliter ad momentum currunt,
qui per corruptionem carnis ad terram similiter redeunt?
[ <hi>Vet. XXV.</hi> ] Illa est ergo solummodo vita cogitanda,
in qua cum resurrectione carnis ad finem
dissimilem pertingitur retributionis. Quae est enim
iniquis salus aut robur, qui adeps et divitiae, dum totum
hic cum celeritate relinquitur, et illic retributio,
quae nunquam relinqui possit, invenitur? Sicut autem
hujus iniqui laetitia transit ad poenam, ita afflicti innocentis
poena transit ad laetitiam. Nec divitiae ergo
debent mentem extollere, nec inopia perturbare.
<pb n="1113D"/>
Unde beatus Job inter damna rerum nulla admittit ad
animum damna cogitationum, sed ad eos qui se in
percussione despiciunt redarguendo subjungit, dicens:</p>
          </div3>
        </div2>
<div2>
          <head>CAPUT LVI [ <hi>Rec. XXXIII</hi> ].</head>
<p>VERS. 27, 28.-- <hi>Certe novi cogitationes vestras, et
sententias contra me iniquas. Dicitis enim: Ubi est
domus principis, et ubi tabernacula impiorum?</hi> </p>
<div3>
            <head>63.</head>
            <p>
 <hi>Job infractus, quia amissis caeteris Deum non
<pb n="1114A"/>
amiserat.</hi> --Impium enim crediderant quem, ablatis
rebus, temporaliter destructum videbant. Sed sanctus
vir tanto eos alta consideratione dijudicat, quanto inter
damna quae pertulerat infracta rectitudine stabat.
Quid enim ei foris rerum damna nocuerant, qui illum
non amiserat quem interius amabat?
</p>
            <p> <hi>Allegoricus sensus.--64. Ex copia superbia nascitur.</hi> --Hoc
vero quod dicitur: <hi>Simul in pulvere dormient,
et vermes operient eos,</hi> si quis forsitan accipere
per allegoriam velit, explere breviter possumus, si
de iniquo hoc divite ea quae sunt jam dicta replicemus.
Dicitur namque: <hi>Viscera ejus plena sunt adipe.</hi> 
Sicut enim ex abundanti cibo adeps, ita ex abundantia
rerum superbia nascitur, quae impinguat mentem
divitis, dum elevatur animus superbientis. Superbia
<pb n="1114B"/>
quippe cordis quasi quaedam pinguedo est
crassitudinis. Unde quia plerique ex abundantia peccata
perpetrant, per Prophetam dicitur: <hi>Prodiit
quasi ex adipe iniquitas eorum <note>(Psal. LXXII, 7)</note>
              </hi>. Sequitur: <hi>Et medullis ossa illius irrigantur.</hi> 
 Amatores hujus
saeculi quasi ossa habent, quando in hoc mundo
fortitudinem dignitatum possident. <emph>495</emph> Sed si in
exteriori dignitate desint terrenae et domesticae divitiae,
quantum ad judicium suum ossa quidem habent,
sed medullas in ossibus non habent. Quia ergo sic
iste amator hujus saeculi exteriori potestate fulcitur,
ut etiam interiori terrenae domus abundantia saginetur,
dicitur: <hi>Et medullis ossa illius irrigantur.</hi> Vel
certe ossa sunt hujus divitis pravae et durae consuetudines,
medullae vero in ossibus sunt ipsa desideria
male vivendi, quae neque ex pravitatis satisfactione
<pb n="1114C"/>
satiantur. Quae medullae quasi ossa irrigant, cum
prava desideria perversas consuetudines suas in voluptatum
delectatione conservant.</p>
<p>[ <hi>Vet. XXVI, Rec. XXXIV.] 65. Unde dives inaniter
gaudet, inde pauper inanius affligitur. Bona quae
dives cum metu habet, pauper cum anxietate appetit.</hi> --Et
sunt nonnulli qui in hoc mundo divitias non habent,
sed habere concupiscunt, elati esse appetunt;
quamvis in hoc mundo quod cupiunt obtinere non
possunt; et cum nullis rebus vel honoribus fulti sint,
per mala tamen desideria in conspectu interni judicis
reos conscientia addicit. Talis etenim quisque plerumque
ideo affligitur, quia ditescere ac superbire
non praevalet. De quo et subditur: <hi>Alius vero moritur
in amaritudine animae suae absque ullis opibus.</hi> Ecce
<pb n="1114D"/>
unde dives superbo corde inaniter gaudet, inde pauper
alius superbo corde inanius affligitur. Bene autem
de utrisque subjungitur: <hi>Et tamen simul in pulvere
dormient, et vermes operient eos.</hi> In pulvere enim dormire
est in terrenis desideriis oculos mentis claudere.
Unde unicuique peccanti et in culpa sua dormienti
dicitur: <hi>Surge qui dormis, et exsurge a mortuis, et
illuminabit te Christus <note>(Ephes. V, 14)</note>
              </hi>. Vermes vero
qui de carne nascuntur eos simul operiunt, quia sive
<pb n="1115A"/>
divitis, sive pauperis superbientis animum curae carnales
premunt. In rebus etenim terrenis pauper et
dives reprobus, quamvis non pari prosperitate fulciantur,
pari tamen anxietate turbantur, quia quod
ille jam cum metu habet, iste cum anxietate appetit;
et quia habere non valet, dolet. Dicatur ergo: <hi>Simul
in pulvere dormient, et vermes operient eos,</hi> quia etsi
non simul rebus temporalibus sublevantur, simul tamen
in cura rerum temporalium mentis torpore sopiuntur.
Simulque eos vermes operiunt, quia vel
istum ut concupita habeat, vel illum, ne habita amittat,
carnales cogitationes premunt.</p>
          </div3>
<div3>
            <head>66.</head>
            <p>
 <hi>Job nec habitis rebus elatus, nec amissis anxius.</hi> --Beatus
autem Job, qui nec habitis rebus elatus
fuerat, nec amissas cum anxietate requirebat, quia
<pb n="1115B"/>
nullis exterioris damni cogitationibus mordebatur,
eum vermes cordis non operuerant. Et quia in terrena
cura mentem suam non dejecerat, nequaquam in
pulvere dormiebat. Sequitur: <hi>Certe novi cogitationes
vestras, et sententias contra me iniquas.</hi> Cum scriptum
sit: <hi>Quis scit hominum quae sunt hominis, nisi
spiritus hominis, qui in ipso est <note>(I Cor. II, 11)</note>
            </hi>? qua
ratione nunc dicitur: <hi>Certe novi cogitationes vestras.</hi> 
Sed tunc spiritus hominis ignoratur ab altero cum
verbis vel operibus non demonstratur. Nam cum scriptum
sit: <hi>Ex fructibus eorum cognoscetis eos <note>(Matth.
VII, 20)</note>
            </hi>, per hoc quod foris agitur quidquid intus latet
aperitur. Unde recte quoque per Salomonem dicitur: <hi>Quomodo in aquis resplendent vultus prospicientium,
sic corda hominum manifesta sunt prudentibus</hi> 
<pb n="1115C"/> <note>(Prov. XXVII, 19)</note>.
Proinde beatus Job, cum amicorum
colloquentium cogitationes nosse se diceret, adjunxit: <hi>Et sententias contra me iniquas,</hi> 
 ut ex patenti re
ostenderet quia hoc quod in eis latebat <emph>496</emph> invenisset.
Unde ipsas quoque eorum iniquas sententias
adjungit, dicens: <hi>Dicitis enim: Ubi est domus principis,
et ubi tabernacula impiorum?</hi> 
</p>
            <p>[ <hi>Rec. XXXV.] 67. Falsa eorum opinio qui culpas
ex flagellis metiuntur.</hi> --Infirmi quique, qui in hoc
mundo florere appetunt, et sicut magna mala, sic flagella
pertimescunt, in eis quos flagellatos aspiciunt,
culpas ex poena metiuntur. Quos enim percussos cernunt,
Deo displicuisse suspicantur. Unde amici beati
Job, quem percussum viderunt, impium fuisse crediderunt,
videlicet aestimantes quia si impius non fuisset,
ejus tabernacula permanerent. Sed ista non cogitat
<pb n="1115D"/>
nisi qui adhuc infirmitatis taedio laborat, qui
in praesentis saeculi delectatione gressum cogitationis
figit, qui transire ad aeternam patriam perfectis desideriis
nescit. Unde bene subjungitur:</p>
          </div3>
        </div2>
<div2>
          <head>CAPUT LVII [ <hi>Vet. XXVII</hi> ].</head>
<p>VERS. 29, 30.-- <hi>Interrogate quemlibet de viatoribus,
et haec eadem illum intelligere cognoscetis. Quia in
diem perditionis servatur malus, et ad diem furoris ducitur.</hi> </p>
<div3>
            <head>68. </head>
<p>
              <pb n="1116A"/> <hi>Consulendi sunt, qui vitam sibi viam esse, non
patriam cogitant.</hi> --Saepe etenim diu divina patientia
tolerat quos jam ad supplicia praescita condemnat,
permittit florere quos adhuc cernit deteriora perpetrare.
Quia enim videt ad quam damnationis foveam
tendant, hoc eis pro nihilo esse existimat, quod hic
perversi relinquenda multiplicant. Sed quisquis praesentis
vitae gloriam diligit, magnam esse felicitatem
deputat hic secundum votum florere, quamvis cogatur
postmodum supplicia aeterna tolerare. Solus ergo
ille conspicit nil esse quod iniquus floret, qui jam
gressum cordis ab amore praesentis saeculi amovit.
Unde recte cum de subsequenti damnatione impii
diceretur, praemittitur: <hi>Interrogate quemlibet de viatoribus,
et haec eadem illum intelligere cognoscetis.</hi> 
<pb n="1116B"/>
Viator quippe dicitur qui praesentem vitam viam sibi
esse et non patriam attendit, qui in dilectione praetereuntis
saeculi cor figere despicit, qui non remanere
in transeuntibus, sed ad aeterna pervenire concupiscit.
Qui enim in hac vita viator esse non appetit,
hujus vitae prospera minime contemnit, et ea quae
ipse desiderat, cum abundare aliis viderit, miratur.
Unde David propheta quoniam a dilectione praesentis
saeculi jam corde transierat, iniqui gloriam describens,
dicebat: <hi>Vidi impium superexaltatum et elevatum
sicut cedros Libani <note>(Psal. XXXVI, 35)</note>
              </hi>. Sed quia
cor huic mundo non subdidit, hunc jure despexit,
dicens: <hi>Transivi, et ecce non erat <note>(Ibid., 36)</note>
              </hi>. Esset
quippe aliquid in ejus aestimatione impius, si ipse ab
hoc saeculo per intentionem minime transisset. Sed
is cui non transeunti magnum aliquid esset, transeunti
<pb n="1116C"/>
animo quam nihil esset apparuit, quia dum
aeterna retributio cogitatur, praesens gloria quam sit
nulla cognoscitur. Hinc Moyses, cum supernae contemplationis
gloriam quaereret, dixit, <hi>Transiens videbo
visionem <note>(Exod. III, 3)</note>
              </hi>. Nisi enim gressum cordis a
saeculi amore removisset, nequaquam intelligere superna
potuisset. Hinc Jeremias luctum cordis sui
considerari deposcens, ait: <hi>O vos omnes qui transitis
per viam, attendite et videte, si est dolor sicut dolor
meus <note>(Thren. I, 12)</note>
              </hi>. Qui enim praesentem vitam non
quasi viam transeunt, sed quasi patriam attendunt,
luctum cordis electorum considerare nesciunt. Illos
ergo ut dolorem suum considerent propheta exquirit,
quos in hoc mundo contigit <emph>497</emph> animum non
fixisse. Hinc per Salomonem dicitur: <hi>Aperi os tuum
<pb n="1116D"/>
muto, et causis omnium filiorum qui pertranseunt <note>(Prov. XXXI, 8)</note>
              </hi>.
Muti enim dicuntur qui praedicatorum
verbis contradicendo minime resistunt. Qui etiam
pertranseuntes sunt, quia intentionem mentis in
amore vitae praesentis figere dedignantur. Igitur quia
malus ad diem perditionis servatur, et ad diem furoris
ducitur, hoc non nisi qui est viator intelligit,
quoniam qui cor in praesentibus fixit, quae iniquum
sequuntur supplicia non deprehendit. De quo adhuc
subditur:</p>
          </div3>
        </div2>
<div2>
          <head>CAPUT LVIII [ <hi>Rec. XXXVI.</hi> ]</head>

<pb n="1117A"/>
<p>VERS. 31.-- <hi>Quis arguet coram eo viam ejus? et
quae fecit, quis reddet illi?</hi> </p>
<div3>
            <head>69.</head>
            <p>
 <hi>Antichristum tantis signis, ostensione sanctitatis
tanta elatum, solus Christus debellaturus est.</hi> --Saepe
malus indignationem conditoris sui, quam in
aeternum passurus est, et in hac quoque vita positus
experitur, dum prosperitatem quam amat amittit, et
adversitatem quam formidat invenit. Et quamvis increpari
de suis pravitatibus a justorum lingua etiam
in prosperis valeat, scimus tamen quod cum facta sua
perversum quemque dejiciunt, justorum increpatio
convalescat. Qua autem ratione nunc dicitur: <hi>Quis
arguet coram eo viam ejus?</hi> dum etiam, justis tacentibus,
hoc quoque notum sit, quia toties hic iniqui
<pb n="1117B"/>
via arguitur, quoties ejus prosperitas interveniente
adversitate turbatur [ <hi>Vet. XXVIII</hi> ]. Sed beatus Job
 dum de omnium malorum corpore loqueretur, subito
ad omnium iniquorum caput verba convertit.
Vidit enim quod in fine mundi Satan hominem ingrediens,
quem sacra Scriptura Antichristum appellat,
tanta elatione extollitur, tanta virtute principatur,
tantis signis et prodigiis in sanctitatis ostensione
elevatur, ut argui ab homine ejus facta non valeant
 quia cum potestate terroris adjungit etiam signa ostensae
sanctitatis, et ait: <hi>Quis arguet coram eo viam
ejus?</hi> Quis videlicet hominem illum increpare audeat,
cujus visum ferre pertimescit? Sed tamen ejus
viam non solum Elias et Enoch, qui in ejus exprobrationem
ad medium deducuntur, sed etiam omnes
<pb n="1117C"/>
electi arguunt, dum contemnunt, dum virtute mentis
ejus malitiae resistunt. Sed quia hoc ex divina
gratia, et non suis viribus faciunt, recte nunc dicitur: <hi>Quis arguet coram eo viam ejus?</hi> 
 Quis etenim, nisi
Deus, cujus adjutorio electi, ut resistere valeant,
fulciuntur? Aliquando enim in Scriptura sacra cum
interrogando <hi>Quis</hi> ponitur, Omnipotens designatur.
Unde scriptum est: <hi>Quis suscitabit eum <note>(Genes. XLIX,
9)</note>
            </hi>? De quo per Paulum dicitur: <hi>Quem Deus suscitavit
a mortuis <note>(Gal. I, 1)</note>
            </hi>. In eo ergo quod sancti viri
ejus iniquitati contradicunt, non ipsi sunt qui viam
ejus arguunt, sed ille est ex cujus gratia confortantur.
Et quia praesentia ejus, qua in homine venturus
est, multo atrocior in persecutione erit quam nunc,
cum minime cernitur, quia specialiter adhuc illo
<pb n="1117D"/>
 vase suo proprio non gestatur, bene dictum est: <hi>Coram eo.</hi> 
 Multi enim nunc vias Antichristi dijudicantes
corripiunt, sed hoc quasi in ejus absentia faciunt,
dum illum arguunt quem adhuc specialiter
non intuentur. Cum vero <emph>498</emph> in illo damnato
<pb n="1118A"/>
homine venerit, quisquis ejus praesentiae resistit, coram
eo viam ejus arguit, cujus vires et conspicit et
contemnit. Vel certe viam ejus arguere est prosperitatem
cursus ejus aeterno supplicio interveniente
turbare. Quod quia solus Dominus propria virtute
facturus est, de quo scriptum est. <hi>Quem Dominus
Jesus interficiet spiritu oris sui, et destruet illustratione
adventus sui <note>(II Thess. II, 8.)</note>
            </hi>, recte dicitur: <hi>Quis arguet coram eo viam ejus?</hi> 
 Unde et sequitur: <hi>Et quae fecit, quis reddet illi?</hi> 
 Quis nimirum, nisi Dominus?
Qui solus illi perdito homini quae fecit reddet,
dum potestatem ejus tam validam per adventum
suum aeterna damnatione contriverit. Sed elatus iste
princeps malorum, in hac vita quandiu est positus,
quid agat, audiamus. Sequitur:</p>
          </div3>
        </div2>
<div2>
          <head>CAPUT LIX [ <hi>Vet. XXIX, Rec. XXXVII</hi> ].</head>

<pb n="1118B"/>
<p>VERS. 32.-- <hi>Ipse ad sepulcra ducetur, et in congerie
mortuorum vigilabit.</hi> </p>
<div3>
            <head>70.</head>
            <p>
 <hi>In multitudine peccantium tanquam in congerie
mortuorum, et in sepulcris Satan vigilat.</hi> --Quia sepulcra
mortuos tegunt, quid aliud per sepulcra
 quam reprobi designantur, in quibus exstinctae a vita
beatitudinis animae velut in sepulcris latent? Iniquus
ergo iste ad sepulcra ducetur, quia in pravorum
cordibus recipietur, quoniam soli eum illi suscipiunt,
in quibus mortuae a Deo animae reperiuntur.
De quo recte etiam, dum ejus supplicia describuntur,
per prophetam dicitur: <hi>In circuitu illius sepulcra
ejus, omnes interfecti, et qui ceciderunt gladio <note>(Ezech.
XXXII, 22)</note>
            </hi>. Illi quippe in inferno juxta illum sunt, in
<pb n="1118C"/>
quibus idem malignus spiritus mortuus jacet. Qui
iniquitatis ejus gladio percussi ceciderunt. Unde
scriptum est: <hi>Qui liberasti David servum tuum de
gladio maligno <note>(Psal. CLIII, 10)</note>
            </hi>. Recte autem dicitur: <hi>Et in congerie mortuorum vigilabit,</hi> 
 quia nunc
in congregatione peccantium astutiae suae insidias
exerit. Pro eo autem quod in mundo raritas bonorum
est, et multitudo malorum, recte mortuorum
congeries nominatur, ut ipsa iniquorum multitudo
signetur. <hi>Lata enim via est quae ducit ad perditionem,
et multi sunt qui ingrediuntur per eam <note>(Matth. VII,
13)</note>
            </hi>. Satanae itaque in congerie mortuorum vigilare
est in reproborum cordibus malitiae suae astutias
exercere. De quo adhuc subditur:</p>
          </div3>
        </div2>
<div2>
          <head>CAPUT LX [ <hi>Rec. XXXVIII</hi> ].</head>
<p>
            <pb n="1118D"/>VERS. 33.-- <hi>Dulcis fuit glareis Cocyti.</hi> </p>
<div3>
            <head>71.</head>
            <p>
 <hi>Ut amarus est electis, ita reprobis vitia suggerendo
dulcis est.</hi> --Graeca lingua cocytus luctus
dicitur, qui tamen luctus feminarum vel quorumlibet
infirmantium solet intelligi. Sapientes vero hujus
<pb n="1119A"/>
saeculi, a luce veritatis exclusi, quasi umbras quasdam
veritatis inquisitione tenere conati sunt. Unde
Cocytum fluvium currere apud inferos putaverunt,
videlicet designantes quod hi qui digna doloribus
opera faciunt, in infernum ad luctum decurrunt. Sed
nos despiciamus umbram carnalis sapientiae, qui jam
de veritate lucem tenemus et cognoscamus voce
beati viri Cocyton luctum infirmantium dici. Scriptum
quippe est: <hi>Viriliter agite, et confortetur cor
vestrum <note>(Psal. XXX, 25)</note>
            </hi>. Qui enim in Deo confortari
renuunt, ad luctum per animi infirmitatem tendunt.
Glareas vero lapillos fluminum appellare, consuevimus,
quos aqua defluens trahit. <emph>499</emph> Quid ergo
per glareas Cocyti nisi reprobi designantur, qui, suis
voluptatibus dediti, quasi semper a flumine ad ima
<pb n="1119B"/>
detrahuntur? Qui enim contra voluptates hujus saeculi
stare fortiter nolunt, glareae Cocyti fiunt qui
suis quotidie lapsibus ad luctum tendunt, ut in aeternum
post lugeant, qui modo se in suis voluptatibus
delectabiliter relaxant. Et quia antiquus hostis suum
vas illum reprobum hominem ingressus, dum dona
perversis tribuit, dum eos in hoc mundo honoribus
extollit, dum eorum oculis prodigia ostendit, fluxae
mentes hunc in suis prodigiis admirantur et sequuntur,
bene de eo dicitur: <hi>Dulcis fuit glareis Cocyti.</hi> 
Cum enim hunc electi despiciunt, cum mentis calce
contemnunt, illi eum sequentes diligunt, qui velut
ab aqua voluptatis ad perpetuum luctum trahuntur,
qui per terrenam concupiscentiam more glareae quotidianis
lapsibus ad ima dilabuntur. Aliis namque
<pb n="1119C"/>
gustum suae dulcedinis per superbiam, aliis per avaritiam,
aliis per invidiam, aliis per fallaciam, aliis
per luxuriam porrigit; et ad quanta vitiorum genera
pertrahit, quasi tot suae dulcedinis potus propinat.
Nam cum aliquid superbum in mente persuadet, fit
dulce quod dicit, quia videri praelatus caeteris homo
perversus appetit. Dum menti avaritiam infundere
molitur, fit dulce quod occulte loquitur, quia per
abundantiam necessitas vitatur. Dum aliquid de invidia
suggerit, fit dulce quod dicit, quia perversa
mens dum alium deterescere viderit, exsultat se eo
minorem minime videri. Cum aliquid de fallacia
persuadet, fit dulce quod suggerit, quia eo ipso quo
fallit caeteros, prudens videtur sibi. Cum luxuriam
deceptae menti loquitur, fit dulce quod suadet, quia
<pb n="1119D"/>
in voluptate animum resolvit. Quot ergo vitia carnalium
cordibus inserit, quasi tot potus suae dulcedinis
eis porrigit. Quam tamen, ut praedixi, ejus dulcedinem
non percipiunt, nisi qui, praesentibus voluptatibus
<pb n="1120A"/>
dediti, ad perpetuum luctum trahuntur.
Bene ergo dicitur: <hi>Dulcis fuit glareis Cocyti,</hi> quia
amarus electis, et suavis est reprobis. Illos enim solummodo
suis delectationibus pascit, quos quotidianis
lapsibus ad gemitum impellit. Sequitur:</p>
          </div3>
        </div2>
<div2>
          <head>CAPUT. LXI [ <hi>Vet. XXX, Rec. XXXIX</hi> ].</head>
<p>IBID.-- <hi>Et post se omnem hominem trahit, et ante se
innumerabiles.</hi> </p>
<div3>
            <head>72.</head>
            <p>
 <hi>Per Antichristum, urgente mundi fine, carnales
omnes ad se trahet, nunc tantum plurimos.</hi> --Hoc loco
homo humana sapiens dicitur. Sed cum plus sint
omnes quam innumerabiles quaerendum est nobis
cur ante se innumerabiles et post se omnes trahere
dicatur, nisi quod antiquus hostis reprobum tunc hominem
<pb n="1120B"/>
ingressus <emph>500</emph> cunctos quos carnales invenerit
sub suae jugum ditionis rapit? Qui et nunc priusquam
appareat innumerabiles quidem, non tamen omnes,
carnales trahit, quia quotidie a carnali opere ad vitam
multi revocantur, atque ad statum justitiae alii
per brevem, alii vero per longam poenitentiam redeunt.
Et nunc innumerabiles rapit, cum falsitatis
suae stupenda hominibus signa non exhibet. Cum vero
coram carnalium oculis miranda eis prodigia fecerit,
post se tunc non innumerabiles, sed omnes trahit,
quia qui bonis praesentibus delectantur potestati
illius se absque retractatione subjiciunt. Sed, sicut
praefati sumus, quia plus est omnem hominem quam
innumerabiles trahere, cur prius dicitur quia omnem
hominem trahit, et post in augmento innumerabiles
<pb n="1120C"/>
subjiciuntur? Ratio namque expetit ut prius
quod minus est et post in augmento quod plus est
diceretur. Sed sciendum quia hoc loco plus fuit innumerabiles
dixisse quam omnes. Post se enim omnem
hominem trahit, quia in tribus annis et dimidio
omnes quos in studiis vitae carnalis invenerit jugo
suae dominationis astringit. Ante se vero innumerabiles
traxit, quia per quinque millia et adhuc amplius
annorum curricula, quamvis carnales omnes trahere
minime potuit, multo tamen plures sunt in tam longo
tempore hi quos ante se innumerabiles rapit,
quam omnes quos in tam brevi tempore rapiendos
invenerit. Bene ergo dicitur: <hi>Post se omnem hominem
trahit, et ante se innumerabiles,</hi> quia et tunc
 minus tollit cum omnes tulerit, et nunc amplius
<pb n="1120D"/>
diripit cum corda innumerabilium invadit. Haec
beatus Job, quia contra iniquorum principem mire
disseruit, qui in hac vita extolli permittitur, sed in
adventu Domini destruetur, de se patenter ostendit
<pb n="1121A"/>
quia flagella dominica non ex offensione susceperit,
quoniam si iniquus quisque in hac vita permittitur
prosperari, necesse est ut electus Dei debeat
 sub flagelli freno retineri. Ex qua re amicos arguit,
dicens:</p>
          </div3>
        </div2>
<div2>
          <head>CAPUT LXII.</head>
<p>VERS. 54.-- <hi>Quomodo igitur consolamini me frustra,
cum responsio vestra repugnare ostensa sit veritati?</hi> </p>
<div3>
            <head>73.</head>
            <p>
 <hi>Sanctis quam odiosum mendacium.</hi> --Amici
<pb n="1122A"/>
beati Job eum consolari non poterant, in quo suis
sermonibus veritati contraibant. Cumque hunc hypocritam
vel impium dicerent, per hoc quod ipsi
mentientes perpetrabant culpam, augebant procul
dubio poenam justi vulneribus afflicti. Nam sanctorum
mentes, quia veritatem diligunt, etiam culpa fallaciae
torquet alienae. Quanto enim grave mendacii
esse crimen aspiciunt, tanto hoc non solum in se,
sed etiam in aliis oderunt.
</p>
          </div3>
        </div2>
      </div1>

<div1>
        <head>LIBER DECIMUS SEXTUS <hi>Decursis brevi explicatione libri Job capitibus</hi> XXII, XXIII <hi>et</hi> XXIV, <hi>usque ad medium versum 20 tertiam partem claudit.</hi> </head>
<p>
          <pb n="1121B"/> <emph>501</emph> [ <hi>Vet. et Rec. I.</hi> ] Qui contra veritatis verba
in allegatione deficiunt, saepe etiam nota replicant,
ne tacendo victi videantur. Unde Eliphaz, beati Job sermonibus
pressus, ea dicit quae nullus ignorat. Ait enim:</p>
<div2>
          <head>CAPUT PRIMUM.</head>
<p divs_removed="true">CAP. XXII, VERS. 2.-- <hi>Nunquid Deo comparari
potest homo, etiam cum perfectae fuerit scientiae?</hi> 

          </p>
          <div3 moved_from_p="true">
              <head>1.</head>
            <p>
 <hi>Scientia nostra divinae comparata, ignorantia est.</hi> --In
comparatione enim Dei, scientia nostra ignorantia
est. Ex Dei namque participatione sapimus,
non comparatione. Quid ergo mirum cum illud quasi
per doctrinam dicitur, quod sciri potuit etiamsi taceretur?
Qui adhuc Dei potentiam quasi defendendo
subjungit:</p>
          </div3>
        </div2>
<div2>
          <head>CAPUT II.</head>
<p>
            <pb n="1121C"/>VERS. 3.-- <hi>Quid prodest Deo, si justus fueris? aut
quid ei confers, si immaculata fuerit vita tua?</hi> </p>
<div3>
            <head>2.</head>
            <p>
 <hi>Justitia nostra Deus non indiget.</hi> --In omni
quippe quod bene agimus, nosmetipsos, non autem
Deum juvamus. Unde et per Psalmistam dicitur: <hi>Dixi Domino: Deus meus es tu, quoniam bonorum
meorum non indiges 
 <note>(Psal. XV, 2)</note>
            </hi>. Ipse enim vere
nobis Dominus, quia et utique Deus est, qui bono non
indiget servientis, sed bonitatem confert quam recipit,
 ut oblata bonitas non ipsi, sed prius accipientibus
et post reddentibus prosit. Nam etsi in judicium
Dominus veniens dicit: <hi>Quandiu fecistis uni de his
fratribus meis minimis, mihi fecistis <note>(Matth. XXV, 40)</note>
            </hi>,
mira hoc pietate loquitur ex suorum compassione
membrorum. Et ipse nos per hoc quod caput nostrum
est adjuvat, qui per nostra bona opera in suis
<pb n="1121D"/>
membris adjuvatur. Adhuc adjungit Eliphaz, quod
nullus ignorat, dicens:</p>
          </div3>
        </div2>
<div2>
          <head>CAPUT III.</head>
<p>VERS. 4.-- <hi>Nunquid timens arguet te, et veniet tecum
ad judicium?</hi> </p>
<div3>
            <head>3.</head>
            <p>
 <hi>Otiose de Deo dicitur quod a nemine ignoratur.</hi> --Quis
<pb n="1122A"/>
hoc vel desipiens sentiat, quod Dominus ex
timore nos arguat, et ex metu judicium contra nos
suum proponat? Sed qui verba sua metiri nesciunt,
procul dubio ad otiosa dicta dilabuntur. In quibus
si se minime reprehendunt, statim ad noxia et contumeliosa
verba prosiliunt. Unde Eliphaz, qui otiosa
intulit, ad contumeliosa protinus verba prorupit,
dicens:</p>
          </div3>
        </div2>
<div2>
          <head>CAPUT IV.</head>
<p>VERS. 5.-- <hi>Et non propter malitiam tuam plurimam,
et infinitas iniquitates tuas?</hi> </p>
<div3>
            <head>4.</head>
            <p>
 <hi>A verbis otiosis ad contumeliosa venitur.</hi> --Ecce
a torpenti corde ad verba venit otiosa, ab otiosis autem
verbis per crimen fallaciae ad contumelias exarsit.
Isti quippe sunt casus culpae crescentis, ut lingua
<pb n="1122C"/>
cum non restringitur nequaquam ubi ceciderit jaceat,
sed semper ad deteriora descendat. Ea vero quae subjuncta
sunt, quia valde juxta historiam patent, exponenda
ad litteram non sunt.</p>
          </div3>
<div3>
            <head>5.</head>
            <p>
 Sed quia amicos beati Job haereticorum speciem
tenere diximus <note>( <hi>Sup., in praef., et alibi saepissime</hi> )</note>,
ipsum vero significationem sanctae Ecclesiae
gerere, jam nunc Eliphaz verba quo modo haereticorum
falsitati congruant, demonstremus. Nam sequitur:</p>
          </div3>
        </div2>
<div2>
          <head>CAPUT V [ <hi>Vet. et Rec. II</hi> ].</head>
<p> <emph>502</emph> <hi>Abstulisti enim pignus fratrum tuorum sine
causa, et nudos spoliasti vestibus. Aquam lasso non
dedisti, et esurienti subtraxisti panem. In fortitudine
brachii tui possidebas terram, et potentissimus obtinebas
eam.</hi> </p>
<p>
            <pb n="1122D"/>TYPICUS SENSUS. 6. <hi>Haeretici suos errare et Spiritum
sanctum amittere, dum ad Ecclesiam redeunt, mentiuntur.</hi> --In
Scriptura sacra pignoris appellatione aliquando
dona Spiritus sancti, aliquando vero signatur
confessio peccati. Pignus namque accipitur donum
Spiritus sancti, sicut per Paulum dicitur: <hi>Qui
<pb n="1123A"/>
dedit nobis pignus Spiritus <note>(II Cor. I)</note>
            </hi>. Ad hoc enim
pignus accipimus, ut de promissione quae nobis fit
certitudinem teneamus. Donum ergo sancti Spiritus
pignus dicitur, quia per hoc nostra anima ad interioris
spei certitudinem roboratur. Rursum pignoris
nomine peccati confessio solet intelligi, sicut in Lege
scriptum est: <hi>Cum debet tibi quidpiam frater tuus, et
abstuleris pignus ab eo, ante solis occasum pignus restitue <note>(Exod. XXII, 26)</note>
            </hi>.
Frater etenim noster debitor
nobis efficitur cum quilibet proximus in nos aliquid
deliquisse monstratur. Peccata quippe debita vocamus.
Unde peccanti servo dicitur: <hi>Omne debitum
dimisi tibi <note>(Matth. XVIII, 32)</note>
            </hi>. Et in Dominica oratione
quotidie precamur: <hi>Dimitte nobis debita nostra, sicut
et nos dimittimus debitoribus nostris <note>(Matth. VI, 12)</note>
            </hi>.
<pb n="1123B"/>
A debitore autem nostro pignus accipimus, quando
ab eo qui in nos peccasse cognoscitur peccati ejus
jam confessionem tenemus, per quam relaxare peccatum
quod in nos perpetratum est postulamur. Qui
enim peccatum quod commisit fatetur, et veniam
petit, jam quasi pro debito pignus dedit. Quod nimirum
pignus ante solis occasum reddere jubemur, quia
priusquam in nobis per dolorem cordis sol justitiae
occidat, debemus ei confessionem veniae reddere a
quo confessionem accipimus culpae, ut qui se deliquisse
in nos meminit a nobis mox relaxatum sentiat
quod deliquit. Quia ergo sancta Ecclesia cum quoslibet
ab haereticis ad veritatem fidei revertentes recipit,
prius ut confiteri erroris sui culpam debeant
persuadet, quasi sub haereticorum specie per Eliphaz
<pb n="1123C"/>
dicitur: <hi>Abstulisti enim pignus fratrum tuorum sine
causa.</hi> Id est, ab his qui a nobis ad te veniunt inutiliter
confessionem erroris exegisti. Si vero, ut praediximus,
pignus sancti Spiritus dona sentiamus, haeretici
sanctam Ecclesiam fratrum suorum pignus
dicunt abstulisse, quia eos qui ad illam veniunt dona
spiritalia suspicantur amittere. Unde et sequitur: <hi>Et
nudos spoliasti vestibus.</hi> </p>
<p>[ <hi>Rec. III.] 7. Eosdem pigros dicunt et hebetes.</hi> --Eos
quos haeretici perversis praedicationibus trahunt
praecepta doctrinae suae quasi quaedam vestimenta habere
existimant, et tandiu illos vestitos putant, quandiu
haec quae ipsi praedicaverunt ab illis servari considerant;
ex quibus cum quidam ad sanctam Ecclesiam
redeunt, eos protinus doctrinae vestimenta perdidisse
<pb n="1123D"/>
suspicantur. [ <hi>Vet. III.</hi> ] Sed cum nudus exspoliari
nequeat, quaerendum nobis est quomodo prius nudi,
et post spoliati memorantur? <emph>503</emph> Sed sciendum
est quia omnis qui cordis puritate perfruitur, eo ipso
quo duplicitatis tegumentum non habet, nudus est.
Et sunt nonnulli apud haereticos qui cordis quidem
puritatem habent, sed tamen doctrinae eorum dogmata
perversa suscipiunt. Hi nimirum et ex sua
<pb n="1124A"/>
puritate nudi sunt, et quasi ex eorum praedicatione
vestiuntur. Et quia tales quique facile ad sanctam
Ecclesiam redeunt, eo quod duplicitatis malitia non
utuntur, eos haeretici nudos fatentur, quos ab ea
dicunt vestibus exspoliatos, quia simplices quosque
pigros atque hebetes putant, quos prava sua dogmata
perdidisse considerant.</p>
<div3>
            <head>8.</head>
            <p>
 <hi>Ecclesiam inscitiae arguunt, cum incognita loquuntur.</hi> --Sequitur: <hi>Aquam lasso non dedisti, et
esurienti subtraxisti panem.</hi> 
 Haeretici quo veritatis soliditatem
non tenent, eo nonnunquam student ut loquaciores
appareant, et contra catholicorum fidem
quasi de doctrinae scientia gloriantur; cunctos quos
aspiciunt pravis ad se trahere sermonibus quaerunt,
et unde sibi alios ad interitum sociant, inde se agere
<pb n="1124B"/>
aliquid vivaciter putant. Eos vero lassos dicimus qui
sub hujus saeculi onere laborioso fatigantur. Unde
et per semetipsam Veritas dicit: <hi>Venite ad me omnes,
qui laboratis, et onerati estis, et ego reficiam vos <note>(Matth. XI, 28)</note>
            </hi>.
Haeretici igitur, quia sua dogmata
praedicare non cessant, sanctam Ecclesiam quasi de
imperitia irrident, dicentes: <hi>Aquam lasso non dedisti,
et esurienti panem subtraxisti.</hi> Se enim aquam
lasso dare existimant cum quibusdam sub terreno
fasce laborantibus sui poculum erroris praebent. Et
panem se esurientibus non subtraxisse suspicantur,
quia etiam de invisibilibus atque incomprehensibilibus
requisiti, cum superba audacia respondent. Et
tunc se doctos prae omnibus credunt cum loqui de
incognitis infelicius praesumunt. Sancta vero Ecclesia
<pb n="1124C"/>
dum quempiam videt esurire quod ei non prosit accipere,
aut si jam sunt sibi cognita, modeste supprimit,
aut si adhuc videntur incognita, humiliter
fatetur, eosque ad ordinatae humilitatis sensum revocat
cum per suum illis praedicatorem dicit: <hi>Non
plus sapere quam oportet sapere, sed sapere ad sobrietatem <note>(Rom. XII, 3)</note>
            </hi>.
Et rursum: <hi>Noli altum sapere,
sed time <note>(Rom. XI, 20)</note>
            </hi>. Atque iterum: <hi>Altiora te ne
quaesieris, et fortiora te ne scrutatus fueris <note>(Eccli. III,
22)</note>
            </hi>. Et rursum: <hi>Mel invenisti, comede quod sufficit
tibi, ne forte satiatus evomas illud <note>(Prov. XXV, 15)</note>
            </hi>.
Mel quippe invenire est sancti intellectus dulcedinem
degustare. Quod tunc sufficienter comeditur,
quando nostra intelligentia juxta mensuram sensus
sub moderamine tenetur. Nam satiatus mel emovit,
<pb n="1124D"/>
qui plus appetens penetrare quam capit, et illud
perdit unde potuit nutriri. Quia ergo sancta Ecclesia
ab infirmis mentibus prohibet alta perscrutari, beato
Job dicitur: <hi>Esurienti subtraxisti panem.</hi> 
</p>
            <p>[ <hi>Vet. IV.] 9. Ejus magnitudini et universalitati invident.</hi> --Et
quia ejus quoque magnitudini haeretici invident,
quod in fide vera populos universaliter tenet,
cum terrenae prosperitatis tempus inveniunt, contra
<pb n="1125A"/>
eam in superbis vocibus excedunt, et exprobrantes
aperiunt quantum prius ejus potentiae latenter invidebant.
Nam sequitur: <hi>In fortitudine brachii tui possidebas
terram, et potentissimus obtinebas eam.</hi> Ac si
patenter dicant: Quod in praedicatione tua <emph>504</emph> 
terram universaliter occupasti, potentia fortitudinis,
non ratio veritatis fuit. Quia enim christianos principes
praedicationem ejus tenere conspiciunt, hoc
quod ei a populis creditur, non virtutem rectitudinis,
sed causam saecularis potentiae esse suspicantur. Sequitur:</p>
          </div3>
        </div2>
<div2>
          <head>CAPUT VI.</head>
<p>VERS. 9.-- <hi>Viduas dimisisti vacuas, et lacertos pupillorum
comminuisti.</hi> </p>
<div3>
            <head>10.</head>
            <p>
 <hi>Magistros errorum resipiscentes benigne suscipienti
<pb n="1125B"/>
detrahunt.</hi> --Plebes quae haereticis praedicantibus
sunt subjectae ex carnali intelligentia errorum
eorum semina perversa concipiunt, eisque in sua
damnatione sociantur. Sed cum sancta Ecclesia ipsos
errorum praedicatores vel ratione victos ad se suscipit,
vel studio perversitatis obduratos sub disciplinae
suae vinculo restringit, destituti haeretici cum remanere
apud se plebes sine praedicatoribus vident,
 quid aliud a sancta Ecclesia quam viduas vacuas
relictas dolent? Et quia subtractis haereticorum magistris,
eorum discipulos in suo opere infirmari suspicantur,
quasi lacertos pupillorum comminutos ab
Ecclesia esse conqueruntur. Vel certe quia sancta
Ecclesia dum quosdam ab haereticis venientes suscipit,
liquet nimirum quod pristino eorum errori contradicit.
<pb n="1125C"/>
Nam sunt nonnulli qui ita virginitati carnis
student, ut nuptias damnent; et sunt nonnulli, qui
ita abstinentiam laudant, ut sumentes alimenta necessaria
detestentur. De quibus per Paulum dicitur: <hi>Prohibentium nubere, jubentium abstinere a cibis, quos
Deus creavit ad percipiendum cum gratiarum actione
fidelibus 
 <note>(I Tim. IV, 3)</note>
            </hi>. Quia ergo eos a carnali intentione
suae superstitionis revocat, haeretici cum
hos aspiciunt aliter vivere quam docuerunt, lacertos
eorum ab operatione quam prius tenuerant comminutos
esse ab Ecclesia testantur. Unde et in hoc
tempore disciplinae, si quid ei adversitatis evenerit,
hoc evenisse ex digna peccatorum retributione suspicantur.
Nam subditur:</p>
          </div3>
        </div2>
<div2>
          <head>CAPUT VII.</head>
<p>
            <pb n="1125D"/>VERS. 10.-- <hi>Propterea circumdatus es laqueis, et
conturbat te formido subita.</hi> </p>
<div3>
            <head>11.</head>
            <p>
 <hi>Adversa patienti, scelerum poenas esse exprobrant.</hi> --Illum
formido subita conturbat, qui considerare
negligit quid ex districtione judicis venientis immineat.
Quia ergo fidelem populum haeretici culpis
perfidiae oppressum credunt, circumdatum laqueis
accusant. Et quia existimant quod futura non praevideat,
in percussione sua hunc subita formidine
<pb n="1126A"/>
conturbatum putant. Qui adhuc insultantes adjungunt:
</p>
            <p>VERS. 11.-- <hi>Et putabas te tenebras non visurum, et
impetu aquarum inundantium non oppressum iri.</hi> </p>
<p>Ac si aperte dicat: Securitatem pacis in spe tibi
proposueras, et idcirco de praesumptione tua quasi de
luce gaudebas, nec te unquam opprimi tribulationibus
existimasti. Sed ecce, dum supervenientibus malis
affligeris, an sint recta quae tenes ipsae quae te opprimunt
tribulationum tenebrae ostendunt. Quas videlicet
tribulationes Eliphaz aquis inundantibus comparat,
quia dum aliae super alias irruunt, quasi aquis
tumentibus, undae undas sequuntur. Sequitur:</p>
          </div3>
        </div2>
<div2>
          <head>CAPUT VIII [ <hi>Vet. V</hi> ].</head>
<p>VERS. 12-14.-- <hi>An cogitas quod Deus excelsior coelo
<pb n="1126B"/>
sit, et super stellarum vertices sublimetur? Et dicis:
Quid enim novit Deus? et quasi per caliginem judicat.
Nubes latibulum ejus, nec nostra considerat,</hi> <emph>505</emph> <hi>et
circa cardines coeli perambulat.</hi> </p>
<div3>
            <head>12.</head>
            <p>
 <hi>Immensitatis et providentiae divinae eximia descriptio.
Deus sic intendit omnibus, ut adsit singulis.</hi> --Sunt
plerique ita hebetes ut formidare nesciant nisi
quod corporaliter vident. Unde fit ut Deum non metuant,
quem videre non possunt. Haeretici autem,
quia se esse sapientes arbitrantur, verba contra catholicos
irrisionis proferunt, atque ab eis illum non
timeri suspicantur, quem videre corporaliter nequeunt
ut quasi per torporem sensus auctorem suum existiment,
quia coelo excelsior est, et super stellarum
vertices sublimatur, ex longinquo videre non posse;
<pb n="1126C"/>
et quia inter nos et coelestem sedem partes aereae
intersunt, quasi in nube latens per caliginem judicet,
et superioribus intentus, minus ima perpendat;
et dum coeli cardines ambiendo constringit, interiora
non videat. Sed quis de Deo ista vel desipiens
suspicetur, qui nimirum cum sit semper Omnipotens,
sic intendit omnibus, ut adsit singulis; sic adest
singulis, ut simul omnibus nunquam desit? Nam etsi
quosdam peccantes deserit, eisdem tamen ipsis adest
per judicium, quibus deesse cernitur per adjumentum.
Sic itaque exteriora circumdat, ut interiora impleat;
sic interiora implet ut exteriora circumdet; sic summa
regit, ut ima non deserat; sic imis praesens est, ut a
superioribus non recedat; sic latet in sua specie, ut
tamen cognoscatur in operatione; sic cognoscitur in
<pb n="1126D"/>
suo opere, ut tamen comprehendi non valeat a cognoscentis
aestimatione; sic adest, ut videri nequeat;
sic videri non valet, ut tamen ejus praesentiam ipsa
sua judicia testentur; sic se nobis intelligendum
praebet, ut tamen ipsum nobis radium sui intellectus
obnubilet; et rursum sic caligine nos ignorantiae
reprimit, ut tamen menti nostrae radiis suae claritatis
intermicet: quatenus et sublevata quidpiam
videat, et reverberata contremiscat; et quia eum,
<pb n="1127A"/>
sicuti est, videre non potest, aliquatenus vivendo cognoscat.
Sed haec haeretici sanctam Ecclesiam scire
non aestimant, quia stulto judicio solos se esse sapientes
putant. Ex quorum adhuc typo subjungitur:</p>
          </div3>
        </div2>
<div2>
          <head>CAPUT IX.</head>
<p>VERS. 15.-- <hi>Nunquid semitam saeculorum custodire
cupis, quam calcaverunt viri iniqui?</hi> </p>
<div3>
            <head>13.</head>
            <p>
 <hi>Christi semita humilitas mundi superbia.</hi> --Sicut
semita Redemptoris nostri humilitas, ita semita
saeculorum superbia est. Saeculorum itaque semitam
viri iniqui calcant, quia per hujus vitae desideria
in elatione perambulant. De quibus adhuc iniquis
subditur:</p>
          </div3>
        </div2>
<div2>
          <head>CAPUT X [ <hi>Vet. VI, Rec. IV</hi> ].</head>
<p>VERS. 16.-- <hi>Qui sublati sunt ante tempus suum
<pb n="1127B"/>
et fluvius subvertit fundamentum eorum.</hi> </p>
<div3>
            <head>14.</head>
            <p>
 <hi>Iniqui semper ante tempus quod sibi praefixerunt
nunquam ante constitutum a Deo moriuntur.</hi> --Cum
tempus vitae a divina nobis praescientia sit procul
dubio praefixum, quaerendum valde est qua ratione
nunc dicitur quod iniqui ex praesenti saeculo ante
tempus proprium subtrahantur. Omnipotens enim
Deus etsi plerumque mutat sententiam, consilium
nunquam. Eo ergo tempore ex hac vita quisque subtrahitur,
quo ex divina potentia ante tempora praescitur.
Sed sciendum quia creans et ordinans nos omnipotens
Deus, juxta singulorum merita, disponit et
terminos, ut vel malus ille breviter vivat, ne multis
bene agentibus <emph>506</emph> noceat; vel bonus iste diutius
in hac vita subsistat, ut multis boni operis adjutor
<pb n="1127C"/>
existat; vel rursum malus longius differatur in vita
ut prava adhuc opera augeat, ex quorum tentatione
purgati justi verius vivant; vel bonus citius subtrahatur,
ne si hic diu vixerit, ejus innocentiam malitia
corrumpat. Sciendum tamen quia benignitas
Dei est peccatoribus spatium poenitentiae largiri. Sed
quia accepta tempora non ad fructum poenitentiae,
sed ad usum iniquitatis vertunt, quod a divina misericordia
 mereri poterant amittunt. Quamvis omnipotens
Deus illud tempus uniuscujusque ad mortem
praesciat quo ejus vita terminatur, nec alio in tempore
quisquam mori potuit, nisi ipso quo moritur.
Nam si Ezechiae anni additi ad vitam quindecim memorantur <note>(IV Reg. 20, 6)</note>,
tempus quidem vitae crevit
ab illo termino quo mori ipse merebatur. Nam divina
<pb n="1127D"/>
dispositio ejus tempus tunc praescivit, quo hunc postmodum
ex praesenti vita subtraxit. Cum ergo ita sit,
quid est quod dicitur: <hi>Quia iniqui sublati sunt ante
tempus suum,</hi> nisi quod omnes qui praesentem vitam
diligunt longiora sibi ejusdem vitae spatia promittunt?
<pb n="1128A"/>
Sed cum eos mors superveniens a praesenti
vita subtrahit, eorum vitae spatia, quae sibi longiora
quasi in cogitatione tendere consueverant, intercidit.
De quibus recte dicitur: [ <hi>Rec. V.] Et fluvius subvertit 
 fundamentum eorum.</hi> </p>
          </div3>
<div3>
            <head>15.</head>
            <p>
 <hi>Iniquorum fundamentum in terrenis, justorum
in coelestibus est.</hi> --Iniqui enim dum corde transire
ad aeterna negligunt, et cuncta praesentia fugitiva
esse non intuentur, mentem in amore praesentis vitae
figunt, et quasi longae habitationis in ea sibi fundamentum
construunt, quia in terrenis rebus per desiderium
solidantur. Sic primus in terra Cain civitatem
construxisse describitur <note>(Genes. IV)</note>, qui videlicet
peregrinus aperte monstratur, quia ipse in terra
fundamentum posuit, qui a soliditate aeternae patriae
alienus fuit. Peregrinus quippe a summis, fundamentum
<pb n="1128B"/>
in infimis posuit, qui stationem cordis in terrena
delectatione collocavit <note>(S. August. lib. XV de Civit.
Dei, cap. 17 et 19)</note>. Unde et in ejus stirpe Enoch,
qui dedicatio interpretatur, primus nascitur; in
electorum vero progenie Enoch septimus fuisse memoratur,
quia videlicet reprobi in hac vita quae ante
est semetipsos aedificando dedicant, electi vero aedificationis
suae dedicationem in fine temporis, id est
in septimo, exspectant. Videas namque plurimos
temporalia sola cogitare, honores quaerere, ambiendis
rebus inhiare, nil post hanc vitam requirere.
Quid itaque isti nisi in prima se generatione dedicant?
Videas electos nil praesentis gloriae quaerere,
libenter inopiam sustinere, mala mundi aequanimiter
perpeti, ut possint in fine coronari. Electis ergo
<pb n="1128C"/>
Enoch in septima generatione nascitur, quia sui dedicationem
gaudii in extremae retributionis gloria requirunt.
Et quia quotidiano temporis lapsu ipsa praesentis
vitae mortalitas decurrit, atque reproborum dedicationem
eosdem reprobos subtrahendo destruit,
recte de iniquis dicitur: <hi>Et fluvius subvertit fundamentum
eorum.</hi> Id est, ipse cursus mutabilitatis statum <emph>507</emph> 
 in eis subruit perversae constructionis. Sequitur:</p>
          </div3>
        </div2>
<div2>
          <head>CAPUT XI.</head>
<p>VERS. 17.-- <hi>Qui dicebant Deo: Recede a nobis.</hi> </p>
<div3>
            <head>16.</head>
            <p>
 Haec etiam beatum Job dixisse quis ambigat?
Sed quae in ejus dictis exposuimus, propter legentis
fastidium replicare devitamus. Sequitur:
</p>
            <p>IBID.-- <hi>Et quasi nihil possit facere Omnipotens,
aestimabant eum.</hi> </p>
<p>
              <pb n="1128D"/>In his quoque sermo, et non sententia immutatur.
Nam quod per beatum Job dictum est: <hi>Quis est Omnipotens,
ut serviamus ei <note>(Job. XXI, 15)</note>
              </hi>? hoc per Eliphaz
dicitur: <hi>Et quasi nihil possit facere Omnipotens,
aestimabant eum.</hi> Sequitur:</p>
          </div3>
        </div2>
<div2>
          <head>CAPUT XII [ <hi>Vet. VII</hi> ].</head>

<pb n="1129A"/>
<p>VERS. 18.-- <hi>Cum ille implesset domos eorum bonis.</hi> </p>
<div3>
            <head>17.</head>
            <p>
 <hi>Deus etiam malos beneficiis cumulat. Quo consilio.</hi> --Malorum
domos Dominus bonis implet, quia
etiam ingratis sua dona non denegat, ut aut benignitatem
conditoris erubescant, et ad bonitatem redeant;
aut redire omnimodo contemnentes, inde illic
gravius puniantur, unde hic et bonis Dei largioribus
mala reddiderunt, ut duriora eos tunc supplicia puniant,
quorum hic malitiam nec dona vicerunt. Sequitur:
</p>
            <p>IBID.-- <hi>Quorum sententia procul sit a me.</hi> </p>
<p> <hi>Aliud sententia, aliud consilium.</hi> --Hoc etiam per
beatum Job dictum est. Ait namque: <hi>Quorum consilium
<pb n="1129B"/>
longe sit a me <note>(Job. XXI, 16)</note>
              </hi>, quamvis aliud sententia,
atque aliud consilium possit intelligi. Sententia
quippe in ore est, consilium in cogitatione.
Dum ergo Eliphaz longe se a malorum sententia,
beatus vero Job a consilio optavit, constat nimirum
quia iste malorum verbis, ille vero etiam cogitationi
desiderat esse dissimilis. Sequitur:</p>
          </div3>
        </div2>
<div2>
          <head>CAPUT XIII [ <hi>Rec. VI.</hi> ]</head>
<p>VERS. 19.-- <hi>Videbunt justi, et laetabuntur, et innocens
subsannabit eos.</hi> </p>
<div3>
            <head>18.</head>
            <p>
 <hi>Justi de iniquorum peccatis nunc tabescunt, de
eorum interitu quandoque laetaturi.</hi> --Justi cum hic
injustos errare conspiciunt, de errore pereuntium
laetari non possunt. Si enim gaudent erroribus, justi
non sunt. Rursum si per insultationem laetantur eo
<pb n="1129C"/>
quod tales non sunt quales alios esse conspiciunt,
omnino superbi sunt. Unde et pharisaeus justificationem
perdidit, quia publicani meritis gaudendo
se praetulit, dicens: <hi>Gratias ago tibi, quia non sum 
 sicut caeteri homines, raptores, injusti, adulteri, velut
etiam hic publicanus <note>(Luc. XVIII, 11)</note>
            </hi>. Rursum si dicimus
quod perfecto gaudio exsultare justi possunt de
morte pravorum, quale est in hoc mundo gaudium
de ultione peccantium, in quo adhuc incerta est vita
justorum? Discernamus igitur tempora tremoris et
exsultationis. Vident etenim nunc injustos justi, et
de eorum nequitia tabescunt. Cumque eos feriri
conspiciunt, de sua quoque vita suspecti fiunt.
Quando ergo videbunt justi iniquorum interitum, et
laetabuntur, nisi cum districto judici perfecta jam securitate
<pb n="1129D"/>
exsultationis inhaeserint, cum in illo extremo
examine illorum damnationem conspicient, et de se
jam quod metuant non habebunt? Nunc itaque reprobos
aspiciunt et gemunt, tunc aspicient et subsannabunt,
quia eos exsultando despicient, quos
modo nec sine gemitu iniqua perpetrantes, nec sine
metu vident pro iniquitate morientes. Unde per hoc
quod subditur, quia de damnatione eorum ultima
dicatur ostenditur; nam protinus subinfertur:</p>
          </div3>
        </div2>
<div2>
          <head>CAPUT XIV [ <hi>Rec. VII</hi> ].</head>

<pb n="1130A"/>
<p> <emph>508</emph> VERS. 20. <hi>Nonne succisa est erectio eorum et
reliqua eorum devoravit ignis?</hi> </p>
<div3>
            <head>19.</head>
            <p>
 <hi>Mali nunc florent, aliquando succidendi, et tam
in carne quam in anima puniendi.</hi> --Hic namque
iniqui erecti sunt, quia in pravis actionibus extolluntur,
quia et perverse agunt, et tamen pro perversis
actibus minime feriuntur. Peccant et florent peccata
augent et terrena bona multiplicant. Sed eorum
erectio tunc succiditur, cum vel a praesenti vita ad
interitum, vel a conspectu aeterni judicis ad aeternum
gehennae incendium pertrahuntur. Qui etsi hic mortuam
suam carnem relinquunt, ipsam quoque in resurrectione
recipiunt, ut cum carne ardeant, in qua
peccaverunt. Sicut enim eorum culpa in mente fuit
<pb n="1130B"/>
et corpore, ita eorum poena in anima erit pariter et
carne. Quia ergo nec hoc eis erit a tormento liberum,
quod hic mortuum relinquunt, recte nunc dicitur: <hi>Reliquias eorum devoravit ignis.</hi> 
 Sequitur:</p>
          </div3>
        </div2>
<div2>
          <head>CAPUT XV [ <hi>Vet. VIII</hi> ].</head>
<p>VERS. 21, 22.-- <hi>Acquiesce igitur ei, et habeto pacem,
et per haec habebis fructus optimos. Suscipe ex
ore illius legem, et pone sermones ejus in corde suo.</hi> </p>
<div3>
            <head>20.</head>
            <p>
 <hi>Haereticorum superbia et praesumptio.</hi> --Culpa
superbiae est docere meliorem, quam saepe haeretici
perpetrant, qui de his quae prave sentiunt quasi docere
catholicos praesumunt. Tunc enim eos putant
Deo acquiescere, si illos contigerit eorum perversitatibus
consentire. Et acquiescentibus pacem promittunt,
quia contra eos qui sibi consentiunt jam jurgari
<pb n="1130C"/>
desistunt. Fructus autem optimos sibi consentientibus
pollicentur, quia eos solos bona opera agere
existimant, quos ad sua dogmata se trahere exsultant.
Quibus et hoc congruit, quod adjungit: <hi>Suscipe
ex ore illius legem.</hi> Quia ea quae ipsi sentiunt ex ore
Dei procedere suspicantur: <hi>Et pone sermones ejus in
corde tuo.</hi> Ac si aperte astruat, dicens: Quos nunc
usque in ore, et non in corde tenuisti. Quia enim eorum
perversa dogmata respuit, non eum verba
Dei in sensu, sed in ostensione habuisse criminantur.
Unde quasi sub quadam specie dulcedinis infundunt
virus pestiferae persuasionis, ut verba Dei Ecclesiam
in corde suo ponere admoneant. Quae si unquam
a corde illius recessissent, ab illis talia nullatenus
audiret. Sequitur:</p>
          </div3>
        </div2>
<div2>
          <head>CAPUT XVI.</head>

<pb n="1130D"/>
<p>VERS. 23.-- <hi>Si reversus fueris ad Omnipotentem, aedificaberis,
et longe facies iniquitatem a tabernaculo tuo.</hi> </p>
<div3>
            <head>21.</head>
            <p>
 <hi>Quid ad Deum post peccata revertitur, in cogitatione
et opere munducatur.</hi> --Fidelem populum
haeretici a Deo discessisse existimant, quia eum suis
praedicationibus resistentem vident. Quem cum malis
praesentibus afflictum conspiciunt, quasi per admonitionem
ad conditoris gratiam trahere conantur, dicentes:
<pb n="1131A"/> <hi>Si reversus fueris ad Omnipotentem, aedificaberis.</hi> 
Ac si aperte dicant: Quia nostris dogmatibus
resistendo a Domino recessisti, idcirco a justitiae
aedificatione destructus es. Tabernaculum vero aliquando
accipimus habitaculum corporis, aliquando
vero habitaculum cordis. Nam sicut anima habitamus
in corpore, ita per cogitationes habitamus in
mente. Iniquitas ergo in tabernaculo mentis, est perversa
intentio in studio cogitationis, iniquitas autem
in tabernaculo corporis per expletionem operis actio
carnalis. Eliphaz itaque quia amicus beati viri
exstitit, quaedam vera sentiens, et tamen in his, in
quibus a rectitudine deviat, haereticorum speciem
tenens, beatum Job ex virtutibus flagellatum nesciens <emph>509</emph> 
 errasse credidit, quem percussum vidit,
eique, si reversus ad Omnipotentem fuerit, pollicetur
<pb n="1131B"/>
dicens: <hi>Longe facies iniquitatem a tabernaculo tuo,</hi> 
ac si patenter dicat: Quisquis ad Deum post errata
revertitur, in cogitatione simul et in opere mundatur.
Sequitur:</p>
          </div3>
        </div2>
<div2>
          <head>CAPUT XVII [ <hi>Vet. IX, Rec. VIII</hi> ].</head>
<p>VERS. 24.-- <hi>Dabit pro terra silicem, et pro silice
torrentes aureos.</hi> </p>
<div3>
            <head>22.</head>
            <p>
 <hi>Infirmi, sanante Deo, fortes evadunt, et aliis
doctrina praelucent.</hi> --Quid per terram nisi infirmitas
actionis, quid per duritiam silicis, nisi fortitudo signatur?
quid per torrentes aureos, nisi doctrinam intimae
claritatis accipimus? Omnipotens autem Deus
ad se conversis pro terra dat silicem, quia pro infirma
actione
fortitudinem tribuit robusti operis. Dat
<pb n="1131C"/>
etiam pro silice torrentes aureos, quia pro robusto
opere doctrinam multiplicat clarae praedicationis, ut
peccator quisque conversus, et ex infirmo fortis existere
valeat, et in sua fortitudine usque ad proferenda
verba intimae claritatis exsurgat, quatenus in
eo et infirmitas actionis, in qua velut solvitur,
bene vivendi fortitudine solidetur; et rursus cum
sensus ex vita trahitur, ex ipsa fortitudine torrentes
aurei defluant, quia in ore bene viventium doctrinae
claritas inundat. Sequitur:</p>
          </div3>
        </div2>
<div2>
          <head>CAPUT XVIII.</head>
<p>VERS. 25. <hi>Eritque Omnipotens contra hostes tuos,
et argentum coacervabitur tibi.</hi> </p>
<div3>
            <head>23.</head>
            <p>
 <hi>Deus, fugatis hostibus, divini eloquii argento
nos ditat.</hi> --Quos magis alios hostes patimur quam
<pb n="1131D"/>
malignos spiritus, qui in nostris nos cogitationibus
obsident, ut civitatem valeant nostrae mentis irrumpere,
eamque sub sui jugo dominii captam tenere?
Argenti autem nomine sacra eloquia designati testatur
Psalmista, qui ait: <hi>Eloquia Domini eloquia
casta, argentum igne examinatum terrae <note>(Psal. XI,
7)</note>
            </hi>. Et saepe cum eloquiis sacris intendimus, malignorum
spirituum insidias gravius toleramus, quia
menti nostrae terrenarum cogitationum pulverem aspergunt,
ut intentionis nostrae oculos a luce intimae
<pb n="1132A"/>
visionis obscurent. Quod nimirum Psalmista pertulerat,
cum dicebat: <hi>Declinate a me, maligni, et scrutabor
mandata Dei mei <note>(Psal. CXVIII, 115)</note>
            </hi>. Videlicet
patenter insinuans quia mandata Dei perscrutari non
poterat cum malignorum spirituum insidias in mente
tolerabat. Quod etiam in Isaac opere sub Allophylorum
pravitate cognoscimus designari, qui puteos
quos Isaac foderat terrae congerie replebant <note>(Genes.
XXVI, 15)</note>. Hos enim nos nimirum puteos fodimus cum
in Scripturae sacrae abditis sensibus alta penetramus.
Quos tamen occulte replent Allophyli quando nobis
ad alta tendentibus immundi spiritus terrenas cogitationes
ingerunt, et quasi inventam divinae scientiae
aquam tollunt. Sed quia nemo hos hostes sua
virtute superat, per Eliphaz dicitur: <hi>Eritque Omnipotens
<pb n="1132B"/>
contra hostes tuos, et argentum coacervabitur
tibi.</hi> Ac si aperte diceretur: Dum malignos spiritus
Dominus a te sua virtute repulerit, divini intus eloquii
talentum lucidum excrescit. Sequitur:</p>
          </div3>
        </div2>
<div2>
          <head>CAPUT XIX [ <hi>Vet. X, Rec. IX</hi> ].</head>
<p>VERS. 26.-- <hi>Tunc super Omnipotentem deliciis
afflues.</hi> </p>
<div3>
            <head>24.</head>
            <p>
 <hi>Deliciis affluunt qui multiplices in sacris Scripturis
sensus discernere sciunt.</hi> --Super Omnipotentem
deliciis affluere est in amore illius Scripturae sacrae
epulis satiari. In cujus nimirum verbis tot delicias
invenimus, quot ad profectum nostrum intelligentiae
diversitates accipimus, ut modo nuda nos
pascat historia, modo sub textu litterae velata medullitus
nos reficiat moralis allegoria, modo ad altiora
<pb n="1132C"/>
suspendat contemplatio, in praesentis vitae tenebris
jam de lumine aeternitatis <emph>510</emph> intermicans. Et
sciendum quod quisquis deliciis affluit in quadam sui
remissione solvitur, atque a laboris studio quasi ex
lassitudine relaxatur, quia nimirum anima cum internis
 deliciis abundare coeperit, terrenis jam operibus
incubare minime consentit; sed amore conditoris
capta, et sua captivitate jam libera, ad contemplandam
ejus speciem deficiendo suspirat, et quasi
lassescendo convalescit, quia dum sordida onera
portare jam non valet, ad illum per quietem properat,
quem intus amat. Hinc etiam in admiratione
sponsae scriptum est: <hi>Quae est ista quae ascendit de
deserto deliciis affluens <note>(Cant. VIII, 5)</note>
            </hi>? Quia nimirum
sancta Ecclesia nisi verborum Dei deliciis afflueret,
<pb n="1132D"/>
de deserto vitae praesentis ascendere ad superiora
non posset. Deliciis ergo affluit, et ascendit,
quia dum mysticis intelligentiis pascitur, ad superna
quotidie contemplanda sublevatur. Hinc etiam Psalmista
ait: <hi>Et nox illuminatio mea in deliciis meis <note>(Psal. CXXXVIII, 11)</note>
            </hi>,
quia dum per intellectum mysticum
studiosa mens reficitur, jam in ea vitae praesentis
obscuritas fulgore diei subsequentis illuminatur,
ut etiam in hujus corruptionis caligine in intellectum
illius vis futuri luminis erumpat, et verborum
<pb n="1133A"/>
deliciis pasta praegustando discat quid de pabulo
veritatis esuriat. Sequitur:</p>
          </div3>
        </div2>
<div2>
          <head>CAPUT XX.</head>
<p>IBID.-- <hi>Et elevabis ad Deum faciem tuam.</hi> </p>
<div3>
            <head>25.</head>
            <p>
 <hi>Ad Deum faciem levare, est cor poenitentia
mundatum ad divina investiganda attollere.</hi> --Ad
Deum faciem levare, est cor ad sublimia investiganda
attollere. Nam sicut per corporis faciem
homini, ita per interiorem imaginem Deo noti atque
conspicabiles sumus. Cum vero reatu culpae deprimimur,
ad Deum levare cordis nostri faciem veremur.
Dum enim nulla bonorum operum confidentia
fulcitur, intueri summa mens trepidat, quia ipsa se
conscientia accusat. Cum vero jam poenitentiae lamentis
culpa diluitur, et sic perpetrata planguntur,
<pb n="1133B"/>
 ut plangenda minime perpetrentur, magna menti
fiducia nascitur, et ad conspicienda supernae retributionis
gaudia cordis nostri facies levatur. Sed haec
Eliphaz recte diceret si infirmum moneret. Cum
vero justum virum propter flagella despicit, quid
aliud quam verba scientiae nesciens fundit? Quae nimirum
dicta si ad haereticorum typum ducimus,
 ipsi falsis promissionibus ad Deum nos faciem levare
pollicentur. Ac si fideli populo patenter dicant:
Quandiu praedicationem nostram non sequeris, cor
in infirmis premis. Quia vero Eliphaz beatum Job
ad Deum reverti admonuit, a quo videlicet idem vir
beatus nunquam recessit, adhuc pollicendo subjungit:</p>
          </div3>
        </div2>
<div2>
          <head>CAPUT XXI.</head>

<pb n="1133C"/>
<p>VERS. 27.-- <hi>Rogabis eum, et exaudiet te.</hi> </p>
<div3>
            <head>26.</head>
            <p>
 <hi>Frustra Deum rogant qui ejus praecepta contemnunt.</hi> --Rogant
quippe Dominum, sed exaudiri
minime merentur, qui jubentis Domini praecepta
contemnunt. Unde scriptum est: <hi>Qui declinat aurem
suam ne audiat legem, oratio ejus erit exsecrabilis <note>(Prov. XXVIII, 9)</note>
            </hi>.
Quandiu ergo Eliphaz beatum Job
non exaudiri credidit, hinc nimirum in suo opere
errasse judicavit. Unde et adhuc subdit:
</p>
            <p>IBID.-- <hi>Et vota tua reddes.</hi> </p>
<p>[ <hi>Vet. XI.</hi> ] Qui vota vovit, sed haec prae infirmitate
solvere non valet, ei ex peccati poena agitur ut volenti
bonum posse subtrahatur. Cum vero in conspectu
intimi judicis ea quae obsistit culpa detergitur,
<pb n="1133D"/>
fit protinus ut votum possibilitas sequatur. Sequitur:</p>
          </div3>
        </div2>
<div2>
          <head>CAPUT XXII.</head>
<p> <emph>511</emph> VERS. 28.-- <hi>Decernes rem, et veniet tibi.</hi> </p>
<div3>
            <head>27.</head>
            <p>
 <hi>Falsa hominum de adversis et prosperis judicia.</hi> --Hoc
esse proprium infirmantium judicium solet,
ut tanto quempiam existiment justum, quanto hunc
adipisci conspiciunt omne quod appetit. cum videlicet
<pb n="1134A"/>
noverimus nonnunquam bona terrena justis subtrahi,
quae largo munere tribuuntur injustis, quia et
desperatis aegris medici quidquid poposcerint dari
praecipiunt, et eis quos reduci posse ad salutem praevident
quae appetunt dari contradicunt. Sed si dicta
haec Eliphaz de donis spiritalibus intulit, sciendum
quod res decernitur et venit cum virtus quae ex
desiderio appetitur, largiente Deo, etiam effectu
prosperatur. Unde et adhuc subditur:</p>
          </div3>
        </div2>
<div2>
          <head>CAPUT XXIII [ <hi>Rec. X</hi> ].</head>
<p>IBID.-- <hi>Et in viis tuis splendebit lumen.</hi> </p>
<div3>
            <head>28.</head>
            <p>
 <hi>Mirus virtutis splendor.</hi> --In viis quippe justorum
lumen splendere est per mira opera virtutum
signa suae claritatis aspergere, ut quocunque per
intentionem pergunt, ab intuentium cordibus peccati
<pb n="1134B"/>
noctem excutiant, et exemplo sui operis in eis justitiae
lumen fundant. Sed quantalibet sit justitia operis,
apud internum judicem nulla est, si nanc elevat tumor
mentis. Unde et subditur:</p>
          </div3>
        </div2>
<div2>
          <head>CAPUT XXIV.</head>
<p>VERS. 29.-- <hi>Qui enim humiliatus fuerit, erit in
gloria; et qui inclinaverit oculos suos, ipse salvabitur.</hi> </p>
<div3>
            <head>29.</head>
            <p>
 <hi>Humilitatis commendatio.</hi> --Quae nimirum
sententia a Veritatis ore non discrepat dicentis: <hi>Omnis qui se exaltat, humiliabitur, et qui se humiliat,
exaltabitur 
 <note>(Luc. XIV, 11)</note>
            </hi>. Unde et per Salomonem
dicitur: <hi>Antequam conteratur, exaltatur cor hominis;
et antequam glorietur, humiliatur <note>(Prov. XVIII, 12)</note>
            </hi>.
Recte autem dicitur: <hi>Qui inclinaverit oculos suos,
<pb n="1134C"/>
ipse salvabitur,</hi> quia, quantum per membrorum ministerium
deprehendi potest, prima superbiae ostensio
esse in oculis solet. Hinc enim scriptum est: <hi>Et
oculos superborum humiliabis <note>(Psal. XVII, 28)</note>
            </hi>. Hinc
de ipso superbientium capite dicitur: <hi>Omne sublime
videt <note>(Job XLI, 25)</note>
            </hi>. Hinc de illa quae ei per infidelitatem
adhaesit scriptum est: <hi>Generatio cujus excelsi
sunt oculi, et palpebrae ejus in altum subrectae <note>(Prov. XXX, 13)</note>
            </hi>.
Oculos ergo inclinare est nullum
respiciendo despicere, sed se minorem atque imparem
cunctis quos aspicit aestimare. Salvabitur itaque
qui oculos inclinat, quia qui falsum superbiae verticem
deserit, veritatis altitudinem ascendit. Sequitur:</p>
          </div3>
        </div2>
<div2>
          <head>CAPUT XXV.</head>
<p>VERS. 30.-- <hi>Salvabitur innocens, salvabitur autem
<pb n="1134D"/>
munditia manuum suarum.</hi> </p>
<div3>
            <head>30.</head>
            <p>
 <hi>Gratiae praevenientis necessitas, quam comitari
et subsequi debet liberum arbitrium.</hi> --Quae scilicet
sententia si de coelestis regni retributione promitur,
veritate fulcitur, quia cum de Deo scriptum sit: <hi>Qui
reddit unicuique secundum opera ejus <note>(Rom. II, 6)</note>
            </hi>,
illum in extremo examine justitia aeterni judicis salvat,
quem hic ejus pietas ab immundis operibus liberat.
<pb n="1135A"/>
Sin vero ad hoc salvari quisque hic munditia
manuum suarum creditur, ut suis viribus innocens
fiat, procul dubio erratur, <emph>512</emph> quia si superna gratia
nocentem non praevenit, nunquam profecto inveniet
quem remuneret innocentem. Unde veridica
Moysis voce dicitur: <hi>Nullusque apud te per se innocens
est <note>(Exod. XXXIV, 7)</note>
            </hi>. Superna ergo pietas prius
agit in nobis aliquid sine nobis, ut, subsequente quoque
nostro libero arbitrio, bonum quod jam appetimus
agat nobiscum, quod tamen per impensam
gratiam in extremo judicio ita remunerat in nobis,
ac si solis processisset ex nobis. [ <hi>Vet. XII.</hi> ] Quia
enim divina nos bonitas, ut innocentes faciat, praevenit,
Paulus ait: <hi>Gratia autem Dei sum id quod sum <note>(I Cor. XV, 10)</note>
            </hi>.
Et quia eamdem gratiam nostrum
<pb n="1135B"/>
liberum arbitrium sequitur, adjungit: <hi>Et gratia ejus
in me vacua non fuit, sed abundantius illis omnibus
laboravi.</hi> Qui dum se de se nihil esse conspiceret,
ait: <hi>Non autem ego.</hi> Et tamen quia se esse aliquid
cum gratia invenit, adjunxit: <hi>Sed gratia Dei mecum.</hi> 
Non enim diceret <hi>mecum</hi> si cum praeveniente
gratia subsequens liberum arbitrium non haberet. Ut
ergo se sine gratia nihil esse ostenderet, ait: <hi>Non
ego.</hi> Ut vero se cum gratia operatum esse per liberum
arbitrium demonstraret, adjunxit: <hi>Sed gratia Dei
mecum.</hi> Munditia itaque manuum suarum innocens
salvabitur, quia qui hic praevenitur dono ut innocens
fiat, cum ad judicium ducitur, ex merito remuneratur.
Quae cuncta Eliphaz, sicut praedictum est, etsi
recte protulit, cui tamen proferret ignoravit, quia
<pb n="1135C"/>
docere meliorem non debuit, sed audire. Quae tamen
omnia per typum haereticorum promissionibus congruunt,
qui cum fideles quosque in praesenti vita afflictos
inveniunt, eos ex culpa perfidiae percussos arbitrantur,
eisque si sua dogmata sequantur, salutem
innocentiae per bonorum operum munditiam promittunt.
Sed mens fidelium tanto eos altius despicit,
quanto illos innocentiam non videt habere quam
pollicentur. Unde bene per Salomonem dicitur:
 <hi>Frustra jactatur rete ante oculos pennatorum (Prov.
<pb n="1136A"/>
I, 17)</hi>. Pennati quippe sunt bonorum spiritus, qui
dum ad altiora per spem veritatis evolant, apposita
pravorum hominum deceptionis retiacula declinant.
Sequitur:</p>
          </div3>
        </div2>
<div2>
          <head>CAPUT XXVI [ <hi>Rec. XI</hi> ].</head>
<p>CAPUT XXIII, VERS. 1, 2.-- <hi>Respondens autem Job
dixit: Nunc quoque in amaritudine est sermo meus,
et manus plagae meae aggravata est super gemitum
meum.</hi> </p>
<div3>
            <head>31.</head>
            <p>
 <hi>Inordinata consolatio dolorem auget.</hi> --More
suo beatus Job planioribus verbis inchoat, sed dicta
sua alta mysterii prosecutione consummat. Mederi
quippe dolor afflicti ex amicorum consolatione debuerat;
sed quia consolatio ad blandimenta fallaciae
erupit, afflicti dolor inhorruit. Quia, enim Eliphaz
<pb n="1136B"/>
spondere converso meliora non timuit, quasi ex
noxio medicamine vulnus crevit. Unde recte dicitur: <hi>Nunc quoque in amaritudine est sermo meus, et manus
plagae meae aggravata est super gemitum meum,</hi> 
quia videlicet <emph>513</emph> inordinatae consolationis intentio
percussionem quam minuere debuit multiplicavit. In
quibus nimirum verbis per typum sanctae Ecclesiae
etiam fidelium dolor exprimitur, qui eo amplius gemunt,
quo malos blandiri conspiciunt, qui juxta
Pauli vocem: <hi>Per dulces sermones et benedictiones
seducunt corda innocentium <note>(Rom. XVI, 18)</note>
            </hi>.</p>
          </div3>
<div3>
            <head>32.</head>
            <p>
 [ <hi>Vet. XIII.] Fidelium mentes sine amaritudine
esse nesciunt.</hi> Quae etiam verba ad considerandam
subtilius mentem fidelium recte referuntur, qui esse
sine amaritudine nesciunt etiam si in hoc mundo
<pb n="1136C"/>
prosperari videantur. Quibus cum et adversitas evenit,
eum quem invenit ingeminat dolorem. Unde
recte dicitur: <hi>Nunc quoque in amaritudine est
sermo meus,</hi> ut aperte monstretur quia electorum
mens sine amaritudine et in prosperitate non fuerit.
Bene autem dicitur: <hi>Et manus plagae meae aggravata
est super gemitum meum.</hi> Manus quippe plagae est
fortitudo percussionis. Primam namque percussionem
suam electi considerant, quia a conditoris sui
visione divisi sunt, quia nequaquam illuminationis
<pb n="1137A"/>
intimae claritate perfruuntur, sed in praesentis vitae
exsilio quasi in caecitatis loco relegati gemunt.
Semper ergo habent in hac manu plagae gemitum
suum. Sed cum adhuc etiam adversa in hac vita accidunt,
manus plagae eorum etiam super gemitum
gravatur. Erat enim plagae gemitus etiam cum praesentis
vitae adversa deessent. Sed amaritudo primae
percussionis etiam ex tentatione crescit adversitatis.
Dicit ergo: <hi>Et manus plagae meae aggravata est super
gemitum meum:</hi> quia justum quemque in hac vita
adversitas non laetum perculit, sed in eo dolorem
vulneris multiplicavit. Fit tamen miro omnipotentis
Dei moderamine ut cum in hoc mundo mens justi
adversitatibus plus laborat, auctoris sui contemplandam
faciem amplius sitiat. Unde hic apte
<pb n="1137B"/>
subjungitur:</p>
          </div3>
        </div2>
<div2>
          <head>CAPUT XXVII [ <hi>Rec. XII</hi> ].</head>
<p>VERS. 3.-- <hi>Quis mihi tribuat ut cognoscam et inveniam
illum, et veniam usque ad solium ejus?</hi> </p>
<div3>
            <head>33.</head>
            <p>
 <hi>Ardor electorum Dei conspectu frui cupientium.</hi> --Electus
quisque nisi Deum cognovisset, utique
non amaret. Sed aliud est cognoscere per fidem,
atque aliud per speciem; aliud invenire per credulitatem,
aliud per contemplationem. Ex qua re agitur
ut electi omnes eum quem fide cognoverunt videre
quoque per speciem anhelent. Cujus amore flagrantes
aestuant, quia ejus dulcedinis suavitatem
jam in ipsa suae fidei certitudine degustant. Quod
bene ille in Gerasenorum regione sanatus a daemonibus
<pb n="1137C"/>
designat, qui vult abire cum Jesu; sed ei a
magistro salutis dicitur: <hi>Redi in domum tuam, et
narra quanta tibi fecerit Deus <note>(Luc. VIII, 39)</note>
            </hi>. Amanti
enim adhuc dilatio imponitur, ut ex dilati amoris
desiderio meritum retributionis augeatur. Fit ergo
nobis omnipotens Deus dulcis in miraculis, et tamen
in sua celsitudine manet occultus, ut et quiddam
monstrando de se occulta nos inspiratione in suo
amore succendat, et tamen abscondendo Majestatis
suae gloriam amoris sui vim per aestum desiderii augeat.
Nisi enim sanctus vir videre hunc in sua Majestate
quaereret, non utique subinferret: <hi>Et veniam
usque ad solium ejus [Vet. XIV</hi> ]. Quid namque est
solium Dei, nisi illi angelici spiritus <emph>514</emph> qui, Scriptura
teste, throni vocati sunt? Qui ergo usque ad
<pb n="1137D"/>
solium Dei venire vult, quid aliud quam interesse
angelicis spiritibus concupiscit, ut nulla jam defectiva
temporum momenta sustineat, sed ad permanentem
gloriam in contemplatione aeternitatis
exsurgat?</p>
          </div3>
<div3>
            <head>34.</head>
            <p>
 <hi>Electi occulta Dei judicia venerantur.</hi> --Quae
tamen verba etiam in hac vita positis justis conveniunt.
<pb n="1138A"/>
Nam cum contra votum suum atque desiderium
quodlibet agi conspiciunt, ad occulta Dei judicia
recurrunt, ut in eis videant quia inordinate intus
non disponitur quod inordinatum foris currere videtur.
Cum enim praesidentem angelicis spiritibus
Creatorem omnium fidei oculis contemplantur, ad
ejus nimirum solium veniunt. Et quia considerant
quoniam is qui mire angelos regit injuste homines
non disponit, profecto inveniunt causales rationes
quam justae sint, dum ipsae causae extrinsecus videantur
injustae; dumque id humiliter faciunt, semetipsos
saepe in sua voluntate reprehendunt, sua in se nonnunquam
vota dijudicant, dum meliora esse ea quae
disponit conditor pensant. Unde bene adhuc subditur:</p>
          </div3>
        </div2>
<div2>
          <head>CAPUT XXVIII [ <hi>Rec. XIII</hi> ].</head>

<pb n="1138B"/>
<p>VERS. 4.-- <hi>Ponam coram eo judicium, et os meum
replebo increpationibus.</hi> </p>
<div3>
            <head>35.</head>
            <p>
 <hi>Ex occultorum Dei judiciorum consideratione ad
poenitentiam accenduntur electi.</hi> --Coram Deo judicium
ponere est intra secretum mentis per fidei contemplationem
ad tremendum examen majestatis
illius oculos nostrae considerationis aperire, quid
peccator homo mereatur attendere, et occultus nunc
et tacitus judex quam terribilis post appareat considerare.
Ex qua re agitur ut ad cognitionem sui
anima subtilius revocetur, et quo occultum judicem
suum magis terribilem videt, eo de suis actibus
formidolosius angustetur. Anxie trepidat, culpas
suas lamentis insequitur, poenitendo increpat, qualem
<pb n="1138C"/>
fuisse se meminit. Unde nunc quoque postquam
dictum est: <hi>Ponam coram eo judicium,</hi> recte subjungitur: <hi>Os meum replebo increpationibus.</hi> 
 Qui enim
sibi in conspectu Dei judicium ponit, os suum increpationibus
replet, quia dum subtile examen tremendi
contra se judicis contemplatur, amarae se
poenitentiae invectione persequitur. Saepe autem dum
culpas nostras pensare negligimus, quae earum reprehensio
in judicio sequatur ignoramus; dum vero
eas poenitendo persequimur, quid nobis de eis judex
in suo examine dicere possit invenimus. Unde adhuc
apte subjungitur:</p>
          </div3>
        </div2>
<div2>
          <head>CAPUT XXIX.</head>
<p>VERS. 5.-- <hi>Ut sciam verba quae mihi respondeat, et
<pb n="1138D"/>
intelligam quid loquatur mihi.</hi> </p>
<div3>
            <head>36.</head>
            <p>
 <hi>Occulta Dei judicia, dum metuunt, evadunt
electi.</hi> --Tunc enim culpas plangimus cum pensare
coeperimus. Sed tunc subtilius pensamus, cum sollicitius
plangimus, atque ex lamentis in corde nostro
 plenius nascitur quid peccantibus divina districtio
minatur, quae erunt illa reproborum improperia,
<pb n="1139A"/>
qui terror, quae implacabilis Majestatis aversio.
Tanta enim tunc Dominus reprobis iratus dicet;
 quanta eos pati ex aequitate permiserit. Quae nimirum
 verba animadversionis illius justi, dum modo
sollicite metuunt, evadunt. Sed quis in illo examine
inveniri justus valeat, si secundum suae fortitudinis
Majestatem vitam hominum <emph>515</emph> discutiat Deus?
Apte ergo subjungitur:</p>
          </div3>
        </div2>
<div2>
          <head>CAPUT XXX [ <hi>Vet. XV, Rec. XIV</hi> ].</head>
<p>VERS. 6.-- <hi>Nolo multa fortitudine contendat mecum;
nec magnitudinis suae mole me premat.</hi> </p>
<div3>
            <head>37.</head>
            <p>
 <hi>Dei fortitudinem formidantes, infirmitatem in
assumpta humanitate desiderant.</hi> --Mens etenim
 quamlibet justi, si ab omnipotente Domino districte
judicatur, mole magnitudinis premitur. In quibus
<pb n="1139B"/>
nimirum verbis hoc quoque intelligendum est, quod
sanctus vir, dum Dei fortitudinem devitat, quid ejus
aliud quam infirmitatem desiderat? Et scriptum est: <hi>Quod infirmum est Dei, fortius est hominibus 
 <note>(I Cor.
I, 25)</note>
            </hi>. Unde et protinus adjungit:
</p>
            <p>VERS. 7.-- <hi>Proponat aequitatem contra me, et
perveniet ad victoriam judicium meum.</hi> </p>
<p>Quis enim alius nisi Mediator Dei et hominum,
homo Christus Jesus <note>(I Tim. II, 5)</note>, aequitatis nomine
designatur? de quo scriptum est: <hi>Qui factus
est sapientia nobis a Deo et justitia <note>(I Cor. I, 30)</note>
              </hi>.
Quae scilicet justitia dum in hunc mundum contra
vias peccatorum venit, antiquum hostem vincimus,
a quo captivi tenebamur. Dicat ergo: <hi>Nolo multa
fortitudine contendat mecum, nec magnitudinis suae
<pb n="1139C"/>
mole me premat; proponat aequitatem contra me, et
perveniet ad victoriam judicium meum.</hi> Id est, ad redarguendas
vias meas incarnatum Filium mittat, et
tunc insidiantem adversarium per absolutionis meae
judicium victor excludam. Si enim in divinitatis
fortitudine sic unigenitus Dei Filius invisibilis maneret,
ut nil de nostra infirmitate susciperet, infirmus
homo ad eum invenire accessum gratiae quando
potuisset? Consideratum quippe pondus ejus magnitudinis
opprimeret potius quam juvaret. Sed fortis
 super omnia apparuit infirmus inter omnia, ut
dum nobis ex assumpta infirmitate congrueret, ad
permanentem nos suam fortitudinem elevaret. In
altitudine enim sua divinitas a nobis utpote parvulis
apprehendi non potuerat, sed stravit se hominibus
<pb n="1139D"/>
 per humanitatem, et quasi in jacentem ascendimus;
surrexit, et levati sumus. Unde hoc quoque
mox subditur, per quod divinitas invisibilis atque
incomprehensibilis demonstretur. Nam sequitur:</p>
          </div3>
        </div2>
<div2>
          <head>CAPUT XXXI [ <hi>Rec. XV</hi> ].</head>
<p>VERS. 8, 9.-- <hi>Si ad Orientem iero, non apparet;
<pb n="1140A"/>
si ad Occidentem, non intelligam eum; si ad sinistram,
quid agam? non apprehendam eum; si me vertam ad
dexteram, non videbo illum.</hi> </p>
<div3>
            <head>38.</head>
            <p>
 <hi>Deus invisibilis et incomprehensibilis, non in
parte sed ubique quaerendus.</hi> --Creator quippe omnium
in parte non est, quia ubique est. Et tunc minus
invenitur, quando is qui totus ubique est in
parte quaeritur. Incircumscriptus namque spiritus
omnia intra semetipsum habet, quae tamen et implendo
circumdat, et circumdando implet, et sustinendo
transcendit, et transcendendo sustinet. Bene
autem postquam dictum est: <hi>Si ad Orientem iero, non
apparet; si ad Occidentem, non intelligam eum; si ad
sinistram quid agam? non apprehendam eum; si me
vertam ad dexteram, non videbo illum;</hi> illico adjunxit:
<pb n="1140B"/> <hi>Ipse vero scit viam meam.</hi> 
 Ac si aperte dicat: Videre
non valeo videntem me, et eum qui me subtiliter
intuetur intueri non possum; ut videlicet ostendat
 quia tanto cautius formidandus est, quanto conspicabilis
non est. Qui enim ita nos aspicit, ut a nobis
aspici nequeat, eo magis timendus est, quo cuncta
videns minime videtur. Cum enim contra nos latere
quempiam in insidiis credimus, eo illum amplius
metuimus, quo minime videmus. <emph>516</emph> Cumque ejus
insidias nequaquam deprehendimus ubi sunt, et ibi
eas metuimus ubi non sunt. Creator autem noster,
qui ubique totus est, et cernens cuncta non cernitur,
tanto magis metuendus est, quanto invisibilis
permanens, de nostris actibus quando et quid decernat
ignoratur. Quae tamen verba intelligi et aliter
<pb n="1140C"/>
possunt. Ad Orientem quippe imus, cum mentem in
consideratione majestatis ejus attollimus. Sed non
apparet, quia qualis in natura sua est a cogitatione
mortali videri non praevalet. <hi>Si ad Occidentem non
intelligam eum. [Vet. XVI.</hi> ] Ad Occidentem imus
cum sublevatum in Deo cordis oculum, sed ipsa immensitate
luminis reverberatum, ad nosmetipsos reducimus,
et lassati discimus valde super nos esse
quod quaerebamus, nostramque mortalitatem considerantes,
indignos nos adhuc esse deprehendimus
qui immortalem videre valeamus. <hi>Si ad sinistram,
quid agam non apprehendam eum.</hi> Ad sinistram ire
est peccatorum delectationibus consentire. Et nimirum
constat quia Deum apprehendere non valet qui
adhuc in delectatione peccati per sinistram jacet. <hi>Si
<pb n="1140D"/>
me vertam ad dexteram, non videbo illum.</hi> In dexteram
procul dubio vertitur qui de virtutibus elevatur.
Sed Deum videre non valet qui privata laetitia de
bonis actibus gaudet, quia in eo cordis oculum tumor
elationis premit. Unde bene alias dicitur: <hi>Non
declines ad dexteram, aut ad sinistram <note>(Deut. XVII,
11)</note>
            </hi>. In quibus cunctis plerumque se anima discutit,
<pb n="1141A"/>
nec tamen plene deprehendere semetipsam valet.
Unde hic apte subditur:</p>
          </div3>
        </div2>
<div2>
          <head>CAPUT XXXII.</head>
<p>VERS. 10.-- <hi>Ipse vero scit viam meam.</hi> </p>
<div3>
            <head>39.</head>
            <p>
 <hi>Deus justorum vias explorat eosque probat.</hi> --Ac
si patenter dicat: Ego me et districte discutio,
et perfecte me scire non possum; et tamen ille
quem videre non valeo, videt subtiliter cuncta quae
ago. Sequitur:
</p>
            <p> <hi>Et probabit me quasi aurum quod per ignem
transit.</hi> </p>
<p>Aurum in fornace ad naturae suae claritatem proficit,
dum sordes amittit. Quasi aurum ergo quod
per ignem transit probantur animae justorum, quibus
exustione tribulationis et subtrahuntur vitia et merita
<pb n="1141B"/>
augentur. Nec elationis fuit quod sanctus vir in
tribulatione se positum auro comparavit, quia qui
Dei voce justus ante flagella dictus est, non idcirco
tentari permissus est ut in eo vitia purgarentur, sed
ut merita crescerent, aurum vero igne purgatur. Minus
ergo de se aestimavit ipse quam erat, dum, tribulationi
traditus, purgari se credidit, qui purgandum
in se aliquid non habebat.</p>
          </div3>
<div3>
            <head>40.</head>
            <p>
 <hi>Justi quantumvis humiles, sua bona opera non
ignorant.</hi> --Sciendum vero est quia quamvis de se
humilia sentiat animus justorum, ea tamen quae
agunt quam sint recta conspiciunt, sed de eorum
rectitudine non praesumunt: Unde adhuc subditur: <hi>Vestigia ejus secutus est pes meus: viam ejus custodivi,
et non declinavi ex ea. A mandatis labiorum
<pb n="1141C"/>
ejus non recessi, et in sinu meo abscondi verba oris
ejus.</hi> 
 Sed in his omnibus an se esse aliquid existimet
videamus. Sequitur: <hi>Ipse enim solus est [Rec. XVI</hi> ].
Qua sententia subjuncta ostendit quia in tot bonis
quae egerat nil esse se credidit. Sed haec ipsa superius
verba repetentes, ut possumus perstringamus.</p>
          </div3>
        </div2>
<div2>
          <head>CAPUT XXXIII.</head>
<p> <emph>517.</emph> VERS. 11.-- <hi>Vestigia ejus secutus est pes
meus.</hi> </p>
<div3>
            <head>41.</head>
            <p>
 <hi>Dei longanimitas et pietas nobis unitandae.
Exempla Christi sequenda.</hi> --Quasi quidam namque
gressus Dei sunt, quas cernimus, operationes ejus,
quibus bonus quisque malusque regitur, quibus justi
injustique suis ordinibus disponuntur, quibus et
subjectus quisque ad meliora quotidie ducitur, et
<pb n="1141D"/>
adversus ad deteriora corruens toleratur. De quibus
nimirum gressibus Propheta dicebat: <hi>Visi sunt
gressus tui, Deus <note>(Psal. LXVII, 25)</note>
            </hi>. Nos itaque cum
virtutem longanimitatis atque pietatis ejus intuemur,
et intuentes imitari contendimus, quid aliud quam
gressuum ejus vestigia sequimur, quia extrema
quaedam ejus operationis imitamur. Haec enim Patris
sui vestigia Veritas admonebat imitari, cum diceret:
<pb n="1142A"/> <hi>Orate pro persequentibus et calumniantibus vos, ut
sitis filii Patris vestri, qui in coelis est, qui solem suum
oriri facit 
 super malos et bonos <note>(Matth. V, 45;
Luc. VI, 28)</note>
            </hi>. [ <hi>Vet. XVII.</hi> ] Potest tamen beatus Job,
qui certa fide jam dixerat: <hi>Scio quod Redemptor
meus vivit, et in novissimo die de terra surrecturus
sum <note>(Job. XIX, 25)</note>
            </hi>, sic in futura operatione incarnandae
sapientiae intendere, sicut nos ejusdem sapientiae
jam praeterita opera per fidem videmus, quod
Mediator Dei et hominum benignus ad tribuendum,
humilis ad sustinendum, patiens ad exemplum praebendum
fuerit. Cujus nimirum vitam dum beatus Job,
superno spiritu repletus, sollicita intentione conspiceret,
futuram mansuetudinis illius humilitatem praevidens,
quasi ad exemplum sibi propositum recurrit,
<pb n="1142B"/>
ut quidquid in hac vita ageret, ad imitationis illius
vestigia ligaret, quatenus qui occultae dispositionis
ejus sublimia videre non poterat, quasi in terra conspiciens,
ad imitationem ejus vestigia teneret. De
quibus ejus vestigiis per Petrum dicitur: <hi>Christus
passus est pro nobis, vobis relinquens exemplum, ut
sequamini vestigia ejus <note>(I Petr. II, 21)</note>
            </hi>. De quo adhuc
subditur:</p>
          </div3>
        </div2>
<div2>
          <head>CAPUT XXXIV.</head>
<p>IBID.-- <hi>Viam ejus custodivi, et non declinavi ex ea.</hi> </p>
<div3>
            <head>42.</head>
            <p>
 <hi>Justorum sollicitudo est vias veritatis observare.</hi> --Custodit
 et non declinat, qui hoc ubi
intendit operatur. Custodire quippe per intentionem,
est non declinare per operationem. Haec namque est
<pb n="1142C"/>
sollicitudo justorum, ut actus suos quotidie juxta
vias veritatis examinent, et, ea sibi in regulam proponentes,
a rectudinis earum tramite non declinent.
Super semetipsos quippe quotidie ire contendunt, et
quo in virtutum verticem provehuntur, cauta reprehensione
dijudicant, quidquid de eis ex semetipsis
remanet infra semetipsos, et totos se illo festinant
trahere, ubi se inveniunt ex parte pervenisse. Sequitur:</p>
          </div3>
        </div2>
<div2>
          <head>CAPUT XXXV.</head>
<p>VERS. 12.-- <hi>A mandatis labiorum ejus non recessi.</hi> </p>
<div3>
            <head>43.</head>
            <p>
 <hi>Dei voluntatem in Scripturis scrutari, alia justorum
sollicitudo.</hi> --Sicut bene obsequentes famuli
dominorum suorum vultibus semper intenti sunt, ut
ea quae praeceperint, festine audiant et implere contendant,
<pb n="1142D"/>
sic justorum mentes per intentionem suam
omnipotenti Domino assistunt, atque in scriptura
ejus quasi os ejus intuentur, ut quia per eam Deus
loquitur omne quod vult, tanto a voluntate ejus non
discrepent, quanto eamdem voluntatem illius in ejus
eloquio agnoscunt. Unde fit ut ejus verba non per
eorum aures supervacue transeant, sed haec in suis
cordibus figant. Unde hic subditur:</p>
          </div3>
        </div2>
<div2>
          <head>CAPUT XXXVI</head>

<pb n="1143A"/>
<p> <emph>518.</emph> IBID.-- <hi>Et in sinu meo abscondi verba oris ejus.</hi> </p>
<div3>
            <head>44.</head>
            <p>
 <hi>Verba Dei in sinu abscondere, alia justorum
sollicitudo.</hi> --In sinu etenim cordis verba oris ejus
abscondimus, quanto mandata illius non transitorie,
sed implenda opere audimus. Hinc est quod de ipsa
matre Virgine scriptum est: <hi>Maria autem conservabat
omnia verba haec, conferens in corde suo <note>(Luc. II, 19)</note>
            </hi>.
Quae nimirum verba, et cum ad operationem prodeunt,
in sinu cordis absconsa latent, si per hoc quod foris
agitur intus agentis animus non elevatur. Nam cum
conceptus sermo ad opus ducitur, si per hoc humana
laus quaeritur, sermo Dei in sinu mentis procul dubio
non occultatur. Sed nosse velim, beate vir, cur te
tanta intentione examines, cur te tanta sollicitudine
<pb n="1143B"/>
astringas? Sequitur:</p>
          </div3>
        </div2>
<div2>
          <head>CAPUT XXXVII. [ <hi>Vet. XVIII</hi> ].</head>
<p>VERS. 13.-- <hi>Ipse enim solus est, et nemo avertere
potest cogitationem ejus.</hi> </p>
<div3>
            <head>45.</head>
            <p>
 <hi>Deus solus est, in cujus essentiae comparatione
esse nostrum non esse est.</hi> --Nunquid non sunt angeli
et homines, coelum et terra, aer et maria, cuncta
volatilia, quadrupedia, atque repentia? Et certe
scriptum est: <hi>Creavit ut essent. omnia <note>(Genes. II, 3,
seq.)</note>
            </hi>. Cum ergo in rerum natura tam multa sint, cur
beati viri voce nunc dicitur: <hi>Ipse enim solus est.</hi> 
Sed aliud est esse, aliud principaliter esse; aliud
mutabiliter, atque aliud immutabiliter esse. Sunt
enim haec omnia, sed principaliter non sunt, quia in
semetipsis minime subsistunt, et nisi gubernantis
<pb n="1143C"/>
manu teneantur, esse nequaquam possunt. Cuncta
namque in illo subsistunt; a quo creata sunt, nec ea
quae vivunt sibimetipsis vitam tribuunt, neque ea quae
moventur et non vivunt suis nutibus ad motum ducuntur,
sed ille cuncta movet, qui quaedam vivificat,
quaedam vero non vivificata in extremam essentiam
mire ordinans servat. Cuncta quippe ex nihilo facta
sunt, eorumque essentia rursum ad nihilum tenderet,
nisi eam auctor omnium regiminis manu retineret
Omnia itaque quae creata sunt, per se nec subsistere
praevalent, nec moveri; sed in tantum subsistunt, in
quantum ut esse debeant acceperunt; in tantum moventur,
in quantum occulto instinctu disponuntur.
Ecce enim peccator flagellandus est de rebus humanis:
arescit in ejus laboribus terra, concutitur in
<pb n="1143D"/>
ejus naufragiis mare, ignescit in ejus sudoribus aer,
obtenebrescit contra eum inundationibus coelum,
inardescunt in ejus oppressionibus homines, moventur
 in ejus adversitate et angelicae virtutes. Nunquidnam
haec, quae inanimata vel quae viventia diximus,
suis instinctionibus et non magis divinis
impulsionibus agitantur? Quidquid est itaque quod
exterius saevit, per hoc ille intuendus est, qui hoc
<pb n="1144A"/>
interius disponit. In omni igitur causa solus ipse
intuendus est, qui principaliter est. Qui etiam ad
Moysen dicit: <hi>Ego sum qui sum. Sic dices filiis
Israel: Qui est, misit me ad vos <note>(Exod. III, 14)</note>
            </hi>. Cum
itaque flagellamur per ea quae videmus, illum debemus
sollicite metuere, quem non videmus. Vir itaque
sanctus despiciat quidquid exterius terret, quidquid
per essentiam suam, nisi regeretur, ad nihilum tenderet,
et mentis oculo, suppressis omnibus, intueatur
unum in cujus essentiae comparatione esse nostrum
non esse est, et dicat: <hi>Ipse enim solus est.</hi> 
</p>
            <p> <emph>519</emph> [ <hi>Rec. XVII.] 46. Deus immutabilis natura
et voluntate.</hi> --De cujus mox immutabilitate apte
subjungitur: <hi>Et nemo avertere potest cogitationem
ejus.</hi> Sicut enim immutabilis natura est, ita immutabilis
<pb n="1144B"/>
voluntate. Cogitationem quippe ejus nullus
avertit, quia nemo resistere occultis ejus judiciis
praevalet. Nam etsi fuerunt quidam qui deprecationibus
suis ejus cogitationem avertisse viderentur,
ita fuit ejus interna cogitatio, ut sententiam illius
avertere deprecando potuissent, et ab eo acciperent
quod agerent apud ipsum. Dicat ergo: <hi>Et nemo
avertere poterit cogitationem ejus,</hi> quia semel fixa
judicia mutari nequaquam possunt. Unde scriptum est: <hi>Praeceptum posuit, et non praeteribit 
 <note>(Psal. CXLVIII, 6)</note>
              </hi>;
et rursum: <hi>Coelum et terra transibunt, verba autem
mea non transibunt <note>(Marc. XIII, 31)</note>
              </hi>; et rursum: <hi>Non
enim cogitationes meae sicut cogitationes vestrae, neque
viae meae sicut viae vestrae <note>(Isai. LV, 8)</note>
              </hi>. Cum ergo exterius
mutari videtur sententia, interius consilium non
<pb n="1144C"/>
mutatur, quia de unaquaque re immutabiliter intus constituitur,
quidquid foris mutabiliter agitur. Sequitur:</p>
          </div3>
        </div2>
<div2>
          <head>CAPUT XXXVIII. [ <hi>Vet. XIX, Rect. XVIII</hi> ].</head>
<p>IBID.-- <hi>Et anima ejus quodcunque voluit, hoc fecit.</hi> </p>
<div3>
            <head>47.</head>
            <p>
-- <hi>Deo nec illa obsistunt quae contra voluntatem
illius fieri videntur.</hi> --Cum sit cunctis corporibus exterior,
cunctis mentibus interior Deus, ea ipsa vis
ejus, qua omnia penetrat, cunctaque disponit, anima
illius appellatur. Cujus videlicet voluntati nec illa
obsistunt, quae contra voluntatem illius fieri videntur,
quia ad hoc nonnunquam permittit fieri etiam
quod non praecipit, ut per hoc illud certius impleatur
quod jubet. Apostatae quippe angeli perversa voluntas
est, sed tamen a Deo mirabiliter ordinatur, ut ipsae
quoque ejus insidiae utilitati bonorum serviant, quos
<pb n="1144D"/>
purgant dum tentant. Sic itaque ejus anima quodcunque
voluit hoc fecit, ut inde quoque voluntatem
suam impleat, unde voluntati illius repugnari videbatur.
Terreatur ergo vir justus, et tantae majestatis
pondus considerans, infirmum se esse deprehendat.</p>
          </div3>
<div3>
            <head>48.</head>
            <p>
 Sed inter verba haec percunctari libet, ac dicere:
O beate Job, inter tot flagella positus cur adhuc
adversa formidas? jam tribulationibus cingeris, jam
<pb n="1145A"/>
innumeris afflictionibus angustaris. Malum timeri
debet quod necdum susceptum est; tu in tanto positus
dolore quid metuis? Sed ecce vir justus nostris
inquisitionibus satisfaciens adjungit:</p>
          </div3>
        </div2>
<div2>
          <head>CAPUT XXXIX.</head>
<p>VERS. 14.-- <hi>Cum expleverit in me voluntatem suam,
et alia multa similia praesto sunt ei.</hi> </p>
<div3>
            <head>49.</head>
            <p>
 <hi>Ex his quae patimur, formidare discimus quae nondum
passi sumus.</hi> --Ac si aperte dicat: Jam perpendo
quae patior, sed adhuc formido quae pati possum. Explet
enim in me voluntatem suam, quia multis me percussionibus
affligit. Sed multa similia praesto sunt ei,
quia si ferire cogitat, adhuc invenit ubi plaga crescat.
Hinc itaque pensandum est quam pavidus ante flagellum
fuit, qui etiam percussus adhuc metuit ne feriatur.
<pb n="1145B"/>
Incomprehensibilem quippe vim ei inesse considerans
et potestatis et examinis, esse vir justus noluit nec
de flagello securus. Unde adhuc metuens adjungit:</p>
          </div3>
        </div2>
<div2>
          <head>CAPUT XL.</head>
<p>VERS. 15.-- <hi>Et idcirco a facie ejus turbatus sum,
et considerans eum, timore sollicitor.</hi> </p>
<div3>
            <head>50.</head>
            <p>
 <hi>Malis securitatem prae se ferentibus, justi semper
timent.</hi> --Bene a facie Domini turbatur, qui terrorem
majestatis illius cordis sui obtutibus proponit, et ejus
rectitudinis pavore concutitur, dum <emph>520</emph> se reddendis
rationibus conspicit idoneum non esse, si dictricte
judicetur. Recte autem dicitur: <hi>Et considerans eum,
timore sollicitor,</hi> quia divinae animadversionis vim
cum minime quisque considerat, minime formidat;
et tanto magis in hac vita quasi securus est, quanto
<pb n="1145C"/>
a consideratione internae districtionis alienus. Semper
etenim justi viri ad cordis secretarium redeunt
 vim occultae districtionis intuentur, majestatis intimae
judicio assistunt, ut eo magis quandoque securi sint,
quo hic quandiu viverent securi esse noluerunt. Nam
malorum mentes cum renuunt considerare quod timeant,
ad hoc quandoque gaudentes perveniunt quod
timentes nullo modo evadant. Sed ecce de beato Job
novimus quod crebris Dei sacrificiis deditus, quod
hospitalitatibus, quod indigentiis pauperum impensus,
quod suis etiam subditis humilis, quod sibi adversantibus
benignus fuit, et tamen tot flagella suscepit
nec jam securus exstitit inter flagella, sed adhuc
metuit, adhuc divinae districtionis vim considerans
contremiscit. Quid nos itaque miseri, quid peccatores
<pb n="1145D"/>
dicimus, si sic timet, qui sic egit? Sed tanti
timoris pondus an a semetipso habeat, innotestat.
Sequitur:</p>
          </div3>
        </div2>
<div2>
          <head>CAPUT XLI [ <hi>Vet. XX</hi> ].</head>
<p>VERS. 16. <hi>Deus mollivit cor meum, et Omnipotens
conturbavit me.</hi> </p>
<div3>
            <head>51.</head>
            <p>
 <hi>Timor hic donum Dei est.</hi> --Ex divino munere
cor justi moliri dicitur, quia superni judicii timore
<pb n="1146A"/>
penetratur. Molle est enim quod penetrari potest,
durum quod penetrari non potest. Unde per Salomonem
dicitur: <hi>Beatus homo qui semper est pavidus, qui
vero mentis est durae corruet in malum <note>(Prov. XXVIII,
14)</note>
            </hi>. Virtutem ergo suae formidinis non sibi, sed auctori
tribuit, qui ait: <hi>Deus mollivit cor meum, et
Omnipotens conturbavit me.</hi> Non autem secura, sed
perturbata sunt corda bonorum, quia dum futuri
examinis pondus considerant, quietem hic habere
non appetunt, securitatem suam districtionis intimae
consideratione perturbant. Qui tamen inter ipsa timoris
supplicia saepe animum revocant ad dona, et
ut semetipsos consolatione refoveant, inter hoc
quod metuunt reducunt oculum ad dona quae
acceperunt, ut spes sublevet quem timor premit.
Unde et sequitur:</p>
          </div3>
        </div2>
<div2>
          <head>CAPUT XLII [ <hi>Rec XIX</hi> ].</head>

<pb n="1146B"/>
<p>VERS. 17.-- <hi>Non enim perii propter imminentes
tenebras, nec faciem meam operuit caligo.</hi> </p>
<div3>
            <head>52.</head>
            <p>
 <hi>Flagella justorum aut mala perpetrata purgant,
aut futura devitant.</hi> --Ille enim in flagello positus a
salute corporis propter imminentes tenebras perit, qui
idcirco pro transactis percutitur, ut a futuris suppliciis
abscondatur. Flagella quippe bonorum aut vitia
perpetrata purgant, aut ea quae poterant perpetrari
futura devitant. Beatus autem Job, quia in flagello
positus, nec a peccatis praecedentibus purgabatur,
nec ab imminentibus tegebatur, sed ejus tantummodo
in flagello virtus augebatur, fiducialiter dicit: <hi>Non
enim perii propter imminentes tenebras, nec faciem
<pb n="1146C"/>
meam operuit caligo.</hi> Qui enim semper divinae formidinis
pondus aspexit, ejus cordis faciem caligo
peccati non operuit. Et is quem supplicia nulla sequebantur,
salutem corporis propter imminentes tenebras
non amisit.</p>
          </div3>
<div3>
            <head>53.</head>
            <p>
 <hi>A pravis cogitationibus nemo immunis.</hi> --Et
notandum quod ipse priora denuntians nequaquam
ait: Faciem meam non tetigit; sed: <hi>Non operuit
caligo.</hi> Saepe enim etiam corda justorum <emph>521</emph> 
subortae cogitationes polluunt, terrenarum rerum
 delectationibus tangunt, sed dum citius manu
 sanctae discretionis abiguntur, festine agitur ne cordis
faciem caligo operiat, quae hanc jam ex illicita
 delectatione tangebat. Nam saepe in ipso orationis
sacrificio importunae se cogitationes ingerunt, quae
<pb n="1146D"/>
hoc rapere vel maculare valeant, quod in nobis Deo
flentes immolamus. Unde Abraham cum ad occasum
solis sacrificium offerret, insistentes aves pertulit,
quas studiose, ne oblatum sacrificium raperent,
abegit <note>(Genes. XV, 11)</note>. Sic nos cum in ara cordis
holocaustum Deo offerimus, ab immundis hoc
volucribus custodiamus, ne maligni spiritus et perversae
cogitationes rapiant quod mens nostra offerre
se Domino utiliter sperat. Sequitur:</p>
          </div3>
        </div2>
<div2>
          <head>CAPUT XLIII [ <hi>Vet. et Rec. XX</hi> ].</head>

<pb n="1147A"/>
<p>CAP. XXIV, VERS. 1.-- <hi>Ab Omnipotente non sunt
abscondita tempora; qui autem noverunt eum, ignorant
dies illius.</hi> </p>
<div3>
            <head>54.</head>
            <p>
 <hi>Dies Dei ejus aeternitas. Deus est quod habet.</hi> --Quid
dies Dei, nisi ipsa ejus aeternitas appellatur?
quae nonnunquam unius diei pronuntiatione exprimitur,
sicut scriptum est: <hi>Melior est dies una in
atriis tuis super millia <note>(Psal. LXXXIII, 11)</note>
            </hi>. Nonnunquam
vero pro sua longitudine dierum multorum
appellatione signatur, de quibus scriptum est: <hi>In
saeculum saeculi anni tui <note>(Psal. CI, 25)</note>
            </hi>. Nos itaque
intra tempora volvimur, per hoc quod creatura sumus.
Deus autem qui creator est omnium aeternitate
sua tempora nostra comprehendit. Ait ergo: <hi>Ab
<pb n="1147B"/>
Omnipotente non sunt abscondita tempora; qui autem
noverunt eum, ignorant dies illius.</hi> Quia ipse quidem
nostra comprehensibiliter conspicit, nos autem ea
quae ejus sunt comprehendere nullatenus valemus.
Sed natura Dei cum simplex sit, mirandum valde est,
cur dicit: <hi>Qui noverunt eum, ignorant dies illius.</hi> 
Neque enim aliud ipse, atque aliud dies ejus sunt.
Deus namque hoc est quod habet. Aeternitatem
quippe habet, sed ipse est aeternitas. Lucem habet,
sed lux sua ipse est. Claritatem habet, sed ipse est
claritas sua. Non est ergo in eo aliud esse, et aliud
habere. Quid est itaque dicere: <hi>Qui noverunt eum,
ignorant dies illius,</hi> nisi quia et qui cognoscunt eum
adhuc nesciunt? Nam et qui jam eum fide tenent,
adhuc per speciem ignorant. Et cum ipse sibi sit
<pb n="1147C"/>
aeternitas, quem veraciter credimus, qualiter tamen
sit ipsa ejus aeternitas ignoramus. In hoc namque
quod de divinae naturae potentia audimus, ea nonnunquam
cogitare consuevimus quae per experientiam
scimus. Omne enim quod coepit et desinit, initio et
fine concluditur. Quod si mora aliquantula differtur
ut finiatur, longum dicitur; in qua videlicet longinquitate
cum quisque mentis oculos reducit retro per
memoriam, tendit ante per exspectationem, quasi
per spatium temporis dilatat in mente. Cumque audit
aeternitatem Dei, humano more intendenti animo
longa vitae spatia proponit, in quibus metiatur semper
et quid abiit retro, quod retineatur in memoria,
et quid ante restat, quod exspectetur ex intentione.</p>
          </div3>
<div3>
            <head>55.</head>
            <p>
 <hi>In aeternitate nihil praeteritum aut futurum.</hi> --Sed
<pb n="1147D"/>
quoties in aeternitate ista cogitamus, aeternitatem
necdum cognovimus. Ibi quippe est quod nec initio
incipitur, nec fine terminatur, ubi neque exspectatur
quod veniet, neque percurrit quod debeat recordari,
sed est unum quod <emph>522</emph> semper esse est. Quod
etsi nos et angeli cum initio esse videre incipimus,
esse tamen hoc sine initio videmus, ubi sic semper
sine fine esse est, ut nunquam se animus tendat ad
<pb n="1148A"/>
sequentia, ac si multiplicentur quae sunt et longa
fiant. Nam etsi per prophetiae spiritum dictum est: <hi>Domine, qui regnas in aeternum, et in saeculum, et
adhuc</hi> 
 <note>(Fortasse, Exod. XV, 18, ubi legitur: <hi>Dominus
regnabit in aeternum</hi> [Hebr., in saeculum] et ultra)</note>
            <hi>,</hi> 
more sacri eloquii, humano modo spiritus hominibus
est locutus, ut ibi <hi>adhuc</hi> diceret, ubi exspectatio
non inesset. <hi>Adhuc</hi> enim aeternitas non habet, quae
semper esse habet, in qua nulla pars suae longitudinis
praeterit, ut pars alia succedat, sed totum simul
esse est, ut nil deesse videatur quod non cernat; in
qua omne quod est animus videt et tardum non esse,
et longum esse. Sed haec de aeternitatis diebus loquentes,
conamur magis videre aliquid quam videmus.
Dicatur igitur recte: <hi>Qui autem noverunt eum,
<pb n="1148B"/>
ignorant dies illius,</hi> quia etsi jam Deum per fidem
novimus, qualiter tamen sit ejus aeternitas, sine praeterito
ante saecula, sine futuro post saecula, sine
mora longa, sine praestolatione perpetua, non videmus.
Beatus itaque Job sanctae Ecclesiae typum tenens,
quia sub magno se scientiae freno moderatur,
ne plus sapiat quam oportet sapere, et dies Dei non
posse comprehendi testificans, ad haereticorum mox
superbiam respectum mentis reducit, qui alta sapere
appetunt, et quod capere utcunque non possunt
perfecte se scire gloriantur. Nam sequitur:</p>
          </div3>
        </div2>
<div2>
          <head>CAPUT XLIV [ <hi>Rec. XXI</hi> ].</head>
<p>VERS. 2.-- <hi>Alii terminos transtulerunt, diripuerunt
greges, et paverunt eos.</hi> </p>
<div3>
            <head>56.</head>
            <p>
 <hi>Haeretici terminos a patribus constitutos transferunt.</hi> --Quos
<pb n="1148C"/>
aliorum nomine nisi haereticos designat,
qui a sanctae Ecclesiae gremio extranei existunt?
Ipsi enim terminos transferunt, quia constitutiones
patrum praevaricando transcendunt. De
quibus nimirum constitutionibus scriptum est: <hi>Ne
transgrediaris terminos antiquos, quos posuerunt patres
tui <note>(Prov. XXII, 28)</note>
            </hi>. Qui greges diripiunt et
pascunt, quia imperitos quosque perversis ad se persuasionibus
trahunt, et doctrinis pestiferis ad interficiendum
nutriunt. [ <hi>Vet. XXII.</hi> ] Nam quod gregum
nomine imperiti populi designentur, sponsi verba
testantur, qui sponsam suam alloquitur dicens: <hi>Nisi
cognoveris te, o pulchra inter mulieres, egredere, et
abi post vestigia gregum <note>(Cant. I, 7)</note>
            </hi>, id est nisi honorem
tuum, quo ad similitudinem Dei es condita,
<pb n="1148D"/>
bene vivendo cognoveris, a conspectu meae contemplationis
egredere, et imperitorum vitam imitare
populorum. Sequitur:</p>
          </div3>
        </div2>
<div2>
          <head>CAPUT XLV.</head>
<p>VERS. 3.-- <hi>Asinum pupillorum abegerunt, et abstulerunt
pro pignore bovem viduae.</hi> </p>
<div3>
            <head>57.</head>
            <p>
 <hi>Electi pupilli sunt.</hi> --Quos hoc loco pupillos
accipimus, nisi electos Dei, in mentis teneritudine
<pb n="1149A"/>
positos, qui magna fidei gratia nutriuntur, et patris
sui jam pro se mortui faciem necdum vident? Et
sunt plerique in Ecclesia qui quosdam conspiciunt
coelestia appetere, terrena omnia despectui habere;
et quamvis ipsi in hujus mundi laboribus insudent,
eis tamen quos ad coelestia anhelare conspiciunt de
rebus quas in hoc mundo possident hujus vitae adjutorium
ferunt. Et quamvis ipsi agere spiritalia nequeant,
ad summa tamen tendentibus libenter subsidia
ministrant. Portare enim asinus <emph>523</emph> onera
hominum solet. Quasi ergo quidam asinus electorum
est, qui, terrenis actibus deserviens, deportat
onera usibus hominum. Et saepe cum haeretici quemlibet
talem a sanctae Ecclesiae gremio avertunt, quasi
pupillorum asinum abigunt, quia cum hunc ad perfidiam
suam pertrahunt, a ministerio bonorum repellunt.
<pb n="1149B"/>
</p>
          </div3>
<div3>
            <head>58. </head>
            <p>
 <hi>Vidua est Ecclesia.</hi> --Quae autem vidua nisi
sancta Ecclesia debet intelligi, quae occisi viri sui
interim visione privata est? Bos autem hujus est viduae,
unusquisque praedicator. Et saepe contingit ut
haeretici perversis suis dogmatibus ipsos etiam qui
praedicatores videbantur trahant. Bovem ergo viduae
auferunt, cum de sancta Ecclesia etiam praedicantem
tollunt. Ubi recte est adjunctum: <hi>Pro pignore.</hi> 
Pignus namque cum tollitur, aliud quidem est quod
tenetur, sed tamen adhuc aliud quaeritur. Et plerumque
haeretici ideo eos conantur auferre qui praedicant,
ut eorum etiam sequaces trahant. Pro pignore ergo
bos viduae tollitur, quando idcirco ipse qui praedicabat
rapiatur, ut alii sequantur. Ex cujus ruina plerumque
<pb n="1149C"/>
agitur ut hi quoque de sanctae Ecclesiae gremio
exeant, qui in ea bonis moribus praediti mites
atque humiles esse videbantur. Unde et subditur:</p>
          </div3>
        </div2>
<div2>
          <head>CAPUT XLVI.</head>
<p>VERS. 4.-- <hi>Subverterunt pauperum viam, et oppresserunt
pariter mansuetos terrae.</hi> </p>
<div3>
            <head>59.</head>
            <p>
 <hi>Pauperum nomine humiles intelligendi.</hi> --Paupertatis
namque nomine saepe humilitas designari
solet. Et nonnunquam hi qui mansueti atque humiles
videntur, si servare discretionem nesciunt, exemplis
aliorum cadunt. Sunt vero nonnulli haeretici qui populis
admisceri fugiunt, sed recessum vitae secretioris
petunt; qui plerumque eos quos inveniunt eo amplius
peste suae persuasionis inficiunt, quo quasi ex vitae
<pb n="1149D"/>
meritis reverentiores videntur. De quibus subditur:</p>
          </div3>
        </div2>
<div2>
          <head>CAPUT XLVII [ <hi>Vet. XXIII, Rec. XXII</hi> ].</head>
<p>VERS. 5.-- <hi>Alii quasi onagri in deserto egrediuntur
ad opus suum.</hi> </p>
<div3>
            <head>60.</head>
            <p>
 <hi>Onagris similes sunt haeretici. Non Dei opus,
sed suum peragunt.</hi> --Onager enim agrestis est
asinus. Et recte hoc in loco onagris comparantur
haeretici, quia, in suis voluptatibus dimissi, a vinculis
sunt fidei et rationis alieni. Unde scriptum est: <hi>Onager assuetus in solitudine, in desiderio animae suae
attraxit ventum amoris sui 
 <note>(Jerem. II, 24)</note>
            </hi>. Onager
<pb n="1150A"/>
quippe in solitudine assuetus est, quia dum terram
cordis sui disciplinae virtute non excolit, ibi habitat
ubi fructus non est. Quia in desiderio animae suae
ventum amoris sui attrahit, quia ea quae ex desiderio
scientiae in mente concipit inflare praevalent, non
aedificare. Contra quos dicitur: <hi>Scientia inflat, charitas
vero aedificat <note>(I Cor. VIII, 1)</note>
            </hi>. Unde hic quoque
congrue infertur: <hi>Egrediuntur ad opus suum.</hi> Non
enim Dei, sed suum opus peragunt, dum non recta
dogmata, sed propria desideria sequuntur. Scriptum
quippe est: <hi>Ambulans in via immaculata, hic mihi
ministrabat <note>(Psal. C, 6)</note>
            </hi>. Qui ergo non in via immaculata
ambulat, sibi magis quam Domino ministrat.
Sequitur:</p>
          </div3>
        </div2>
<div2>
          <head>CAPUT XLVIII.</head>
<p>
            <pb n="1150B"/>IBID.-- <hi>Vigilantes ad praedam, praeparant panem
liberis.</hi> </p>
<div3>
            <head>61.</head>
            <p>
 <hi>Haeretici ad praedam vigilant.</hi> --Ad praedam
vigilant qui verba justorum ad sensum proprium
semper rapere conantur, ut per haec perversis filiis
panem erroris parent. De quo videlicet pane apud
Salomonem verbis mulieris pravitatis haereticae typum
gerentis dicitur: <emph>524</emph> <hi>Aquae furtivae dulciores
sunt, et panis absconditus suavior <note>(Prov. IX, 17)</note>
            </hi>. Sequitur:</p>
          </div3>
        </div2>
<div2>
          <head>CAPUT XLIX.</head>
<p>VERS. 6.-- <hi>Agrum non suum demetunt, et vineam
ejus quem vi oppresserint vindemiant.</hi> </p>
<div3>
            <head>62.</head>
            <p>
 <hi>Qui agrum non suum, et vineam alienam devastent
haeretici.</hi> --Potest agri nomine Scripturae
<pb n="1150C"/>
sacrae latitudo signari, quam haeretici non suam demetunt,
quia ex ea sententias longe a suis sensibus
diversas tollunt. Quae vineae quoque appellatione exprimitur,
quia per veritatis sententias botros virtutum
profert. Cujus vineae dominum, id est Scripturae
sacrae conditorem, quasi vi opprimunt, quia ejus
sensum in verba sacri eloquii inflectere violenter
conantur, qui dicit: <hi>Servire me fecisti in peccatis tuis,
praebuisti mihi laborem in iniquitatibus tuis <note>(Isai. XLIII,
24)</note>
            </hi>. Et eamdem vineam vindemiant, quia ex ea
 sententiarum botros pro suae intelligentiae intentione
coacervant. Potest agri vel vineae nomine universa
Ecclesia designari, quam perversi praedicatores
demetunt, et auctorem ejus in membris suis opprimendo
vindemiant, quia Creatoris nostri gratiam
<pb n="1150D"/>
persequentes, dum quosdam de illa qui recti videbantur
rapiunt, quid aliud quam spicas vel botros
animarum tollunt? De quibus adhuc subditur:</p>
          </div3>
        </div2>
<div2>
          <head>CAPUT L.</head>
<p>VERS. 7.-- <hi>Nudos dimittunt homines, indumenta
tollentes, quibus non est operimentum in frigore.</hi> </p>
<div3>
            <head>63.</head>
            <p>
 <hi>Bona opera destruendo, nudos dimittunt homines
haeretici.</hi> --Sicut vestimenta corpus, sic bona opera
protegunt animam. Unde cuidam dicitur: <hi>Beatus qui
vigilat, et custodit vestimenta sua, ne nudus ambulet <note>(Apoc. XVI, 15)</note>
            </hi>.
Haeretici itaque cum in quorumdam
<pb n="1151A"/>
mentibus bona opera destruunt, nimirum velamina
indumentorum tollunt. Bene autem dicitur: <hi>Quibus
non est operimentum in frigore.</hi> Operimentum quippe
ad justitiam pertinet, frigus ad culpam. Et sunt nonnulli
qui in quibusdam rebus peccata faciunt, in quibusdam
vero recta opera sequuntur. Qui ergo ex aliis
actibus delinquit, atque ex aliis justitiam peragit,
quid iste nisi in frigore vestitur; alget, et tegitur;
quia ex alio opere fervescit ad justitiam, ex alio frigescit
ad culpam? Sed cum haeretici bona opera talibus
subtrahunt, agunt ne in frigore habeant quo
vestiantur. Recte ergo dicitur: <hi>Nudos dimittunt
homines, indumenta tollentes, quibus non est operimentum
in frigore,</hi> ut videlicet solum culpae frigus interimat
quos calor alterius operis ex parte aliqua tegebat.
<pb n="1151B"/>
[ <hi>Vet. XXIV.</hi> ] Potest vero per frigus desiderium,
per vestimentum operatio signari. Et sunt plerique
qui adhuc perversis desideriis aestuant, sed, contra
se spiritaliter decertantes, rectis sibi operibus repugnant,
et bonis actibus tegunt hoc quod sinistrum
sibi resultare per tentationem sentiunt. Hi itaque
unde mala desiderant, inde algent; unde autem bona
operantur, inde vestiti sunt. Cum vero haeretici
perversis allegationibus rectae fidei opera subtrahunt,
quid agunt, nisi ut hi qui adhuc desideriorum carnalium
frigora sentiunt, sine bonorum actuum vestimento
moriantur? Sequitur:</p>
          </div3>
        </div2>
<div2>
          <head>CAPUT LI.</head>
<p>VERS. 8.-- <hi>Quos imbres montium rigant, et non
habentes velamen amplexantur lapides.</hi> </p>
<div3>
            <head>64. </head>
<p>
              <pb n="1151C"/> <hi>Sanctorum Patrum sententiis tanquam fluentis
rigamur. Sanctorum martyrum invocatio.</hi> --Imbres
montium sunt verba doctorum. De quibus montibus
voce sanctae Ecclesiae dicitur: <hi>Levavi oculos meos ad
montes <note>(Psal. CXX, 1)</note>
              </hi>. Hos itaque imbres montium
rigant, quia sanctorum Patrum <emph>525</emph> fluenta satiant.
Velamen autem, ut jam praediximus, boni operis
tegmen accipimus, quo quisque tegitur, ut ante omnipotentis
Dei oculos, pravitatis ejus foeditas operiatur.
Unde scriptum est: <hi>Beati quorum remissae sunt
iniquitates, et quorum tecta sunt peccata <note>(Psal. XXXI,
1)</note>
              </hi>. Quos autem lapidum nomine nisi fortes intra
sanctam Ecclesiam viros accipimus? quibus per primum
pastorem dicitur: <hi>Et vos tanquam lapides vivi
superaedificamini <note>(I Pet. II, 5)</note>
              </hi>. Hi itaque qui de nullo
<pb n="1151D"/>
suo opere confidunt, ad sanctorum martyrum protectionem
currunt, atque ad sacra eorum corpora
fletibus insistunt, promereri se veniam, eis intercedentibus,
deprecantur. Quid ergo isti in hac humilitate
faciunt, nisi quia bonae actionis velamen non
habent, lapides amplexantur? Sequitur:</p>
          </div3>
        </div2>
<div2>
          <head>CAPUT LII [ <hi>Rec. XXIII</hi> ].</head>
<p>VERS. 9.-- <hi>Vim fecerunt depraedantes pupillos, et
vulgus pauperum spoliaverunt.</hi> </p>
<div3>
            <head>65.</head>
            <p>
 <hi>Haeretici infirmos et indoctos, qua vi qua blandimentis
<pb n="1152A"/>
aucupantur.</hi> --Cum prosperitatem vitae praesentis
haeretici non habent, infirmis mentibus verbis
blandioribus perversa persuadent. Si qua vero illis
prosperitas temporis praesentis arriserit, etiam violenter
trahere quos praevalent non desistunt. Pupillorum
itaque nomine designantur hi qui adhuc sunt
teneri intra sanctam Ecclesiam constituti, quorum
vitam misericors pater moriendo servavit, qui ad
bonam jam intentionem deducti sunt, sed adhuc in
bonis actibus nulla virtute roborantur. Haeretici igitur
depraedantes pupillos vim faciunt, quia contra
infirmas fidelium mentes verborum et operum violentia
grassantur. Vulgus autem pauperum est populus
indoctus, qui si verae sapientiae divitias haberet,
vestimentum suae fidei nequaquam amitteret.
Quasi quidam quippe intra sanctam Ecclesiam senatores
<pb n="1152B"/>
sunt, veri doctores, qui cum scientiam in
corde multiplicant, veris apud se divitiis abundant.
Sed haeretici vulgus pauperum spoliant, quia dum
doctos non praevalent, indoctos quosque a valamine
fidei praedicatione pestifera denudant. Sequitur:</p>
          </div3>
        </div2>
<div2>
          <head>CAPUT LIII [ <hi>Vet. XXV</hi> ].</head>
<p>VERS. 10.-- <hi>Nudis et incedentibus absque vestitu,
et esurientibus tulerunt spicas</hi> </p>
<div3>
            <head>66.</head>
            <p>
 <hi>Haeretici sanctorum Patrum doctrinam auferunt
otiosis et incautis.</hi> --Quod ait <hi>nudis,</hi> hoc replicat, <hi>absque
vestitu;</hi> sed aliud est nudum esse, aliud nudum incedere.
Omnis enim qui nec bona nec mala operatur,
nudus est et otiosus; qui autem mala agit, nudus incedit,
quia sine velamine boni operis per iter pravitatis
<pb n="1152C"/>
pergit. Sunt vero nonnulli qui, malum suae
nequitiae cognoscentes, satiari pane justitiae festinant,
percipere sacri eloquii dicta desiderant. Qui
quoties Patrum sententias pro aedificandis mentibus
in cogitatione versant, quasi de bona segete spicas
portant. Haeretici igitur nudis et incedentibus absque
vestitu et esurientibus spicas tollunt, quia sive quidam
otiosi sint, et in nullis se bonis exerceant,
seu per iter impudentiae absque velamine boni operis
pergant, etiam si quando jam ad poenitentiam redire
cupiunt, et pabulum verbi concupiscunt, eis esurientibus
spicas tollunt, quia in eorum mente perniciosis
persuasionibus Patrum sententias destruunt.
Nec immerito spicas signare Patrum sententias dicimus,
quia saepe dum per figurata eloquia proferuntur,
<pb n="1152D"/> <emph>526</emph> 
 ab eis tegmen litterae quasi aristarum
paleas subtrahimus, ut medulla spiritus reficiamur.
Sequitur:</p>
          </div3>
        </div2>
<div2>
          <head>CAPUT LIV.</head>
<p>VERS. 11.-- <hi>Inter acervos eorum meridiati sunt, qui
calcatis torcularibus sitiunt.</hi> </p>
<div3>
            <head>67.</head>
            <p>
 <hi>Persecutionum quas fidelibus haeretici indicunt
utilitas. Saeculi potentes adversus eos commovent.</hi> --Omnes
qui sanctam Ecclesiam persequuntur, quid
<pb n="1153A"/>
aliud quam torcular calcant? Quod divina agi dispositione
permittitur, ut animarum botri in spiritale
vinum defluant, quae, carne corruptibili exutae, ad
regna coelestia velut in apothecam currant. Nam injusti
dum justos deprimunt, quasi botros sub pedibus
mittunt. Compressi autem botri ad superni convivii
satietatem exuberant, qui prius quasi in hujus aeris
libertate pendebant. Unde David propheta, sanctae
Ecclesiae afflictionem conspiciens, psalmum pro torcularibus
scribit <note>(Psal. VIII, aut LXXXIII)</note>. Sed omnes qui
vitam fidelium persequuntur, calcant et sitiunt, quia
agendo crudelia, ferociores fiunt, impietatis suae meritis
caecati, eo ambiunt graviora facere, quo jam
gravia fecerunt. Haeretici autem cum per se potestatem
persecutionis non habent, hujus saeculi potentes commovent,
<pb n="1153B"/>
eorumque mentes ad persequendum trahunt,
et quibus valent persuasionibus accendunt. Quos
cum crudelia agere contra catholicorum vitam conspiciunt,
quasi in ipso solis fervore requiescunt. Bene
ergo nunc dicitur: <hi>Inter acervos eorum meridiati
sunt, qui calcatis torcularibus sitiunt,</hi> quia eorum se
multitudini adjungunt, quos jam vident gravia agere,
et adhuc sitire graviora. Quorum fervor dum eorum
desideria satiat, in eorum actibus, quasi in meridie,
quiescunt. Sequitur:</p>
          </div3>
        </div2>
<div2>
          <head>CAPUT LV.</head>
<p>VERS. 12.-- <hi>De civitatibus fecerunt viros gemere.</hi> </p>
<div3>
            <head>68.</head>
            <p>
 <hi>Haeretici Ecclesiae unitatem solvere nituntur.</hi> --Quia
civitates a conviventibus populis appellantur,
non immerito civitatum nomine verae sunt fidei Ecclesiae
<pb n="1153C"/>
designatae, quae in singulis mundi partibus positae
unam catholicam faciunt, in qua fideles omnes de Deo
recta sentientes concorditer vivunt. [ <hi>Vet. XXVI.</hi> ]
Hanc namque in Evangelio Dominus conviventium
populorum etiam per locorum distinctionem concordiam
designavit, cum satiaturus de quinque panibus
populum, quinquagenos per turmas, vel centenos discumbere
praecepit, ut videlicet turba fidelium escam
suam et locis disjuncta et moribus conjuncta perciperet.
Jubilaei quippe requies quinquagenarii numeri
mysterio continetur, et quinquagenarius bis ducitur,
ut ad centenarium perducatur. Quia ergo prius a
malo quescitur opere, ut post anima plenius quiescat
in cogitatione, alii quinquageni, alii autem centeni
discumbunt, quoniam sunt nonnulli qui jam a pravis
<pb n="1153D"/>
actibus habent requiem operis, et sunt nonnulli qui a
perversis cogitationibus habent jam requiem mentis.
Heretici igitur, quia, perversis saepe hujus mundi potentibus
adhaerentes, bonorum socialem vitam atque
concordiam persequuntur, recte nunc dicitur: <hi>De civitatibus
fecerunt viros gemere.</hi> Quos recte beatus Job
memorat viros, quia illos magis haeretici exstinguere
<pb n="1154A"/>
ambiunt qui perfectis gressibus per viam Dei non fluxe
et enerviter, sed viriliter currunt. Qui cum vulnus perfidiae
ingeri in parvulorum fidelium mente conspiciunt, <emph>527</emph> 
 semper ad clamorem et gemitus redeunt.
Unde et recte dicitur:</p>
          </div3>
        </div2>
<div2>
          <head>CAPUT LVI.</head>
<p>IBID.-- <hi>Et anima vulneratorum clamavit, et Deus
inultum abire non patitur</hi> </p>
<div3>
            <head>69.</head>
            <p>
 <hi>Haereticorum scelera Deus inulta non relinquet.</hi> --Vulneratur
quippe anima justorum cum fides turbatur
infirmorum, quibus jam hoc ipsum clamare est
de alieno lapsu tabescere. Sed Deus inultum abire
non patitur, quia etsi justo ordine injustum aliquid
fieri permittit, inultum tamen abire non sinit injustum
quod fieri juste permisit, quia et per reproborum
<pb n="1154B"/>
injustitiam quasdam, quas inesse considerat, culpas
percutit electorum, et tamen aeterna justitia ferire
non negligit injustitiam ferientium. Sequitur:</p>
          </div3>
        </div2>
<div2>
          <head>CAPUT LVII [ <hi>Rec. XXIV</hi> ].</head>
<p>VERS. 13.-- <hi>Ipsi fuerunt rebelles lumini.</hi> </p>
<div3>
            <head>70.</head>
            <p>
 <hi>Divinum lumen respuentium poena caecitas.</hi> --Plerumque
perversi et cognoscunt recta quae sequi
debeant, et tamen sequi despiciunt quae cognoscunt.
Lumini ergo rebelles sunt, quia, sua desideria sequendo,
bonum despiciunt quod noverunt. Qui ergo
non per ignorantiam, sed per superbiam delinquunt,
elationis suae scutum jaculis veritatis objiciunt, ne
salubriter in corde feriantur. Ex qua videlicet eorum
superbia agitur ut quia nolunt facere quae cognoscunt,
nec cognoscant jam bona quae faciant, sed sua eos
<pb n="1154C"/>
caecitas a veritatis lumine funditus excludat. Unde et
apte subditur:</p>
          </div3>
        </div2>
<div2>
          <head>CAPUT LVIII</head>
<p>IBID.-- <hi>Nescierunt vias ejus, nec reversi sunt per
semitas illius.</hi> </p>
<div3>
            <head>71.</head>
            <p>
 <hi>Perversi ideo reprobo sensui traduntur, quia
divino lumini rebelles fuerunt.</hi> --Qui enim prius sciendo
rebelles sunt, postmodum caecantur ut nesciant,
sicut de quibusdam dicitur: <hi>Quia cum cognovissent
Deum, non sicut Deum glorificaverunt, aut gratias egerunt <note>(Rom. I, 21)</note>
            </hi>.
De quibus paulo post additur: <hi>Tradidit illos Deus in reprobum sensum, ut faciant ea
quae non conveniunt 
 <note>(Ibid., 28)</note>
            </hi>. Quia enim glorificare
noluerunt quem cognoverant, reprobo sensui traditi,
ad hoc relicti sunt, ut nescirent jam pensare mala
quae faciebant. [ <hi>Vet. XXVII.</hi> ] Bene autem dicitur:
<pb n="1154D"/> <hi>Nescierunt vias ejus, nec reversi sunt per semitas illius.</hi> 
Angustior quippe est semita quam via. Qui autem
bona manifestiora agere contemnunt, nequaquam ad
subtiliora intelligenda perveniunt. Exspectavit autem
omnipotens Deus, ut per ejus semitas pergerent; sed
utinam per eas vel reverti voluissent, ut vitae itinera
<pb n="1155A"/>
quae noluerunt per innocentiam saltem per poenitentiam
tenerent! Qua in re quantae sint misericordiae
viscera Dei omnipotentis ostenditur, qui eos quos a se
discedentes aspicit, ut revertantur, quaerit. Unde
post enumeratas culpas delinquentium Synagogam
per vocem propheticam revocat, dicens: <hi>Ergo saltem
amodo voca me, pater meus, dux virginitatis meae tu
es <note>(Jerem. III, 4)</note>
            </hi>. Sequitur:</p>
          </div3>
        </div2>
<div2>
          <head>CAPUT LIX [ <hi>Rec. XXV</hi> ].</head>
<p>VERS. 14.-- <hi>Mane primo consurgit homicida, interficit
egenum et pauperem; per noctem vero erit quasi
fur.</hi> </p>
<div3>
            <head>72.</head>
            <p>
 <hi>Perversi prosperitate vitae praesentis ad opprimendos
justos abutuntur.</hi> --Cum homicida in nece
proximorum per nocturnum maxime silentium soleat
<pb n="1155B"/>
grassari, cur hoc in loco mane primo consurgere ad
interficiendum egenum et pauperem dicitur, in nocte
vero quasi fur esse perhibetur? Sed ipsis verbis litterae <emph>528</emph> 
 dum sibi non congruunt, ad indaganda
spiritus secreta revocamur. In Scriptura sacra mane
aliquando adventus dominicae incarnationis, aliquando
adventus jam terribilis et districti judicis, aliquando
vero praesentis vitae prosperitas poni consuevit.
Mane etenim adventus dominicae incarnationis
exstitit, sicut propheta dicit: <hi>Venit mane et nox <note>(Isai. XXI, 12)</note>
            </hi>,
quia et novae lucis primordia in Redemptoris
praesentia fulserunt, et tamen a persecutorum
cordibus perfidiae suae tenebrae non sunt detersae.
Rursum per mane adventus judicis designatur.
Unde per Psalmistam dicitur: <hi>In matutinis interficiebam
<pb n="1155C"/>
omnes peccatores terrae <note>(Psal. C, 8)</note>
            </hi>. Sicut
et electorum quoque personam exprimens, ait: <hi>Mane astabo tibi et videbo 
 <note>(Psal. V, 5)</note>
            </hi>. Rursum per
mane, praesentis vitae prosperitas designatur, sicut
per Salomonem dicitur: <hi>Vae tibi, terra, cujus rex est
puer, et cujus principes mane comedunt <note>(Eccl. X, 16)</note>
            </hi>.
Quia enim mane primum diei tempus est, et vespere
extremum, nequaquam reficiendi sumus de
hujus vitae prosperitatae quae praevenit, sed de his
quae in fine diei, id est in mundi termino sequuntur.
Mane ergo comedunt, qui de hujus mundi prosperitatibus
extolluntur, et dum praesentia vehementer
curant, futura non cogitant. <hi>Omnis enim qui odit
fratem suum, homicida est <note>(I Joan. III. 15)</note>
            </hi>. Mane itaque
primo consurgit homicida, quia in praesentis vitae
<pb n="1155D"/>
gloria perversus quisque erigitur, et illorum vitam
deprimit qui, dum sequentem gloriam sitiunt, quasi
satiari in vespere exquirunt. Pravus etenim quisque,
in hoc mundo dignitatem transitoriae potestatis arripiens,
tanto se acrius ad peragenda mala dilatat,
quanto per charitatis viscera nullum amat. Quoties
<pb n="1156A"/>
enim cogitationibus contra bonos saevit, toties
innocentium vitam interimit.</p>
          </div3>
<div3>
            <head>73.</head>
            <p>
 <hi>Mali homines adversitate pressi perversis consiliis
latenter laedunt.</hi> --Qui si, disponente Deo, subito gloriam
acceptae potestatis amiserit, locum mutat, sed
mentem non mutat, quia ad hoc protinus dilabitur
quod subinfertur: <hi>Per noctem vero erit quasi fur.
[Vet. XXVIII.</hi> ] In nocte quippe tribulationis atque
dejectionis suae, etsi exerere crudelitatis manum
non valet, eis tamen quos praevalere conspicit consilia
perversitatis praebet; huc illucque discurrit,
et quaeque potest in bonorum laesionem suggerit.
Qui recte quasi fur dicitur, quia in ipsis suis perversis
consiliis metuit ne deprehendatur. Qui ergo
contra egenum et pauperem mane homicida est,
per noctem quasi fur absconditur, quia perversus
<pb n="1156B"/>
quisque, qui in prosperitate vitae praesentis humilium
vitam deprimendo interimit, in adversitate atque
dejectione positus, per iniqua consilia latenter laedit,
atque id quod per se explere non valet, adhaerendo
hujus mundi potentibus exercet. Sequitur.</p>
          </div3>
        </div2>
<div2>
          <head>CAPUT LX.</head>
<p>VERS. 15.-- <hi>Oculus adulteri observat caliginem,
dicens: Non me videbit oculus.</hi> </p>
<div3>
            <head>74.</head>
            <p>
 <hi>Verbum Dei adulterant haeretici.</hi> --Hoc etiam
juxta litteram nil obstat intelligi, quia qui adulterium
perpetrare desiderat tenebras exquirit. Sed
quia contra haereticos sententia promitur, dignum
est ut hoc quod dicitur <emph>529</emph> mystice sentiantur. Nam
Paulus ait: <hi>Non enim sumus, sicut plurimi, adulterantes
<pb n="1156C"/>
verbum Dei <note>(II Cor. XVII, 2)</note>
            </hi>. Adulter quippe
in carnali coitu non prolem, sed voluptatem quaerit.
Et perversus quisque ac vanae gloriae serviens recte
adulterare verbum Dei dicitur, quia per sacrum eloquium
non Deo filios gignere, sed suam scientiam
desiderat ostentare. Quem enim libido gloriae ad loquendum
trahit, voluptati magis quam generationi
operam impendit. Ubi et apte subditur: <hi>Non me videbit
oculus,</hi> quia adulterium quod in mente agitur
valde est difficile ut ab humano visu penetretur.
Quod perversa mens tanto securius perpetrat, quanto
se ab hominibus videri non metuit, quos erubescat.
Sciendum quoque est quia sicut is qui adulterium
facit carnem alienae conjugis sibi illicite conjungit,
ita omnes haeretici, cum fidelem animam in suum
<pb n="1156D"/>
errorem rapiunt, quasi conjugem alienam tollunt,
quia videlicet mens Deo spiritaliter inhaerens, et ei
quasi in quodam amoris thalamo conjuncta, cum
perversis persuasionibus ad pravitatem dogmatis
perducitur, quasi aliena conjux a corruptore maculatur.
Bene autem subditur:</p>
          </div3>
        </div2>
<div2>
          <head>CAPUT LXI.</head>

<pb n="1157A"/>
<p>IBID.-- <hi>Et operiet vultum suum.</hi> </p>
<div3>
            <head>75.</head>
            <p>
 <hi>Haeretici adulterorum more vultum operiunt.</hi> --Idcirco
faciem suam adulter operit, ne cognoscatur.
Omnis autem qui sentiendo vel agendo nequiter vivit,
vultum suum operit, quia ad hoc perversitate dogmatis
vel operis tendit, ut ab omnipotente Deo in
judicio recognosci non possit. Unde quibusdam in
fine dicturus est: <hi>Nunquam novi vos; discedite a me,
qui operamini iniquitatem <note>(Matth. VII, 23)</note>
            </hi>. Quid autem
vultus cordis humani est, nisi similitudo Dei? Quem
videlicet vultum perversus operit, ut cognosci nequeat,
cum vitam suam vel malis actibus, vel perfidiae
errore confundit. Sed talis quisque cum prosperitate
vitae praesentis justos fulciri conspicit, eis perversa
<pb n="1157B"/>
suadere minime praesumit; si qua vero illos procella
adversitatis invenerit, ad verba protinus pestiferae
persuasionis erumpit. Unde et subditur:</p>
          </div3>
        </div2>
<div2>
          <head>CAPUT LXII.</head>
<p>VERS. 16.-- <hi>Perfodiunt in tenebris domos, sicut
in die condixerant sibi, et ignoraverunt lucem.</hi> </p>
<div3>
            <head>76.</head>
            <p>
 <hi>Haeretici in adversitatis nocte justorum conscientiam
perfodere tentant.</hi> --Quid namque hoc loco
domorum nomine nisi conscientiae designantur, in
quibus habitamus cum tractando quid agimus? Unde
cuidam sanato dicitur: <hi>Vade in domum tuam ad tuos,
et annuntia illis quanta tibi Dominus fecerit <note>(Luc.
VIII, 39)</note>
            </hi>, id est, a peccati jam vitio securus ad conscientiam
revertere, et in vocem praedicationis excitare.
Justi itaque cum in praesenti saeculo die prosperitatis
<pb n="1157C"/>
clarescunt, eis errorum magistri perversa
suadere metuunt. Sed consilia exquirunt, dejectionem
prosperitatis eorum summopere praestolantur,
ut in adversitatis tenebris eorum mentes suadendo
perfodiant, quibus prospere viventibus perversa loqui
minime audebant. Quos mox ut in adversitate
viderint, exsurgunt, et non nisi ex peccati merito
talia illos perpeti asserunt, quia solam praesentis vitae
gloriam diligentes, flagellum damnationem credunt.
In tenebris ergo domos perfodiunt, quia bonorum
mentes ex ipsa eorum corrumpere adversitate moliuntur.
Bene autem dicitur: <hi>Sicut in die condixerant
sibi,</hi> quia cum justos conspicerent <emph>530</emph> prosperitatis
luce claruisse, quoniam loqui non poterant, ad maligna
solummodo contra eos consilia vacabant. [ <hi>Vet.
<pb n="1157D"/>
XXIX.</hi> ] Sive autem haeretici, sive perversi quilibet,
cum justos in dejectione conspiciunt, gaudent; cum
vero eos ad regendae potestatis viderint culmen
erumpere, perturbantur, metuunt, afflictionibus tabescunt.
Unde et subditur:</p>
          </div3>
        </div2>
<div2>
          <head>CAPUT LXIII.</head>
<p>VERS. 17.-- <hi>Si subito apparuerit aurora, arbitrantur
umbram mortis.</hi> </p>
<div3>
            <head>77.</head>
            <p>
 <hi>Iniqui ex justorum prosperitate turbantur.</hi> --Iniqui
<pb n="1158A"/>
semper afflictionem fidelium exspectant, eosque
in tribulatione videre desiderant. Et in tenebris
domos perfodiunt, dum cor innocentium, sed tamen
infirmorum, dejectionis tempore pessima collocutione
corrumpunt. Sed plerumque contingit ut dum
bonos quosque in dejectione conspiciunt, subito occulta
dispensatione divina justus quispiam qui videbatur
oppressus, aliqua saeculi potestate fulciatur,
eique prosperitas vitae praesentis arrideat, quem
prius adversitatis tenebrae premebant. Quam nimirum
prosperitatem illius cum perversi conspiciunt,
sicut dictum est, perturbantur. Mox enim ad corda
sua redeunt, ante mentis oculos revocant quidquid se
perverse egisse meminerunt, vindicari in se omne
vitium formidant, et unde lucet ille qui potestatem
<pb n="1158B"/>
suscipit, inde perversus quisque qui corrigi metuit
in tristitia tenebrescit. Bene ergo dicitur: <hi>Si subito
apparuerit aurora, arbitrantur umbram mortis.</hi> Aurora
quippe mens justi est, quae, peccati sui tenebras deserens,
ad lucem jam erumpit aeternitatis, sicut de
sancta quoque Ecclesia dicitur: <hi>Quae est ista quae
progreditur quasi aurora consurgens <note>(Cant. VI, 9)</note>
            </hi>? Quo
igitur justus quisque justitiae luce irradians in praesenti
vita honoribus sublimatur, eo ante perversorum
oculos tenebrae mortis fiunt, quia qui perversa
se egisse meminerunt corrigi pertimescunt. Semper
namque desiderant in suis pravitatibus relaxari, incorrecti
vivere, et de culpa gaudium habere. Quorum
ipsa lethalis laetitia convenienter exprimitur, cum
protinus subinfertur:</p>
          </div3>
        </div2>
<div2>
          <head>CAPUT LXIV.</head>

<pb n="1158C"/>
<p>IBID.-- <hi>Et sic in tenebris quasi in luce ambulant.</hi> </p>
<div3>
            <head>78.</head>
            <p>
 <hi>Iniqui ita gaudent in nocte peccati, ac si eos
lux justitiae circumfunderet.</hi> --Perversa etenim mente
gaudent in facinoribus, per culpam suam quotidie ad
supplicium trahuntur, et securi sunt. Unde et per
Salomonem dicitur: <hi>Sunt impii qui ita securi sunt,
quasi justorum facta habeant <note>(Eccle. VIII, 14)</note>
            </hi>. De
quibus rursum scriptum est: <hi>Qui laetantur cum male
fecerint, et exsultant in rebus pessimis <note>(Prov. II, 14)</note>
            </hi>.
Sic itaque in tenebris quasi in luce ambulant, quia
ita gaudent in nocte peccati, ac si eos lux justitiae
 circumfundat. Vel certe, quia tenebrae vitam praesentem
non inconvenienter exprimunt, in qua alienae
conscientiae non videntur; lux vero nostra patria
<pb n="1158D"/>
aeterna est, in qua dum vultus aspicimus, corda in
nobis nostra vicissim videmus; iniqui autem quia
vitam praesentem ita diligunt, atque haec exsilii tempora
complectuntur ac si jam in patria regnent;
recte dicitur: <hi>Sic in tenebris quasi in luce ambulant,</hi> 
quia sic in praesenti caecitate laeti sunt, ac si jam
aeternae patriae luce perfruantur. Sequitur:</p>
          </div3>
        </div2>
<div2>
          <head>CAPUT LXV [ <hi>Vet. XXX</hi> ].</head>
<p>VERS. 18.-- <hi>Levis est super faciem aquae.</hi> </p>
<p>
            <pb n="1159A"/> <emph>531</emph> 79. <hi>Iniqui ad omnem tentationis aut erroris
ventum leves sunt.</hi> --A plurali numero ad singularem
redit, quia plerumque unus mala inchoat, et imitando
multi subsequuntur. Sed ejus principaliter culpa est
qui perversis sequentibus exempla praebuit iniquitatis.
Unde ad illum redit crebro sententia qui auctor exstitit
in culpa. Aquae autem superficies huc illucque aura
impellitur, et nulla stabilitate solidata passim movetur.
Iniqui igitur mens plusquam aquae superficies
levis est, quia quaelibet hanc aura tentationis attigerit,
sine tarditate aliqua retractationis trahit. Si
enim cor fluxum cujuslibet perversi cogitamus, quid
aliud quam in vento positam aquae superficiem cernimus?
Nunc namque illum aura impellit ire, nunc
aura superbiae, nunc aura luxuriae, nunc aura invidiae,
<pb n="1159B"/>
nunc aura fallaciae pertrahit. Super faciem ergo
aquae levis est is quem quilibet erroris ventus cum
venerit impellit. Unde bene quoque per Psalmistam
dicitur: <hi>Deus meus, pone illos ut rotam, et sicut stipulam
ante faciem venti <note>(Psal. LXXXII, 14)</note>
            </hi>. Ut rota
quippe ponuntur iniqui, quia, in circuitu laboris
missi, dum ea quae ante sunt negligunt, et ea quae
deserenda sunt sequuntur, ex posterioribus elevantur,
et in anterioribus cadunt. Qui recte quoque stipulae
ante faciem venti comparantur, quia, irruente
aura tentationis, dum nulla subnixi sunt ratione gravitatis,
elevantur ut corruant, et saepe eo se alicujus
meriti existere aestimant, quo eos in alta flatus erroris
portat. Sequitur:</p>
        </div2>
<div2>
          <head>CAPUT LXVI [ <hi>Rec. XXVI</hi> ].</head>
<p>
            <pb n="1159C"/>IBID.-- <hi>Maledicta sit pars ejus in terra, nec ambulet
per viam vinearum.</hi> </p>
<div3>
            <head>80.</head>
            <p>
 <hi>Iniqui, amissa fidei vel justitiae rectitudine,
reatu maledictionis ligantur.</hi> --Quisquis in vita praesenti
recta agit et adversa sustinet, laborare quidem
 in adversitate cernitur, sed ad benedictionem
haereditatis perpetuae consummatur. Quisquis vero
perversa agit, et tamen prospera recipit, seque a
malis actibus nec donorum largitate compescit, prosperari
quidem conspicitur, sed reatu perpetuae maledictionis
ligatur. Unde recte nunc dicitur: <hi>Maledicta
sit pars ejus in terra.</hi> Quia etsi ad tempus benedicitur,
in reatu tamen maledictionis tenetur. De quo et apte
subditur: <hi>Nec ambulet per viam vinearum.</hi> Via namque
vinearum est rectitudo Ecclesiarum. Qua in re
sive haereticum, sive carnalem quempiam nil obstat
<pb n="1159D"/>
intelligi, quia via vinearum, id est rectitudo Ecclesiarum
amittitur, dum vel fides recta, vel rectitudo
justitiae non tenetur. Ille namque per viam vinearum
ambulat, qui, sanctae universalis Ecclesiae praedicationem
pensans, neque a fidei, neque a bonorum
actuum rectitudine declinat. In via quippe vinearum
ambulare est sanctae Ecclesiae Patres velut dependentes
botros aspicere, quorum verbis dum intendit
<pb n="1160A"/>
in labore itineris, amore debriatur aeternitatis. Sequitur:</p>
          </div3>
        </div2>
<div2>
          <head>CAPUT LXVII [ <hi>Rec. XXVII</hi> ].</head>
<p>VERS. 19.-- <hi>Ad nimium calorem transeat ab aquis
nivium.</hi> </p>
<div3>
            <head>81.</head>
            <p>
 <hi>Sapere ad sobrietatem quam difficile.</hi> --Idcirco
iniquitas frigori comparatur, quia peccantis mentem
torpore constringit. Unde scriptum est: <hi>Sicut frigidam
fecit cisterna aquam suam, sic frigidam fecit
malitiam suam <note>(Jerem. VI, 7)</note>
            </hi>. Quo contra charitas
calor est, quia videlicet mentem accendit quam replet.
De quo calore scriptum est: <hi>Abundabit iniquitas,
refrigescet charitas multorum <note>(Matth. XXIV, 12)</note>
            </hi>.
Et sunt nonnulli qui, dum iniquitatum suarum frigora <emph>532</emph> 
 declinant, ad veram fidem, vel ad sanctitatis
<pb n="1160B"/>
habitum veniunt. Sed quia plus quam necesse
est de suis sensibus praesumunt, saepe in fide, quam
accipiunt, ea quae non capiunt perscrutari volunt, ut
ratione magis in Deo quam fide teneantur. Quia vero
humana mens perscrutari non valet divina secreta,
omne quod ratione perscrutari non possunt credere
contemnunt, et per inquisitionem nimiam in errorem
labuntur. Hi itaque cum necdum crederent, vel adhuc
ad iniquitatis opera vacarent, aquae nivium fuerunt.
Sed cum, carnalia facta deserentes, in fide ad
quam perducti sunt, plus appetunt perscrutari quam
capiunt, amplius profecto calent quam calere debuerunt.
Bene ergo de hoc perverso quolibet prophetantis
duntaxat sententia, non optantis dicitur: <hi>Ad
nimium calorem transeat ab aquis nivium.</hi> Ac si aperte
<pb n="1160C"/>
diceretur: Qui humiliter sub disciplinae vinculo non
restringitur, ab infidelitate sua, vel perversi operis
frigore, per immoderatam sapientiam in errorem
labitur. Unde bene quoque egregius praedicator,
 discipulorum suorum cordibus hunc exquisitae sapientiae
nimium calorem devitans, ait: <hi>Non plus
sapere quam oportet sapere, sed sapere ad sobrietatem <note>(Rom. XII, 3)</note>
            </hi>.
Ne fortasse nimius calor interimeret
quos prius aquae nivium, id est infidelitatis, vel torpentium
actionum frigora morituros tenebant. Et quia
valde difficile est ut is qui se sapientem aestimat
mentem ad humilitatem reducat, et recta praedicantibus
credat, sensumque suae perversitatis abjiciat,
recte subjungitur:</p>
          </div3>
        </div2>
<div2>
          <head>CAPUT LXVIII [ <hi>Rec. XXVIII</hi> ].</head>
<p>
            <pb n="1160D"/>IBID.-- <hi>Et usque at inferos peccatum illius.</hi> </p>
<div3>
            <head>82.</head>
            <p>
 <hi>Peccatum quod hic non emendatur, irremissibile.</hi> --Peccatum
quippe usque ad inferos ducitur, quod
ante finem vitae praesentis per correctionem ad poenitentiam
non emendatur. De quo videlicet peccato
per Joannem dicitur: <hi>Est peccatum ad mortem, non
pro illo dico ut roget quis <note>(I Joan. V, 16)</note>
            </hi>. [ <hi>Vet. XXXI.</hi> ]
Peccatum namque ad mortem est peccatum usque
ad mortem, quia scilicet peccatum quod hic non
<pb n="1161A"/>
corrigitur, ejus venia frustra postulatur. De quo adhuc
subditur
</p>
            <p>VERS. 20.-- <hi>Obliviscatur ejus misericordia.</hi> </p>
<p>Omnipotentis Dei misericordia oblivisci ejus dicitur
qui omnipotentis Dei justitiae fuerit oblitus, quia
quisquis eum nunc justum non timet, postea invenire
non valet misericordem. Quae nimirum sententia non
solum ei intenditur qui verae fidei praedicamenta
deserit, sed etiam ei qui in fide recta positus carnaliter
vivit, quia ultio aeternae animadversionis non
evaditur, utrum in fide an in opere peccetur. Nam
etsi damnationis dispar est qualitas, culpae tamen
quae nequaquam per poenitentiam tergitur nulla absolutionis
suppetit facultas. Sequitur.</p>
          </div3>
        </div2>
<div2>
          <head>CAPUT LXIX [ <hi>Rec. XXIX</hi> ]</head>
<p>
            <pb n="1161B"/>VERS. 21.-- <hi>Dulcedo illius vermis.</hi> </p>
<div3>
            <head>83.</head>
            <p>
 <hi>Carnales delectant curae saeculares, quibus tanquam
vermibus roduntur.</hi> --Quisquis in hoc appetit
mundo prosperari, caeteros excedere, rebus et honoribus
tumere, huic nimirum cura saecularis in delectatione
est, et quies in labore. Valde etenim fatigatur,
si desit cura saeculi qua fatigetur. Quia
autem naturae est vermium momentis singulis incessanter
moveri, non immerito signatur nomine
vermium inquietudo cogitationum. Perversae itaque
mentis <emph>533</emph> dulcedo vermis est, quia inde delectabiliter
<pb n="1162A"/>
pascitur, unde per inquietudinem incessanter
agitatur. Potest quoque apertius vermis nomine caro
designari. Unde et superius dicitur: <hi>Homo putredo,
et filius hominis vermis <note>(Job. XXV, 6)</note>
            </hi>. Luxuriosi igitur
cujuslibet atque carnis voluptatibus dediti quanta
sit caecitas demonstratur cum dicitur: <hi>Dulcedo illius
vermis.</hi> Quid namque caro nisi putredo ac vermis
est? Et quisquis carnalibus desideriis anhelat, quid
aliud quam vermem amat? Quae enim sit carnis substantia,
testantur sepulcra. Quis parentum, quis amicorum
fidelium, quamlibet dilecti sui tangere carnem
scaturientem vermibus potest? Caro itaque cum concupiscitur,
pensetur quid sit exanimis, <emph>534</emph> et intelligitur
quid amatur. Nil quippe sic ad edomandum
desideriorum carnalium appetitum valet, quam ut
<pb n="1162B"/>
unusquisque hoc quod vivum diligit, quale sit mortuum
penset. Considerata etenim corruptione carnali,
citius cognoscitur quia cum illicite caro concupiscitur,
tabes desideratur. Bene ergo de luxuriosi
mente dicitur: <hi>Dulcedo illius vermis;</hi> quia is qui in
desiderio carnalis corruptionis aestuat, ad fetorem
putredinis anhelat. Haec sicut in hujus partis tertiae
initio <note>(Lib. XI, in exord.)</note> promisisse me memini, sub
brevitate transcurri: ut ea quae in hoc opere sequuntur,
quia magna obscuritate implicata sunt,
</p>
          </div3>
        </div2>
      </div1>
</body>
  </text>
</TEI>