<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber sacramentorum</title>
              <author ref="http://viaf.org/viaf/100184667">Gregorius I<date>540-604</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 78</title>
           <idno>GreI.LibSac</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Liber sacramentorum</head>

<p>(1) Hic liber (2) Sacramentorum de circulo anni expositus, a sancto Gregorio papa
Romano editus, (3) ex authentico libro bibliothecae Cubiculi scriptus, qualiter (4) Missa
Romana celebratur, hoc est:</p>
<p>
          <pb n="0025A"/> <emph>1</emph> <hi>In primis</hi> (5) <hi>ad introitum Antiphona, qualis
fuerit statutis temporibus, sive diebus festis, seu quotidianis.</hi> </p>
<p>(6) <hi>Deinde,</hi> Kyrie eleison.</p>
<p> <hi>Item dicitur,</hi> (7) Gloria in excelsis Deo. (8) <hi>Si episcopus
fuerit, tantummodo die Dominico, sive diebus
festis.</hi> (9) <hi>A presbyteris autem minime dicitur, nisi
solo in Pascha. Quando vero litania agitur, neque</hi> 
Gloria in excelsis Deo, <hi>neque</hi> Alleluia <hi>canitur.</hi> </p>
<p>(10) <hi>Postmodum dicitur Oratio; deinde sequitur</hi> 
(11) <hi>Apostolus.</hi> </p>
<p>(12) <hi>Item Graduale, seu</hi> Alleluia.</p>
<p> <hi>Postmodum legitur</hi> (13) <hi>Evangelium, deinde</hi> (14) <hi>Offertorium, et dicitur Oratio super oblata.</hi> </p>
<p> <hi>Qua completa, dicit sacerdos excelsa voce:</hi> Per
<pb n="0025B"/>
omnia saecula saeculorum. R\ Amen. <hi>Dicit:</hi> Dominus
vobiscum. R\ Et cum spiritu tuo. <hi>Dicit:</hi> (15)
Sursum corda. R\ (16) Habemus ad Dominum. <hi>Dicit:</hi> <emph>2</emph> 
 (17) Gratias agamus Domino Deo nostro. R\
Dignum (18) et justum est.</p>
<p>VERE dignum et justum est, aequum et salutare,
nos tibi semper (19) et ubique gratias agere, Domine
sancte, Pater omnipotens, aeterne Deus, per Christum
Dominum nostrum. Per quem Majestatem tuam
(20) laudant angeli, adorant dominationes, tremunt
potestates: coeli, coelorumque virtutes, ac beata seraphim
socia exsultatione concelebrant. Cum quibus
et nostras voces, ut admitti jubeas, deprecamur,
supplici confessione dicentes: (21) SANCTUS, SANCTUS,
<pb n="0026A"/>
SANCTUS Dominus Deus Sabaoth. Pleni sunt
coeli et terra gloria tua, osanna in excelsis. (22) Benedictus,
qui venit in nomine Domini, (23) Osanna
in excelsis.</p>
<p>TE (24) IGITUR, clementissime Pater, per Jesum
Christum Filium tuum Dominum nostrum, (25) supplices
rogamus, et petimus, uti accepta habeas et
benedicas (26) haec dona, haec munera, haec sancta
sacrificia (27) illibata: in primis (28) quae tibi
offerimus <emph>3</emph> pro (29) Ecclesia tua sancta catholica,
quam (30) pacificare, custodire, (31) adunare, et
regere digneris (32) toto orbe terrarum, una cum
famulo tuo papa nostro <hi>Ill.,</hi> et (33) rege nostro <hi>Ill.,</hi> 
 (34) et omnibus orthodoxis, atque catholicae et
apostolicae fidei cultoribus.</p>
<p>
          <pb n="0026B"/>Memento, Domine, famulorum famularumque
tuarum <hi>Ill.</hi> et <hi>Ill.,</hi> et omnium (35) circumastantium,
quorum tibi fides cognita est, et nota devotio:
(36) qui tibi offerunt hoc sacrificium laudis pro se,
suisque omnibus, pro redemptione animarum suarum,
pro spe salutis, et incolumitatis suae, tibi reddunt
(37) vota sua, aeterno Deo, vivo et vero.</p>
<p>(38) Communicantes, et memoriam (39) venerantes,
in primis gloriosae semper virginis Mariae genitricis
Dei et Domini nostri Jesu Christi. Sed et beatorum
apostolorum ac martyrum tuorum, Petri,
Pauli, Andreae, Jacobi, Joannis, Thomae, Jacobi,
Philippi, Bartholomaei, Matthaei, Simonis, et (40)
Taddei, Lini, Cleti, Clementis, (41) Syxti, Cornelii,
<pb n="0027A"/>
Cypriani, Laurentii, Chrysogoni, Joannis et Pauli,
Cosmae et Damiani, (42) Hilarii, Martini, Augustini,
Gregorii, Hieronymi, Benedicti, et omnium sanctorum
tuorum, (43) quorum meritis precibusque concedas
ut in omnibus protectionis tuae muniamur auxilio.
Per Christum Dominum nostrum.</p>
<p>Hanc igitur oblationem servitutis nostrae, sed et
cunctae familiae tuae, quaesumus, Domine, ut placatus
accipias: (44) diesque nostros in tua pace disponas,
atque ab aeterna damnatione nos (45) eripi, et
in electorum tuorum jubeas grege numerari. Per
Christum Dominum nostrum.</p>
<p>Quam oblationem tu, Deus, in omnibus, quaesumus,
(46) benedictam, (47) ascriptam, (48) ratam,
(49) rationabilem, acceptabilemque facere digneris,
<pb n="0027B"/>
ut nobis +corpus, et +sanguis fiat dilectissimi filii
tui Domini Dei nostri Jesu Christi.</p>
<p>(50) Qui, pridie quam pateretur, (51) accepit panem
in sanctas ac venerabiles manus suas, (52)
elevatis oculis in coelum ad te Deum Patrem suum
omnipotentem, tibi gratias agens, +benedixit, fregit,
(53) dedit discipulis suis, dicens: Accipite, et
manducate (54) ex hoc omnes: (55) HOC EST ENIM
CORPUS MEUM.</p>
<p>Simili modo, postea quam coenatum est, accipiens
et (56) hunc (57) praeclarum calicem in sanctas ac
venerabiles manus suas, item tibi gratias agens,
+benedixit, (58) dedit discipulis suis, dicens: Accipite,
et bibite ex eo omnes: (59) HIC EST ENIM CALIX
SANGUINIS MEI, NOVI ET AETERNI TESTAMENTI, (60) MYSTERIUM
<pb n="0027C"/>
FIDEI, QUI PRO VOBIS ET PRO MULTIS EFFUNDETUR
IN REMISSIONEM PECCATORUM.</p>
<p>Haec quotiescunque feceritis, in mei memoriam
facietis.</p>
<p>(61) Unde et memores sumus, Domine, nos tui
servi, sed et plebs tua sancta, Christi Filii tui Dei
nostri, tam beatae passionis, necnon et ab inferis
resurrectionis, sed et in coelos gloriosae ascensionis.
Offerimus praeclarae Majestati tuae (62) de tuis donis,
ac datis, (63) Hostiam +puram, Hostiam <emph>4</emph> +sanctam,
Hostiam + (64) immaculatam, Panem + sanctum
vitae aeternae, et calicem + salutis perpetuae.</p>
<p>Supra quae propitio ac sereno vultu respicere digneris,
et accepta habere, (65) sicuti accepta habere
dignatus es munera pueri tui justi Abel, et sacrificium
<pb n="0027D"/>
patriarchae nostri Abrahae, et quod tibi obtulit
(66) summus sacerdos tuus Melchisedech sanctum
sacrificium, immaculatam Hostiam.</p>
<p>Supplices te rogamus, omnipotens Deus, (67) jube
haec perferri per manus angeli tui in (68) sublime
<pb n="0028A"/>
altare tuum, in conspectu divinae Majestatis tuae, ut,
quotquot ex hac altaris participatione sacrosanctum
Filii tui + corpus, et + sanguinem sumpserimus,
omni benedictione coelesti, et gratia repleamur. Per
Christum Dominum nostrum.</p>
<p>(69) <hi>Super diptycha.</hi> --(70) Memento etiam,
Domine, famulorum famularumque tuarum <hi>Ill.</hi> qui
nos praecesserunt cum signo fidei, (71) et dormiunt
in somno pacis. Ipsis, Domine, et (72) omnibus in
Christo quiescentibus, locum refrigerii, lucis et pacis,
ut indulgeas, deprecamur. Per eumdem.</p>
<p>Nobis quoque peccatoribus famulis tuis de multitudine
miserationum tuarum sperantibus, partem
aliquam et societatem donare digneris, cum tuis
sanctis apostolis, et martyribus, (73) cum Joanne,
<pb n="0028B"/>
(74) Stephano, Matthia, Barnaba, Ignatio, (75) Alexandro,
Marcellino, Petro, Felicitate, Perpetua,
(76) Agathe, Lucia, (77) Agne, Caecilia, Anastasia,
(78) cum omnibus sanctis tuis, intra quorum
nos consortium, non aestimator (79) meriti, sed veniae,
quaesumus, largitor admitte. Per Christum Dominum
nostrum.</p>
<p>Per quem haec (80) omnia, Domine, semper bona
creas, (81) +sanctificas, (82) +vivificas, +benedicis,
et praestas nobis. Per +ipsum, et cum + ipso, et in
+ ipso, est tibi Deo Patri omnipotenti in unitate
Spiritus sancti, omnis honor et gloria.</p>
<p>Per omnia saecula saeculorum. Amen.</p>
<p> <hi>Oremus.</hi> --(83) Praeceptis salutaribus moniti, et
divina institutione formati, audemus dicere:</p>
<p>
          <pb n="0028C"/>(84) Pater noster, qui es in coelis, Sanctificetur
nomen tuum. Adveniat regnum tuum. Fiat voluntas
tua sicut in coelo, et in terra. Panem nostrum quotidianum
da nobis hodie. Et dimitte nobis debita nostra,
sicut et nos dimittimus debitoribus nostris. Et
ne nos inducas in tentationem. R\ Sed libera nos a
malo.</p>
<p>Libera nos, quaesumus, Domine, ab omnibus malis,
praeteritis, praesentibus, et futuris, et intercedente
beata et gloriosa semper virgine Dei genitrice
Maria, et (85) beatis apostolis tuis, Petro, et Paulo,
atque (86) Andrea, necnon et beato (87) Stephano
protomartyre tuo, et omnibus sanctis, da propitius
pacem diebus nostris, ut, ope misericordiae tuae
adjuti, et a peccato simus semper liberi, et ab omni
<pb n="0028D"/>
perturbatione securi. Per Dominum.</p>
<p> <emph>5</emph> Pax Domini sit semper vobiscum. R\. Et cum
Spiritu tuo.</p>
<p>(88) Agnus Dei qui tollis peccata mundi, miserere
nobis.</p>
</div1>

<div1>
        <head> IX KALEND. JANUARII.--IN VIGILIA NATALIS DOMINI.</head>

<pb n="0029A"/>
<p>Ad (89) <hi>Nonam.</hi> --(90) Deus, qui nos Redemptionis
nostrae annua exspectatione laetificas, (91) praesta
ut Unigenitum tuum quem Redemptorem laeti suscepimus,
venientem quoque judicem securi videamus
Dominum nostrum, Jesum Christum, Filium tuum,
(92) qui tecum vivit et regnat Deus in unitate Spiritus
sancti (93) per omnia saecula saeculorum.</p>
<p>(94) <hi>Super oblata.</hi> --Da nobis, quaesumus, omnipotens
Deus, ut, sicut adoranda Filii tui Natalia
praevenimus, sic ejus munera capiamus sempiterna
gaudentes. Per eumdem.</p>
<p>(95) <hi>Praefatio</hi>.--Vere dignum et justum est,
aequum et salutare, nos tibi semper et ubique gratias
<pb n="0029B"/>
agere, Domine sancte, Pater omnipotens, aeterne
Deus. Per Christum Dominum nostrum: cujus hodie
faciem in confessione praevenimus, et voce supplici
exoramus, ut superventurae noctis officiis nos ita pervigiles
reddat, ut sinceris mentibus ejus percipere
mereamur Natale venturum, in quo invisibilis ex substantia
tua visibilis per carnem apparuit in nostra,
tecumque unus non tempore genitus, non natura
inferior, ad nos venit ex tempore natus. Per
quem, etc.</p>
<p>(96) <hi>Ad Complendum</hi>.--Da nobis, Domine, quaesumus,
Unigeniti Filii tui recensita Nativitate respirare,
cujus coelesti mysterio pascimur et potamur
(97). Per eumdem, etc.</p>
<p> <hi>Ad Vesperas.</hi> --Praesta, misericors Deus, ut ad
<pb n="0029C"/>
suscipiendum Filii tui singulare Nativitatis mysterium,
et mentes credentium praeparentur, et non credentium
corda subdantur. Per eumdem.</p>
</div1>

<div1>
        <head>(98) IN VIGILIA DOMINI IN NOCTE.</head>
<p>Deus, qui hanc sacratissimam noctem veri luminis
fecisti illustratione clarescere, da, quaesumus, ut cujus
lucis mysteria in terra cognovimus, ejus quoque
gaudiis in coelo perfruamur. Qui tecum vivit, etc.</p>
<p> <emph>6</emph> <hi>Super oblata.</hi> --Accepta sit tibi, Domine, quaesumus,
hodiernae festivitatis oblatio, ut, tua gratia
largiente, per haec sacrosancta commercia in illius
inveniamur forma in quo tecum est nostra substantia.
Qui tecum vivit et regnat Deus in unitate.</p>
<p>
          <pb n="0030A"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
 Per Christum Dominum nostrum. Cujus divinae
Nativitatis potentiam ingenita virtutis tuae genuit magnitudo.
Quem semper Filium, et ante tempora
aeterna genitum, quia tibi pleno atque perfecto
aeterni Patris nomen non defuit, praedicamus, et honore,
majestate atque virtute aequalem tibi cum Spiritu
sancto confitemur, et (99) in trino vocabulo
unicam credimus Majestatem. Et ideo cum angelis,
et archangelis, cum thronis, et dominationibus, cumque
omni militia coelestis exercitus, hymnum gloriae
tuae canimus sine fine dicentes:</p>
<p>Te igitur, clementissime Pater, etc.</p>
<p>
          <pb n="0030B"/>(100) <hi>Benedictio.</hi> --Omnipotens Deus, qui incarnatione
Unigeniti sui mundi tenebras effugavit, et
gloriosa nativitate hanc sacratissimam noctem irradiavit,
effuget a vobis tenebras vitiorum, et irradiet
corda vestra luce virtutum. Amen. Quique ejus sacratissimae
Nativitatis gaudium magnum pastoribus ab
angelo voluit nuntiari, ipse super vos benedictionis
suae gratissimum imbrem infundat, atque ipso pastore
vos ad aeternorum gaudiorum pascua aeterna perducat.
Amen. Et qui per ejus incarnationem terrena
coelestibus sociavit, internae pacis et bonae voluntatis
vos nectare repleat, et coelestis militiae consortes
efficiat. Amen. Quod ipse, etc.</p>
<p> <hi>Ad Complendum.</hi> --Da nobis, quaesumus, Domine
Deus noster, ut qui Nativitatem Domini nostri Jesu
<pb n="0030C"/>
Christi nos frequentare gaudemus, dignis conversationibus
ad ejus mereamur pertinere consortium.
Qui tecum vivit, etc.</p>
<p> <hi>Ad Matutinum.</hi> --Respice nos, misericors Deus,
et mentibus clementer humanis, nascente Christo,
summae veritatis lumen ostende. Qui tecum vivit et
regnat.</p>
</div1>

<div1>
        <head> <emph>7</emph> MISSA (101) IN MANE PRIMA NAT. DOM., SIVE SANCTAE ANASTASIAE.</head>
<p>Da (102), quaesumus, omnipotens Deus, ut, qui
nova incarnati Verbi tui luce perfundimur, hoc in
nostro resplendeat opere, quod per fidem fulget in
mente. Per eumdem.</p>
<p>
          <pb n="0031A"/> <hi>Alia.</hi> --Da, quaesumus, omnipotens Deus, ut qui
beatae Anastasiae martyris tuae solemnia colimus, ejus
apud te patrocinia sentiamus. Per Dominum nostrum
Jesum Christum.</p>
<p> <hi>Super oblata.</hi> --Munera nostra, quaesumus, Domine,
Nativitatis hodiernae mysteriis apta proveniant,
ut (103) sicut homo genitus idem refulsit Deus, sic
nobis haec terrena substantia conferat quod divinum
est. Per eumdem.</p>
<p> <hi>Alia.</hi> --Accipe, quaesumus, Domine, munera dignanter
oblata, et, beatae Anastasiae suffragantibus
meritis, ad nostrae salutis auxilium provenire concede.
Per Dominum nostrum Jesum Christum Filium
tuum. Qui tecum vivit.</p>
<p>(104) <hi>Praefatio.</hi> --Vere dignum et justum est,
<pb n="0031B"/>
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus: quia nostri Salvatoris hodie lux vera processit,
quae clara nobis omnia et intellectu manifestavit,
et visu. Et ideo cum angelis et archangelis, cum
thronis et dominationibus, cumque omni militia coelestis
exercitus, hymnum gloriae tuae canimus, sine
fine dicentes.</p>
<p> <hi>Ad Complendum.</hi> --(105) Ejus nos, Domine, (106)
sacramenti semper (107) natalis instauret, cujus (108)
Nativitas singularis humanam repulit vetustatem. Qui
tecum vivit.</p>
<p> <hi>Alia.</hi> --Satiasti, Domine, familiam tuam muneribus
sacris; ejus, quaesumus, semper interventione
nos refove cujus solemnia celebramus. Per Dominum
<pb n="0031C"/>
nostrum Jesum Christum, etc.</p>
</div1>

<div1>
        <head>VIII KAL. JANUARII.--IN DIE NATALIS DOMINI.</head>
<p>(109) Concede, quaesumus, omnipotens Deus, ut
nos Unigeniti Filii tui nova per carnem Nativitas
liberet, quos sub peccati jugo vetusta servitus tenet.
Qui tecum vivit.</p>
<p> <hi>Super oblata.</hi> --Oblata, Domine, munera nova
Unigeniti tui Nativitate sanctifica, nosque a peccatorum
nostrorum <emph>8</emph> maculis emunda. Per eumdem,
etc.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: quia
per incarnati Verbi mysterium nova mentis nostrae
oculis lux tuae claritatis infulsit. Ut, dum visibiliter
<pb n="0031D"/>
Deum cognoscimus, per hunc (110) invisibilium
amore rapiamur. Et ideo cum angelis.</p>
<p>Te igitur, clementissime Pater, etc., <hi>ut supra</hi>.</p>
<p> <hi>Benedictio.</hi> --Benedicat vobis omnipotens Deus,
vestramque ad superna excitet intentionem, qui hanc
sacratissimam diem Nativitate Filii sui fecit esse soleinnem.
Amen. Et qui eum qui Panis est angelorum
in praesepi Ecclesiae cibum fecit esse fidelium animalium,
ipse vos et in praesenti saeculo degustare faciat
aeternorum dulcedinem gaudiorum, et in futuro perducat
<pb n="0032A"/>
ad satietatem aeternorum praemiorum. Amen.
(111) Quique ejus infantiam vilibus voluit indui pannis,
ipse vos coelestium vestimentorum induat ornamentis.
Amen. Quod ipse praestare dignetur, cujus regnum
et imperium sine fine permanet in saecula saeculorum.
Amen. Benedictio Dei Patris, et Filii, et Spiritus
Sancti. Et pax Domini sit semper vobiscum.</p>
<p> <hi>Ad Complendum.</hi> --(112) Praesta, quaesumus,
omnipotens Deus, ut natus hodie Salvator mundi,
sicut divinae nobis generationis est auctor, ita et
immortalitatis sit ipse largitor. Qui tecum vivit et
regnat Deus.</p>
<p> <hi>Aliae Orationes.</hi> --Concede nobis, omnipotens
Deus, ut Salutare tuum, nova coelorum luce mirabile,
quod ad salutem mundi hodierna festivitate processit,
<pb n="0032B"/>
nostris semper innovandis cordibus oriatur. Qui
tecum.</p>
<p> <hi>Alia.</hi> --Omnipotens sempiterne Deus, qui hunc
diem per incarnationem Verbi tui et partum beatae
Mariae virginis consecrasti, da populis tuis in hac
celebritate consortium ut, qui tua gratia sunt redempti,
tua sint adoptione securi. Per eumdem.</p>
<p> <hi>Alia.</hi> --Fundamentum fidei nostrae Deus, (113)
qui in mentibus sanctis, tanquam in excelsis montibus,
aeternitatis portas, justitia muniente, componis,
concede nobis in te gloriose credere, tuumque Filium
Dominum nostrum ad Redemptionem animarum
hominem factum praedicabiliter confiteri. Qui tecum,
etc.</p>
<p> <hi>Alia.</hi> --Largire, quaesumus, Domine, famulis tuis,
<pb n="0032C"/>
(114) fidei et securitatis augmentum, ut qui de Nativitate
Filii tui Domini nostri gloriantur, et adversa
mundi, te gubernante, non sentiant, et quae temporaliter <emph>9</emph> 
 celebrare desiderant, sine fine percipiant.
Per.</p>
<p> <hi>Alia.</hi> --Deus, qui per beatae Mariae virginis partum
sine humana concupiscentia procreatum, in Filii
tui membra venientes (115) paternis fecisti praejudiciis
non teneri, praesta, quaesumus, ut, (116) hujus
creaturae novitate suscepta, vetustatis antiquae
contagiis exuamur. Per eumdem.</p>
<p> <hi>Alia.</hi> --(117) Deus, qui humanae substantiae dignitatem
et mirabiliter condidisti, et mirabilius reformasti,
da nobis, quaesumus, ejus divinitatis esse
consortes qui humanitatis nostrae fieri dignatus est
<pb n="0032D"/>
particeps, Jesus Christus Filius tuus, qui tecum
vivit.</p>
<p> <hi>Alia.</hi> --Omnipotens sempiterne Deus, qui in Filii
tui Domini nostri Nativitate tribuisti totius religionis
initium perfectionemque constare, da nobis,
quaesumus, in ejus portione censeri, in quo totius
salutis humanae summa consistit. Qui tecum vivit et
regnat Deus.</p>
<p> <hi>Alia.</hi> --Da, quaesumus, Domine, populo tuo inviolabilem
fidei firmitatem, ut qui Unigenitum tuum,
<pb n="0033A"/>
in tua tecum gloria sempiternum, (118) in veritate
nostri corporis natum de matre Virgine confitentur,
et a praesentibus liberentur adversis et mansuris
gaudiis inserantur. Per eumdem Dominum nostrum
Jesum Christum Filium tuum, qui tecum.
</p>
      </div1>

<div1>
        <head>VII KAL. JANUARII.--NATIVITAS SANCTI STEPHANI.</head>
<p>Da nobis, quaesumus, Domine, imitari quod colimus,
ut discamus et inimicos diligere, quia ejus natalitia
celebramus, qui novit etiam pro persecutoribus
exorare Dom.</p>
<p> <hi>Super oblata.</hi> --Suscipe, Domine, munera pro
tuorum commemoratione sanctorum, (119) ut sicut
illos passio gloriosos, sic nos devotio reddat innocuos.
Per Dominum.</p>
<p> <hi>Praefatio.</hi> --Vere dignum et justum est, aequum
<pb n="0033B"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus,
beati Stephani levitae simul et martyris natalitia recolentes:
qui fidei, qui sacrae militiae, qui dispensationis
et castitatis egregiae, qui praedicationis mirabilisque
constantiae, qui confessionis ac patientiae
nobis exempla veneranda proposuit. Et ideo Nativitatem
Filii tui merito prae caeteris passionis suae festivitate
prosequitur, (120) cujus gloriae sempiternae
primus martyr occurrit. (121) Per quem Majestatem,
etc.</p>
<p> <emph>10</emph> <hi>Benedictio.</hi> --Deus qui beatum Stephanum
protomartyrem coronavit, et confessione fidei, et
agone martyrii, mentes vestras circumdet, et in praesenti
saeculo corona justitiae, et in futuro perducat
<pb n="0033C"/>
vos ad coronam gloriae. Amen. Illius obtentu tribuat
vobis Dei et proximi charitate semper exuberare,
qui hanc studuit etiam inter lapidantium impetus
obtinere. Amen. Quo ejus exemplo roborati, et intercessione
muniti, ab eo quem ille a dextris Dei
vidit stantem, mereamini benedici. Amen. Quod
ipse praestare dignetur, etc.</p>
<p> <hi>Ad Complendum.</hi> --Auxilientur nobis, Domine,
sumpta mysteria, et intercedente beato Stephano
martyre tuo, sempiterna protectione confirment. Per.</p>
<p> <hi>Alia.</hi> --Omnipotens sempiterne Deus, qui primitias
martyrum, in beati levitae Stephani sanguine
dedicasti, tribue, quaesumus, ut pro nobis intercessor
existat, qui pro suis etiam persecutoribus exoravit.
Per.</p>
<p>
          <pb n="0033D"/> <hi>Alia.</hi> --Deus, qui nos Unigeniti tui clementer incarnatione
redemisti, da nobis patrocinia tuorum
continuata sanctorum, quibus capere valeamus salutaris
mysterii portionem. Per eumdem.</p>
<p> <hi>Alia.</hi> --Gratias agimus, Domine, multiplicatis
circa nos miserationibus tuis, qui et Filii tui Nativitate
nos salvas, et beati martyris Stephani deprecatione
sustentas. Per eumdem.
</p>
      </div1>

<div1>
        <head>VI KAL. JANUARII.--NATIVITAS SANCTI JOANNIS EVANGELISTAE.</head>

<pb n="0034A"/>
<p>(122) Ecclesiam tuam, Domine, benignus illustra,
ut, beati Joannis evangelistae illuminata doctrinis,
ad dona perveniat sempiterna. Per.</p>
<p> <hi>Super oblata.</hi> --Suscipe munera, Domine, quae in
ejus tibi solemnitate deferimus, cujus (123) nos confidimus
patrocinio liberari. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
beati apostoli tui et evangelistae Joannis veneranda
natalitia recensentes: qui Domini nostri Jesu Christi
Filii tui vocatione suscepta terrenum respuit patrem,
ut posset invenire coelestem, adeptus in regno
<pb n="0034B"/>
coelorum sedem apostolici culminis, qui tantum retia
(124) carnalia contempserat genitoris; quique ab
Unigenito tuo sic familiariter est dilectus, et immensae
gratiae muneribus approbatus, ut eum <emph>11</emph> 
idem Dominus in cruce jam positus, (125) vicarium
suae matri Virgini filium subrogaret, quatenus beatae
Genitricis integritati probati dilectique discipuli
virginitas deserviret. Nam et in coenae mysticae sacrosancto
convivio super ipsum vitae fontem aeternum,
scilicet pectus recubuerat Salvatoris. De quo
perenniter manantia coelestis hauriens fluenta doctrinae,
tam profundis ac mysticis revelationibus est
imbutus, ut omnem transgrediens creaturam, excelsa
mente conspiceret, et evangelica voce proferret
quod in principio erat Verbum, et Verbum erat
<pb n="0034C"/>
apud Deum, et Deus erat Verbum. Et ideo cum angelis.</p>
<p> <hi>Benedictio.</hi> --Omnipotens Deus dignetur vobis per
intercessionem beati Joannis apostoli et evangelistae
benedicere, qui per eum arcana verbi sui voluit Ecclesiae
revelare. Amen. Concedat vobis ut quod ille
Spiritus sancti munere afflatus vestris auribus infudit,
ejusdem Spiritus dono capere mente valeatis.
Amen. Quo ejus documento de divinitate nostri Redemptoris
edocti, et amando quod tradidit, et exsequendo
quod jussit, ad dona pervenire mereamini,
quae idem Jesus Christus Dominus noster repromisit.
Quod ipse praestare dignetur.</p>
<p> <hi>Ad Complendum.</hi> --Refecti cibo potuque coelesti,
Deus noster, te supplices deprecamur, ut in cujus
<pb n="0034D"/>
haec commemoratione percepimus, ejus muniamur
et precibus. Per.</p>
<p>(126) <hi>Ad Vesperos.</hi> --Beati Joannis evangelistae,
quaesumus, Domine, supplicatione placatus, et veniam
nobis tribue, et remedia sempiterna concede.
Per Dominum nostrum.</p>
<p>(127) <hi>Alia.</hi> --Beati evangelistae Joannis, Domine,
<pb n="0035A"/>
precibus adjuvemur, ut quod possibilitas nostra non
obtinet ejus nobis intercessione donetur. Per.</p>
<p>(128) <hi>Alia.</hi> --Sit, Domine, quaesumus, beatus
Joannes evangelista nostrae fragilitatis adjutor, ut
pro nobis tibi supplicans copiosius audiatur. Per.</p>
<p> <hi>Alia.</hi> --Deus qui per os beati apostoli tui Joannis
Verbi tui nobis arcana reserasti, praesta, quaesumus,
ut quod ille nostris auribus excellenter infudit
intelligentiae competentis eruditione capiamus. Per.</p>
<p> <hi>Alia.</hi> --Omnipotens sempiterne Deus, qui hujus
diei venerandam sanctamque laetitiam beati apostoli
tui Joannis et evangelistae festivitate tribuisti, da
Ecclesiae tuae, quaesumus, et amare quod credidit, et
praedicare quod docuit. Per.</p>
<p> <hi>Alia.</hi> --Adsit Ecclesiae tuae, Domine, quaesumus,
<pb n="0035B"/>
beatus <emph>12</emph> evangelista Joannes, ut cujus perpetuus
doctor existit, semper esse non desinat suffragator.
Per Dominum.</p>
<p> <hi>Alia.</hi> --Praesta, quaesumus, omnipotens Deus, ut
excellentiam Verbi tui, quam beatus evangelista
Joannes asseruit, et convenienter intelligere valeamus,
et veraciter profiteri. Per eumdem.
</p>
      </div1>

<div1>
        <head>V KALEND. JANUARII. NATALIS INNOCENTUM.</head>
<p>Deus, cujus hodierna die praeconium innocentes
martyres non loquendo, sed moriendo confessi sunt,
omnia in nobis vitiorum mala mortifica, ut fidem
tuam, quam lingua nostra loquitur, etiam moribus
vita fateatur. Per.</p>
<p> <hi>Super oblata.</hi> --Adesto, Domine, muneribus Innocentum
festivitate sacrandis, et praesta, quaesumus,
<pb n="0035C"/>
ut eorum sinceritatem possimus imitari, quorum tibi
dicatam veneramur infantiam. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
(129) et in pretiosis mortibus parvulorum, quos propter
nostri Redemptoris infantiam bestiali saevitia
Herodes funestus occidit, immensa clementiae tuae
dona praedicare, in quibus fulget sola magis gratia
quam voluntas, (130) et clara est prius confessio
quam loquela, (131) ante passio quam membra idonea
passioni. Existunt testes Christi, qui ejus nondum
fuerant agnitores. O infinita benignitas! o ineffabilis
misericordia, quae pro suo nomine trucidatis
meritum gloriae perire non patitur, sed proprio
<pb n="0035D"/>
cruore perfusis et salus regenerationis adhibetur, et
imputatur corona martyrii. Et ideo cum angelis, etc.</p>
<p> <hi>Benedictio.</hi> --Omnipotens Deus, pro cujus Unigeniti
<pb n="0036A"/>
veneranda infantia infantium innocentium
catervas Herodis funesti peremit saevitia, suae vobis
benedictionis tribuat dona gratissima. Amen. Et qui
eis concessit ut unicum Filium ejus, Dominum nostrum,
non loquendo, sed moriendo confiterentur,
concedat vobis ut fidem veram, quam lingua vestra
fatetur, etiam mores probi et vita inculpabilis fateantur.
Amen. Quique eos primitivum fructum sanctae
suae suscepit Ecclesiae, cum fructu bonorum
operum vos faciat pervenire ad gaudia aeternae patriae.
Amen. Quod ipse praestare dignetur, cujus
regnum.</p>
<p> <hi>Ad Complendum.</hi> --(132) Votiva, Domine, dona
percepimus, quae sanctorum nobis precibus, et praesentis,
quaesumus, vitae pariter et aeternae tribue
<pb n="0036B"/>
conferre subsidium. Per.</p>
<p> <emph>13</emph> <hi>Alia.</hi> -- Deus, qui licet sis magnus in magnis,
mirabilia tamen gloriosius operaris in minimis, da nobis,
quaesumus, in eorum celebritate gaudere, qui
Filio tuo Domino nostro testimonium praebuerunt
etiam non loquentes. Per eumdem, etc.</p>
<p> <hi>Alia.</hi> --Ipsi nobis, Domine, quaesumus, postulent
mentium puritatem, quorum innocentiam hodie solemniter
celebramus. Per.</p>
<p> <hi>Alia.</hi> --Adjuva nos, Domine, quaesumus, eorum
deprecatione sanctorum, qui Filium tuum humana
necdum voce profitentes coelesti sunt pro ejus Nativitate
gloria coronati. Per eumdem.
</p>
      </div1>

<div1>
        <head>PRID. KALENDAS JANUARII. NATIVITAS SANCTI SILVESTRI PAPAE. (133) <hi>Eodem die sancti Fulgentii episcopi.</hi> </head>

<pb n="0036C"/>
<p>Da, quaesumus, omnipotens Deus, ut beati Silvestri
confessoris tui, atque pontificis veneranda solemnitas,
et devotionem nobis augeat, et salutem.
Per.</p>
<p> <hi>Super oblata.</hi> --Sanctorum tuorum nobis, Domine,
pia non desit oratio, quae et munera nostra conciliet,
et tuam nobis indulgentiam semper obtineat. Per.</p>
<p> <hi>Ad Complendum.</hi> --Quaesumus, omnipotens Deus,
ut hodiernae munus solemnitatis acceptum, intercedente
beato Silvestro confessore tuo, et corporibus
nostris salutem praestet et mentibus. Per Dominum.</p>
<p> <hi>Alia.</hi> --Adesto, Domine, supplicationibus nostris,
nec eos ullis mentis et corporis patiaris subjacere
periculis, quos beati Silvestri pontificis tui munit
<pb n="0036D"/>
gloriosa confessio. Per.
</p>
      </div1>

<div1>
        <head>KALENDIS JANUARII. (134)--IN OCTAVIS DOMINI.</head>
<p>Deus, qui salutis aeternae, beatae Mariae virginitate
<pb n="0037A"/>
fecunda, humano generi praemia praestitisti, tribue,
quaesumus, ut ipsam pro nobis intercedere sentiamus,
per quam meruimus auctorem vitae suscipere
Dominum nostrum Jesum Christum Filium tuum.</p>
<p> <hi>Alia.</hi> --Deus, qui nobis nati Salvatoris diem celebrare <emph>14</emph> 
 concedis octavum, fac, quaesumus, nos
ejus perpetua divinitate muniri cujus sumus carnali
commercio reparati. Qui tecum vivit, etc.</p>
<p> <hi>Super oblata.</hi> --Praesta, quaesumus, Domine, ut
per haec munera, quae Domini nostri Jesu Christi
arcanae Nativitatis mysterio gerimus, purificatae mentis
intelligentiam consequamur. Per eumdem.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
<pb n="0037B"/>
Christum Dominum nostrum: cujus hodie Circumcisionis
diem, et Nativitatis octavum celebrantes,
tua, Domine, mirabilia veneramur. Quia, quae peperit,
et mater et virgo est; qui natus est et infans
et Deus est. Et ideo cum angelis, etc.</p>
<p> <hi>Benedictio.</hi> --Omnipotens Deus, cujus Unigenitus
hodierna die, ne legem solveret, quam adimplere
venerat, corporalem suscepit circumcisionem, spiritali
circumcisione mentes vestras ab omnibus vitiorum
incentivis expurget, et suam in vos infundat
benedictionem. Amen. Et qui legem per Moysen
dedit, ut per Mediatorem nostrum benedictionem
daret, exuat vos mortificatione vitiorum et faciat perseverare
in novitate virtutum. Amen. Quo sic in senarii
numeri perfectione in hoc saeculo vivatis, et in
<pb n="0037C"/>
septenario inter beatorum spirituum agmina requiescatis.
(135) Quatenus in octavo resurrectione renovati,
jubilaei remissione ditati, (136) ad gaudia sine
fine mansura perveniatis. Amen. Quod ipse praestare
dignetur, cujus regnum.</p>
<p> <hi>Ad complendum.</hi> --Praesta, quaesumus, Domine,
ut quod Salvatoris nostri iterata solemnitate percepimus,
perpetuae nobis redemptionis conferat medicinam.
Per eumdem.</p>
<p> <hi>Super populum.</hi> --Omnipotens sempiterne Deus,
qui in unigenito tuo novam Creaturam nos tibi esse
fecisti, custodi opera misericordiae tuae, et ab omnibus
nos maculis vetustatis emunda, ut per auxilium
gratiae tuae in (137) illius inveniamur forma, in quo
tecum est nostra substantia. Qui tecum vivit.</p>
</div1>

<div1>
        <head>(138) DOMINICA POST NATALEM DOMINI.</head>

<pb n="0037D"/>
<p>Omnipotens sempiterne Deus, dirige actus nostros
in beneplacito tuo, ut in nomine dilecti Filii tui mereamur
bonis operibus abundare. Qui tecum.</p>
<p> <hi>Super oblata.</hi> --Concede, quaesumus, Domine, ut
oculis tuae <emph>15</emph> Majestatis munus oblatum, et gratiam
nobis devotionis obtineat, et effectum beatae perennitatis
acquirat. Per Dominum nostrum.</p>
<p>
          <pb n="0038A"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
Qui peccato primi parentis hominem a salutis finibus
exsulantem, pietatis indulgentia ad veniam vitamque
revocasti, mittendo nobis unigenitum Filium
tuum Dominum et Salvatorem nostrum; per quem
Majestatem tuam, etc.</p>
<p> <hi>Benedictio.</hi> --Deus, qui Unigenitum suum misit,
ut mundum salvaret, ejusdem salutis vos participes
efficiat, et in ea perseverabiles reddat. Amen. Iram
quae super infideles manet a vobis amoveat, et ab ea
vos in perpetuum liberos efficiat. Amen. Spiritum
Filii sui vobis attribuat, ejusque donis vos affatim
exuberare concedat. Amen. Quod ipse praestare dignetur
<pb n="0038B"/>
cujus regnum.</p>
<p> <hi>Ad Complendum.</hi> --Per hujus, Domine, operationem
mysterii, et vitia nostra purgentur, et justa desideria
compleantur. Per Dominum, etc.</p>
<p> <hi>Super populum.</hi> --Propitiare, misericors Deus,
supplicationibus nostris, et populum tuum pervigili
protectione custodi, ut qui Unigenitum tuum in
carne nostri corporis Dominum natum esse fatetur,
nulla possit diaboli falsitate corrumpi. Per eumdem.
</p>
      </div1>

<div1>
        <head>NONIS JANUARII.--(139) IN VIGILIA THEOPHANIAE.</head>
<p> <hi>Ad Vesperes.</hi> --Corda nostra, quaesumus, Domine,
venturae festivitatis splendor illustret, quo mundi
hujus tenebris carere valeamus, et perveniamus ad
patriam claritatis aeternae. Per.</p>
<p> <hi>Super oblata.</hi> --Tribue, quaesumus, Domine, ut
<pb n="0038C"/>
praesentibus illi immolemus sacrificiis, et sumamus
quae venturae solemnitatis pia munera praeloquuntur.
Per, etc.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
te laudare mirabilem Dominum in omnibus operibus
tuis, quibus sacratissima regni tui mysteria revelasti.
Hanc etenim festivitatem dominicae apparitionis index
stella praecessit, quae natum in terra coeli Dominum
magis stupentibus nuntiaret. Ut manifestandus
mundo Deus et coelesti denuntiaretur indicio, et
temporaliter procreatus signorum temporalium ministerio
panderetur. Et ideo, etc.</p>
<p> <emph>16</emph> <hi>Ad Complendum.</hi> --Illumina, quaesumus, Domine,
<pb n="0038D"/>
populum tuum, et splendore gratiae tuae cor ejus
semper accende, ut, Salvatoris mundi stella famulante,
manifestata Nativitas mentibus eorum et reveletur,
semper et crescat. Per eumdem.
</p>
      </div1>

<div1>
        <head>VIII IDUS JANUARII.--(140) IN EPIPHANIA DOMINI.</head>
<p>Deus, qui hodierna die Unigenitum tuum gentibus
(141) stella duce revelasti, concede propitius ut qui
jam te ex fide cognovimus, usque ad contemplandam
<pb n="0039A"/>
speciem tuae celsitudinis perducamur. Per eumdem,
etc.</p>
<p> <hi>Super oblata.</hi> --Ecclesiae tuae, quaesumus, Domine,
dona propitius intuere, quibus non jam aurum,
thus et myrrha profertur, sed quos eisdem muneribus
declaratur, immolatur et sumitur, Jesus Christus
Dominus noster.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere:
Domine sancte, Pater omnipotens, aeterne Deus:
quia cum Unigenitus tuus in substantia nostrae mortalitatis
apparuit, (142) in novam nos immortalitatis
suae lucem reparavit. Et ideo cum angelis, etc.</p>
<p>Te igitur, clementissime Pater, etc.</p>
<p> <hi>Benedictio.</hi> --Deus, lumen verum, qui Unigenitum
<pb n="0039B"/>
suum hodierna die stella duce gentibus voluit
revelare, sua vos dignetur benedictione ditare. Amen.
Quo exemplo (143) magorum mystica Domino Jesu
Christo munera offerentes, spreto antiquo hoste,
spretisque contagiis vitiorum, ad aeternam patriam
redire valeatis per viam virtutum. Amen. Detque
vobis veram mentium innocentiam qui super Unigenitum
suum Spiritum sanctum demonstrare voluit
per columbam, eaque virtute mentes vestrae exerceantur
ad intelligenda divinae legis arcana, qua in
Cana Galileae lympha est in vinum conversa. Amen.
Quod ipse praestare dignetur.</p>
<p> <hi>Ad Complendum.</hi> --Praesta, quaesumus, omnipotens
Deus, ut quae solemni celebramus officio, purificatae
mentis intelligentia consequamur. Per.</p>
<p>
          <pb n="0039C"/> <hi>Aliae Orationes.</hi> --Omnipotens sempiterne Deus,
fidelium splendor animarum, qui hanc solemnitatem
electionis gentium (144) primitiis consecrasti, imple
mundum gloria tua, et subditis tibi populis per luminis
tui appare claritatem. Per.</p>
<p> <emph>17</emph> <hi>Alia.</hi> --Deus, illuminator omnium gentium,
da populis tuis perpetua pace gaudere, et illud lumen
splendidum infunde cordibus nostris, quod trium
magorum mentibus aspirasti. Per.</p>
<p> <hi>Alta.</hi> --Da nobis, quaesumus, Domine, digne celebrare
mysterium, quod in nostri Salvatoris infantia
miraculis coruscantibus declaratur, et corporalibus
incrementis manifesta designatur humanitas. Per
eumdem.</p>
<p> <hi>Alia.</hi> --Praesta, quaesumus, omnipotens Deus, ut Salvatoris
<pb n="0039D"/>
mundi, stella duce, manifesta Nativitas mentibus
nostris reveletur semper et crescat. Per eumdem.</p>
<p> <hi>Alia.</hi> --Illumina, quaesumus, Domine, populum
tuum, et splendore gratiae tuae cor ejus semper accende,
ut Salvatorem suum et incessanter agnoscat,
et veraciter apprehendat. Per Dominum nostrum.</p>
</div1>

<div1>
        <head> DOMINICA I POST THEOPHANYAM.</head>

<pb n="0040A"/>
<p>Vota, quaesumus, Domine, supplicantis populi,
coelesti pietate prosequere, ut et quae agenda sunt,
videant; et ad implenda quae viderint, convalescant.
Per.</p>
<p> <hi>Super oblata.</hi> --Oblatum tibi, Domine, sacrificium
vivificet nos semper et muniat. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
Quia cum Unigenitus tuus in substantia nostrae mortalitatis
apparuit, in novam nos immortalitatis suae
lucem reparavit. Et ideo cum angelis.</p>
<p> <hi>Benedictio.</hi> --Deus, qui Filii sui temporalem pueritiam
fecit esse mirabilem, spiritu prudentiae corda
<pb n="0040B"/>
vestra illustrare ac docere dignetur. Amen. Quique
illum parentibus temporaliter subdi voluit, ipse vos
humilitatis et pietatis muneribus miseratus informet.
Amen. Et (145) qui eum sapientia, aetate, et gratia
proficere tribuit, spiritalium vobis profectuum incrementa
propitius largiatur. Quod ipse praestare
dignetur.</p>
<p> <hi>Ad complendum.</hi> --Supplices te rogamus, omnipotens
Deus, ut quos tuis reficis sacramentis, tibi
etiam placitis moribus dignanter deservire concedas.
Per Dominum.</p>
<p> <hi>Super populum.</hi> --Conserva, quaesumus, Domine,
familiam tuam, <emph>18</emph> et benedictionum tuarum propitius
ubertate purifica, et eruditionibus tuis semper
multiplicetur et donis. Per.
</p>
      </div1>

<div1>
        <head>(146) IN OCTAVIS THEOPHANIAE:</head>

<pb n="0040C"/>
<p>Deus cujus Unigenitus in substantia nostrae carnis
apparuit, praesta, quaesumus, ut per eum, quem similem
nobis foris agnovimus, intus reformari mereamur.
Qui tecum vivit, etc.</p>
<p> <hi>Super oblata.</hi> --Hostias tibi, Domine, pro nati tui
Filii apparitione deferimus, suppliciter exorantes,
ut sicut ipse nostrorum auctor est munerum, ita ipse
sit misericors et susceptor Jesus Christus Dominus
noster, qui tecum vivit et regnat Deus.</p>
<p> <hi>Ad Complendum.</hi> --Coelesti lumine, quaesumus,
Domine, semper et ubique nos praeveni, ut mysterium,
cujus nos participes esse voluisti, et puro cernamus
intuitu, et digno percipiamus effectu. Per.</p>
</div1>

<div1>
        <head>XIX KAL. FEBRUARII (147) NATALIS SANCTI FELICIS.</head>
<p>
          <pb n="0040D"/>Concede, quaesumus, omnipotens Deus, ut ad meliorem
vitam sanctorum tuorum exempla nos provocent,
quatenus quorum solemnia agimus, etiam
actus imitemur. Per.</p>
<p> <hi>Super oblata.</hi> --Hostias tibi, Domine, pro commemoratione
sancti Felicis (148) confessoris offerimus,
<pb n="0041A"/>
suppliciter deprecantes, ut sicut illi tribuisti
sacrae fidei largitatem, sic nobis indulgentiam largiaris
et pacem. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
confessionem sancti Felicis memorabilem non tacere
qui (149) nec haereticis pravitatibus, nec saeculi blandimentis
a sui status rectitudine potuit immutari,
sed inter utraque discrimina veritatis assertor, firmitatem
tuae fidei non reliquit. Per.</p>
<p> <hi>Ad Complendum.</hi> --Quaesumus, Domine, salutaribus
repleti mysteriis, ut cujus solemnia (150) celebramus,
ejus orationibus adjuvemur. Per Dominum.
</p>
      </div1>

<div1>
        <head> DOMINICA II POST THEOPHANIAM.</head>
<p>
          <pb n="0041B"/>Omnipotens sempiterne Deus, qui coelestia simul
et terrena moderaris, supplicationes populi tui clementer
exaudi, et pacem tuam nostris concede temporibus.
Per.</p>
<p> <hi>Alia.</hi> --Adesto, quaesumus, Domine, supplicationibus
nostris, et in tua misericordia confidentes, ab
omni nos adversitate custodi. Per.</p>
<p> <hi>Super oblata.</hi> --Ut tibi grata sint, Domine, munera
populi tui supplicantis, ab omni, quaesumus, eum
contagione perversitatis emunda. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
semperque virtutes et laudes tuas labiis exsultationis
effari, qui nobis ad relevandos istius vitae labores
<pb n="0041C"/>
diversa donorum tuorum solatia, et munerum
salutarium gaudia contulisti, mittendo nobis Jesum
Christum Filium tuum Dominum nostrum. Per quem.</p>
<p> <hi>Benedictio.</hi> --Deus qui sua mirabili potestate
aquam vertit in vinum, vos a vetustate subtractos in
beatae vitae transferat novitatem. Amen. Et qui nuptiis
interesse voluit, ut earum sua praesentia comprobaret
bonum, ipse vobis castitatis et sobrietatis
perpetuae conferat donum. Amen. Ipse vobis sanctarum
intelligentiam Scripturarum tribuat spiritalem,
qui aquas in vina vertendo hoc ipsum voluit designare.
Amen. Quod ipse praestare dignetur, cujus.</p>
<p> <hi>Ad Complendum.</hi> --Augeatur in nobis, Domine,
quaesumus, tuae virtutis operatio, ut divinis vegetati
sacramentis, ad eorum promissa capienda tuo munere
<pb n="0041D"/>
praeparemur. Per.</p>
<p> <hi>Super populum.</hi> --Auxiliare, Domine, populo tuo,
ut sacrae devotionis proficiens incrementis, et tuo
semper munere gubernetur, et ad redemptionis aeternae
pertineat, te ducente, consortium. Per.</p>
</div1>

<div1>
        <head>XVII KAL. FEBRUARII.--NATALIS SANCTI MARCELLI PAPAE.</head>
<p>Preces populi tui, quaesumus, Domine, clementer
exaudi, ut beati Marcelli martyris tui atque pontificis
<pb n="0042A"/>
meritis adjuvemur, cujus passione laetamur. Per Dominum
nostrum, etc.</p>
<p> <hi>Super oblata.</hi> --Suscipe, quaesumus, Domine, munera
dignanter oblata, et, beati Marcelli suffragantibus
meritis, ad nostrae salutis auxilium provenire
concede. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: qui
glorificaris in tuorum confessione sanctorum, et <emph>20</emph> 
non solum excellentioribus praemiis martyrum tuorum
merita gloriosa prosequeris, sed etiam sacra
mysteria competentibus servitiis exsequentes, gaudium
Domini sui tribuis benignus intrare. Per Christum
Dominum.</p>
<p>
          <pb n="0042B"/> <hi>Ad Complendum.</hi> --Satiasti, Domine, familiam tuam
muneribus sacris; semper ejus, quaesumus, interventione
nos refove, cujus solemnia celebramus. Per.
</p>
      </div1>

<div1>
        <head>XV KAL. FEBRUARII.--NATALIS SANCTAE PRISCAE VIRGINIS.</head>
<p>Da, quaesumus, omnipotens Deus, ut qui beatae
Priscae martyris tuae natalitia colimus, et annua solemnitate
laetemur, et tantae fidei proficiamus exemplo.
Per.</p>
<p> <hi>Super oblata.</hi> --Hostia, Domine, quaesumus, quam
sanctorum tuorum natalitia recensentes offerimus,
et vincula nostrae pravitatis absolvat, et tuae nobis
misericordiae dona conciliet. Per.</p>
<p> <hi>Ad Complendum.</hi> --Quaesumus, Domine, salutaribus
repleti mysteriis, ut cujus solemnia celebramus,
<pb n="0042C"/>
ejus orationibus adjuvemur. Per.</p>
</div1>

<div1>
        <head>XIII KAL. FEBRUARII.-- NATALIS SANCTI (151) FABIANI.</head>
<p>Infirmitatem nostram respice, omnipotens Deus,
et (152) quos pondus propriae actionis gravat, beati
Fabiani martyris tui atque pontificis intercessio gloriosa
nos protegat. Per.</p>
<p> <hi>Super oblata.</hi> --Hostias tibi, Domine, beati Fabiani
martyris tui dicatas meritis benignus assume,
et ad perpetuum nobis tribue provenire subsidium.
Per Dominum.</p>
<p> <hi>Ad Complendum.</hi> --Refecti participatione muneris
sacri, quaesumus, Domine Deus noster, ut cujus exsequimur
cultum, sentiamus effectum. Per</p>
</div1>

<div1>
        <head>EODEM DIE.--NATALIS SANCTI SEBASTIANI MARTYRIS</head>
<p>Deus qui beatum Sebastianum martyrem tuum virtute
<pb n="0042D"/>
constantiae in passione roborasti, ex ejus nobis
imitatione tribue pro amore tuo prospera mundi despicere,
et nulla ejus adversa formidare. Per</p>
<p> <hi>Super oblata.</hi> --Accepta sit in conspectu tuo, Domine,
nostra devotio, et ejus nobis fiat supplicatione
salutaris, pro cujus solemnitate defertur. Per.</p>
<p> <emph>21</emph> <hi>Praefatio.</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
<pb n="0043A"/>
Deus: quoniam martyris beati Sebastiani pro confessione
nominis tui venerabilis sanguis effusus
simul et tua mirabilia manifestat, quo perficis in infirmitate
virtutem, et nostris studiis dat profectum,
et infirmis apud te praestat auxilium. Per Christum
Dominum nostrum.</p>
<p> <hi>Ad Complendum.</hi> --Sacro munere satiati, supplices
te, Domine, deprecamur, ut quod debitae servitutis
celebramus officio, intercedente beato Sebastiano
martyre tuo, salvationis tuae sentiamus augmentum.
Per Dominum nostrum.
</p>
      </div1>

<div1>
        <head>XII KAL. FEBRUARII.--NATALIS SANCTAE (153) AGNETIS.</head>
<p>Omnipotens sempiterne Deus, qui infirma mundi
eligis, ut fortia quaeque confundas, concede propitius
ut qui beatae Agnetis martyris tuae solemnia
<pb n="0043B"/>
colimus, ejus apud te patrocinia sentiamus. Per.</p>
<p> <hi>Super oblata.</hi> --Hostias, Domine, quas tibi offerimus,
propitius suscipe, et, intercedente beata
Agnete martyre tua, vincula peccatorum nostrorum
absolve. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
(154) diem beatae Agnetis martyrio consecratam
solemniter recensere, quae, terrenae generositatis
oblectamenta despiciens, coelestem meruit dignitatem;
societatis humanae vota contemnens, aeterni
Regis est sociata consortio; et pretiosam mortem,
sexus fragilitate calcata, pro Christi confessione
suscipiens (155) simul est facta conformis et sempiternitatis
<pb n="0043C"/>
ejus et gloriae. Per quem Majestatem
tuam.</p>
<p> <hi>Ad Complendum.</hi> -- Sumentes, Domine, gaudia
sempiterna de participatione sacramenti festivitatis
sanctae martyris Agnetis, suppliciter deprecamur, ut
quae sedula servitute, donante te, gerimus, dignis
sensibus tuo munere capiamus. Per.
</p>
      </div1>

<div1>
        <head>XI KAL. FEBRUARII.--NATALIS SANCTI VINCENTII MARTYRIS.</head>
<p>Adesto, quaesumus, Domine, supplicationibus nostris,
ut qui ex iniquitate nostra reos nos esse cognoscimus,
beati Vincentii martyris tui intercessione
liberemur. Per.</p>
<p> <emph>22</emph> <hi>Super oblata.</hi> Hodiernum, Domine, sacrificium
laetantes offerimus, quo beati Vincentii coelestem
<pb n="0043D"/>
victoriam recensentes, et tua magnalia praedicamus,
et nos acquisisse gaudemus suffragia gloriosa.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
per Christum Dominum nostrum: pro cujus nomine
<pb n="0044A"/>
gloriosus levita Vincentius, et miles invictus, rabidi
hostis insaniam interritus adiit, modestus sustinuit,
securus irrisit, sciens paratus esse ut resisteret,
nesciens elatus esse (156) ut vinceret, in
utroque, Domini ac Magistri sui vestigia sequens,
qui humilitatis custodiendae, et de hostibus triumphandi,
suis sequenda exempla monstravit. Per
quem.</p>
<p> <hi>Ad Complendum.</hi> --Quaesumus, omnipotens Deus,
ut qui coelestia alimenta percepimus, intercedente
beato Vincentio martyre tuo, per haec contra omnia
adversa muniamur. Per.
</p>
      </div1>

<div1>
        <head>VIII KAL. FEBRUARII.-- CONVERSIO SANCTI PAULI.</head>
<p>(157) Deus qui universum mundum beati Pauli
apostoli tui praedicatione docuisti, da nobis, quaesumus,
<pb n="0044B"/>
ut qui ejus hodie Conversionem colimus, per
ejus ad te exempla gradiamur. Per.</p>
<p> <hi>Super oblata.</hi> --Apostoli tui Pauli precibus, Domine,
plebis tuae dona sanctifica, ut quae tibi tuo
grata sunt instituto, gratiora fiant patrocinio supplicantis.
Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
Majestatem tuam suppliciter exorare, ut Ecclesiam
tuam, beati Pauli apostoli tui praedicatione edoctam,
nulla sinas fallacia violari; et sicut nihil in vera
religione manere dinoscitur, (158) quod non ejus
condierit disciplina, ita ad peragenda ea quae docuit
ejus obtentu fidelibus tribuatur efficacia, sentiatque
credentium gentium multitudo eum pro se apud
<pb n="0044C"/>
te intercessorem quem habere cognovit Magistrum
atque doctorem. Per Christum Dominum nostrum.</p>
<p> <hi>Benedictio.</hi> --Deus qui gratia sua beatum Paulum
ex persecutore fecit apostolum, ipse vobis compunctionis
piaeque conversionis spiritum dignetur
impertire. Amen. Quique ei secretorum coelestium
mysteria dignatus est revelare, ipse vobis Scripturarum
suarum abdita dignetur aperire. Amen. Et
qui ei perseverantiam fidei, <emph>23</emph> constantiamque
in persecutionibus inflexibilem dare dignatus est,
eisdem vestram infirmitatem donis roborare atque
munire dignetur. Amen. Quod ipse praestare dignetur.</p>
<p> <hi>Ad Complendum.</hi> --Sanctifica nos, Domine, quaesumus,
salutari mysterio; et pro nobis ejus non desit
<pb n="0044D"/>
oratio, cujus nos donasti patrocinio gubernari.
Per Dominum.</p>
</div1>

<div1>
        <head>(159) EODEM DIE.--NATALIS SANCTI PROJECTI MARTYRIS.</head>
<p>Martyris tui Projecti nos, quaesumus, Domine, interventio
gloriosa commendet, ut quod nostris actibus
<pb n="0045A"/>
non meremur, ejus precibus consequamur. Per
Dominum.</p>
<p> <hi>Super oblata.</hi> --Suscipe, Domine, propitius orationem
nostram cum oblationibus hostiarum superimpositis,
et martyris tui Projecti deprecatione pietati
tuae perfice benignus acceptas, et illam quae in eo
flagravit fortem dilectionem in nobis aspira benignus.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et tuam misericordiam deprecari ut mentibus nostris
beati martyris tui Projecti (160) repetita solemnitate
spiritalis laetitiae tribuas jugiter suavitatem.
(161) Concedasque nobis, ut, venerando passionis
<pb n="0045B"/>
ejus triumphum, obtentu illius, et peccatorum remissionem,
et sanctorum mereamur adipisci consortium.
Per Christum Dominum.</p>
<p> <hi>Ad Complendum.</hi> --Votiva, Domine, pro beati
martyris tui Projecti passione dona percepimus:
quaesumus, ut ejus precibus, et praesentis vitae nobis
pariter et aeternae tribuas conferre praesidium.
Per.
</p>
      </div1>

<div1>
        <head>V KAL. FEBRUARII.--NATALIS SANCTAE AGNETIS. <hi>De Nativitate</hi> (162).</head>
<p>Deus, qui nos annua beatae Agnetis martyris tuae
solemnitate laetificas, da, quaesumus, ut quam veneramur
officio, etiam piae conversationis sequamur
exemplo. Per.</p>
<p> <hi>Super oblata.</hi> --Super has, quaesumus, Domine, hostias
<pb n="0045C"/>
benedictio copiosa descendat, quae et sanctificationem
nobis clementer operetur, et de martyrum
nos solemnitate laetificet. Per.</p>
<p> <emph>24</emph> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
beatae Agnetis natalitia geminantes. Vere enim hujus
honorandus est dies, quae sic terrena generatione
processit, ut ad divinitatis consortium perveniret. Per
Christum.</p>
<p> <hi>Ad Complendum.</hi> --Sumpsimus, Domine, celebritatis
annuae votiva sacramenta; praesta, quaesumus,
ut et temporalis nobis vitae remedia praebeant et
aeternae. Per.</p>
<p> <hi>Super populum.</hi> --Adesto nobis, omnipotens Deus,
<pb n="0045D"/>
beatae Agnetis festa repetentibus, quam, hodiernae
festivitatis prolatam exortu, ineffabili munere sublevasti.
Per.</p>
</div1>

<div1>
        <head>IV NONAS FEBRUARII.--(163) PURIFICATIO SANCTAE MARIAE VIRGINIS.</head>

<pb n="0046A"/>
<p>(164) <hi>Ad Collectam.</hi> --(165) Erudi, quaesumus,
Domine, plebem tuam, et quae extrinsecus annua tribuis
devotione venerari, interius assequi gratiae tuae
luce concede. Per.</p>
<p> <hi>Ad Missam.</hi> --Omnipotens sempiterne Deus, Majestatem
tuam supplices exoramus, ut sicut Unigenitus
Filius tuus hodierna die cum nostrae carnis
substantia in templo est praesentatus, ita nos facias
purificatis tibi mentibus praesentari. Per eumdem
Dominum.</p>
<p> <hi>Super oblata.</hi> --Exaudi, Domine, preces nostras;
ei, ut digna sint munera quae oculis tuae Majestatis
offerimus, subsidium nobis tuae pietatis impende.
<pb n="0046B"/>
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
quia per incarnati Verbi mysterium nova mentis
nostrae oculis lux tuae claritatis effulsit, ut dum
visibiliter Deum cognoscimus, per hunc invisibilium
amore rapiamur. Et ideo cum angelis et archangelis.</p>
<p> <hi>Benedictio.</hi> --Omnipotens Deus qui Unigenitum
suum hodierna die in assumpta carne in templo voluit
praesentari, benedictionis suae vos munere fultos
bonis operibus faciat exornari. Amen. Et qui eum,
ut legem adimpleret, (166) ministrum voluit effici legis, <emph>25</emph> 
 mentes vestras instruat legis suae spiritalibus
<pb n="0046C"/>
documentis. Amen. Quo ei et pro turturibus castitatis
seu charitatis munera offerre valeatis, et pro pullis
columbarum Spiritus sancti donis exuberetis.
Amen. Quod ipse.</p>
<p> <hi>Ad Complendum.</hi> --Quaesumus, Domine Deus noster,
ut sacrosancta mysteria, quae pro reparationis
nostrae munimine contulisti, intercedente beata semper
virgine Maria, et praesens nobis remedium esse
facias et futurum. Per.</p>
<p> <hi>Alia.</hi> --Perfice in nobis, quaesumus. Domine, gratiam
tuam, qui justi Simeonis exspectationem
implesti, ut sicut ille mortem non vidit priusquam
Christum Dominum videre mereretur, ita et nos
vitam obtineamus aeternam. Per.</p>
</div1>

<div1>
        <head>NONIS FEBRUARII--NATALIS SANCTAE AGATHAE MARTYRIS.</head>

<pb n="0046D"/>
<p>Deus qui inter caetera potentiae tuae miracula,
etiam in sexu fragili victoriam martyrii contulisti,
<pb n="0047A"/>
concede propitius ut cujus natalitia colimus, per
ejus ad te exempla gradiamur. Per Dominum.</p>
<p> <hi>Super oblata.</hi> --Suscipe, Domine, munera quae
in beatae Agathae martyris tuae solemnitate deferimus,
cujus nos confidimus patrocinio liberari. Per
Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare. nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: pro cujus nomine
(167) poenarum mortisque contemptum in utroque
sexu fidelium cunctis aetatibus contulisti, ut inter
felicium martyrum palmas (168) Agathen quoque
beatissimam virginem victrici patientia coronares.
Quae nec minis territa, nec suppliciis superata, de
<pb n="0047B"/>
diaboli saevitia triumphavit, quia in tuae Deitatis
confessione permansit. Et ideo.</p>
<p> <hi>Ad Complendum.</hi> --Beatae Agathae martyris tuae,
Domine, precibus confidentes, quaesumus clementiam
tuam, ut per ea quae sumpsimus aeterna remedia
capiamus. Per.</p>
<p> <hi>Alia.</hi> --Indulgentiam nobis, Domine, beata Agathe
martyr imploret, quae tibi grata (169) semper
exstitit et merito castitatis, et tuae professione virtutis.
Per Dominum nostrum.</p>
</div1>

<div1>
        <head> DOMINICA III POST THEOPHANIAM.</head>
<p>Omnipotens sempiterne Deus, infirmitatem nostram <emph>26</emph> 
 propitius respice, atque ad protegendum
nos dexteram tuae Majestatis extende. Per.</p>
<p> <hi>Super oblata.</hi> --(170) Haec Hostia, Domine, quaesumus,
<pb n="0047C"/>
emundet nostra delicta, et sacrificium celebrandum
subditorum tibi corpora mentesque sanctificet.
Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
te omni tempore collaudare et benedicere, quia in te
vivimus, et movemur, et sumus. Et nullum tempus
nullumque momentum est quod a beneficiis pietatis
tuae vacuum transigamus. Variis etenim solemnitatum
causis, salutarium nobis operum tuorum et
munerum memoria praesentis vitae tempora exornat.
Unde et nos vel innovante laetitia praeteriti gaudii,
vel permanentis boni tempus agnoscentes, indefessas
Majestati tuae grates exsolvimus. Per Christum Dominum
<pb n="0047D"/>
nostrum.</p>
<p> <hi>Benedictio.</hi> --Omnipotens Deus vos ab omnium
peccatorum maculis emundet, qui leprosum supplicem
tactu proprio dignatus est emundare. Amen.
Quique centurionis servum non aspernatus est visitare,
ipse cordium vestrorum hospitium dignetur
misericorditer introire. Amen. Sicque vos fidei suae
plenitudine informet, ut cum sanctis suis in coelorum
regno accumbere concedat. Amen. Quod ipse praestare.</p>
<p>
          <pb n="0048A"/> <hi>Ad Complendum.</hi> --Quos tantis, Domine, largiris
uti mysteriis, quaesumus ut effectibus nos eorum veraciter
aptare digneris. Per.</p>
<p> <hi>Super populum.</hi> --Adsit, Domine, quaesumus,
propitiatio tua populo supplicanti, ut quod te inspirante
fideliter expetit, tua celeri largitate percipiat.
Per Dominum nostrum.
</p>
      </div1>

<div1>
        <head>DOMINICA IV POST THEOPHANIAM.</head>
<p>Deus qui nos in tantis periculis constitutos pro
humana scis fragilitate non posse subsistere, da nobis
salutem mentis et corporis, ut ea quae pro peccatis
nostris patimur, te adjuvante, vincamus. Per.</p>
<p> <hi>Super oblata.</hi> --Concede, quaesumus, omnipotens
Deus, ut hujus sacrificii munus oblatum fragilitatem
nostram ab omni malo purget semper et muniat.
<pb n="0048B"/>
Per.</p>
<p> <hi>Praefatio.</hi> --Vere dignum et justum est, aequum et
salutare, <emph>27</emph> nos tibi semper et ubique gratias agere,
Domine sancte, Pater omnipotens, aeterne Deus,
qui genus humanum pro praevaricatione sua in ipsius
originis radice damnatum (171) per florem virginalis
uteri reddere dignatus es absolutum, ut hominem,
quem per Unigenitum creaveras, per Filium tuum
Deum et hominem recreares; et diabolus, qui Adam
in fragili carne devicerat, (172) conservata justitia,
a Deo carne vinceretur assumpta. Per quem Majestatem
tuam.</p>
<p> <hi>Benedictio.</hi> --Tentationum omnium a vobis Dominus
pericula removeat, et perturbationum procellas
miseratus excludat. Amen. Tentatoris fraudes atque
<pb n="0048C"/>
molimina dissolvat, et vos adversus eum cautos atque
invincibiles faciat. Amen. Continuae pacis vobis
munera tribuat, et vos in portu tranquillitatis ac
securitatis propitiatus constituat. Amen. Quod ipse
praestare dignetur.</p>
<p> <hi>Ad Complendum.</hi> --Munera tua nos, Deus, a delectationibus
terrenis expediant, et coelestibus semper
instruant alimentis. Per.</p>
</div1>

<div1>
        <head>DOMINICA V POST THEOPHANIAM.</head>
<p>Familiam tuam, quaesumus, Domine, continua
pietate custodi, ut quae in sola spe gratiae coelestis
innititur, tua semper protectione muniatur. Per Dominum.</p>
<p> <hi>Super oblata.</hi> --Hostias tibi, Domine, placationis
offerimus, ut et delicta nostra miseratus absolvas,
<pb n="0048D"/>
et nutantia corda tu dirigas. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
tibi hanc immolationis hostiam offerre, (173) quae
est salutifera et ineffabile divinae gratiae sacramentum,
quae offertur a plurimis, (174) et unum Christi corpus
sancti Spiritus infusione perficitur; singuli accipiunt
Christum Dominum, et (175) in singulis portionibus
totus est; nec (176) per singulos minuitur,
<pb n="0049A"/>
sed integrum se praebet in singulis. Propterea ipsi
qui sumimus communionem hujus sancti panis et
calicis, (177) unum Christi corpus efficimur. Per ipsius
itaque Majestatem te supplices exoramus, ut nos ab
omnibus emundes contagiis vetustatis, et in novitate
vitae perseverare concedas. Per Christum.</p>
<p> <hi>Benedictio.</hi> --Deus, qui bonum semen in sua Ecclesia
serere consuevit, in vobis illud conservare atque
multiplicare nunquam desistat. Amen. Zizaniorum
superseminatorem a vobis procul repellat, et sui
verbi pabulo vos indesinenter reficiat. Amen. Quo
cum dies judicii advenerit, a reprobis separati, ad
dexteram judicis sistamini, et in beatissimo ipsius
regno collocemini. Amen. Quod ipse praestare.</p>
<p> <emph>28</emph> <hi>Ad Complendum.</hi> --Quaesumus, omnipotens
<pb n="0049B"/>
Deus, ut illius salutaris capiamus effectum, cujus per
haec mysteria pignus accepimus. Per eumdem.</p>
<p> <hi>Super populum.</hi> --Ecclesiae tuae, Domine, voces
placatus admitte, ut, destructis adversitatibus universis,
secura tibi serviat libertate. Per.
</p>
      </div1>

<div1>
        <head>DOMINICA VI POST THEOPHANIAM.</head>
<p>Praesta, quaesumus, omnipotens Deus, ut semper
rationabilia meditantes, quae tibi sunt placita, et
dictis exsequamur et factis. Per.</p>
<p> <hi>Super oblata.</hi> --Haec nos oblatio, Deus, mundet,
quaesumus, et renovet et gubernet et protegat. Per
Dominum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: ad
<pb n="0049C"/>
cujus immensam pertinet gloriam, ut non solum mortalibus
tua pietate succurreres, sed de ipsa etiam
mortalitate nostra nobis remedium provideres, et
perditos quosque unde perierant, inde salvares. Per
Christum Dominum nostrum.</p>
<p> <hi>Benedictio.</hi> --Deus qui mare suis pedibus fecit esse
calcabile, vobis quidquid est noxium ipse substernat.
Amen. Contrarios immundorum spirituum motus
compescat, et vos in sua pace confirmet. Amen.
Crucis suae navi inter mundi fluctus gubernet, et in
littus beatae perennitatis perducat. Amen. Quod ipse
praestare dignetur.</p>
<p> <hi>Ad Complendum.</hi> --Coelestibus, Domine, pasti deliciis,
quaesumus ut semper eadem per quae veraciter
vivimus appetamus. Per.</p>
<p>
          <pb n="0049D"/> <hi>Super populum.</hi> --Conserva populum tuum, Deus,
et tuo nomini fac devotum, ut, divinis subjectus officiis,
et temporalia viriliter et aeterna dona percipiat.
Per Dominum nostrum.
</p>
      </div1>

<div1>
        <head>XVI KAL. MARTII.--(178) NATALIS SANCTI VALENTINI MARTYRIS.</head>
<p>Praesta, quaesumus, omnipotens Deus, ut qui beati
<pb n="0050A"/>
Valentini martyris tui natalitia colimus, a cunctis malis
imminentibus ejus intercessione liberemur. Per
Dominum nostrum.</p>
<p> <hi>Super oblata.</hi> --Oblatis, Domine, quaesumus, placare
muneribus, <emph>29</emph> et, intercedente beato Valentino
martyre tuo, a cunctis nos defende periculis.
Per Dominum nostrum.</p>
<p> <hi>Ad Complendum.</hi> --Sit nobis, Domine, reparatio
mentis et corporis coeleste mysterium, ut cujus exsequimur
actionem, sentiamus effectum. Per.</p>
</div1>

<div1>
        <head>XIII KAL. MARTII.--(179) CATHEDRA SANCTI PETRI.</head>
<p>Deus qui beato apostolo tuo Petro, collatis clavibus
regni coelestis, animas ligandi atque solvendi
(180) pontificium tradidisti, concede ut intercessionis
ejus auxilio a peccatorum nostrorum nexibus liberemur.
<pb n="0050B"/>
Qui vivis et regnas.</p>
<p> <hi>Super oblata.</hi> --Ecclesiae tuae, quaesumus, Domine,
preces et hostias beati Petri apostoli commendet
oratio, ut quod pro illius gloria celebramus nobis
prosit ad veniam. Per Dominum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus; et
te laudare mirabilem Deum in sanctis tuis, in quibus
glorificatus es vehementer. Per quos Unigeniti tui
sacrum corpus exornas, et in quibus Ecclesiae tuae
fundamenta constituis, quam (181) in patriarchis
fundasti, in prophetis praeparasti, in apostolis condidisti.
Ex quibus beatum Petrum apostolorum principem,
ob confessionem Unigeniti Filii tui, per os
<pb n="0050C"/>
ejusdem Verbi tui confirmatum, in fundamento domus
tuae, mutato nomine, coelestium claustrorum
praesulem custodemque fecisti, divino ei jure concesso,
ut (182) quae statuisset in terris, servarentur
in coelis. In cujus veneratione hodierna die Majestati
tuae haec festa persolvimus, et gratiarum ac laudis
Hostiam immolamus. Per quem Majestatem.</p>
<p> <hi>Ad Complendum.</hi> --Laetificet nos, Domine, munus
oblatum, ut sicut in apostolo tuo Petro te mirabilem
praedicamus, sic per illum tuae sumamus indulgentiae
largitatem. Per.</p>
<p> <hi>Super populum.</hi> --Benedic, quaesumus, Domine,
plebem tuam; et beati Petri apostoli tui precibus
tribue consequi tuae defensionis auxilium. Per.</p>
</div1>

<div1>
        <head>VI KAL. MARTII.-- NATALIS (183) SANCTI MATTHIAE APOSTOLI.</head>

<pb n="0050D"/>
<p>Deus, qui beatum Matthiam apostolorum tuorum
collegio sociasti, tribue, quaesumus, ut ejus interventione, <emph>30</emph> 
 tuae circa nos pietatis semper viscera
sentiamus. Per Dominum.</p>
<p> <hi>Super oblata.</hi> --Deus, qui proditoris apostatae ruinam,
ne apostolorum tuorum (184) numerus sacratus
<pb n="0051A"/>
perfectione careret, beati Matthiae electione supplesti,
praesentia munera sanctifica, et per ea nos gratiae
tuae virtute confirma. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
te laudare mirabilem Deum in beatis apostolis tuis,
in quibus glorificatus es vehementer. Per quos Unigeniti
tui sacrum corpus colligis, et in quibus Ecclesiae
tuae fundamenta constituis. Unde poscimus clementiam
tuam, piissime omnipotens Deus, ut intercessione
beati apostoli tui Matthiae, cujus passionis
triumphum solemniter celebramus, mereamur a peccatorum
nostrorum nexibus solvi, et aeternae vitae
felicitati reddi, atque sanctorum tuorum coetibus
<pb n="0051B"/>
connumerari. Per quem.</p>
<p> <hi>Benedictio.</hi> --Deus, qui vos in apostolicis tribuit
consistere fundamentis, benedicere vobis dignetur,
beati apostoli sui Matthiae intercedentibus meritis.
Amen. Defendatque vos a cunctis adversis, apostolicis
praesidiis, qui vos eorum voluit ornari et munerari
exemplis et documentis. Amen. Quo per eorum
intercessionem perveniatis ad aeternae patriae haereditatem,
per quorum doctrinam tenetis fidei integritatem.
Quod ipse praestare dignetur.</p>
<p> <hi>Ad Complendum.</hi> --Praesta, quaesumus, omnipotens
et misericors Deus, ut per haec sancta, quae
sumpsimus, interveniente beato Matthia apostolo tuo,
veniam consequamur et pacem. Per Dominum.</p>
<p> <hi>Super populum.</hi> --Percipiat, Domine, quaesumus,
<pb n="0051C"/>
populus tuus, intercedente beato Matthia apostolo
tuo, misericordiam, quam deposcit, et quam precatur
humiliter, indulgentiam consequatur et pacem.
Per Dominum.
</p>
      </div1>

<div1>
        <head>IV IDUS MARTII.--NATALIS SANCTI GREGORII PAPAE.</head>
<p>Concede, quaesumus, Domine, fidelibus tuis digne
sancti Gregorii pontificis tui celebrare solemnia, ut
ejus et hic experiantur auxilia, et aeternis effectibus
apprehendant. Per.</p>
<p> <hi>Super oblata.</hi> --Hostias, Domine, quas nomini
tuo sacrandas offerimus, sancti Gregorii prosequatur
oratio, per quam nos et expiari facias, et defendi.
Per.</p>
<p> <emph>31</emph> <hi>Praefatio.</hi> --Vere dignum et justum est, aequum
<pb n="0051D"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus:
quia sic tribuis Ecclesiam tuam sancti Gregorii pontificis
tui commemoratione gaudere, ut eam illius et
festivitate laetifices, et exemplo piae conversationis
exerceas, et verbo praedicationis erudias, grataque
tibi supplicatione tuearis. Per.</p>
<p> <hi>Ad Complendum.</hi> --(185) Praestent nobis, quaesumus,
Domine, tua sancta praesidium, quod, intervenientibus
<pb n="0052A"/>
beati Gregorii meritis, ab omnibus nos
absolvat peccatis. Per.
</p>
      </div1>

<div1>
        <head>VIII KAL. APRILIS.--(186) ANNUNTIATIO ANGELI AD BEATAM MARIAM.</head>
<p>Deus, qui in (187) beatae Mariae virginis utero
Verbum tuum, angelo annuntiante, carnem suscipere
voluisti, praesta supplicibus tuis, ut qui vere
eam Genitricem Dei credimus, ejus apud te intercessionibus
adjuvemur. Per eumdem.</p>
<p> <hi>Ad Missam.</hi> --Deus, qui hodierna die Verbum
tuum in (188) beatae Virginis alvo (189) incarnari
voluisti, fac nos ita praesentem (190) solemnitatem
peragere, ut tibi placere valeamus. Per eumdem.</p>
<p> <hi>Super oblata.</hi> --Altari tuo, Domine, superposita
munera Spiritus sanctus assumat, qui hodie beatae
<pb n="0052B"/>
Mariae viscera splendoribus suae virtutis replevit. Per
Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: quem pro salute hominum
nasciturum Gabriel archangelus nuntiavit,
virgo Maria Spiritus sancti cooperatione concepit; ut
quod angelica nuntiavit sublimitas, virginea crederet
puritas, ineffabilis perficeret Deitas. Illius itaque
optamus, te opitulante, cernere faciem sine confusione,
cujus Incarnationis gaudemus solemnitate.
Per quem Majestatem.</p>
<p> <hi>Ad Complendum.</hi> --In mentibus nostris, Domine,
verae fidei sacramenta confirma, ut qui conceptum
<pb n="0052C"/>
de Virgine Deum verum et hominem confitemur,
per ejus salutiferae resurrectionis potentiam ad aeternam
mereamur pervenire laetitiam. Per.</p>
<p> <hi>Super populum.</hi> --Protege, Domine, famulos tuos
subsidiis pacis, <emph>32</emph> et beatae Mariae patrociniis confidentes
a cunctis hostibus redde securos. Per.</p>
<p> <hi>Alia.</hi> --Gratiam tuam, quaesumus, Domine, mentibus
nostris infunde, ut qui angelo nuntiante Christi
Filii tui Incarnationem cognovimus, per passionem
ejus et crucem ad resurrectionis gloriam perducamur.
Qui tecum vivit et regnat Deus.</p>
<p> <hi>Alia.</hi> --Omnipotens sempiterne Deus, qui coaeternum
tibi Filium hodie pro mundi salute secundum
carnem Spiritu sancto concipiendum angelico ministerio
beatae Mariae semper virgini declarasti, adesto
<pb n="0052D"/>
propitius populo tuo, ut ad ejus Nativitatem, (191) pace
concessa, liberioribus animis occurramus. Per
eumdem.</p>
<p> <hi>Alia.</hi> --Exaudi nos, Domine sancte, Pater omnipotens,
aeterne Deus, qui per beatae Mariae sacri
uteri (192) divinae gratiae obumbrationem universum
mundum illuminare dignatus es, et praesta ut quod
nostris meritis non valemus obtinere, ejus adipisci
praesidiis mereamur. Per Dominum nostrum.</p>
<p>
          <pb n="0053A"/> <hi>Alia.</hi> --Beatae et gloriosae semperque virginis Dei
genitricis Mariae nos, Domine, quaesumus, merita
consequantur, et tuam nobis indulgentiam semper
implorent. Per.</p>
<p> <hi>Alia.</hi> --Porrige nobis, Deus, dexteram tuam, et
per intercessionem beatae et gloriosae semperque
virginis Dei genitricis Mariae auxilium nobis supernae
Virtutis impende. Per eumdem.</p>
</div1>

<div1>
        <head>IN (193) SEPTUAGESIMA.</head>
<p>Concede, quaesumus, omnipotens Deus, fragilitati
nostrae sufficientiam competentem, ut suae reparationis
effectum, et pia conversatione recenseat, et
cum exsultatione suscipiat.</p>
<p> <hi>Super oblata.</hi> --Concede nobis, misericors Deus,
et digne tuis servire semper altaribus, et eorum
<pb n="0053B"/>
perpetua participatione salvari. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
quia per ea quae conspiciuntur instruimur quibus
modis ad invisibilia tendere debeamus. Denique
commonemur, anni ducente successu, de praeteritis
ad futura, de vetustate in novitatem vitae transire,
(194) ut, terrenis sustentationibus expediti,
coelestis doni capiamus desiderabilius ubertatem. Et
(195) per eum cibum qui beneficiis praerogatur alternis <emph>33</emph> 
 perveniamus ad victum sine fine mansurum,
Jesum Christum Dominum nostrum. Per quem.</p>
<p> <hi>Benedictio.</hi> --Omnipotens Deus ita stadium vestri
cursus dirigere dignetur, ut bravium vos aeternae
<pb n="0053C"/>
vitae comprehendere faciat. Amen. Et ita vos abstinentiae
armis circumdet, ut nullis vitae hujus oneribus
a (196) perventione retardemini. Amen. Quique
vos vineam suam vocare vobisque sanctos operarios
mittere dignatus est, ipse vos sua gratia dignetur
excolere, ut denario vitae perennis munerare non
abnuat. Quod ipse praestare.</p>
<p> <hi>Ad Complendum.</hi> --Fideles tui, Deus, per tua
dona firmentur, ut eadem et percipiendo requirant,
et quaerendo sine fine percipiant. Per.</p>
<p> <hi>Super populum.</hi> --Preces populi tui, quaesumus,
Domine, clementer exaudi, ut qui juste pro peccatis
nostris affligimur, pro tui nominis gloria misericorditer
liberemur. Per Dominum.
</p>
      </div1>

<div1>
        <head>(197) IN SEXAGESIMA.</head>
<p>
          <pb n="0053D"/>Deus, qui conspicis quia ex nulla nostra actione
confidimus, concede propitius ut contra adversa
<pb n="0054A"/>
omnia Doctoris Gentium protectione muniamur.
Per.</p>
<p> <hi>Super oblata.</hi> --Intende, quaesumus, Domine,
Hostias familiae tuae, et quam sacri muneris facis
esse participem, tribue (198) ad ejus plenitudinem
pervenire. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui rationalem creaturam, ne, temporalibus dedita
bonis, ad praemia sempiterna non tendat, ea dispensatione
dignaris erudire, ut nec castigatione deficiat,
nec prosperitatibus insolescat, sed hoc potius fiat
ejus gloriosa devotio, quo nullis adversitatibus
obruta superetur. Per Christum Dominum.</p>
<p>
          <pb n="0054B"/> <hi>Benedictio.</hi> --Det vobis Dominus nosse mysteria
regni Dei, qui jam dare dignatus est auditum verbi
sui. Amen. Sicque mentes vestras seminis sui copia
repleat, ut in vebis illud sibi placite fructificare concedat.
Amen. Et ita vos ab omni tentatione muniat,
quatenus (199) triceni, sexageni, atque centeni fructus
pro suae gratiae distributione, magnificentia muneret.
Amen. Quod ipse.</p>
<p> <emph>34</emph> <hi>Ad Complendum.</hi> --(200) Adsit nobis, quaesumus,
Domine, cibus sacer, potusque salutaris, qui
et temporalem vitam muniat, et praestet aeternam.
Per Dominum nostrum.</p>
<p> <hi>Super populum.</hi> --Tuere, quaesumus, Domine,
plebem tuam, et sacram solemnitatem recolentem
gratiae coelestis largitate prosequere, ut, visibilibus
<pb n="0054C"/>
adjuta solatiis, ad invisibilia bona promptius incitetur.
Per.
</p>
      </div1>

<div1>
        <head>DOMINICA IN QUINQUAGESIMA.</head>
<p>Preces nostras, quaesumus, Domine, clementer
exaudi, atque a peccatorum vinculis absolutos ab
omni nos adversitate custodi. Per.</p>
<p> <hi>Super oblata.</hi> --Haec Hostia, Domine, quaesumus,
emundet nostra delicta, (201) et sacrificium celebrandum
subditorum tibi corpora mentesque sanctificet.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
(202) Majestatem tuam (203) cernua devotione
exorare, ut modulum terrenae fragilitatis aspiciens,
<pb n="0054D"/>
non in ira tua pro nostra pravitate nos arguas, sed
immensa clementia purifices, erudias, consoleris.
<pb n="0055A"/>
Qui cum sine te nihil possimus facere quod tibi sit
placitum, tua nobis gratia sola praestabit ut salubri
conversatione vivamus. Per Christum.</p>
<p> <hi>Benedictio.</hi> --Omnipotens Deus sua vos benedictione
confirmet, et imminenti quadragesimali
abstinentiae aptos efficiat. Amen. Quique caeco supplicanti
per divinitatis potentiam lumen restituit,
caecitatem vestri cordis clementissimus illuminator
abstergat, et lucis suae radiis mentes vestras benignus
illustret. Amen. Quatenus, vitiorum sordibus
emundati, et charitatis ardore solidati, coelestem
haereditatem percipere valeatis illaesi. Amen. Quod
ipse praestare dignetur.</p>
<p> <hi>Ad Complendum.</hi> --Repleti sumus, Domine, donorum
participatione coelestium; praesta, quaesumus,
<pb n="0055B"/>
ut eadem et sumamus jugiter, et incessabiliter ambiamus.
Per.</p>
<p> <hi>Super populum.</hi> --De multitudine misericordiae
tuae, Domine, populum tibi protege confitentem, et
corporaliter gubernatum, piae mentis affectu, tuis muneribus
assequendis effice promptiorem. Per Dominum
nostrum.
</p>
      </div1>

<div1>
        <head> <emph>35</emph> FERIA IV.--(204) CAPUT JEJUNII.</head>
<p>(205) <hi>Ad Collectam.</hi> --Concede nobis, Domine,
praesidia militiae Christianae sanctis inchoare jejuniis,
ut contra spiritales nequitias pugnaturi continentiae
muniamur auxiliis. Per.</p>
<p> <hi>Ad Missam.</hi> --Praesta, quaesumus, Domine, fidelibus
tuis, ut jejuniorum veneranda solemnia, et
congrua pietate suscipiant, et secura devotione percurrant.
<pb n="0055C"/>
Per.</p>
<p> <hi>Super oblata.</hi> --Fac nos, Domine, quaesumus, his
muneribus offerendis convenienter aptari, quibus
ipsius venerabilis (206) sacramenti celebramus exordium.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui corporali jejunio vitia comprimis, mentem elevas,
virtutem largiris et praemia.--Per Christum.</p>
<p> <hi>Ad Complendum.</hi> --Percepta nobis, Domine, praebeant
sacramenta (207) subsidium, ut et tibi grata
sint nostra jejunia, et nobis proficiant ad medelam.
Per.</p>
<p>
          <pb n="0056A"/> <hi>Super populum.</hi> --Inclinantes se, Domine, Majestati
tuae propitiatus intende, ut qui divino munere
sunt refecti coelestibus semper nutriantur auxiliis.
Per Dominum nostrum.
</p>
      </div1>

<div1>
        <head> FERIA V INTRA QUINQUAGESIMAM.</head>
<p>Deus, qui culpa offenderis, poenitentia placaris,
preces populi tui supplicantis propitius respice, et
flagella tuae iracundiae, quae pro peccatis nostris
meremur, averte. Per.</p>
<p> <hi>Super oblata.</hi> --Sacrificiis praesentibus, Domine,
quaesumus, intende placatus, ut et devotioni nostrae
proficiant et saluti. Per Dominum.</p>
<p> <hi>Praefatio.</hi> --Vere dignum et justum est, aequum et salutare,
nos tibi semper et ubique gratias agere, <emph>36</emph> Domine
sancte, Pater omnipotens, aeterne Deus: quoniam
<pb n="0056B"/>
illa festa remeant quibus nostrae mortalitati procuratur
immortale commercium, ac temporali vitae
subrogatur aeternitas; et (208) de peccati poena,
peccata mundantur, mirisque modis conficitur de
perditione salvatio, ut status conditionis humanae,
qui per felicitatis insolentiam venit ad tristitiam,
humilis et modestus ad aeterna gaudia redeat per moerorem.
Per Christum.</p>
<p> <hi>Ad Complendum.</hi> --Coelestis doni benedictione
percepta, supplices te, Deus omnipotens, deprecamur,
ut hoc idem nobis et (209) sacramenti causa sit
et salutis. Per.</p>
<p> <hi>Super populum.</hi> --Parce, Domine, parce populo
tuo, ut, dignis flagellationibus castigatus, in tua miseratione
respiret. Per.</p>
</div1>

<div1>
        <head>FERIA VI INTRA QUINQUAGESIMAM.</head>

<pb n="0056C"/>
<p>Inchoata jejunia, quaesumus, Domine, benigno favore
prosequere, ut observantiam, quam corporaliter
exhibemus, mentibus etiam sinceris exercere valeamus.
Per Dominum.</p>
<p> <hi>Super oblata.</hi> --Sacrificium, Domine, (210)
observantiae paschalis quod offerimus, praesta, quaesumus,
ut tibi et mentes nostras reddat acceptas, et
continentiae promptioris nobis tribuat facultatem.
Per Dominum.</p>
<p> <hi>Praefatio</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus:
et majestatem tuam suppliciter deprecari, ut intelligentiae
<pb n="0057A"/>
nobis spiritum benignus infundas, quo vel
ipsi rationabiliter agenda cernamus, vel eis, qui
(211) inutilia sentiunt, indicemus, esse (212)
censendum; nec studia nostra sectemur, sed offerentibus
meliora subdamur. Quoniam haec apud
te sapientia est quae non suis inhaeret vitiis, sed undecunque
prolatam diligit veritatem. Per Christum
Dominum.</p>
<p> <hi>Ad Complendum.</hi> --Spiritum nobis, Domine, tuae
charitatis infunde, ut quos uno coelesti pane satiasti,
tua facias pietate concordes.</p>
<p> <hi>Super populum.</hi> --Guberna, Domine, quaesumus,
plebem tuam, et tuis beneficiis semper accumula,
ut et praesentis vitae subsidiis gaudeat, et aeternae.
Per.</p>
</div1>

<div1>
        <head> <emph>37</emph> SABBATO INTRA QUINQUAGESIMAM.</head>

<pb n="0057B"/>
<p>Exaudi nos, miserator et misericors Deus, et continentiae
salutaris propitius nobis dona concede. Per
Dominum nostrum.</p>
<p> <hi>Super populum.</hi> --Praepara nos, quaesumus, Domine,
hujus abstinentiae festivis officiis, ut haec sacrificia
veneranda sobriis semper mentibus celebremus.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
Majestatem tuam suppliciter deprecari, ut mentem
nostram tibi placitam benignus efficias, quae non tantum
speciem bonitatis ostendat, sed justitiae fructibus
illuminata clarescat, tuaeque semper dedita Majestati,
<pb n="0057C"/>
beneficia desiderata percipiat. Qui necessariis
prosequi muneribus non omittis quos tuo cultui
praestiteris convenienter intentos. Per Christum Dominum
nostrum.</p>
<p> <hi>Ad Complendum.</hi> --Tribue nobis, omnipotens
Deus, ut dona coelestia, quae debito frequentamus
obsequio, salutaria nobis jugiter sentiamus. Per.</p>
<p> <hi>Super populum.</hi> --Tuere, Domine, populum tuum,
et ab omnibus peccatis clementer emunda, quia
nulla ei nocebit adversitas, si nulla dominetur iniquitas.
Per.</p>
</div1>

<div1>
        <head> IN QUADRAGESIMA.</head>
<p> <hi>Ad Missam.</hi> --Deus, qui Ecclesiam tuam annua
Quadragesimali observatione purificas, praesta familiae
<pb n="0057D"/>
tuae ut quod a te obtinere abstinendo nititur,
 hoc bonis operibus exsequatur. Per Dominum.</p>
<p> <hi>Super oblata.</hi> --Sacrificium Quadragesimalis initii
solemniter immolamus, te, Domine, deprecantes,
ut cum epularum restrictione carnalium a noxiis
quoque voluptatibus temperemus. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
<pb n="0058A"/>
Christum Dominum nostrum: qui continuatis quadraginta
diebus et noctibus hoc jejunium non esuriens
dedicavit; postea enim esuriit non tam cibum
hominum quam salutem; nec escarum saecularium
epulas concupivit, sed animarum desideravit potius
sanctitatem. Cibus namque ejus est <emph>38</emph> redemptio
populorum. (213) Cibus ejus est totius bonae voluntatis
effectus: qui nos docuit operari, non cibum,
qui terrenis dapibus apparatur, sed eum qui divinarum
Scripturarum lectione percipitur. Per quem.</p>
<p> <hi>Benedictio.</hi> --Benedicat vobis omnipotens Deus,
qui quadragenarium numerum in Moysi et Eliae
necnon et Mediatoris nostri jejunio consecravit, concedatque
vobis ita transigere praesentis vitae dispensationem,
ut, accepto a Patrefamilias remunerationis
<pb n="0058B"/>
denario, perveniatis ad peccatorum omnium remissionem,
et ad gloriosam cum sanctis omnibus
resurrectionem. Amen. Detque vobis spiritalium virtutum
invictricia [ <hi>Forte,</hi> victricia] arma, quibus
exemplo Domini devincere valeatis antiqui hostis sagacissima
tentamenta. Amen. Quo non in solo pane,
sed in omni verbo quod de ore ejus procedit, spiritalem
sumentes alimoniam, per jejuniorum observationem
et caeterorum bonorum operum exhibitionem
percipere mereamini immarcescibilem gloriae
coronam. Amen. Quod ipse praestare dignetur.</p>
<p> <hi>Ad Complendum.</hi> --Tui nos, Domine, sacramenti
libatio sancta restauret, et a vetustate purgatos in
mysterii salutaris faciat transire consortium. Per.</p>
<p> <hi>Super populum.</hi> --In populum tuum, quaesumus,
<pb n="0058C"/>
Domine, benedictio copiosa descendat, indulgentia
veniat, consolatio tribuatur, fides sancta succrescat,
redemptio sempiterna firmetur. Per.</p>
<p> <hi>Alia.</hi> --Da nobis, quaesumus, omnipotens Deus,
aeternae promissionis gaudia quaerere, et quaesita citius
invenire. Per.</p>
<p> <hi>Alia.</hi> --Adesto, quaesumus, Domine, supplicationibus
nostris, et in tua misericordia confidentes ab
omni nos adversitate custodi. Per Dominum nostrum.</p>
<p> <hi>Alia.</hi> --Concede, quaesumus, omnipotens Deus,
ut per annua Quadragesimalis exercitia (214) sacramenti,
et ad intelligendum Christi proficiamus arcanum,
et effectus ejus digna conversatione sectemur.
Per.</p>
<p>
          <pb n="0058D"/>(215) <hi>Per totam Quadragesimam, quotidianis diebus,
finita Missa, episcopus et clerici discedunt, et
exuuntur sacris vestibus, et tunc redeunt ad Vesperos.
Et nullus clericus in ecclesia</hi> (216) <hi>stat operto capite,
nisi habeat infirmitatem, ullo tempore.</hi> 
</p>
      </div1>

<div1>
        <head>FERIA II INTRA QUADRAGESIMAM.</head>
<p>Converte, nos, Deus salutaris noster, et, ut nobis
jejunium Quadragesimale proficiat, mentes nostras <emph>39</emph> 
 coelestibus instrue disciplinis. Per.</p>
<p>
          <pb n="0059A"/> <hi>Super oblata.</hi> --Accepta tibi sit, Domine, nostrae
devotionis oblatio, quae et jejunium nostrum, te operante,
sanctificet, et indulgentiam nobis tuae consolationis
obtineat. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui das escam omni carni, et nos non solum carnalibus,
sed etiam spiritalibus escis reficis, ut non
in solo pane vivamus, sed in omni verbo tuo vitalem
habeamus alimoniam; nec tantum epulando, sed
etiam jejunando pascamur. Nam ut dapibus et poculis
corpora, sic jejuniis et virtutibus animae saginantur.
Magnam in hoc munere salubritatem mentis
ac corporis contulisti, quia jejunium nobis venerabile
<pb n="0059B"/>
dedicasti, ut ad paradisum, de quo non abstinendo
decidimus, jejunando solemnius redeamus.
Per Christum Dominum nostrum.</p>
<p> <hi>Ad Complendum.</hi> --Salutaris tui, Domine, munere
satiati, supplices exoramus, ut cujus laetamur
gustu, renovemur effectu. Per eumdem.</p>
<p> <hi>Super populum.</hi> --Esto, Domine, propitius plebi
tuae, et temporali consolatione non deseras quam vis
ad aeterna contendere. Per Dominum.</p>
</div1>

<div1>
        <head> FERIA III.</head>
<p>Respice, Domine, familiam tuam, et praesta, ut
apud te mens nostra tuo desiderio fulgeat, quae se
carnis maceratione castigat. Per.</p>
<p> <hi>Super oblata.</hi> --Oblatis, Domine, placare muneribus,
et a cunctis nos defende periculis.</p>
<p>
          <pb n="0059C"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: in quo jejunantium
fides alitur, spes provehitur, charitas roboratur.
Ipse enim est panis vivus et verus qui substantia
aeternitatis et esca virtutis est. Verbum enim tuum,
per quod facta sunt omnia, non solum humanarum
mentium, sed ipsorum panis est angelorum. Hunc
panem ministrare nobis non desinis, et, ut eum indesinenter
esuriamus, hortaris. Cujus carne dum
pascimur, roboramur, et sanguine dum potamur,
abluimur. Per quem.</p>
<p> <hi>Ad Complendum.</hi> --Sumpsimus, Domine, celebritatis
annuae votiva sacramenta: praesta, quaesumus,
<pb n="0059D"/>
ut et temporalis vitae <emph>40</emph> nobis (217) remedio proveniant,
et aeternae. Per Dominum nostrum Jesum
Christum.</p>
<p> <hi>Super populum.</hi> --Ascendant ad te, Domine,
preces nostrae, et ab Ecclesia tua cunctam repelle
nequitiam. Per.</p>
</div1>

<div1>
        <head> FERIA IV MENSIS PRIMI.</head>
<p>Preces nostras, quaesumus, Domine, clementer
<pb n="0060A"/>
exaudi, et contra cuncta nobis adversantia dexteram
tuae Majestatis extende. Per Dominum nostrum.</p>
<p> <hi>Alia.</hi> --Devotionem populi tui, Domine, quaesumus,
benignus intende, ut qui per abstinentiam macerantur
in corpore, per fructum boni operis reficiantur
in mente. Per Dominum.</p>
<p> <hi>Super oblata.</hi> --Suscipe, Creator omnipotens
Deus, quae jejunantes de tuae munificentiae largitate
deferimus, et pro temporali nobis collata praesidio,
ad vitam converte propitiatus aeternam. Per Dominum
nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui in alimentum corporis humani frugum copiam
<pb n="0060B"/>
produci jussisti, et in alimentum animarum jejunii
nobis medicinam indidisti. Te itaque supplices invocamus,
ut tibi sit acceptabile jejunium nostrum,
et nos a cibis jejunantes, peccatis absolvas. Per
Christum.</p>
<p> <hi>Ad Complendum.</hi> --Tui, Domine, perceptione sacramenti,
et a nostris mundemur occultis, et ab hostium
liberemur insidiis. Per Dominum.</p>
<p> <hi>Super populum.</hi> --Mentes nostras, quaesumus,
Domine, lumine tuae claritatis illustra, ut videre
possimus quae agenda sunt, et quae recta sunt agere
valeamus. Per Dominum nostrum.
</p>
      </div1>

<div1>
        <head>FERIA V INTRA QUADRAGESIMAM.</head>
<p>Suscipe, quaesumus, Domine, preces nostras, et ad
<pb n="0060C"/>
aures misericordiae tuae postulationes sacratae tibi
plebis admitte. Per Dominum.</p>
<p> <hi>Super oblata.</hi> --Sacrificia, Domine, quaesumus,
ista nos salvent, quae medicinalibus sunt instituta
jejuniis. Per.</p>
<p> <emph>41</emph> <hi>Praefatio.</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus: quia competenter atque salubriter religiosa
sunt nobis instituta jejunia, ut corporeae jucunditatis
immoderatas coerceamus illecebras, et terrenae delectationis
insolentia refrenato, purior atque tranquillior
appetitus ad coelestia contemplanda mysteria
fidelium reddatur animarum. Per Christum Dominum
<pb n="0060D"/>
nostrum.</p>
<p> <hi>Ad Complendum.</hi> --Tuorum nos, Domine, largitate
donorum, et temporalibus attolle praesidiis, et
renova sempiternis. Per Dominum nostrum.</p>
<p> <hi>Super populum.</hi> --Da, quaesumus, Domine, populis
Christianis, et quae profitentur agnoscere, et
coeleste munus diligere quod frequentant. Per Dominum.</p>
</div1>

<div1>
        <head> FERIA VI INTRA QUADRAGESIMAM.</head>

<pb n="0061A"/>
<p>Esto, Domine, propitius plebi tuae, et quam tibi
facis esse devotam, benigno refove miseratus auxilio.
Per Dominum nostrum.</p>
<p> <hi>Super oblata.</hi> --Suscipe, quaesumus, Domine,
nostris oblata servitiis, et tua propitius dona sanctifica.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui jejunii observatione et eleemosynarum gratissima
largitione nos docuisti nostrorum consequi remedia
peccatorum. Unde tuam imploramus clementiam,
ut, his observationibus et caeteris bonorum
operum exhibitionibus muniti, ea operemur quibus
<pb n="0061B"/>
ad aeterna gaudia consequenda et spes nobis suppetat
et facultas. Per Christum.</p>
<p> <hi>Ad Complendum.</hi> --Per hujus, Domine, operationem
mysterii, et vitia nostra purgentur, et justa desideria
impleantur. Per Dominum nostrum.</p>
<p> <hi>Super populum.</hi> --Conserva, quaesumus, Domine,
populum tuum, et ab omnibus quas meretur adversitatibus
redde securum, ut, tranquillitate percepta,
devota tibi mente deserviat. Per.</p>
</div1>

<div1>
        <head>(218) SABBATO IN XII LECTIONIBUS MENSIS PRIMI.</head>
<p>Populum tuum, Domine, quaesumus, propitius <emph>42</emph> 
 respice, atque ab eo flagella tuae iracundiae clementer
averte. Per Dominum nostrum.</p>
<p> <hi>Alia.</hi> --Deus qui delinquentes perire non pateris,
<pb n="0061C"/>
sed exspectas, ut convertantur et vivant, debitam,
quaesumus, peccatis nostris suspende vindictam, et
praesta propitius ne dissimulatio cumulet ultionem,
sed potius per jejunium emendatio prosit ad veniam.
Per.</p>
<p> <hi>Alia.</hi> --Protector noster aspice, Deus, ut qui majorum
nostrorum pondere premimur, percepta misericordia,
libera tibi mente famulemur. Per.</p>
<p> <hi>Alia.</hi> --Adesto, quaesumus, Domine, supplicationibus
nostris, ut esse, te largiente, mereamur et inter
prospera humiles et inter adversa securi. Per.</p>
<p> <hi>Alia.</hi> --Actiones nostras, quaesumus, Domine, et
aspirando praeveni, et adjuvando prosequere, ut
cuncta nostra operatio et a te semper incipiat, et per
te coepta finiatur. Per.</p>
<p> <hi>Ad Missam.</hi> --Deus, qui tribus pueris mitigasti
<pb n="0061D"/>
flammas ignium, concede propitius ut nos famulos
tuos non exurat flamma vitiorum. Per Christum Dominum.</p>
<p> <hi>Super oblata.</hi> --Praesentibus sacrificiis, Domine,
<pb n="0062A"/>
jejunia nostra sanctifica, ut quod observantia nostra
profitetur extrinsecus, interius operetur. Per Dominum
nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
illuminator et Redemptor animarum nostrarum, qui
nos per primum Adam, abstinentiae lege violata, paradiso
ejectos, fortiores jejunii remedio ad antiquae
patriae beatitudinem per gratiam revocasti. Nosque
pia institutione docuisti quibus observationibus a peccatis
omnibus liberemur. Per Christum Dominum
nostrum.</p>
<p> <hi>Ad Complendum.</hi> --Sanctificationibus tuis, omnipotens
Deus, et vitia nostra curentur, et (219) remedia
<pb n="0062B"/>
nobis aeterna proveniant. Per Christum Dominum
nostrum.</p>
<p> <hi>Super populum.</hi> --Ab omnibus nos, quaesumus,
Domine, peccatis propitius absolve, ut percepta venia
peccatorum, liberis tibi mentibus serviamus. Per.
</p>
      </div1>

<div1>
        <head> <emph>43</emph> DOMINICA II IN QUADRAGESIMA.</head>
<p>Deus, qui conspicis omni nos virtute destitui, interius
exteriusque custodi, ut et ab omnibus adversitatibus
muniamur in corpore, et a pravis cogitationibus
mundemur in mente. Per Dominum.</p>
<p> <hi>Super oblata.</hi> --Ecclesiae tuae, Domine, munera
placatus assume, quae et misericors offerenda tribuisti,
et in nostrae salutis potenter efficis transire mysterium.
Per Dominum nostrum.</p>
<p> <hi>Praefatio.</hi> --Vere dignum et justum est, aequum
<pb n="0062C"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et Majestatem tuam suppliciter exorare, ut mentibus
nostris medicinalis observantiae munus infundas. Et
qui negligentibus etiam subsidium ferre non desinis,
beneficia praebeas potiora devotis. Per Christum
Dominum.</p>
<p> <hi>Benedictio.</hi> --Omnipotens Deus, jejunii caeterarumque
virtutum dedicator atque amator, sua vos
benedictione sanctificet. Amen. Accendat in vobis
piae devotionis affectum, et praebeat supplicantibus
suum benignus auditum. Amen. Quatenus mentes
vestrae sinceris purgatae jejuniis, bonorum omnium
exuberent incrementis. Amen. Quod ipse praestare
dignetur.</p>
<p>
          <pb n="0062D"/> <hi>Ad Complendum.</hi> --Refecti, Domine, pane coelesti,
ad vitam, quaesumus, nutriamur aeternam.
Per.</p>
<p> <hi>Super populum.</hi> --Familiam tuam, quaesumus,
<pb n="0063A"/>
Domine, propitiatus illustra, ut beneplacitis inhaerendo,
cuncta quae bona sunt mereatur accipere.
Per.
</p>
      </div1>

<div1>
        <head> FERIA II IN HEBDOMADA SECUNDA.</head>
<p>Praesta, quaesumus, omnipotens Deus, ut familia
tua (220) quae se, affligendo carne, ab alimentis
abstinet, sectando justitiam a culpa jejunet. Per.</p>
<p> <hi>Super oblata.</hi> --Haec Hostia, Domine, placationis
et laudis tua nos propitiatione dignos efficiat. Per.</p>
<p> <hi>Praefatio.</hi> --Vere dignum et justum est, aequum
et salutare, <emph>44</emph> nos tibi semper et ubique gratias
agere, Domine sancte, Pater omnipotens, aeterne
Deus: et pietatem tuam supplici devotione deposcere,
ut jejunii nostri oblatione placatus, et peccatorum
nobis concedas veniam, et nos a noxiis liberes insidiis.
Per Christum Dominum nostrum.</p>
<p>
          <pb n="0063B"/> <hi>Ad Complendum.</hi> --Haec nos communio, Domine,
purget a crimine, et coelestis remedii faciat esse consortes.
Per.</p>
<p> <hi>Super populum.</hi> --Tuis, quaesumus, Domine, adesto
supplicibus, et inter mundanae pravitatis insidias
fragilitatem nostram sempiterna pietate prosequere.
Per.</p>
</div1>

<div1>
        <head> FERIA III IN HEBDOMADA SECUNDA.</head>
<p>Perfice, quaesumus, Domine, benignus in nobis
observantiae sanctae subsidium, ut quae te auctore facienda
cognovimus, te operante impleamus. Per Dominum.</p>
<p> <hi>Super oblata.</hi> --Sanctificationem tuam nobis, Domine,
his mysteriis placatus operare, quae nos et a
<pb n="0063C"/>
terrenis purget vitiis, et ad coelestia dona perducat.
Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: qui
ob animarum medelam jejunii devotione castigari
corpora praecepisti; concede, quaesumus, ut corda
nostra ita pietatis tuae valeant exercere mandata,
ut ad tua mereamur, te opitulante, pervenire promissa.
Per Dominum nostrum.</p>
<p> <hi>Ad Complendum.</hi> --Ut sacris, Domine, reddamur
digni muneribus: fac nos tuis, quaesumus, obedire
mandatis. Per Dominum nostrum.</p>
<p> <hi>Super populum.</hi> --Praesta populo tuo, Domine,
quaesumus, consolationis auxilium, et diuturnis calamitatibus
laborantem propitius respirare concede.
<pb n="0063D"/>
Per Christum Dominum nostrum.</p>
</div1>

<div1>
        <head>FERIA IV IN HEBDOMADA SECUNDA.</head>
<p>Populum tuum, Domine, propitius respice, <emph>45</emph> et
quos ab escis carnalibus praecipis abstinere, a noxiis
<pb n="0064A"/>
quoque vitiis cessare concede. Per Dominum nostrum.</p>
<p> <hi>Super oblata.</hi> --Hostias, Domine, quas tibi offerimus,
propitius respice, et per haec sancta commercia
vincula peccatorum nostrorum absolve. Per
Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
per Christum Dominum nostrum. Per quem humani
generis reconciliationem mirabili dispensatione operatus
es, praesta, quaesumus, ut sancto purificati
jejunio, et tibi toto corde simus subjecti, et inter
mundanae pravitatis insidias, te miserante perseveremus
illaesi. Per quem Majestatem.</p>
<p>
          <pb n="0064B"/> <hi>Ad Complendum.</hi> --Sumptis, Domine, sacramentis,
ad (221) redemptionis aeternae, quaesumus, proficiamus
augmentum. Per Dominum.</p>
<p> <hi>Super populum.</hi> --Deus, innocentiae restitutor et
amator, dirige ad te tuorum corda servorum, ut spiritus
tui fervore concepto, et in fide inveniamur
stabiles, et in opere efficaces. Per Dominum.</p>
</div1>

<div1>
        <head> FERIA V IN HEBDOMADA SECUNDA.</head>
<p>Praesta nobis, Domine, quaesumus, auxilium gratiae
tuae, ut, jejuniis et orationibus convenienter intenti,
liberemur ab hostibus mentis et corporis. Per
Dominum.</p>
<p> <hi>Super oblata.</hi> --Accepta tibi sint, Domine, quaesumus,
nostri dona jejunii, quae et expiando nos tua
gratia dignos efficiant, et ad sempiterna promissa
<pb n="0064C"/>
perducant. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et tuam cum celebratione jejunii pietatem devotis
mentibus obsecrare, ut qui, peccatis ingruentibus,
malorum pondere premimur, et a peccatis omnibus
liberemur, et libera tibi mente famulemur. Per Christum
Dominum nostrum.</p>
<p> <hi>Ad Complendum.</hi> --Gratia tua nos, quaesumus,
Domine, non derelinquat, quae et sacrae nos deditos
faciat servituti, et tuam nobis opem semper acquirat.
Per Dominum nostrum.</p>
<p> <emph>46</emph> <hi>Super populum.</hi> --Adesto, Domine, famulis
tuis, et perpetuam benignitatem largire poscentibus,
ut his qui te auctore et gubernatore gloriantur, et
<pb n="0064D"/>
congregata restaures, et restaurata conserves. Per
Dominum.</p>
</div1>

<div1>
        <head> FERIA VI IN HEBDOMADA SECUNDA.</head>
<p>Da, quaesumus, omnipotens Deus, ut sacro nos
<pb n="0065A"/>
purificante jejunio, sinceris mentibus ad sancta ventura
facias pervenire. Per Dominum nostrum.</p>
<p> <hi>Super oblata.</hi> --Haec in nobis sacrificia, Deus, et
sanctificatione permaneant, et operatione firmentur.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui delinquentes perire non pateris, sed ut ad te
convertantur et vivant hortaris. Poscimus itaque
pietatem tuam ut a peccatis nostris tuae severitatis
suspendas vindictam, et nobis optatam misericorditer
tribuas veniam; nec iniquitatum nostrarum
molestia provocet ad ultionem, sed jejunii observatio
et morum emendatio te flectat ad peccatorum
<pb n="0065B"/>
nostrorum remissionem. Per Christum Dominum
nostrum.</p>
<p> <hi>Ad Complendum.</hi> --Fac nos, quaesumus, Domine,
accepto pignore salutis aeternae sic tendere congruenter,
ut ad eam pervenire possimus. Per Dominum.</p>
<p> <hi>Super populum.</hi> --Da, quaesumus, Domine, populo
tuo salutem mentis et corporis, ut, bonis operibus
inhaerendo, tuae semper virtutis mereatur protectione
defendi. Per.</p>
</div1>

<div1>
        <head> SABBATO IN HEBDOMADA SECUNDA.</head>
<p>Da, quaesumus, Domine, nostris effectum jejuniis
salutarem, ut castigatio carnis assumpta ad nostrarum
vegetationem transeat animarum.</p>
<p> <hi>Super oblata.</hi> --His sacrificiis, Domine, concede
placatus, ut qui propriis oramus absolvi delictis,
<pb n="0065C"/>
non gravemur (222) externis. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, <emph>47</emph> Pater omnipotens, aeterne
Deus: et tuam jugiter exorare clementiam, ut
mentes nostras, quas conspicis terrenis affectibus
praegravari, medicinalibus tribuas jejuniis exonerari,
et per afflictionem corporum proveniat nobis robur
animarum. Per Christum.</p>
<p> <hi>Ad Complendum.</hi> --Sacramenti tui, Domine, divina
libatio penetralia nostri cordis infundat, et sui
participes potenter efficiat. Per Christum Dominum
nostrum.</p>
<p> <hi>Super populum.</hi> --Familiam tuam, quaesumus,
Domine, continua pietate custodi, ut quae in sola
<pb n="0065D"/>
spe gratiae coelestis innititur, coelesti etiam protectione
muniatur. Per eumdem.</p>
</div1>

<div1>
        <head> DOMINICA III IN QUADRAGESIMA.</head>
<p>Quaesumus, omnipotens Deus, vota humilium respice,
atque ad defensionem nostram dexteram tuae
Majestatis extende. Per Dominum</p>
<p>
          <pb n="0066A"/> <hi>Super oblata.</hi> --Suscipe, quaesumus, Domine,
devotorum munera famulorum, et tua divinis purifica
servientes pietate mysteriis, quibus etiam justificas
(223) ignorantes. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et te suppliciter exorare, ut cum abstinentia corporali
mens quoque nostra sensus declinet illicitos. Et
(224) quae terrena delectatione carnalibus epulis abnegamus,
humanae voluntatis pravis intentionibus
amputemus. Quatenus ad sancta sanctorum fideliter
salubriterque capienda competenti jejunio valeamus
aptari. Tanto nobis certi propensius jugiter adfutura,
quanto fuerimus eorum institutionibus gratiores. Per.</p>
<p>
          <pb n="0066B"/> <hi>Benedictio.</hi> -- Omnipotens Deus jejuniorum vestrorum
victimas clementer accipiat, et sua vos benedictione
dignos efficiat. Amen. Mentes vestras ita
parcimoniae dono contra vitia muniat, praeceptorum
suorum doctrinis erudiat, charitatis dono repleat,
ut vos in omnibus sibi placere concedat. Amen. Quatenus,
praesentis Quadragesimae diebus devotissime
celebratis, ad Paschalia festa purificatis cordibus
accedere valeatis. Amen. Quod ipse praestare.</p>
<p> <hi>Ad Complendum.</hi> --Cunctis nos, Domine, reatibus
et periculis propitiatus absolve, quos tanti mysterii
tribuis esse participes. Per Dominum nostrum.</p>
<p> <emph>48</emph> <hi>Super populum.</hi> --Subjectum tibi populum,
quaesumus, Domine, propitiatio coelestis amplificet,
et tuis semper faciat servire mandatis.
</p>
      </div1>

<div1>
        <head> FERIA II IN HEBDOMADA TERTIA.</head>

<pb n="0066C"/>
<p>Cordibus nostris, quaesumus, Domine, benignus
infunde, ut sicut ab escis corporalibus abstinemus,
ita sensus quoque nostros a noxiis retrahamus excessibus.
Per Dominum nostrum.</p>
<p> <hi>Super oblata.</hi> --Munus quod tibi, Domine, nostrae
servitutis offerimus, tu salutare nobis perfice sacramentum.
Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, artene Deus: et
clementiam tuam cum omni supplicatione precari,
ut per hanc jejuniorum observationem crescat nostrae
devotionis affectus, et nostras actiones religiosus
exornet effectus; quatenus, te auxiliante, et ab humanis
<pb n="0066D"/>
semper retrahamur excessibus, et monitis
inhaerere valeamus, te largiente, coelestibus. Per
Christum Dominum nostrum.</p>
<p> <hi>Ad Complendum.</hi> --Praesta, quaesumus, omnipotens
et misericors Deus, ut quae ore contingimus pura
mente capiamus. Per Dominum nostrum.</p>
<p>
          <pb n="0067A"/> <hi>Super populum.</hi> --Conserva, Domine, familiam
tuam bonis semper operibus eruditam, et sic praesentibus
consolare subsidiis, ut ad superna perducas
dona propitius. Per Dominum nostrum.</p>
</div1>

<div1>
        <head> FERIA III IN HEBDOMADA TERTIA.</head>
<p>Exaudi nos, omnipotens et misericors Deus, et
continentiae salutaris propitius nobis dona concede.
Per.</p>
<p> <hi>Super oblata.</hi> Per haec veniat, quaesumus, Domine,
sacramenta (225) nostrae redemptionis effectus,
qui nos et ab humanis retrahat semper excessibus,
et ad salutaria cuncta perducat. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
<pb n="0067B"/>
Domine sancte, Pater omnipotens, aeterne Deus:
qui peccantium non vis animas perire, sed culpas;
et peccantes non semper continuo judicas, sed ad
poenitentiam provocatos exspectas. Averte, quaesumus, <emph>49</emph> 
 a nobis quam meremur iram, et quam
optamus super nos effunde clementiam, ut, sacro
purificati jejunio, electorum tuorum ascisci mereamur
collegio. Per Christum Dominum nostrum.</p>
<p> <hi>Ad Complendum.</hi> --Sacris, Domine, mysteriis expiati,
et veniam consequamur et gratiam. Per.</p>
<p> <hi>Super populum.</hi> --Concede, misericors Deus, ut
devotus tibi populus semper existat, et de tua clementia,
quod ei prosit, indesinenter obtineat. Per.</p>
</div1>

<div1>
        <head> FERIA IV IN HEBDOMADA TERTIA.</head>
<p>Praesta nobis, quaesumus, Domine, ut salutaribus
<pb n="0067C"/>
jejuniis eruditi, a noxiis quoque vitiis abstinentes,
propitiationem tuam facilius impetremus. Per.</p>
<p> <hi>Super oblata.</hi> --Suscipe, quaesumus, Domine, preces
populi tui cum oblationibus hostiarum, et tua
mysteria celebrantes ab omnibus nos defende periculis.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
tuamque misericordiam suppliciter exorare, ut jejuniorum
nostrorum sacrosancta mysteria tuae sint
pietati semper accepta; concedasque ut quorum
corpora abstinentiae observatione macerantur, mentes
quoque virtutibus et coelestibus institutis exornentur.
Per Christum Dominum nostrum.</p>
<p>
          <pb n="0067D"/> <hi>Ad Complendum.</hi> --Sanctificet nos, Domine, qua
pasti sumus, mensa coelestis, et a cunctis erroribus
expiatos (226) supernis promissionibus reddat acceptos.
Per Dominum.</p>
<p> <hi>Super populum.</hi> --Defende, Domine, familiam
tuam, et toto tibi corde prostratam ab hostium tuere
formidine; nec bona tua difficulter inveniat, pro
quibus et sancti tui et angelicae tibi supplicant potestates.
Per Dominum nostrum.</p>
</div1>

<div1>
        <head> FERIA V IN HEBDOMADA TERTIA.</head>

<pb n="0068A"/>
<p>Concede, quaesumus, omnipotens Deus, ut qui
protectionis tuae gratiam quaerimus, liberati a malis
omnibus, secura tibi mente serviamus. Per.</p>
<p> <hi>Super oblata.</hi> --Deus, de cujus gratiae rore descendit
ut ad mysteria tua, purgatis sensibus, accedamus,
praesta, quaesumus, ut in eorum traditione solemniter
honoranda competens deferamus obsequium.
Per.</p>
<p> <emph>50</emph> <hi>Praefatio.</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus: et tuam immensam clementiam supplici voto
deposcere, ut nos famulos tuos, et jejunii maceratione
castigatos, et caeteris bonorum operum exhibitionibus
<pb n="0068B"/>
eruditos, in mandatis tuis facias perseverare
sinceros, et ad paschalia festa pervenire illaesos;
sicque praesentibus subsidiis consolemur, quatenus
ad aeterna gaudia pertingere mereamur. Per Christum
Dominum.</p>
<p> <hi>Ad Complendum.</hi> --Sacramenti tui, Domine, veneranda
perceptio, et mystico nos mundet effectu,
et perpetua virtute defendat. Per Dominum.</p>
<p> <hi>Super populum.</hi> --Conserva, quaesumus, Domine,
populum tuum, et gratiae tuae in eo dona multiplica,
ut ab omnibus liber offensis, et temporalibus non
destituatur auxiliis, et sempiternis gaudeat institutis.
Per Dominum nostrum.</p>
</div1>

<div1>
        <head> FERIA VI IN HEBDOMADA.</head>
<p>Jejunia nostra, quaesumus, Domine, benigno favore
<pb n="0068C"/>
prosequere, ut sicut ab alimentis in corpore,
ita a vitiis jejunemus in mente. Per.</p>
<p> <hi>Super oblata.</hi> --Respice, Domine, propitius ad
munera quae sacramus, ut et tibi sint grata, et nobis
salutaria semper existant. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui ad insinuandum humilitatis suae mysterium, fatigatus
resedit ad puteum; qui a muliere Samaritana
aquae sibi petiit porrigi potum, qui in ea creaverat
fidei donum. Et ita ejus sitire dignatus est fidem,
ut dum ab ea aquam peteret, in ea ignem divini
amoris accenderet. Imploramus itaque tuam immensam
clementiam, ut contemnentes tenebrosam profunditatem
<pb n="0068D"/>
vitiorum, et relinquentes noxiarum (227)
hydriam cupiditatum, et te, qui fons vitae et origo
bonitatis es, semper sitiamus, et jejuniorum nostrorum
observatione tibi placeamus. Per quem Majestatem.</p>
<p> <hi>Ad Complendum.</hi> --Hujus nos, Domine, perceptio
sacramenti mundet a crimine, et ad coelestia regna
perducat. Per.</p>
<p> <hi>Super populum.</hi> --Gaudeat, Domine, quaesumus,
<pb n="0069A"/>
populus, tua semper benedictione confisus, ut et
temporalibus beneficiis adjuvetur, et erudiatur aeternis.
Per Dominum.</p>
</div1>

<div1>
        <head> <emph>51</emph> SABBATO IN HEBDOM. TERTIA.</head>
<p>Praesta, quaesumus, omnipotens Deus, ut dignitas
conditionis humanae per immoderantiam sauciata,
medicinalis parcimoniae studio reformetur. Per Dominum.</p>
<p> <hi>Super oblata.</hi> --Concede, quaesumus, omnipotens
Deus, ut hujus sacrificii munus fragilitatem nostram
ab omni malo purget semper et muniat. Per Dominum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus:
<pb n="0069B"/>
qui jejunii Quadragesimalis observationem in Moyse
et Elia dedicasti, et in Unigenito Filio tuo, legis et
prophetarum nostroque omnium Domino, exornasti.
Tuam igitur immensam bonitatem supplices exposcimus,
ut quod ille jugi jejuniorum complevit continuatione,
nos adimplere valeamus illius adjuti largissima
miseratione, et adimplentes ea quae praecepit,
dona percipere mereamur quae promisit. Per quem.</p>
<p> <hi>Ad Complendum.</hi> --Quaesumus, omnipotens Deus,
ut inter ejus membra numeremur cujus corpori communicamus
et sanguini. Per Dominum.</p>
<p> <hi>Super populum.</hi> --Praetende, Domine, fidelibus
tuis dexteram coelestis auxilii, ut te toto corde perquirant,
et quae digne postulant consequi mereantur.
Per Dominum nostrum.</p>
</div1>

<div1>
        <head> DOMINICA IV IN QUADRAGESIMA.</head>

<pb n="0069C"/>
<p>Concede, quaesumus, omnipotens Deus, ut qui ex
merito nostrae actionis affligimur, tuae gratiae consolatione
respiremus. Per Dominum nostrum.</p>
<p> <hi>Super oblata.</hi> --Suscipe, Domine, sacrificium cujus
te voluisti dignanter immolatione placari, et
praesta, quaesumus, ut hujus operatione mundati,
beneplacitum tibi nostrae mentis offeramus affectum.
Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
te Creatorem omnium de praeteritis fructibus glorificare,
et de venturis suppliciter exorare, ut cum de
perceptis non invenimur ingrati, de percipiendis non
<pb n="0069D"/>
judicemur indigni; sed exhibitis toties solemni devotione
jejuniis, cum subsidiis corporalibus <emph>52</emph> profectum
quoque capiamus animarum. Per Christum
Dominum.</p>
<p> <hi>Benedictio.</hi> --Deus, qui vos ad praesentium Quadragesimalium
dierum medietatem dignatus est perducere,
ipse vos sua miseratione dignetur benedicere.
<pb n="0070A"/>
Amen. Abstinentiam vestram praeteritam acceptet, futuram
sibi placitam reddat, ut sicut ab illicitis cibis,
ita vos etiam a vitiis omnibus abstinere concedat.
Amen. Quo de praeteritis et futuris charismatum frugibus
ei grates persolventes, ad sanctum Pascha pervenire
possitis (228) indemnes. Quod ipse praestare
dignetur.</p>
<p> <hi>Ad Complendum.</hi> --Da nobis, misericors Deus, ut
sancta tua, quibus incessanter explemur, sinceris
tractemus obsequiis, et semper fideli mente sumamus.
Per.</p>
<p> <hi>Super populum.</hi> --Deus qui in deserti regione multitudinem
populi tua virtute satiasti, in hujus quoque
saeculi transeuntis excursu victum nobis spiritalem,
ne deficiamus, impende. Qui vivis et regnas.
</p>
      </div1>

<div1>
        <head> FERIA II IN HEBDOMADA QUARTA.</head>

<pb n="0070B"/>
<p>Praesta, quaesumus, omnipotens Deus, ut observationes
sacras annua devotione recolentes, et corpore
tibi placeamus et mente. Per.</p>
<p> <hi>Super oblata.</hi> --Oblatum tibi, Domine, sacrificium
vivificet nos semper et muniat. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
tuam suppliciter misericordiam implorare, ut exercitatio
veneranda jejunii salutaris, nos a peccatorum
nostrorum maculis purgatos reddat, et ad supernorum
civium societatem perducat, ut et hic devotorum
actuum sumamus augmentum, et illic aeternae beatitudinis
percipiamus emolumentum. Per Christum
<pb n="0070C"/>
Dominum nostrum.</p>
<p> <hi>Ad Complendum.</hi> --Divini satiati muneris largitate,
quaesumus, Domine Deus noster, ut in hujus semper
participatione vivamus. Per Dominum nostrum.</p>
<p> <hi>Super populum.</hi> --Proficiat, quaesumus, Domine,
plebs tibi dicata piae devotionis affectu, ut sacris actionibus
erudita, quanto Majestati tuae fit gratior,
tanto donis potioribus augeatur. Per Dominum.</p>
</div1>

<div1>
        <head> <emph>53</emph> FERIA III IN HEBDOM. IV QUADRAGESIMAE.</head>
<p>Sacrae nobis, Domine, quaesumus, observationis
jejunia, et piae conversationis augmentum, et tuae
propitiationis continuum praestent auxilium. Per Dominum.</p>
<p> <hi>Super oblata.</hi> --Purifica nos, misericors Deus, ut
Ecclesiae tuae preces, quae tibi gratae sunt, pia munera
<pb n="0070D"/>
deferentis, fiant expiatis mentibus gratiores. Per
Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Mediatorem Dei et hominum, Jesum Christum Dominum
nostrum: qui mediante die festo ascendit in
<pb n="0071A"/>
templum docere, qui de coelo descendit, mundum ab
ignorantiae tenebris liberare; cujus descensus genus
humanum doctrina salutari instruit, mors a perpetua
morte redemit, ascensio ad coelestia regna perducit.
Per quem te, summe Pater, poscimus, ut, ejus institutione
edocti, salutaris parcimoniae devotione purificati,
ad tua perveniamus promissa securi. Per
quem Majestatem tuam.</p>
<p> <hi>Ad Complendum.</hi> --Coelestia dona capientibus,
quaesumus, Domine, non ad judicium pervenire
patiaris quod fidelibus tuis ad remedium providisti.
Per.</p>
<p> <hi>Super populum.</hi> -- Tueatur, quaesumus, Domine,
dextera tua populum tuum deprecantem, et
purificatum dignanter erudiat, ut consolatione praesenti
<pb n="0071B"/>
ad futura bona proficiat. Per Dominum nostrum.</p>
</div1>

<div1>
        <head> FERIA IV IN HEBDOMADA QUARTA.</head>
<p>Omnipotens sempiterne Deus, qui et justis praemia
meritorum, et peccatoribus per jejunium veniam
praebes, miserere supplicibus, parce peccantibus, ut
reatus nostri confessio indulgentiam valeat percipere
delictorum. Per Dominum nostrum.</p>
<p> <hi>Alia.</hi> --Praesta, quaesumus, omnipotens Deus, ut
quos jejunia votiva castigant, ipsa quoque devotio
sancta laetificet, ut, terrenis affectibus mitigatis, facilius
coelestia capiamus. Per Dominum.</p>
<p> <hi>Super oblata.</hi> --Supplices, Domine, te rogamus,
ut his sacrificiis peccata nostra mundentur, quia
tunc veram <emph>54</emph> nobis tribuis et mentis et corporis
<pb n="0071C"/>
sanitatem. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui illuminatione suae fidei tenebras expulit mundi,
et genus humanum, quod primae matris uterus profuderat
caecum, Incarnationis suae mysterio reddidit
illuminatum, fecitque filios adoptionis, qui tenebantur
vinculis justae damnationis. Per ipsum te petimus,
ut tales in ejus inveniamur justissima examinatione,
quales facti sumus in lavacri salutaris
felicissima regeneratione, ut, ejus Incarnationis medicamine
imbuti, sacrosancti lavacri ablutione loti,
parcimoniae devotione ornati, ad aeterna gaudia perveniamus
illaesi. Per quem Majestatem.</p>
<p>
          <pb n="0071D"/> <hi>Ad Complendum.</hi> --Sacramenta quae sumpsimus,
Domine Deus noster, et spiritalibus nos repleant alimentis,
et corporalibus tueantur auxiliis. Per Dominum
nostrum.</p>
<p> <hi>Super populum.</hi> --Pateant aures misericordiae
tuae, Domine, precibus supplicantium, et, ut petentibus
desiderata concedas, fac eos quae tibi sunt placita
postulare. Per.
</p>
      </div1>

<div1>
        <head> FERIA V IN HEBDOMADA QUARTA.</head>
<p>Praesta, quaesumus, omnipotens Deus, ut qui in
<pb n="0072A"/>
tua protectione confidimus, cuncta nobis adversantia,
te adjuvante, superemus. Per Dominum nostrum.</p>
<p> <hi>Super oblata.</hi> --Efficiatur haec Hostia, Domine,
quaesumus, solemnibus grata jejuniis: et, ut tibi fiat
acceptior, purificatis mentibus immoletur. Per Dominum
nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: cujus
bonitas hominem condidit, justitia damnavit,
misericordia redemit. Te humiliter exoramus ut sicut
per illicitos appetitus a beata regione decidimus,
sic ad aeternam patriam per abstinentiam redeamus.
Sicque moderetur tua miseratione nostra fragilitas,
<pb n="0072B"/>
ut et transitoriis subsidiis nostra sustentetur mortalitas,
et per bonorum operum incrementa beata acquiratur
immortalitas. Per Christum.</p>
<p> <hi>Ad Complendum.</hi> --Sancta tua nos, Domine, quaesumus,
et vivificando renovent, et renovando vivificent.
Per Dominum nostrum.</p>
<p> <emph>55</emph> <hi>Super populum.</hi> --Populi tui, Deus, institutor
et rector, peccata quibus impugnatur expelle, ut
semper tibi placitus, et tuo munimine sit securus. Per
eumdem Dominum.</p>
</div1>

<div1>
        <head>FERIA VI IN HEBDOMADA QUARTA.</head>
<p>Deus, qui ineffabilibus mundum renovas sacramentis,
praesta, quaesumus, ut Ecclesia tua et aeternis
proficiat institutis, et temporalibus non destituatur
auxiliis. Per.</p>
<p>
          <pb n="0072C"/> <hi>Super oblata.</hi> --Munera nos, quaesumus, Domine,
oblata purificent, et te nobis jugiter faciant esse placatum.
Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
per Christum Dominum nostrum. Qui est dies aeternus,
lux indeficiens, claritas sempiterna. Qui sic
sequaces suos in luce praecepit ambulare, ut noctis
aeternae valeant caliginem evadere, et ad lucis patriam
feliciter pervenire. Qui per humilitatem assumptae
humanitatis Lazarum flevit, per Divinitatis potentiam
vitae reddidit, genusque humanum (229) quadrifida
peccatorum mole obrutum ad vitam reduxit.
Per quem petimus jejunii observatione a peccatorum
<pb n="0072D"/>
nostrorum nexibus solvi, aeternae vitae felicitati reddi,
et sanctorum coetibus connumerari. Per quem.</p>
<p> <hi>Ad Complendum.</hi> --Haec nos, quaesumus, Domine,
participatio sacramenti, et propriis reatibus indesinenter
expediat, et ab omnibus tueatur adversis.
Per.</p>
<p> <hi>Super populum.</hi> --Da, quaesumus, omnipotens
Deus, ut qui infirmitatis nostrae conscii de tua virtute
confidimus, sub tua semper pietate gaudeamus.
Per.</p>
</div1>

<div1>
        <head> SABBATO IN HEBDOM. QUARTA.</head>

<pb n="0073A"/>
<p>Fiat, Domine, quaesumus, per gratiam tuam fructuosus
nostrae devotionis affectus, quia tunc nobis
proderunt suscepta jejunia, si tuae sint placita pietati.
Per Dominum nostrum.</p>
<p> <hi>Super oblata.</hi> --Oblationibus, quaesumus, Domine,
placare susceptis, et ad te nostras, etiam rebelles,
compelle propitius voluntates. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: misericordiae <emph>56</emph> 
 dator et totius bonitatis auctor, qui
jejuniis, orationibus et eleemosynis peccatorum remedia
et virtutum omnium tribuis incrementa. Te
humili devotione precamur, ut qui ad haec agenda
<pb n="0073B"/>
saluberrimam dedisti doctrinam, ad complendum
indefessam tribuas efficaciam, ut obedienter tua exsequentes
praecepta, feliciter tua capiamus promissa.
Per Christum Dominum nostrum.</p>
<p> <hi>Ad Complendum.</hi> --Tua, nos, quaesumus, Domine,
sancta purificent, et operatione sua perficiant
esse placitos. Per Dominum nostrum.</p>
<p> <hi>Super populum.</hi> --Deus qui sperantibus in te,
misereri potius eligis quam irasci, da nobis digne
flere mala quae fecimus, ut tuae consolationis gratiam
invenire valeamus. Per.</p>
</div1>

<div1>
        <head>DOMINICA V IN QUADRAGESIMA. DE PASSIONE DOMINI.</head>
<p>Quaesumus, omnipotens Deus, familiam tuam propitius
respice, ut te largiente regatur in corpore, et
te servante custodiatur in mente. Per Dominum.</p>
<p>
          <pb n="0073C"/> <hi>Super oblata.</hi> --Haec munera, Domine, quaesumus,
et vincula nostrae pravitatis absolvant, et tuae
nobis misericordiae dona concilient. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
Majestatem tuam propensius implorantes, ut quanto
magis dies salutiferae festivitatis accedit, tanto devotius
ad ejus digne celebrandum proficiamus paschale
mysterium. Per Christum Dominum nostrum.</p>
<p> <hi>Benedictio.</hi> --Accendat in vobis Dominus vim
sui amoris, et per jejuniorum observantiam infundat
in vobis donum suae benedictionis. Amen. Sic ei
parcimoniae victimas offeratis, ut contriti ei cordis et
humiliati sacrificio placeatis. Amen. Quatenus oratio
<pb n="0073D"/>
vestra jejunii et eleemosynae alis subvecta ad aures
vestri conditoris ascendat, ut vos aeternae beatitudinis
haeredes, et supernorum civium consortes efficiat.
Amen. Quod ipse praestare dignetur.</p>
<p> <hi>Ad Complendum.</hi> --Adesto, nobis, Domine, Deus
<pb n="0074A"/>
noster, et quos tuis mysteriis recreasti, perpetuis
defende praesidiis. Per Dominum nostrum.</p>
<p> <hi>Super populum.</hi> --Da, quaesumus, Domine, nobis
perseverantem in tua voluntate famulatum, ut in
diebus nostris, <emph>57</emph> et merito et numero populus tibi
serviens augeatur. Per Dominum nostrum.
</p>
      </div1>

<div1>
        <head> FERIA II IN HEBDOMADA QUINTA.</head>
<p>Sanctifica, quaesumus, Domine, nostra jejunia, et
cunctarum nobis propitius indulgentiam largire culparum.
Per Dominum nostrum.</p>
<p> <hi>Super oblata.</hi> --Concede nobis, Domine Deus
noster, ut haec Hostia salutaris, et nostrorum fiat
purgatio delictorum, et tuae propitiatio Majestatis.
Per.</p>
<p> <hi>Praefatio.</hi> --Vere dignum et justum est, aequum
<pb n="0074B"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus: te
suppliciter exorantes ut sic nostra sanctificentur
jejunia, quo cunctorum nobis peccatorum proveniat
indulgentia, quatenus, appropinquante Unigeniti Filii
tui passione, bonorum operum tibi placere valeamus
exhibitione. Per quem Majestatem.</p>
<p> <hi>Ad Complendum.</hi> --Sacramenti tui, quaesumus,
Domine, participatio salutaris et purificationem nobis
praebeat et medelam. Per Dominum nostrum.</p>
<p> <hi>Super populum.</hi> --Benedictio, quaesumus, Domine,
in tuos fideles copiosa descendat, et quam
subjectis cordibus expetunt largiter consequantur.
Per.</p>
</div1>

<div1>
        <head>FERIA III IN HEBDOMADA QUINTA.</head>
<p>
          <pb n="0074C"/>Nostra tibi, quaesumus, Domine, sint accepta jejunia,
quae nos et expiando gratia tua dignos efficiant,
et ad (230) remedia perducant aeterna. Per
Dominum.</p>
<p> <hi>Super oblata.</hi> --Hostias tibi, Domine, deferimus
immolandas: quaesumus, temporalem consolationem
nobis impendant, ut promissa certius non desperemus
aeterna. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
te devotis mentibus supplicare, ut nos interius exteriusque
restaures, et parcimonia salutari a peccatorum
sordibus purges. Et quos illecebrosis delectationibus
non vis impediri, spiritalium virtutum facias
<pb n="0074D"/>
vigore muniri, et sic in rebus transitoriis foveas, ut
perpetuis inhaerere concedas. Per Christum Dominum
nostrum.</p>
<p> <emph>58</emph> <hi>Ad Complendum.</hi> --Da, quaesumus, omnipotens
Deus, ut quae divina sunt, jugiter exsequentes,
<pb n="0075A"/>
donis mereamur coelestibus appropinquare. Per
Dominum nostrum.</p>
<p> <hi>Super populum.</hi> --Libera, quaesumus, Domine, a
peccatis et hostibus tibi populum supplicantem, ut
sancta conversatione viventes, nullis inficiantur adversis.
Per eumdem Dominum nostrum.</p>
</div1>

<div1>
        <head>FERIA IV IN HEBDOMADA QUINTA.</head>
<p>Sanctificato hoc jejunio, Deus, tuorum corda fidelium
miseratus illustra, et quibus devotionis praestas
affectum, praebe supplicantibus pium benignus auditum.
Per Dominum.</p>
<p> <hi>Super oblata.</hi> --Annue, misericors Deus, ut hostias
placationis et laudis sincero tibi deferamus obsequio.
Per.</p>
<p> <hi>Praefatio.</hi> --Vere dignum et justum est, aequum
<pb n="0075B"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
te supplici devotione exorare, ut per jejunia, quae
sacris institutis exsequimur, a cunctis reatibus
emundari mereamur, tuamque percipere valeamus
propitiationem, qui praeparamur ad celebrandam
Unigeniti Filii tui passionem. Per quem Majestatem.</p>
<p> <hi>Ad Complendum.</hi> --Coelestis doni benedictione
percepta, supplices te, Deus omnipotens, deprecamur,
ut hoc idem nobis et (231) sacramenti causa
sit et salutis. Per Dominum.</p>
<p> <hi>Alia.</hi> --Exaudi, quaesumus, Domine, gemitum
populi supplicantis, et qui de meritorum qualitate
diffidimus, non judicium, sed misericordiam consequi
<pb n="0075C"/>
mereamur. Per Dominum.</p>
</div1>

<div1>
        <head> FERIA V IN HEBDOMADA QUINTA.</head>
<p>Tribue nobis, quaesumus, indulgentiam peccatorum,
ut instituta jejunia tibi placitis sensibus operemur.
Per Dominum.</p>
<p> <hi>Super oblata.</hi> --Concede nobis, Domine, quaesumus,
ut celebraturi sancta mysteria, non solum abstinentiam
corporalem, sed, quod est potius, habeamus
mentium puritatem. Per.</p>
<p> <emph>59</emph> <hi>Praefatio.</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus: qui sic nos tribuis solemne tibi deferre jejunium,
ut indulgentiae tuae speremus nos percipere
subsidium; sic nos instituis ad celebranda Paschalia
<pb n="0075D"/>
festa, ut per haec acquiramus gaudia sempiterna. Per
Christum Dominum.</p>
<p> <hi>Ad Complendum.</hi> --Vegetet nos, Domine, semper,
et innovet tuae mensae libatio, quae fragilitatem nostram
<pb n="0076A"/>
gubernet et protegat, et in portum perpetuae
salutis inducat. Per Dominum nostrum.</p>
<p> <hi>Super populum.</hi> --Concede, misericors Deus, ut
sicut nos tribuis solemne tibi deferre jejunium, sic
nobis indulgentiae tuae praebeas benignus auxilium.
Per.</p>
</div1>

<div1>
        <head> FERIA VI IN HEBDOMADA QUINTA.</head>
<p>Cordibus nostris, Domine, benignus infunde, ut,
peccata nostra castigatione voluntaria cohibentes,
temporaliter potius maceremur quam suppliciis deputemur
aeternis. Per.</p>
<p> <hi>Super oblata.</hi> --Praesta nobis, misericors Deus,
ut digne tuis semper servire altaribus mereamur, et
eorum perpetua participatione salvari. Per Dominum.</p>
<p>
          <pb n="0076B"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: (232)
cujus nos misericordia praevenit ut bene agamus,
subsequitur ne frustra agamus, accendit intentionem
qua ad bona opera peragenda inardescamus,
tribuit efficaciam qua haec ad perfectum perducere
valeamus. Tuam ergo clementiam indefessis vocibus
obsecramus, ut nos jejunii victimis a peccatis mundatos
ad celebrandam Unigeniti Filii tui Domini nostri
passionem facias esse devotos. Per quem Majestatem.</p>
<p> <hi>Ad Complendum.</hi> --Sumpti sacrificii, Domine,
perpetua nos tuitio non relinquat, et noxia semper a
<pb n="0076C"/>
nobis cuncta depellat. Per Dominum nostrum.</p>
<p> <hi>Super populum.</hi> --Protege, Domine, populum
tuum, et in Majestatis tuae patrocinio confidentem
perpetua defensione guberna. Per.</p>
</div1>

<div1>
        <head> <emph>60</emph> SABBATUM ANTE RAMOS PALMARUM.</head>
<p>Omnipotens sempiterne Deus, clementiam tuam
suppliciter exoramus, ut qui mala nostra semper
praevenis miserando, facias tibi placitos, et piis actionibus
et jejuniis salubribus expiando. Per.</p>
<p> <hi>Super oblata.</hi> --Praesta, quaesumus, omnipotens
Deus, ut jejuniorum placatus sacrificiis, remissionis
tuae nos venia prosequaris. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
<pb n="0076D"/>
cujus nos fides excitat, spes erigit, charitas jungit.
Cujus miseratio gratuita purificat quos conscientiae
reatus accusat. Te igitur cum interno rugitu deprecamur,
ut, carnalis alimoniae refrenatione castigati,
<pb n="0077A"/>
ad celebrandum paschale mysterium inveniamur
idonei. Per Christum.</p>
<p> <hi>Ad Complendum.</hi> --Adesto, Domine, fidelibus
tuis, et quos coelestibus reficis sacramentis, a terrenis
conserva periculis. Per Dominum nostrum.</p>
<p> <hi>Super populum.</hi> --Plebs tua, Domine, quaesumus,
benedictionis sanctae munus accipiat, per quod et
noxia quaeque declinet, et optata reperiat. Per Dominum.</p>
</div1>

<div1>
        <head>(233) DOM. IN RAMIS PALMARUM.</head>
<p>Omnipotens sempiterne Deus, qui humano generi
ad imitandum humilitatis exemplum Salvatorem nostrum
carnem sumere et crucem subire fecisti, concede
propitius ut et patientiae ipsius habere documenta,
et Resurrectionis consortia mereamur. Qui
<pb n="0077B"/>
tecum vivit.</p>
<p> <hi>Super oblata.</hi> --Concede, quaesumus, Domine, ut
oculis tuae Majestatis munus oblatum, et gratiam nobis
devotionis obtineat, et effectum beatae perennitatis
acquirat. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: per quem nobis indulgentia
largitur, et pax per omne saeculum praedicatur,
traditur cunctis credentibus disciplina, ut
sanctificatos nos possit dies venturus excipere. Et
ideo cum angelis.</p>
<p> <emph>61</emph> <hi>Benedictio.</hi> --Benedicat vobis omnipotens
Deus, cui et jejuniorum maceratione, et praesentium
<pb n="0077C"/>
dierum observatione placere studetis. Amen. Concedatque
vobis ut sicut ei (234) cum ramis palmarum
caeterarumve frondium praesentari studuistis, ita cum
palma victoriae et fructu bonorum operum post obitum
apparere valeatis. Amen. Quique Unigeniti Filii
ejus passionem puro corde creditis, mente devota
venerari studetis, ad resurrectionis ejus festa et vestrae
remunerationis praemia ipsius fulti munimine
veniatis. Amen. Quod ipse praestare dignetur.</p>
<p> <hi>Ad Complendum.</hi> --Praesta nobis, omnipotens
Deus, ut quia vitiis subjacet nostra mortalitas, tua
nos medicina purificet, et potentia tueatur. Per.</p>
<p> <hi>Super populum.</hi> --Da, misericors Deus, ut quod
in tui Filii passione mundus exercuit, salutare nobis
fidelibus sentiamus. Per.
</p>
      </div1>

<div1>
        <head> FERIA II POST PALMAS.</head>

<pb n="0077D"/>
<p>(235) Da, quaesumus, omnipotens Deus, ut qui in
tot adversis ex nostra infirmitate deficimus, intercedente
Unigeniti Filii tui passione respiremus. Qui
tecum.</p>
<p>
          <pb n="0078A"/> <hi>Alia.</hi> --Reminiscere miserationum tuarum, Domine,
et famulos tuos aeterna protectione sanctifica:
pro quibus Jesus Christus Filius tuus per suum cruorem
nobis instituit paschale mysterium. Qui tecum
vivit.</p>
<p> <hi>Super Oblata.</hi> --Haec sacrificia nos, omnipotens
Deus, potenti virtute mundatos ad suum faciant puriores
venire principium. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: cujus nos humanitas
colligit, (236) humilitas erigit, traditio absolvit, poena
redemit, crux salvificat, sanguis emaculat, caro
saginat. Per quem, te, summe Pater, cum jejuniorum
<pb n="0078B"/>
obsequiis obsecramus, ut ad ejus celebrandam passionem
purificatis mentibus accedamus. Per quem.</p>
<p> <hi>Ad Complendum.</hi> --Praebeant nobis, Domine, divinum
tua sancta fervorem, quo eorum pariter et
actu delectemur et fructu. Per Dominum nostrum.</p>
<p> <hi>Super populum.</hi> --Adjuva nos, Deus salutaris
noster, et ad beneficia recolenda, quibus nos instaurare
dignatus es, <emph>62</emph> tribue venire gaudentes. Per
Dominum nostrum.
</p>
      </div1>

<div1>
        <head>FERIA III POST PALMAS.</head>
<p>Omnipotens sempiterne Deus, da nobis ita dominicae
passionis (237) sacramenta peragere, ut indulgentiam
percipere mereamur. Per eumdem.</p>
<p> <hi>Alia.</hi> --Omnipotens sempiterne Deus, qui Christi
tui beata passione nos reparas, conserva in nobis
<pb n="0078C"/>
opera misericordiae tuae, ut in hujus celebritate mysterii
perpetua devotione vivamus. Per.</p>
<p> <hi>Super oblata.</hi> --Sacrificia nos, quaesumus, Domine,
propensius ista restaurent, (238) quae medicinalibus
sunt instituta jejuniis. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: cujus salutiferae passionis,
et gloriosae Resurrectionis dies appropinquare
noscuntur, in quibus et antiqui hostis superbia
triumphatur, et nostrae redemptionis mysterium celebratur.
Unde poscimus tuam immensam clementiam,
ut sicut in eo solo consistit totius nostrae salvationis
summa, ita per eum tibi sit jejuniorum et
<pb n="0078D"/>
actuum nostrorum semper victima grata. Per quem.</p>
<p> <hi>Ad Complendum.</hi> --Repleti, Domine, sacri muneris
gratia, supplices exoramus, ut quae gustu corporeo
dulci veneratione contingimus, dulciora mentibus
sentiamus. Per Dominum nostrum.</p>
<p>
          <pb n="0079A"/> <hi>Super populum.</hi> --Tua nos misericordia, Deus, et
omni subreptione vetustatis expurget, et capaces
sanctae novitatis efficiat. Per Dominum.
</p>
      </div1>

<div1>
        <head>FERIA IV.</head>
<p> <hi>Hora tertia pontifex cum clero et ordine suo procedit
ad altare in ecclesia majore: et</hi> (239) <hi>dicit Orationes
solemnes hoc ordine:</hi> (240) Oremus. <hi>Et Diaconus:</hi> 
(241) Flectamus genua. (242) <hi>Postquam oraverint,</hi> 
(243) <hi>dicit,</hi> Levate. <hi>Et pontifex dat orationem.</hi> </p>
<p>Deus, a quo et Judas reatus sui poenam et confessionis
suae latro praemium sumpsit, concede nobis tuae
propitiationis effectum, ut sicut in passione sua Jesus
Christus Dominus noster diversa utrisque intulit stipendia
meritorum, ita nobis, ablato vetustatis errore,
resurrectionis suae gratiam largiatur. Qui tecum.</p>
<p>
          <pb n="0079B"/> <hi>Post,</hi> Amen <hi>sequitur, et dicit Orationes solemnes:</hi> 
(244) <hi>tantummodo pro se intermittit. Alii vero sacerdotes
in suis ecclesiis pro eo dicunt. Et cum in caeteris
flectant genua,</hi> (245) <hi>pro Judaeis non flectant.</hi> </p>
<p> <emph>63</emph> Oremus, dilectissimi nobis, pro Ecclesia sancta
Dei; ut eam Deus et Dominus noster pacificare
et custodire dignetur toto orbe terrarum, subjiciens
ei principatus et potestates, detque nobis quietam et
tranquillam vitam degentibus, glorificare Deum Patrem
omnipotentem.</p>
<p>Oremus. <hi>Dicit Diaconus:</hi> Flectamus genua. <hi>Postquam
oraverint, dicit:</hi> Levate.</p>
<p>Omnipotens sempiterne Deus, qui gloriam tuam
omnibus in Christo gentibus revelasti, custodi opera
misericordiae tuae, ut Ecclesiae tua toto orbe diffusa
<pb n="0079C"/>
stabili fide in confessione tui nominis perseveret.
Per eumdem Dominum nostrum.</p>
<p>Oremus et pro beatissimo papa nostro <hi>Ill.,</hi> ut Deus
et Dominus noster, qui elegit eum in ordinem episcopatus,
salvum atque incolumem custodiat Ecclesiae
suae sanctae ad regendum populum sanctum Dei.</p>
<p> <hi>Oremus.</hi> --Omnipotens sempiterne Deus, cujus
judicio universa fundantur, respice propitius ad preces
nostras, et electum nobis antistitem tua pietate
conserva, ut Christiana plebs, quae tali gubernatur
auctore, sub tanto pontifice, credulitatis suae meritis
augeatur. Per Dominum nostrum Jesum Christum.</p>
<p>Oremus et pro omnibus episcopis, presbyteris,
diaconibus, subdiaconibus, acolythis, exorcistis, lectoribus,
ostiariis, (246) confessoribus, (247) virginibus,
<pb n="0079D"/>
(248) viduis, et pro omni populo sancto Dei.</p>
<p> <hi>Oremus.</hi> --Omnipotens sempiterne Deus, cujus
spiritu totum corpus Ecclesiae sanctificatur et regitur,
exaudi nos pro universis ordinibus supplicantes, ut
gratiae tuae munere ab omnibus tibi gradibus fideliter
serviatur. Per eumdem Dominum.</p>
<p>Oremus et pro (249) Christianissimo rege nostro <hi>Ill.,</hi> 
 ut Deus et Dominus noster subditas illi faciat
omnes barbaras nationes, ad nostram perpetuam
pacem.</p>
<p> <hi>Oremus.</hi> --Omnipotens sempiterne Deus in cujus
<pb n="0080A"/>
manu sunt omnium potestates et omnia jura regnorum,
(250) respice ad Romanorum atque Francorum
benignus imperium, ut gentes quae in sua feritate
confidunt potentiae tuae dextera comprimantur. Per.</p>
<p>Oremus et pro catechumenis nostris, ut et Deus et
Dominus noster adaperiat aures praecordiorum ipsorum,
januamque misericordiae, ut per lavacrum regenerationis,
accepta remissione omnium peccatorum,
et ipsi inveniantur in Christo Jesu Domino nostro.</p>
<p> <hi>Oremus.</hi> --Omnipotens sempiterne Deus, qui Ecclesiam
tuam nova semper prole fecundas, auge fidem
et intellectum catechumenis nostris, ut, renati
fonte baptismatis, adoptionis tuae filiis aggregentur.
Per.</p>
<p>Oremus, dilectissimi nobis, Deum Patrem omnipotentem,
<pb n="0080B"/>
ut cunctis mundum purget erroribus,
morbos auferat, famem depellat, aperiat carceres, <emph>64</emph> 
 vincula dissolvat, peregrinantibus reditum, infirmantibus
sanitatem, navigantibus portum salutis
indulgeat.</p>
<p> <hi>Oremus.</hi> --Omnipotens sempiterne Deus moestorum
consolatio, laborantium fortitudo, perveniant ad
te preces de quacunque tribulatione clamantium, ut
omnes sibi in necessitatibus suis misericordiam tuam
gaudeant adfuisse. Per.</p>
<p>Oremus et pro haereticis atque schismaticis, ut
Deus ac Dominus noster eruat eos ab erroribus universis,
et ad sanctam matrem Ecclesiam catholicam
atque apostolicam revocare dignetur.</p>
<p> <hi>Oremus.</hi> --Omnipotens sempiterne Deus, qui salvas
<pb n="0080C"/>
omnes, et neminem vis perire, respice ad animas
diabolica fraude deceptas, ut, omni haeretica
pravitate deposita, errantium corda resipiscant, et
ad veritatis tuae redeant unitatem. Per Dominum
nostrum.</p>
<p>Oremus et pro perfidis Judaeis, ut Deus et Dominus
noster auferat velamen de cordibus eorum, ut
et ipsi agnoscant Jesum Christum Dominum nostrum.</p>
<p> <hi>Oremus.</hi> --Omnipotens sempiterne Deus, qui
etiam Judaicam perfidiam a tua misericordia non repellis,
exaudi preces nostras, quas pro illius populi
obcaecatione deferimus, ut, agnita veritatis tuae luce,
quae Christus est, a suis tenebris eruantur. Per eumdem
Dominum nostrum.</p>
<p>
          <pb n="0080D"/>Oremus et pro paganis, ut Deus omnipotens auferat
iniquitatem a cordibus eorum, et relictis idolis
suis convertantur ad Deum vivum et verum, et unicum
Filium ejus Jesum Christum Deum et Dominum
nostrum, cum quo vivit et regnat cum Spiritu
sancto Deus. Per omnia saecula saeculorum.</p>
<p> <hi>Oremus.</hi> --Omnipotens sempiterne Deus, qui non
mortem peccatorum, sed vitam semper inquiris,
suscipe propitius orationem nostram, et libera eos
ab idolorum cultura, et aggrega Ecclesiae tuae sanctae
ad laudem et gloriam nominis tui. Per.</p>
<p>
          <pb n="0081A"/>(251) <hi>Quibus expletis, osculatur altare, et egreditur.
Postea vero</hi> (252) <hi>hora octava ingrediuntur ad missam
hoc ordine: Dicit</hi> (253) <hi>schola antiphonam ad introitum.
Qua finita, dat orationem pontifex.</hi> </p>
<p>(254) Praesta, quaesumus, omnipotens Deus, ut
qui nostris excessibus incessanter affligimur, per
Unigeniti tui passionem liberemur. Qui.</p>
<p> <hi>Deinde legitur lectio una. Sequitur Resp. Postea
dicatur altera.</hi> </p>
<p> <hi>Oratio.</hi> --Deus qui pro nobis Filium tuum crucis
patibulum subire voluisti, ut inimici a nobis expelleres
potestatem, concede nobis famulis tuis, ut
Resurrectionis gratiam consequamur. Per eumdem.</p>
<p>(255) <hi>Sequitur altera lectio, et postea responsorium,</hi> 
Domine, exaudi, <hi>cum suis versibus quinque. Deinde
<pb n="0081B"/>
pronuntiatur a diacono,</hi> (256) Passio Domini nostri
Jesu Christi secundum Lucam. <hi>Qua perlecta expletur
Missa ordine suo.</hi> </p>
<p> <emph>65</emph> <hi>Super oblata.</hi> --Suscipe, quaesumus, Domine,
munus oblatum, et dignanter operare ut quod passionis
Filii tui Domini nostri mysterio gerimus, piis
effectibus consequamur. Per eumdem.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: qui innocens pro impiis
voluit pati, et pro sceleratis indebite condemnari.
Cujus mors delicta nostra detersit, et resurrectio
justificationem nobis exhibuit. Per quem
tuam pietatem supplices exoramus, ut sic nos hodie
<pb n="0081C"/>
a peccatis emacules, ut cras venerabilis coenae dapibus
saties; hodie acceptes confessionem nostrorum
peccaminum, et cras tribuas spiritalium incrementa
donorum; hodie jejuniorum nostrorum vota suscipias,
et cras nos ad sacratissimae coenae convivium
introducas. Per quem.</p>
<p> <hi>Benedictio.</hi> --Omnipotens Deus qui Unigeniti sui
passione tribuit vobis humilitatis exemplum, concedat
vobis per eamdem humilitatem percipere suae
benedictionis ineffabile donum. Amen. Ipsius Resurrectionis
percipiatis consortia, cujus patientiae veneramini
documenta. Amen. Quo ab eo sempiternae
vitae munus percipiatis, per cujus temporalem mortem,
aeternam vos evadere creditis. Amen. Quod
ipse praestare dignetur.</p>
<p>
          <pb n="0081D"/> <hi>Ad Complendum.</hi> --(257) Largire sensibus nostris,
omnipotens Deus, ut per temporalem Filii tui mortem,
quam mysteria veneranda testantur, vitam te
nobis dedisse perpetuam confidamus. Per eumdem.</p>
<p> <hi>Super populum.</hi> --Respice, Domine, quaesumus,
super hanc familiam tuam, pro qua Dominus noster
Jesus Christus non dubitavit manibus tradi nocentium,
et crucis subire tormentum. Qui tecum vivit.
</p>
      </div1>

<div1>
        <head> FERIA V.</head>
<p> <hi>Inde hora</hi> (258) <hi>tertia ingressi sacrarium, induunt</hi> 
<pb n="0082A"/>
(259) <hi>dalmaticas, tam pontifex, quam omnes diaconi,
vel omnia ornamenta, sedente pontifice in sella sua; et
praeparantur</hi> (260) <hi>ampullae duae cum oleo, quarum
melior defertur pontifici, ut,</hi> (261) <hi>accepto balsamo, et
commiscitato cum oleo, manu sua impleat eam. Illam
vero aliam ministri retineant plenam. Et pontifex, lotis
manibus, procedit cum septem</hi> (262) <hi>cereostatis ad Missam.
Dicta Antiphona ad introitum, dicit,</hi> Gloria in
excelsis Deo. <hi>Quo finito, dicit,</hi> (263) Pax vobis, <hi>et dat
orationem hanc. Et caetera omnia sicut in alia solemni
Missa.</hi> </p>
<p>Deus, a quo et Judas reatus sui poenam, et confessionis
suae Latro praemium sumpsit, concede nobis
tuae propitiationis effectum, ut sicut in passione sua
Jesus Christus Dominus noster diversa utrisque intulit
<pb n="0082B"/>
stipendia meritorum, ita nobis, ablato vetustatis
errore, <emph>66</emph> Resurrectionis suae gratiam largiatur.</p>
<p> <hi>Tunc legitur Epistola, et sequitur Resp. Gradale et
Tractum ac deinde Evangelium, quo lecto, peragitur
Missa ordine suo.</hi> </p>
<p> <hi>Super oblata.</hi> --Ipse tibi, quaesumus, Domine
sancte, Pater omnipotens, Deus, sacrificium nostrum
reddat acceptum, qui discipulis suis in sui commemorationem
hoc fieri (264) hodierna traditione monstravit
Jesus Christus Dominus noster.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: quem in hac nocte inter
sacras epulas increpantem mens sibi conscia traditoris
<pb n="0082C"/>
ferre non potuit, sed, apostolorum relicto
consortio, sanguinis pretium a Judaeis accepit, ut
vitam perderet quam (265) distraxit. Coenavit igitur
hodie proditor mortem suam, et cruentis manibus
panem de manu Salvatoris exiturus accepit, ut saginatum
cibo major poena constringeret, (266) quem
nec sacrati cibi collatio a scelere revocaret. Patitur
itaque Dominus noster Jesus Christus Filius tuus
cum hoste novissimum participare convivium, a quo
se noverat continuo esse tradendum, ut exemplum
innocentiae mundo relinqueret, et passionem suam
pro saeculi redemptione suppleret. Patitur mitis Deus
immitem Judam, et sustinet pius crudelem convivam,
qui merito laqueo suo periturus erat, quia de Magistri
sanguine cogitarat. O Dominum per omnia patientem!
<pb n="0082D"/>
O Agnum inter suas epulas mitem! Cibum ejus
Judas in ore ferebat, et quibus eum traderet persecutores
advocabat. Sed Filius tuus Dominus noster,
tanquam pia Hostia, et immolari se tibi pro nobis
patienter permisit, et peccatum quod mundus commiserat,
relaxavit. Quaesumus igitur ut qui pro salute
nostra se tradi permisit, ipse nos suae gratiae dono
locupletet; et qui per buccellam panis suum prodidit
traditorem, ipse nos sui panis perceptione faciat sibi
inhaerere; quique discipulorum pedes eluere dignatus
<pb n="0083A"/>
est hodie, ipse nos ab omnibus delictis emaculet,
et coetui fidelium discipulorum associet. Per quem
Majestatem, etc.</p>
<p>Te igitur, clementissime Pater, etc.</p>
<p>Communicantes, et diem sacratissimum celebrantes,
(267) quo Dominus noster Jesus Christus pro
nobis est traditus; sed et memoriam.</p>
<p>Hanc igitur oblationem servitutis nostrae, sed et
cunctae familiae tuae, quam tibi offerimus ob diem in
(268) qua Dominus noster Jesus Christus tradidit discipulis
suis corporis et sanguinis sui mysteria celebranda,
quaesumus, Domine, ut placatus.</p>
<p>Qui pridie quam pro nostra omnium salute pateretur,
hoc est, hodie, accepit panem in sanctas ac
venerabiles manus suas.</p>
<p>
          <pb n="0083B"/>(269) <hi>Tunc offertur pontifici oleum, et benedicit
eum tam ipse, quam omnes presbyteri ad ungendum
infirmum, his verbis:</hi> </p>
<p> Emitte, Domine, Spiritum sanctum tuum paraclitum
de coelis in hanc pinguedinem olivae, <emph>67</emph> quam
de viridi ligno producere dignatus es ad refectionem
corporis, ut tua sancta benedictione sit omni hoc
unguentum tangenti tutamentum mentis et corporis,
ad evacuandos omnes dolores, omnesque infirmitates,
omnem aegritudinem corporis. Unde unxisti sacerdotes,
reges, prophetas et martyres, (270) chrisma
tuum perfectum, Domine, a te benedictum in nomine
Domini nostri Jesu Christi. Per quem haec omnia
Domine, semper bona creas, +sanctificas, +vivificas,
+benedicis et praestas nobis. Per ipsum, et cum ipso,
<pb n="0083C"/>
et in ipso est tibi Deo Patri omnipotenti, in unitate
Spiritus sancti, omnis honor et gloria.</p>
<p>Per omnia saecula saeculorum. Amen.</p>
<p> <hi>Oremus.</hi> Praeceptis salutaribus moniti, et divina
institutione formati, audemus dicere: Pater noster,
qui es in coelis, sanctificetur nomen tuum, etc.</p>
<p>Sed libera nos a malo.</p>
<p>Libera nos, quaesumus, Domine, ab omnibus malis,
praeteritis, praesentibus et futuris; et intercedente
beata et gloriosa semper virgine Dei Genitrice Maria,
et beatis apostolis tuis, Petro et Paulo, atque Andrea,
et omnibus sanctis, da propitius pacem in diebus
nostris, ut, ope misericordiae tuae adjuti, et a peccato
simus semper liberi, et ab omni perturbatione securi.
Per Dominum nostrum.</p>
<p>
          <pb n="0083D"/> <hi>Benedictio.</hi> --Benedicat vos Deus, qui per Unigeniti
Filii sui passionem vetus Pascha in novum voluit
converti; concedatque vobis ut, expurgato veteris
fermenti contagio, nova in vobis perseveret conspersio.
Amen. Et quia ad celebrandam Redemptoris
Coenam mente devota convenistis, aeternarum dapum
vobiscum epulas reportetis. Amen. Ipsius quoque
opitulante clementia mundemini a sordibus peccatorum,
qui, ad insinuandum humilitatis exemplum,
pedes voluit lavare discipulorum. Amen. Quod ipse
praestare dignetur, cujus regnum et imperium
<pb n="0084A"/>
sine fine permanet in saecula saeculorum. Amen. Benedictio
Dei Patris, et Filii, et Spiritus sancti, et pax
Domini sit semper vobiscum, et cum spiritu tuo.</p>
<p> <hi>Tunc communicat solus episcopus, et diaconus offert
ei calicem, illo tantummodo die. Postquam communicaverit,
ponit calicem super altare, deinde acceptam a
subdiacono patenam ponit juxta calicem de latere sinistro,
et statim cooperitur a duobus diaconibus utrumque
de sindone munda, quam prius praeparaverant in
ora alteris, e regione pontificis post corporale expansam.
Et continuo duo acolythi involutas ampullas cum
sindone alba serica, ita ut videri possint a medio, tenent
in brachio sinistro, projectis sindonibus super scapulam
sinistram, ita ut pertingant scapulam dextram,
quatenus possint dependentia retineri. A quibus sub
<pb n="0084B"/>
humero stantibus, venit subdiaconus et accipit ampullam
commistam, una cum sindone, et dat eam archidiacono,
et ille defert pontifici ante sedem. Tunc pontifex stans
in sede, et</hi> (271) <hi>respiciens ad orientem, archidiacono
tenente ante ipsum ampullam in sinistro brachio revoluta
sindone, ut supra praefiximus, et halat in ipsa ampulla,
et intrat</hi> (272) <hi>in consecrationem chrismatis excelsa
voce:</hi> </p>
<p>Dominus vobiscum. Et cum spiritu tuo. Sursum <emph>68</emph> 
 corda. Habemus ad Dominum. Gratias agamus
Domino Deo nostro. Dignum et justum est.</p>
<p>Vere dignum et justum est, aequum et salutare,
nos tibi semper et ubique gratias agere, Domine
sancte, Pater omnipotens, aeterne Deus; qui in principio,
inter caetera bonitatis et pietatis tuae munera,
<pb n="0084C"/>
terram producere fructifera ligna jussisti, inter quae
hujus pinguissimi liquoris ministrae oleae nascerentur,
quarum fructus sacro chrismati deserviret. Nam
et David, prophetico spiritu gratiae tuae sacramenta
praenoscens, vultus nostros in oleo exhilarandos esse
cantavit. Et cum mundi crimina diluvio quondam
expiarentur effuso, similitudinem futuri muneris columba
demonstrans, (273) per olivae ramum pacem
terris redditam nuntiavit. Quod in novissimis temporibus
manifestis est effectibus declaratum, cum baptismatis
aquis omnium criminum commissa delentibus,
haec olei unctio vultus nostros jucundos efficit
ac serenos. Inde etiam Moysi famulo tuo mandatum
dedisti, ut Aaron fratrem suum prius aqua lotum
per infusionem hujus unguenti constitueret sacerdotem.
<pb n="0084D"/>
Accessit ad hoc amplior honor, cum Filius tuus
Jesus Christus Dominus noster lavari se a Joanne undis
Jordanicis exegisset, ut, Spiritu sancto in columbae
similitudinem desuper misso, Unigenitum tuum, in
quo tibi optime complacuisset, testimonio subsequentis
vocis ostenderes, et hoc illud esse manifestissime
comprobares, quod eum oleo laetitiae prae consortibus
suis ungendum David propheta cecinisset. Te igitur
deprecamur, Domine sancte, Pater omnipotens,
aeterne Deus, per eumdem Jesum Christum Filium
tuum Dominum nostrum, ut hujus creaturae pinguedinem
<pb n="0085A"/>
sanctificare tua benedictione digneris, et sancti
Spiritus ei admiscere virtutem, cooperante potentia
Christi tui, a cujus sancto nomine chrisma nomen
accepit; (274) unde unxisti sacerdotes, (275) reges,
(276) prophetas et (277) martyres, ut spiritalis lavacri
baptismo renovandis creaturam chrismatis in
sacramentum perfectae salutis vitaeque confirmes; ut
sanctificatione unctionis infusa, corruptione primae
nativitatis absorpta, sanctum uniuscujusque templum
acceptabilis vitae, innocens odore redolescat; ut secundum
constitutionis tuae sacramentum regio et sacerdotali
propheticoque honore perfusi, vestimento
incorrupti muneris induantur; ut sit his qui renati
fuerint ex aqua et Spiritu sancto chrisma salutis,
eosque aeternae vitae participes, et coelestis gloriae facias
<pb n="0085B"/>
esse consortes. Per eumdem Dominum.</p>
<p>(278) <hi>Qua expleta, benedicit ampullam ordine quo
supra declaratum est; et similiter halat in ipsa, sed
tacite ipsam benedicit.</hi> </p>
<p>Dominus vobiscum. Et cum spiritu tuo.</p>
<p> <hi>Oremus.</hi> --Deus incrementorum et (279) profectuum
spiritalium, qui virtute sancti Spiritus tui imbecillarum
mentium rudimenta confirmas, te oramus,
Domine, ut venturis ad beatae regenerationis lavacrum
tribuas per unctionem istius creaturae purgationem
mentis et corporis, ut, si quae illis adversantium
spirituum maculae inhaeserunt, ad tactum sanctificati
olei hujus abscedant. Nullus spiritalibus
nequitiis locus, nulla (280) refugis virtutibus sit <emph>69</emph> 
facultas, nulla insidiantibus malis latendi licentia
<pb n="0085C"/>
relinquatur; sed venientibus ad fidem servis tuis,
et sancti Spiritus tui operatione mundandis, sit unctionis
hujus praeparatio utilis ad salutem, quam
etiam coelestis regenerationis nativitate in sacramento
sunt baptismatis adepturi. Per Dominum nostrum
Jesum Christum Filum tuum, qui venturus est
judicare vivos et mortuos et saeculum per ignem.</p>
<p> <hi>Ampulla autem quae cum chrismate est, statim ut
benedicta fuerit cooperitur, ut a nemine videatur; sed
tenente eam acolytho, omnes eam per ordinem salutent;
nam episcopus et diaconi omnes eam nudam salutant.
Hoc expleto, ablutis manibus, pontifex vadit ante altare,
et</hi> (281) <hi>communicat omnis populus in ordine suo,
et</hi> (282) <hi>servant de ipso sacrificio in crastinum, unde
communicent.</hi> </p>
<p>
          <pb n="0085D"/> <hi>Ad Complendum.</hi> --Refecti vitalibus alimentis,
quaesumus, Domine, Deus noster, ut quod tempore
nostrae mortalitatis exsequimur immortalitatis tuae
munere consequamur. Per Dominum nostrum.
</p>
      </div1>

<div1>
        <head>(283) FERIA VI.</head>
<p>(284) <hi>Hora tertia conveniunt omnes presbyteri tam
civitatis quam de suburbanis, et omnis clerus cum
populo in ecclesia statuta intra Urbem, non tamen in
<pb n="0086A"/>
majori ecclesia, et exspectant pontificem, vel qui vicem
illius tenuerit. Qui dum veniens de sacrario, processerit
ante altare, ad orandum ordine quo in</hi> (285) <hi>Sacramentario
continetur; mox ut surrexerit, cum silentio</hi> 
(286) <hi>ascendit ad sedem. Quo sedente statim subdiaconus
ascendit ad legendum. Et post haec cantatur canticum</hi> 
Domine, audivi; <hi>deinde sequitur altera lectio, post
quam sequitur Tractus</hi> Deus laudem meam. <hi>Quo finito,
legitur</hi> Passio Domini nostri Jesu Christi secundum
Joannem. <hi>Hac expleta, venit pontifex ante altare, et
dicit:</hi> Oremus, dilectissimi nobis, pro Ecclesia sancta
Dei, <hi>etc.</hi> (287) <hi>Sicut in quarta feria habentur.
Quas ut finierit, statim duo diaconi nudant altare sindone,
quae prius fuerat sub Evangelio posita, et ista
omnia tacite, et exeunt foras; presbyteri vero ecclesiarum,
<pb n="0086B"/>
sive de urbe, sive de suburbanis, vadunt per
ecclesias suas, ut hoc ordine cuncta ad vesperum
faciant. Hoc tantum mutantes, ut ubi pontifex meminit
Apostolicum, ipsi nominent episcopum suum. Ad Vesperum
vero tam in ecclesia in qua pontifex dicit Orationes,
quam in caeteris presbyterorum, post Orationes
praeparatur crux ante altare, interposito spatio inter
ipsam et altare, sustentata hinc inde a duobus acolythis.
Posito ante eam in</hi> (288) <hi>oratorio, venit pontifex,</hi> (289) <hi>adoratam deosculatur crucem. Deinde episcopi, presbyteri,
diaconi, et caeteri per ordinem, deinde populus;
pontifex vero redit in sedem usque dum omnes salutent;
presbyteri vero duo priores, mox ut salutaverint, intrant
in sacrarium, vel ubi positum fuerit</hi> 
 <emph>70</emph> <hi>corpus
Domini, quod pridie remansit, ponentes illud in patena;
<pb n="0086C"/>
et subdiaconus teneat ante ipsos calicem cum vino non
consecrato, et alter patenam cum corpore Domini.
Quibus tenentibus, accipit unus presbyter patenam, et</hi> 
(290) <hi>alter calicem, et deferunt super altare nudatum.
Pontifex vero sedet dum persalutet populus crucem:
nam salutante pontifice, vel populo crucem,</hi> (291) <hi>canitur semper Antiphona</hi> 
 Ecce lignum crucis. <hi>Dicitur</hi> 
(292) <hi>Psalmus</hi> CXVIII. <hi>Qua salutata, et reposita in loco
suo, descendit pontifex ante altare, et dicit:</hi> </p>
<p> <hi>Oremus.</hi> --Praeceptis salutaribus moniti, et divina
institutione formati, audemus dicere: Pater noster qui
es in coelis, sanctificetur nomen tuum; Adveniat
regnum tuum; Fiat voluntas tua sicut in coelo et in
terra; Panem nostrum quotidianum da nobis hodie;
Et dimitte nobis debita nostra sicut et nos dimittimus
<pb n="0086D"/>
debitoribus nostris; Et ne nos inducas in tentationem. <hi>Resp.</hi> 
 Sed libera nos a malo.</p>
<p>Libera nos, quaesumus, Domine, ab omnibus malis
praeteritis, praesentibus et futuris, et intercedente
beata et gloriosa semper virgine Dei Genitrice Maria,
et beatis apostolis tuis Petro et Paulo atque Andrea,
et omnibus sanctis, da propitius pacem in diebus nostris,
ut, ope misericordiae tuae adjuti, et a peccato
<pb n="0087A"/>
simus semper liberi et ab omni perturbatione securi.
Per Dominum nostrum Jesum Christum Filium tuum,
qui tecum vivit et regnat Deus in unitate Spiritus
sancti. Per omnia saecula saeculorum. Amen.</p>
<p> <hi>Cum dixerint</hi> Amen, <hi>sumit de</hi> (293) <hi>sancta, et ponit
in calicem</hi> (294) <hi>nihil dicens. Et</hi> (295) <hi>communicant
omnes cum silentio, et</hi> (296) <hi>expleta sunt universa.</hi> </p>
<p> <hi>A feria 5, vespere,</hi> (297) <hi>nuda sint altaria usque
mane Sabbati</hi>.</p>
</div1>

<div1>
        <head>(298) SABBATO SANCTO.</head>
<p> <hi>Hora</hi> (299) <hi>octava veniunt omnes tam clerus, quam
populus in ecclesiam, et ingrediuntur clerici in sacrarium,
et induunt se vestimentis, sicut mos est, et tunc
illuminantur duo cerei, quos tenent duo</hi> (300) <hi>notarii,
unus in dextro cornu altaris, et alter in sinistro, et
<pb n="0087B"/>
ascendit lector in</hi> (301) <hi>ambonem pronuntians:</hi> </p>
<p> <hi>Lectio libri Genesis:</hi> In Principio. <hi>Similiter et illas
lectiones omnes. Ante</hi> In Principio, <hi>non dicit Orationem.
Prima lectione finita, dicit hanc Orationem:</hi> </p>
<p>Deus, qui mirabiliter creasti hominem, et mirabilius
redemisti, da nobis contra oblectamenta peccati
mentis ratione persistere, ut mereamur ad gaudia
aeterna pervenire. Per Dominum nostrum.</p>
<p> <hi>Lectio libri Genesis:</hi> Tentavit Deus Abraham.</p>
<p>Deus, qui in Abrahae famuli tui opere humano
generi obedientiae exempla praebuisti, concede nobis,
et nostrae voluntatis pravitatem frangere, et tuorum
praeceptorum rectitudinem in omnibus adimplere.
Per.</p>
<p> <emph>71</emph> <hi>Lectio Libri Exodi:</hi> Dixit Dominus ad Moysen
<pb n="0087C"/>
et Aaron.</p>
<p>Deus, qui peccati veteris haereditariam mortem, in
qua posteritatis genus omne successerat, Christi tui
Domini nostri passione solvisti, da ut conformes
eidem facti, sicut imaginem terreni, naturae necessitate,
portavimus, ita imaginem coelestis, gratiae sanctificatione
portemus Christi Domini nostri. Qui
tecum vivit.</p>
<p> <hi>Lectio Libri Exodi:</hi> Factum est in vigilia matutina.</p>
<p> <hi>Canticum:</hi> Cantemus.</p>
<p>Deus cujus antiqua miracula in praesenti quoque
saeculo coruscare sentimus, praesta, quaesumus, ut
sicut priorem populum ab Aegyptiis liberasti, hoc ad
salutem gentium per aquas baptismatis opereris.
<pb n="0087D"/>
Per.</p>
<p> <hi>Lectio</hi> (302) <hi>Isaiae prophetae:</hi> Haec haereditas.</p>
<p>Deus, qui Ecclesiam tuam semper gentium vocatione
multiplicas, concede propitius ut quos aqua
baptismatis abluis, continua protectione tuearis.
Per.</p>
<p> <hi>Lectio Isaiae Prophetae:</hi> Apprehendent septem mulieres.</p>
<p> <hi>Canticum:</hi> Cantemus.</p>
<p>Deus, qui nos ad celebrandum paschale sacramentum
<pb n="0088A"/>
utriusque Testamenti paginis instruis, da nobis
intelligere misericordiam tuam, ut ex perceptione
praesentium firma sit exspectatio futurorum. Per.</p>
<p> <hi>Lectio Jonae Prophetae:</hi> Factum est Verbum Domini.</p>
<p>Deus, qui divitias misericordiae tuae in hac praecipue
nocte largiris, propitiare universo ordini sacerdotalis
officii, et omnes gradus famulatus nostri perfecta
delictorum remissione sanctifica, ut ministraturos
regeneratrici gratiae tuae nulli esse obnoxios
patiaris offensae. Per.</p>
<p> <hi>Lectio Isaiae Prophetae:</hi> Haec dicit Dominus in die
illa radix Jesse.</p>
<p>Concede, quaesumus, omnipotens Deus, ut qui festa
paschalia agimus, coelestibus desideriis accensi, fontem
<pb n="0088B"/>
vitae sitiamus. Per.</p>
<p> <hi>Tract.</hi> Sicut cervus desiderat ad fontes.</p>
<p> <hi>Alia Oratio, in eodem psalmo.</hi> --Omnipotens sempiterne
Deus, respice propitius ad devotionem populi
renascentis, qui, sicut cervus, aquarum tuarum
expetit fontem, et concede propitius, ut fidei ipsius
sitis, baptismatis mysterio, animam corpusque sanctificet.
Per Dominum nostrum.</p>
<p> <hi>Expletis lectionibus, statim</hi> (303) <hi>venit unus ministrorum
tenens ampullas in manibus suis, stat in dextro
cornu altaris, qui praecedat pontificem ad fontes. Tunc
deinde schola descendit ad fontes ad litaniam faciendam,
exspectantes parati pontificem. Secundus vero scholae
tenet vas aureum in manu sua sinistra super planetam,
unde pontifex mittat chrisma in fontem, et jussi faciunt</hi> 
<pb n="0088C"/>
(304) <hi>litaniam septenam; et cum jam prope finem ejus
fuerint, tunc procedit pontifex cum omni decore, sustentatus
a duobus diaconibus: Et illa</hi> (305) <hi>duo
cereostata, quae antea fuerant illuminata, semper ante
ipsum procedunt usque dum omnia finierit. Qui mox,
ut venerit ante fontes,</hi> (306) <hi>stans benedicit fontes,
dicens ea voce, qua alias orationes. Et prima oratio a</hi> 
Dominus vobiscum <emph>72</emph> <hi>incipit, et finitur</hi> Per omnia
saecula saeculorum, <hi>sicut alia Oratio ad Missam.</hi> </p>
<p>Dominus vobiscum. <hi>Resp.</hi> Et cum spiritu tuo.</p>
<p> <hi>Oremus.</hi> --Omnipotens sempiterne Deus, adesto
magnae pietatis tuae mysteriis, adesto sacramentis, et
ad creandos novos populos, quos tibi fons baptismatis
parturit, spiritum adoptionis emitte ut quod nostrae
humilitatis gerendum est ministerio, tuae virtutis impleatur
<pb n="0088D"/>
effectu. Per Dominum.</p>
<p> <hi>Consecratio fontis canitur sicut praefatio, usque</hi> Et
Spiritus sancti: <hi>et non incipit a</hi> Vere dignum. <hi>Deinde
dicitur decantado.</hi> </p>
<p>Deus, qui invisibili potentia sacramentorum tuorum
mirabiliter operaris effectum, et licet nos tantis mysteriis
exsequendis simus indigni, tu tamen, gratiae
tuae dona non deserens, etiam ad nostras preces aures
tuae pietatis inclinas. Deus, (307) cujus Spiritus super
aquas inter ipsa mundi primordia ferebatur, ut jam
<pb n="0089A"/>
tunc virtutem sanctificationis aquarum natura (308)
conciperet. Deus, qui, (309) nocentis mundi crimina
per aquas abluens, regenerationis speciem in ipsa
diluvii effusione signasti, ut unius ejusdemque elementi
mysterio, et finis esset vitiis et origo virtutibus,
respice, Domine, in faciem Ecclesiae tuae, et multiplica
in ea regenerationes tuas, qui gratiae tuae affluentis
impetu laetificas civitatem tuam, fontemque
baptismatis aperis, toto orbe terrarum (310) gentibus
innovandis, ut tuae Majestatis imperio sumat Unigeniti
tui gratiam de Spiritu sancto.</p>
<p>+ <hi>Hic cum manu sua dividit aquam in</hi> (311) <hi>modum
crucis.</hi> </p>
<p>Qui hanc aquam regenerandis hominibus praeparatam
arcana sui luminis admistione fecundet, ut,
<pb n="0089B"/>
sanctificatione concepta, ab immaculato divini fontis
utero in novam renata creaturam progenies coelestis
emergat. Et quos aut sexus in corpore, aut aetas discernit
in tempore, omnes in unam pariat gratia mater
infantiam. Procul ergo hinc, jubente te Domine,
omnis spiritus immundus abscedat, procul tota nequitia
diabolicae fraudis absistat. Nihil hic loci habeat
contrariae virtutis admistio, non insidiando circumvolet,
non latendo (312) subripiat, non inficiendo
corrumpat. Sit haec sancta et innocens creatura libera
ab omni impugnatoris incursu, et totius nequitiae
purgata discessu; sit fons vivus, aqua regenerans,
unda purificans; ut omnes hoc lavacro salutifero
diluendi, operante in eis Spiritu sancto, perfectae
purgationis indulgentiam consequantur.</p>
<p>
          <pb n="0089C"/>+Unde benedico te creatura +aquae, per Deum
+vivum, per Deum sanctum qui te (313) in mundi
creatione principio Verbo separavit ab arida, cujus
(314) Spiritus super te ferebatur, qui (315) te de
paradiso manare et in quatuor fluminibus totam terram
rigare praecepit; (316) qui te in deserto amaram,
suavitate indita, fecit esse potabilem, et sitienti populo
de petra produxit. +Benedico te et per Jesum
Christum Filium ejus unicum Dominum nostrum, qui
te in Cana Galilaeae, signo admirabili, sua potentia,
convertit in vinum, qui pedibus super te ambulavit,
et a Joanne in Jordane in te baptizatus est. Qui te
una cum sanguine suo de latere produxit, et discipulis
suis jussit ut credentes baptizarentur in te, dicens:
Ite, docete omnes gentes, baptizantes eos,
<pb n="0089D"/>
in nomine + Patris, et Filii + et Spiritus sancti.</p>
<p> <emph>73</emph> <hi>Hic mutat vocem quasi lectionem legens:</hi> </p>
<p>Haec nobis praecepta servantibus tu, Deus omnipotens,
clemens adesto, tu benignus aspira, tu has simplices
aquas tuo ore benedicito, ut praeter naturalem
emundationem, quam lavandis possunt adhibere corporibus,
sint etiam purificandis mentibus efficaces.</p>
<p>(317) <hi>Et mittuntur praedicti duo cerei intus in baptisterio.
Hic</hi> (318) <hi>sufflat tribus vicibus in aqua.</hi> </p>
<p>Descendat, Domine, in hanc plenitudinem fontis,
virtus Spiritus tui, totamque hujus aquae substantiam,
regenerandi fecundet effectu. Hic omnium
peccatorum maculae deleantur, hic natura ad imaginem
tuam condita, et ad honorem sui reformata
<pb n="0090A"/>
principii, vetustatis cunctis squaloribus emundetur,
ut omnis homo hoc sacramentum regenerationis ingressus
in verae innocentiae novam infantiam renascatur.
Per Dominum nostrum Jesum Christum Filium
tuum, qui venturus est judicare vivos et mortuos, et
saeculum per ignem.</p>
<p> <hi>Inde accipiens vas aureum cum chrismate,</hi> (319) <hi>fundit
chrisma in fonte, in</hi> (320) <hi>modum crucis, et expandit
aquam cum manu sua. Tunc baptizantur infantes, primum
masculi, deinde feminae. Et tenente eo infantem,
a quo suscipiendus est, interrogat pontifex, vel sacerdos
ita:</hi> Quis (321) vocaris? <hi>Resp.</hi> Ill. <hi>Item interrogat sacerdos:</hi> 
(322) Credis in Deum patrem omnipotentem,
creatorem coeli et terrae? <hi>Resp.</hi> Credo. <hi>Interrogat:</hi> 
Et in Jesum Christum Filium ejus unicum Dominum,
<pb n="0090B"/>
nostrum, natum et passum? <hi>Resp.</hi> Credo. <hi>Interrogat:</hi> 
Credis et in Spiritum sanctum, sanctam
Ecclesiam Catholicam, sanctorum communionem, remissionem
peccatorum, carnis resurrectionem, vitam
aeternam? <hi>Resp.</hi> Credo. <hi>Interrogat:</hi> Vis baptizari? <hi>Resp.</hi> 
 Volo: <hi>Et dicit.</hi> Et (323) ego baptizo te in nomine
Patris, et Filii, et Spiritus sancti.</p>
<p> <hi>Ut autem surrexerit a fonte, ille qui eum suscipit,
offert eum uni presbytero,</hi> (324) <hi>qui faciat signum crucis
de chrismate cum police, in vertice ejus dicens.</hi> </p>
<p>(325) Deus omnipotens, Pater Domini nostri Jesu
Christi, qui te regeneravit ex aqua et Spiritu sancto,
quique dedit tibi remissionem omnium peccatorum,
ipse te liniat chrismate salutis in vitam aeternam. <hi>Resp.</hi> 
 Amen.</p>
<p>
          <pb n="0090C"/> <hi>Et baptizantur, et sunt parati, qui eos suscepturi
sunt,</hi> (326) <hi>cum linteis in manibus eorum, et accipiunt
ipsos a presbyteris qui eos baptizant. Pontifex vero redit
in sacrarium exspectans,</hi> (327) <hi>ut cum vestiti fuerint
infantes, confirmet eos. Qui</hi> (328) <hi>etiam non prohibentur
lactari ante sacram communionem, si necesse
fuerit. Induti vero ordinantur per ordinem sicut scripti
sunt. Et infantes quidem in brachiis dextris tenentur;</hi> 
(329) <hi>majores vero pedem ponunt super pedem</hi> (330) <hi>patrini sui. Deinde schola jussa facit litaniam quinam
ad fontes, pontifex vero veniens ad infantes, tenente
archidiacono chrisma, involutis scapulis, et brachiis
ex panno lineo, et</hi> 
 (331) <hi>levata manu sua super capita
omnium dicit:</hi> </p>
<p>(332) Omnipotens sempiterne Deus, qui regenerare
<pb n="0090D"/>
dignatus es hos famulos tuos ex aqua et Spiritu
sancto, quique dedisti eis remissionem omnium peccatorum,
emitte in eos septiformem Spiritum tuum
sanctum paraclitum de coelis, Spiritum sapientiae, et
intellectus, Spiritum consilii et fortitudinis, Spiritum
scientiae et pietatis: adimple eos <emph>74</emph> Spiritu timoris
tui, et consigna eos signo crucis in vitam propitiatus
aeternam. Per Dominum nostrum Jesum Christum
Filium tuum, qui tecum vivit et regnat Deus in unitate
ejusdem Spiritus sancti. Per.</p>
<p> <hi>Et interrogantibus diaconibus nomina singulorum,</hi> (333) <hi>pontifex, tincto pollice in chrismate, facit</hi> (334) <hi>crucem in fronte unius, similiter per omnes singillatim.
Quibus expletis, jussi incipiunt in ecclesia litaniam ternam.</hi> 
<pb n="0091A"/>
Et cum dixerint Agnus Dei, magister scholae dicit:
Ascendite: <hi>Et illuminatur ecclesia, et procedit pontifex
de sacrario cum duobus cereostatis, sicut superius, et
stant, sicut antea, a dextris et a sinistris altaris. Litania
expleta, dicit pontifex:</hi> (335) Gloria in excelsis Deo. <hi>Quo finito, dicit:</hi> 
 Pax vobiscum. <hi>Resp.</hi> Et (336) cum
spiritu tuo. <hi>Et dat Orationem:</hi> Deus, (337) qui hanc
sacratissimam noctem gloria dominicae Resurrectionis
illustras, conserva in nova familiae tuae progenie adoptionis
spiritum, quem dedisti, ut corpore et mente
renovati, puram tibi exhibeant servitutem. Per
eumdem Dominum nostrum Jesum Christum Filium
tuum, qui tecum vivit et regnat Deus in unitate ejusdem
Spirtus sancti. Per.</p>
<p> <hi>Deinde legitur Apostolus, et canitur</hi> Alleluia.</p>
<p>
          <pb n="0091B"/> <hi>Quod primum pontifex inchoat.</hi> Confitemini Domino. <hi>Tract.</hi> 
 Laudate Dominum omnes gentes. <hi>Sequitur
Evangelium.</hi> (338) <hi>Non cantent Offertorium,</hi> (339) <hi>neque
Agnus Dei, neque Communionem.</hi> </p>
<p> <hi>Super oblata.</hi> Suscipe, quaesumus, Domine, et plebis
tuae et tuorum Hostias renatorum, ut et confessione
tui nominis, et baptismate renovati sempiternam
beatitudinem consequantur. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere. Domine
sancte, Pater omnipotens, aeterne Deus: te omni
quidem tempore, sed in hac potissimum nocte
gloriosius collaudare et praedicare, per Christum Dominum
nostrum: qui inferorum claustra disrumpens,
victoriae suae clara vexilla suscepit, et triumphato
<pb n="0091C"/>
diabolo, victor a mortuis resurrexit. Et ideo cum
Angelis.</p>
<p>Te igitur, clementissime Pater, etc.</p>
<p>Communicantes, et noctem sacratissimam celebrantes
Resurrectionis Domini nostri Jesu Christi
secundum carnem. Sed et memoriam venerantes,
in primis gloriosae semper virginis Mariae, Genitricis
ejusdem Dei et Domini nostri Jesu Christi.</p>
<p>Hanc igitur oblationem servitutis nostrae, sed et
cunctae familiae tuae, quam tibi offerimus, pro his
quoque quos regenerare dignatus es ex aqua et
Spiritu sancto, tribuens eis remissionem omnium
peccatorum, quaesumus, Domine, ut placatus accipias.</p>
<p> <hi>Benedictio.</hi> --Deus, qui Ecclesiae suae intemerato
<pb n="0091D"/>
utero novos populos producens, eam virginitate
manente nova semper prole foecundat, fidei, spei et
charitatis vos munere repleat, et suae in vos benedictionis
dona infundat. Amen. Et qui hanc sacratissimam
noctem Redemptoris nostri Resurrectione voluit <emph>75</emph> 
 illustrare, mentes vestras peccatorum tenebris
mundatas virtutum copiis faciat coruscare. Amen.
Quo eorum qui modo renati sunt innocentiam imitari
<pb n="0092A"/>
certetis, et vascula mentium vestrarum exemplo
praesentium luminum illustretis, ut cum bonorum
operum lampadibus ad ejus sponsi thalamum cujus
Resurrectionem celebratis, cum prudentibus virginibus
intrare possitis. Amen. Quod ipse praestare
dignetur, cujus regnum.</p>
<p> <hi>Ad Complendum.</hi> --Praesta, quaesumus, omnipotens
Deus, ut, divino munere satiati, et sacris mysteriis
innovemur et moribus. Per.
</p>
      </div1>

<div1>
        <head>(340) IN DIE SANCTO PASCHAE.</head>
<p>Deus, qui hodierna die per Unigenitum tuum
aeternitatis nobis aditum, devicta morte, reserasti,
vota nostra, quae praeveniendo aspiras, etiam adjuvando
prosequere. Per eumdem.</p>
<p> <hi>Super oblata.</hi> --Suscipe, Domine, quaesumus, preces
<pb n="0092B"/>
populi tui cum oblationibus Hostiarum, ut paschalibus
initiata mysteriis, ad aeternitatis nobis medelam,
te operante, proficiant. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere, Domine
sancte, Pater omnipotens, aeterne Deus: Te
quidem omni tempore, sed in hac potissimum die
gloriosius praedicare, cum Pascha nostrum immolatus
est Christus. Ipse enim verus est Agnus, qui
abstulit peccata mundi. (341) Qui mortem nostram
moriendo destruxit, et vitam resurgendo reparavit.
Et ideo cum angelis.</p>
<p>Communicantes, et diem sacratissimum celebrantes, <hi>etc.</hi> </p>
<p>Hanc igitur oblationem servitutis nostrae. Sed et
<pb n="0092C"/>
cunctae, <hi>etc.</hi> </p>
<p> <hi>Benedictio.</hi> --Benedicat vos omnipotens Deus,
hodierna interveniente paschali solemnitate, et ab
omni miseratus dignetur defendere pravitate. Amen.
Et qui ad aeternam vitam in Unigeniti sui resurrectione
vos reparat, in ipsius adventu immortalitatis
vos gaudiis vestiat. Amen. Et qui, expletis jejuniorum
sive passionis Dominicae diebus, paschalis festi
gaudia celebratis, ad ea festa, quae non sunt annua,
sed continua, ipso opitulante exsultantibus animis
veniatis. Amen. Quod ipse praestare.</p>
<p> <hi>Ad Complendum.</hi> --Spiritum nobis, Domine, tuae
charitatis infunde, ut quos sacramentis paschalibus
satiasti, tua facias pietate concordes. Per.</p>
<p> <hi>Ad Vesperos.</hi> Concede, quaesumus, omnipotens
<pb n="0092D"/>
Deus, ut qui Resurrectionis Dominicae solemnia colimus,
innovatione <emph>76</emph> tui Spiritus a morte animae
resurgamus. Per eumdem Dominum nostrum Jesum
Christum Filium tuum, qui tecum vivit et regnat
Deus in unitate ejusdem Spiritus sancti, per omnia
saecula saeculorum.</p>
<p> <hi>Ad fontes.</hi> --Praesta, quaesumus, omnipotens
Deus, ut qui Resurrectionis dominicae solemnia colimus,
<pb n="0093A"/>
ereptionis nostrae suscipere laetitiam mereamur.
Per eumdem.</p>
<p> <hi>Alia.</hi> --Praesta, quaesumus, omnipotens Deus, ut
qui gratiam dominicae Resurrectionis agnovimus, ipsi
per amorem Spiritus a morte animae resurgamus.
Per eumdem.</p>
<p> <hi>Alia.</hi> --Deus, qui paschale nobis remedium contulisti,
populum tuum coelesti dono prosequere, ut
inde post in perpetuum gaudeat, unde nunc temporaliter
exsultat. Per Dominum nostrum Jesum Christum.</p>
</div1>

<div1>
        <head> FERIA II IN ALBIS.</head>
<p>Deus, qui solemnitate Paschali mundo remedia
contulisti, populum tuum, quaesumus, coelesti dono
prosequere, ut et perfectam libertatem consequi mereatur,
<pb n="0093B"/>
et ad vitam proficiat sempiternam. Per.</p>
<p> <hi>Super oblata.</hi> --Paschales hostias recensentes,
quaesumus, Domine, ut quod frequentamus actu,
comprehendamus affectu. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, et
te suppliciter exorare, ut fidelibus tuis dignanter impendas,
quo et paschalia capiant sacramenta, et desideranter
exspectent ventura, ut, in mysteriis quibus
renati sunt permanentes, ad novam vitam his operantibus
perducantur. Per Christum.</p>
<p>Te igitur, <hi>sicut in Pascha.</hi> </p>
<p> <hi>Benedictio.</hi> --Deus, qui pro vobis suscepit injuriam
crucis, laetitia vos innovet suae Resurrectionis.
<pb n="0093C"/>
Amen. Et qui pendenti secum in cruce latroni
(342) omisit delictum, vos salvet a cunctis nexibus
peccatorum. Amen. Ut redemptionis vestrae mysterium
et digne conservetis in opere, et locupletius
aeterna perfruamini remuneratione. Amen. Quod ipse
praestare dignetur.</p>
<p> <hi>Ad Complendum.</hi> --Impleatur in nobis, quaesumus,
Domine, sacramenti paschalis sancta libatio, nosque
de terrenis affectibus ad coeleste transferat institutum.
Per.</p>
<p> <emph>77</emph> <hi>Ad Vesperos.</hi> --Concede, quaesumus, omnipotens
Deus, ut qui peccatorum nostrorum pondere
premimur, a cunctis malis imminentibus per haec
Paschalia festa liberemur. Per Dominum nostrum.</p>
<p> <hi>Ad fontes.</hi> --Concede, quaesumus, omnipotens
<pb n="0093D"/>
Deus, ut festa paschalia, quae venerando colimus,
etiam vivendo teneamus. Per Dominum nostrum.</p>
<p> <hi>Alia.</hi> --Deus, qui populum tuum de hostis callidi
servitute liberasti, preces ejus misericorditer respice,
et adversantes ei tua virtute prosterne. Per Dominum
nostrum.</p>
</div1>

<div1>
        <head> FERIA III IN ALBIS.</head>

<pb n="0094A"/>
<p>Deus, qui Ecclesiam tuam novo semper fetu multiplicas,
concede famulis tuis ut (343) sacramentum
vivendo teneant, quod fide perceperunt. Per.</p>
<p> <hi>Super oblata.</hi> --Suscipe, Domine, fidelium preces,
cum oblationibus Hostiarum, ut per haec piae devotionis
officia, ad coelestem gloriam transeamus. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum. Qui oblatione sui corporis,
remotis sacrificiorum carnalium observationibus,
(344) seipsum tibi sacram Hostiam, Agnumque
immaculatum summus Sacerdos pro salute nostra immolavit.
Per quem.</p>
<p>
          <pb n="0094B"/>Te igitur, <hi>sicut in Pascha.</hi> </p>
<p> <hi>Benedictio.</hi> --Deus, qui vos lavit aqua sui lateris,
et redemit effusione cruoris, ipse in vobis confirmet
gratiam adeptae Redemptionis. Amen. Per quem
renati estis ex aqua et Spiritu sancto, ipse vos coelesti
consociet regno. Amen. Quique dedit vobis initia
sanctae fidei, ipse conferat et perfectionem operis,
et plenitudinem charitatis. Amen. Quod ipse praestare
dignetur.</p>
<p> <hi>Ad Complendum.</hi> --Concede, quaesumus, omnipotens
Deus, ut paschalis perceptio sacramenti (345)
continua in nostris mentibus perseveret. Per.</p>
<p> <hi>Ad Vesperos.</hi> --Concede, quaesumus, omnipotens
Deus, ut qui paschalis festivitatis solemnia colimus,
in tua semper sanctificatione vivamus. Per.</p>
<p>
          <pb n="0094C"/> <hi>Ad fontes.</hi> --Praesta, quaesumus, omnipotens
Deus, ut per haec paschalia festa, quae colimus, devoti
in tua semper laude vivamus. Per.</p>
<p> <emph>78</emph> <hi>Alia.</hi> --Deus, qui conspicis familiam tuam
omni humana virtute destitui, paschali interveniente
festivitate, tui eam brachii protectione custodi. Per.</p>
</div1>

<div1>
        <head> FERIA IV IN ALBIS.</head>
<p>Deus, qui nos Resurrectionis dominicae annua solemnitate
laetificas, concede propitius ut per temporalia
festa, quae agimus, pervenire ad gaudia aeterna
mereamur. Per eumdem.</p>
<p> <hi>Super oblata.</hi> --Sacrificia, Domine, paschalibus
gaudiis immolamus, quibus Ecclesia mirabiliter et
(346) nascitur et nutritur. Per.</p>
<p> <hi>Praefatio.</hi> --Vere dignum et justum est, aequum
<pb n="0094D"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus, et
pietatem tuam indefessis precibus implorare, ut qui
paschalis festivitatis solemnia colimus, in tua semper
sanctificatione vivamus. Quo per temporalis festi
observationem pervenire mereamur ad aeternorum
<pb n="0095A"/>
gaudiorum continuationem. Per Christum Dominum
nostrum.</p>
<p>Te igitur, <hi>sicut in Pascha.</hi> </p>
<p> <hi>Benedictio.</hi> --Dominus Deus noster vos perducat
ad arborem vitae, qui eruit de lacu miseriae.
Amen. Ipse vobis aperiat januam paradisi, qui confregit
portas inferni. Amen. Ipse vos eruat flagello, et
in regnum suum perducat confitentes, qui pati dignatus
est pro impiis innocens. Amen. Quod ipse praestare
dignetur.</p>
<p> <hi>Ad Complendum.</hi> --Ab omni nos, quaesumus, Domine,
vetustate purgatos, sacramenti tui veneranda
perceptio in novam transferat creaturam. Per Dominum
nostrum.</p>
<p> <hi>Ad Vesperos.</hi> --Praesta, quaesumus, omnipotens
<pb n="0095B"/>
Deus, ut hujus paschalis festivatis mirabile sacramentum,
et temporalem nobis tranquillitatem tribuat,
et vitam conferat sempiternam. Per.</p>
<p> <hi>Ad fontes.</hi> --Deus, qui nos per paschalia festa laetificas,
concede propitius ut ea quae devote agimus,
te adjuvante, fideliter teneamus. Per.</p>
<p> <hi>Alia.</hi> --Tribue, quaesumus, omnipotens Deus, ut
illuc tendat Christianae devotionis affectus, quo tecum
est nostra substantia. Per eumdem.</p>
</div1>

<div1>
        <head> FERIA V IN ALBIS.</head>
<p>Deus, qui diversitatem gentium in confessione tui
nominis <emph>79</emph> adunasti, da ut renatis fonte baptismatis,
una sit fides mentium, et pietas actionum. Per.</p>
<p> <hi>Super oblata.</hi> --Suscipe, quaesumus, Domine,
munera populorum tuorum propitius, ut confessione
<pb n="0095C"/>
tui nominis, et baptismate renovati, sempiternam
beatitudinem consequantur. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: qui
nos per paschale mysterium docuit vetustatem vitae
relinquere, et in novitate spiritus ambulare, a quo
perpetuae mortis superatur acerbitas, et aeternae vitae
fidelibus tribuitur integritas. Per quem Majestatem.</p>
<p>Te igitur, <hi>sicut in Pascha.</hi> </p>
<p> <hi>Benedictio.</hi> --Omnipotentis Dei et Domini nostri
benedictionibus repleamini, cujus estis sanguine pretioso
redempti. Amen. Ejus vos indeficiens repleat
gratia, cujus ineffabilis plasmavit potentia, (347) et
qui vobis in hoc mundo praestitit conditionem nascendi,
<pb n="0095D"/>
ipse in regno aeterno tribuat mansionem sine fine
vivendi. Amen. Quod ipse praestare dignetur.</p>
<p> <hi>Ad Complendum.</hi> --Exaudi, Domine, preces nostras,
ut redemptionis nostrae sacrosancta commercia,
et vitae nobis conferant praesentis auxilium, et
gaudia sempiterna concilient. Per.</p>
<p>
          <pb n="0096A"/> <hi>Ad Vesperos.</hi> --Deus, qui in nobis ad celebrandum
paschale sacramentum liberiores animos praestitisti,
doce nos et metuere (348) quod irasceris, et amare
quod praecipis. Per.</p>
<p> <hi>Ad fontes.</hi> --Da, quaesumus, omnipotens Deus,
ut Ecclesia tua, et suorum firmitate membrorum, et
nova semper fecunditate laetetur. Per Dominum nostrum.</p>
<p> <hi>Alia.</hi> --Multiplica, quaesumus, Domine, fidem populi
tui, ut cujus per te sumpsit initium, per te consequatur
augmentum. Per.</p>
</div1>

<div1>
        <head> FERIA VI IN ALBIS.</head>
<p>Omnipotens sempiterne Deus, qui paschale sacramentum
in reconciliationis humanae foedere contulisti,
da mentibus nostris, ut quod professione celebramus,
<pb n="0096B"/>
imitemur effectu. Per.</p>
<p> <hi>Super oblata.</hi> --Hostias, quaesumus, Domine, placatus
assume, quas et pro renatorum expiatione deferimus,
et pro acceleratione coelestis auxilii. Per.</p>
<p> <emph>80</emph> <hi>Praefatio.</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus, per Christum Dominum nostrum: qui, secundum
promissionis suae incommutabilem veritatem,
coelestis pontifex factus in aeternum, (349) solus omnium
sacerdotum peccati remissione non eguit, sed
(350) potius peccatum mundi idem verus Agnus abstersit.
Per quem.</p>
<p>Te igitur, <hi>sicut in Pascha</hi> </p>
<p> <hi>Benedictio.</hi> --Benedicat vos de coelis omnipotens
<pb n="0096C"/>
Deus, qui per crucem et sanguinem passionis
suae vos dignatus est redimere in terris. Amen. Ipse
vos renovet a vetustate peccati, qui pro vobis dignatus
est crucifigi, vosque ad coelestia suscitet, qui pro
vobis inferos penetravit. Amen. Vitam suam Dominus
vobis tribuat, qui mortem vestram suscepit, et
perdidit. Amen. Quod ipse praestare.</p>
<p> <hi>Ad Complendum.</hi> --Respice, quaesumus, Domine,
populum tuum, et quem aeternis dignatus es renovare
mysteriis, a temporalibus culpis dignanter absolve.
Per Dominum nostrum.</p>
<p> <hi>Ad Vesperos.</hi> --Deus, per quem nobis et redemptio
venit et praestatur adoptio, respice in opera misericordiae
tuae, ut in Christo renatis et aeterna tribuatur
haereditas et vera libertas. Per eumdem.</p>
<p> <hi>Ad fontes.</hi> --Adesto, quaesumus, Domine, familiae
<pb n="0096D"/>
tuae, et dignanter impende, ut quibus fidei gratiam
contulisti, et coronam largiaris aeternam. Per Dominum
nostrum.
</p>
      </div1>

<div1>
        <head> SABBATO IN ALBIS.</head>
<p>Concede, quaesumus, omnipotens Deus, ut qui festa
<pb n="0097A"/>
paschalia venerando egimus, per haec contingere
ad gaudia aeterna mereamur. Per.</p>
<p> <hi>Super oblata.</hi> --Concede, quaesumus, Domine,
semper nos per haec mysteria paschalia gratulari, ut
continua nostrae reparationis operatio perpetuae nobis
fiat causa laetitiae. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: per
quem supplices exposcimus, ut cujus muneris pignus
accepimus, manifesta dona comprehendere valeamus.
Et quae nobis fideliter speranda paschale contulit
sacramentum, per Resurrectionis ejus attingere
mereamur ineffabile mysterium. Per quem.</p>
<p>Te igitur, <hi>sicut in Pascha.</hi> </p>
<p>
          <pb n="0097B"/> <hi>Benedictio.</hi> </p>
<p> <emph>81</emph> <hi>Ad Complendum.</hi> --Redemptionis nostrae munere
vegetati, quaesumus, Domine, ut hoc perpetuae
salutis auxilium fides semper vera (351) perficiat.</p>
<p> <hi>Ad Vesperos.</hi> --Deus, totius conditor creaturae,
famulos tuos, quos fonte renovasti baptismatis,
quosque gratiae tuae plenitudine solidasti, in adoptionis
sorte facias dignanter ascribi. Per Dominum
nostrum.</p>
<p> <hi>Ad fontes.</hi> --Deus, qui multiplicas Ecclesiam
tuam in sobole renascentium, fac eam gaudere propitius
de suorum profectibus filiorum. Per Dominum
nostrum.
</p>
      </div1>

<div1>
        <head>(352) DOMINICA OCTAVAS PASCHAE.</head>
<p>Praesta, quaesumus, omnipotens Deus, ut qui paschalia
<pb n="0097C"/>
festa peregimus, haec, te largiente, moribus
et vita teneamus. Per Dominum nostrum.</p>
<p> <hi>Super oblata.</hi> --Suscipe munera, quaesumus, Domine,
exsultantis Ecclesiae, et cui causam tanti gaudii
praestitisti, perpetuum fructum concede laetitiae.</p>
<p> <hi>Praefatio.</hi> --Vere dignum et justum est, aequum
et salutare nos tibi semper et ubique gratias agere,
Domine sancte, Pater omnipotens, aeterne Deus,
et te suppliciter obsecrare, ne nos ad illum sinas
redire actum cui jure dominatur inimicus, sed in
hac potius facias absolutione persistere, per quam
diabolus exstitit, Filio tuo vincente, captivus. Et
ideo cum angelis.</p>
<p> <hi>Benedictio.</hi> --Deus, cujus Unigenitus discipulis
suis januis clausis dignatus est apparere, suae vos
<pb n="0097D"/>
benedictionis dono locupletare et coelestis vobis regni
januas dignetur aperire. Amen. Et qui ab eorum
pectoribus attactu sui corporis vulnus amputavit
dubietatis, concedat ut per fidem qua eum resurrexisse
creditis omnium delictorum maculis careatis.
Amen. Et qui cum Thoma Deum et Dominum
creditis, et cernuis vocibus invocatis, ab eo et
in hoc saeculo a malis omnibus tueri, et in futuro
<pb n="0098A"/>
sanctorum coetibus ascisci valeatis. Amen. Quod
ipse praestare.</p>
<p> <hi>Ad Complendum.</hi> --Quaesumus, Domine Deus
noster, ut sacrosancta mysteria, quae pro reparationis
nostrae munimine contulisti, et praesens nobis
remedium esse facias et futurum. Per.</p>
<p> <hi>Alia.</hi> --Deus, qui nos fecisti hodierna die paschalia
festa celebrare, fac nos, quaesumus, in coelesti
regno gaudere. Per.</p>
<p> <hi>Ad Vesperos.</hi> --Deus, qui nos exsultantibus animis
Pascha tuum <emph>82</emph> celebrare tribuisti, fac nos,
quaesumus, et temporalibus gaudere subsidiis, et
aeternitatis affectibus gratulari. Per Dominum nostrum.</p>
</div1>

<div1>
        <head>(353) ALIAE ORATIONES PASCHALES.</head>
<p>Deus, qui credentes in te fonte baptismatis innovasti,
<pb n="0098B"/>
hanc renatis in Christo concede custodiam, ut
nullo erroris incursu gratiam tuae benedictionis amittant.
Per eumdem.</p>
<p> <hi>Alia.</hi> --Deus, qui ad aeternam vitam in Christi
Resurrectione nos reparas, erige nos ad consedentem
in dextera tua nostrae salutis auctorem, ut qui
propter nos judicandus advenit, pro nobis judicaturus
adveniat Jesus Christus Filius tuus Dominus noster.
Qui tecum vivit et regnat.</p>
<p> <hi>Alia.</hi> --Deus et reparator innocentiae et amator,
dirige ad te tuorum corda servorum, ut de infidelitatis
tenebris liberati, nunquam a tuae veritatis luce
discedant. Per Dominum.</p>
<p> <hi>Alia.</hi> --Deus, qui credentes in te populos gratiae
tuae largitate multiplicas, respice propitius ad electionem
<pb n="0098C"/>
tuam, ut qui sacramento baptismatis sunt
renati, regni coelestis mereantur introitum. Per.</p>
<p> <hi>Alia.</hi> --Omnipotens sempiterne Deus, qui humanam
naturam supra primae originis reparas dignitatem,
respice pietatis tuae ineffabile sacramentum, et
quos regenerationis mysterio innovare dignatus es,
in his dona tua perpetuae gratiae protectione conserva.
Per.</p>
<p> <hi>Alia.</hi> --Omnipotens sempiterne Deus, deduc nos
ad societatem coelestium gaudiorum, ut Spiritu sancto
renatos regnum tuum facias introire, atque eo
perveniat humilitas gregis, quo praecessit celsitudo
Pastoris. Qui tecum vivit.</p>
<p> <hi>Alia.</hi> --Deus, qui pro salute mundi sacrificium
paschale fecisti, propitiare supplicationibus nostris,
<pb n="0098D"/>
et interpellans pro nobis Pontifex summus, (354)
nos per id quod nostri est similis reconciliet, per id
quod tibi est aequalis absolvat Jesus Christus Filius
tuus.</p>
<p> <hi>Alia.</hi> --Praesta nobis, omnipotens et misericors
Deus, ut in Resurrectione Domini nostri Jesu Christi
percipiamus veraciter portionem. Qui tecum vivit.</p>
<p> <hi>Alia.</hi> --Deus, qui ad aeternam vitam in Christi
<pb n="0099A"/>
Resurrectione nos reparas, imple pietatis tuae ineffabile
sacramentum, ut, cum in Majestate sua Salvator
noster advenerit, quos fecisti baptismo regenerari,
facias beata immortalitate vestiri. Per eumdem.</p>
<p> <emph>83</emph> <hi>Alia.</hi> --Deus, humani generis conditor et
Redemptor, da, quaesumus, ut reparationis nostrae
collata subsidia, te jugiter inspirante, sectemur. Per.</p>
<p> <hi>Alia.</hi> --Deus, qui renatis ex aqua et Spiritu sancto
coelestis regni pandis introitum, ange super famulos
tuos gratiam, quam dedisti, ut qui ab omnibus
sunt purgati peccatis, nullis priventur promissis. Per.</p>
<p> <hi>Alia.</hi> --Conserva in nobis, quaesumus, Domine,
misericordiam tuam, ut quos ab erroris liberasti
caligine, veritatis tuae firmius inhaerere facias documento.
<pb n="0099B"/>
Per Dominum.</p>
<p> <hi>Alia.</hi> --Solita, quaesumus, Domine, nos pietate
custodi, ut qui Unigeniti tui passione sunt redempti,
ejus Resurrectione laetentur. Per eumdem.</p>
<p> <hi>Alia.</hi> --Omnipotens sempiterne Deus, propensius
his diebus tuam misericordiam consequamur, quibus
eam plenius, te largiente, cognovimus. Per.
</p>
      </div1>

<div1>
        <head>XVIII KAL. MAII.--NATALIS SANCTORUM TIBURTII, VALERIANI ET MAXIMI.</head>
<p>Praesta, quaesumus, omnipotens Deus, ut qui sanctorum
tuorum Tiburtii, Valeriani et Maximi solemnia
colimus, eorum etiam virtutes imitemur. Per
Dominum nostrum.</p>
<p> <hi>Super oblata.</hi> --Hostia haec, quaesumus, Domine,
quam sanctorum tuorum natalitia recensentes offerimus,
<pb n="0099C"/>
et vincula nostrae pravitatis absolvat, et tuae
nobis misericordiae dona conciliet. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
te in sanctorum martyrum tuorum festivitate laudare,
qui semper es mirabilis in tuorum commemoratione
sanctorum, et magnae fidei largiris affectum,
et tolerantiam tribuis passionum, et antiqui hostis
facis superari machinamentum, quo egregii martyres
tui ad capiendam supernorum beatitudinem praemiorum
nullis impediantur retinaculis blandimentorum.
Per Christum.</p>
<p> <hi>Ad Complendum.</hi> --Coelesti munere saginati, quaesumus,
Domine Deus noster, ut haec nobis (355)
<pb n="0099D"/>
dona martyrum tuorum intercessio beata sanctificet.
Per.
</p>
      </div1>

<div1>
        <head> <emph>84</emph> IX KAL. MAII.--NATALIS SANCTI GEORGII MARTYRIS.</head>
<p>Deus, qui nos beati Georgii martyris tui meritis
et intercessione laetificas, concede propitius ut qui
<pb n="0100A"/>
ejus beneficia poscimus, (356) dona tuae gratiae consequamur.
Per.</p>
<p> <hi>Super oblata.</hi> --Munera, Domine, oblata sanctifica,
et, intercedente beato Georgio martyre tuo,
nos per haec a peccatorum nostrorum maculis
emunda. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: pro cujus nominis
veneranda confessione, beatus martyr Georgius
diversa supplicia sustinuit, et ea devincens, coronam
perpetuitatis promeruit. Per quem Majestatem tuam.</p>
<p> <hi>Ad Complendum.</hi> --Beati Georgii martyris tui,
Domine, suffragiis exoratus, percepta sacramenti
<pb n="0100B"/>
tui nos virtute defende. Per.
</p>
      </div1>

<div1>
        <head>VII (357) KAL. MAII.--NATALIS SANCTI MARCI EVANGELISTAE.</head>
<p>Deus, qui beatum Marcum evangelistam tuum
evangelicae praedicationis gratia sublimasti, tribue,
quaesumus, ejus nos semper et eruditione proficere
et oratione defendi. Per.</p>
<p> <hi>Super oblata.</hi> --Beati Marci evangelistae tui solemnitate
tibi munera deferentes, quaesumus, Domine,
ut sicut illum praedicatio evangelica fecit gloriosum,
ita nos ejus intercessio et verbo et opere
tibi reddat acceptos. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
<pb n="0100C"/>
Christum Dominum nostrum: cujus gratia beatum
Marcum in sacerdotium elegit, doctrina ad praedicandum
erudiit, potentia ad perseverandum confirmavit,
ut per sacerdotalem infulam (358) perveniret
ad martyrii palmam; docensque subditos, instruens
vivendi exemplo, confirmans pattendo, ad te coronandus
perveniret, qui persecutorum minas intrepidus
superasset. Cujus interventus, nos, quaesumus,
a nostris mundet delictis, qui tibi placuit tot donorum
praerogativis. Per quem Majestatem.</p>
<p>
          <emph> B. R. </emph>
        </p>
<p> <hi>Ad Complendum.</hi> --Tribuant nobis, quaesumus,
Domine, continuum <emph>85</emph> tua sancta praesidium, quod
beati Marci evangelistae tui precibus nos ab omnibus
semper tueatur adversis. Per.</p>
</div1>

<div1>
        <head>IV KALENDIS MAII.--NATALIS SANCTI (359) VITALIS MARTYRIS.</head>

<pb n="0100D"/>
<p>Praesta, quaesumus, omnipotens Deus, ut, intercedente
beato Vitale martyre tuo, et a cunctis adversitatibus
liberemur in corpore, et a pravis cogitationibus
 mundemur in mente. Per Dominum nostrum.</p>
<p> <hi>Super oblata.</hi> --Accepta sit in conspectu tuo,
<pb n="0101A"/>
Domine, nostra devotio, et ejus nobis fiat supplicatione
salutaris, pro cujus solemnitate defertur. Per.</p>
<p> <hi>Ad Complendum.</hi> --Exsultet, Domine, populus
tuus in sancti tui commemoratione Vitalis, et cujus
votivo laetatur officio, suffragio relevetur optato. Per.</p>
</div1>

<div1>
        <head>KALENDIS MAII.--NATALIS SANCTORUM APOSTOLORUM DRI, PHILIPPI ET JACOBI.</head>
<p>Deus, qui nos annua apostolorum tuorum Philippi
et Jacobi solemnitate laetificas, praesta, quaesumus,
ut quorum gaudemus meritis, instruamur exemplis.
Per.</p>
<p> <hi>Super oblata.</hi> --Munera, Domine, quae pro apostolorum
tuorum Philippi et Jacobi solemnitate deferimus,
propitius suscipe, et mala omnia, quae meremur,
averte. Per.</p>
<p>
          <pb n="0101B"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: qui
Ecclesiam tuam in apostolica soliditate firmasti, de
quorum consortio sunt beati Philippus et Jacobus,
quorum passionis hodie festa veneramur; poscentes
ut sicut eorum doctrinis instruimur, ita exemplis
muniamur, et precibus adjuvemur. Per Christum
Dominum nostrum.</p>
<p>
          <emph>(360) B. R. </emph>
        </p>
<p> <hi>Ad Complendum.</hi> --Quaesumus, Domine, salutaribus
repleti mysteriis, ut quorum mysteria celebramus,
eorum orationibus adjuvemur. Per Dominum.</p>
<p> <hi>Super populum.</hi> --Beatorum apostolorum Philippi
et Jacobi honore continuo, Domine, plebs tua semper
<pb n="0101C"/>
exsultet, et his praesulibus gubernetur, quorum
et doctrinis gaudet et meritis. Per.
</p>
      </div1>

<div1>
        <head> <emph>86</emph> V NONAS MAII.--NATALIS SANCTORUM (361) ALEXANEVENTII ET THEODOLI.</head>
<p>Praesta, quaesumus, omnipotens Deus, ut, qui
sanctorum tuorum Alexandri, Eventii, et Theodoli
natalitia colimus, a cunctis malis imminentibus eorum
intercessionibus liberemur. Per Dominum.</p>
<p> <hi>Super oblata.</hi> --Super has Hostias, Domine, benedictio
copiosa descendat, quae et sanctificationem
nobis clementer operetur, et de martyrum nos solemnitate
laetificet. Per.</p>
<p> <hi>Ad Complendum.</hi> --Pasce nos, Domine, tuorum
gaudiis ubique sanctorum, quia nostrae salutis augmenta
sunt, quoties illis honor impenditur, in quibus
<pb n="0101D"/>
tu mirabilis praedicaris. Per.</p>
</div1>

<div1>
        <head>EODEM DIE.--(362) INVENTIO SANCTAE CRUCIS.</head>
<p>Deus, qui in praeclara salutiferae crucis inventione,
(363) passionis tuae miracula suscitasti, concede, ut
vitalis ligni pretio, aeternae vitae suffragia consequamur.
Qui vivis et regnas.</p>
<p> <hi>Super populum.</hi> --Sacrificium, Domine, quod
immolamus, placatus intende, ut ab omni nos exuat
bellorum nequitia, et per vexillum sanctae crucis Filii
<pb n="0102A"/>
tui, ad conterendas potestatis adversae insidias,
nos in tuae protectionis securitate constituat. Per
eumdem.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: qui (364) per passionem
crucis mundum redemit, et antiquae arboris
amarissimum gustum crucis medicamine indulcavit;
mortemque quae per lignum vetitum venerat, per ligni
trophaeum devicit, ut mirabili suae pietatis dispensatione,
qui per ligni gustum a florigera sede discesseramus,
per crucis lignum ad paradisi gaudia redeamus.
Per quem.</p>
<p> <hi>Benedictio.</hi> --Benedicat vobis omnipotens Deus,
<pb n="0102B"/>
qui per Unigeniti sui Domini nostri Jesu Christi passionem
et crucis patibulum genus redemit humanum.
Amen. Concedatque vobis ut cum omnibus sanctis,
(365) quae sit ejusdem crucis longitudo, latitudo, sublimitas
et profundum, mente devota comprehendere
possitis. Amen. Quatenus vosmetipsos abnegando,
crucemque gestando, ita in praesentis vitae stadio
Redemptorem nostrum possitis sequi, ut ei inter
choros angelorum post obitum mereamini ascisci.
Amen. Quod ille praestare, etc.</p>
<p> <emph>87</emph> <hi>Ad Complendum.</hi> --Repleti alimonia coelesti,
et spiritali poculo recreati, quaesumus, omnipotens
Deus, ub ab hoste maligno defendas, quos per lignum
sanctae crucis Filii tui, arma justitiae pro salute
mundi triumphare jussisti. Qui tecum.</p>
<p>
          <pb n="0102C"/> <hi>Alia.</hi> --Deus, qui omnia verbo tuo fecisti, supplices
quaesumus ineffabilem clementiam tuam, ut quos
per lignum sanctae crucis Filii tui pio cruore (366)
es dignatus redimere, omnibus in te credentibus dira
serpentis venena exstinguas, et per gratiam Spiritus
sancti poculum salutis semper infundas. Per eumdem.
</p>
      </div1>

<div1>
        <head>PRIDIE NONAS MAII.-- NATALIS (367) SANCTI JOANNIS ANTE PORTAM LATINAM.</head>
<p>Deus, qui conspicis quia nos undique mala nostra
perturbant, praesta, quaesumus, ut beati Joannis
apostoli tui intercessio gloriosa nos protegat. Per.</p>
<p> <hi>Super oblata.</hi> --Muneribus nostris, quaesumus,
Domine, precibusque susceptis, et coelestibus nos
munda mysteriis, et clementer exaudi. Per Dominum.</p>
<p> <hi>Ad Complendum.</hi> --Refecti, Domine, pane coelesti,
<pb n="0102D"/>
ad vitam, quaesumus, nutriamur aeternam. Per.</p>
</div1>

<div1>
        <head>VI IDUS MAII.--NATALIS SANCTORUM (368) GORDIANI ET EPIMACHI.</head>
<p>Da, quaesumus, omnipotens Deus, ut qui beatorum
Gordiani atque Epimachi solemnia colimus, eorum
apud te intercessionibus adjuvemur. Per.</p>
<p> <hi>Super oblata.</hi> --Hostias tibi, Domine, beatorum
martyrum Gordiani atque Epimachi dicatas meritis
<pb n="0103A"/>
benignus assume, et ad perpetuum nobis tribue provenire
subsidium. Per.</p>
<p> <hi>Ad Complendum.</hi> --Quaesumus, omnipotens Deus,
ut qui coelestia alimenta percepimus, intercedentibus
sanctis tuis Gordiano atque Epimacho, per haec contra
adversa omnia muniamur. Per.</p>
</div1>

<div1>
        <head>IV IDUS MAII.--NATALIS (369) SANCTI PANCRATII MARTYRIS.</head>
<p>Praesta, quaesumus, omnipotens Deus, ut qui
beati Pancratii martyris, tui natalitia colimus, a cunctis
malis imminentibus <emph>88</emph> ejus intercessionibus
liberemur. Per Dominum.</p>
<p> <hi>Super oblata.</hi> --Munera, quaesumus, Domine, tibi
dicata sanctifica, et, intercedente beato Pancratio
martyre tuo, per eadem nos placatus intende.</p>
<p>
          <emph>
            <pb n="0103B"/>(370) B. R. </emph>
        </p>
<p> <hi>Super populum.</hi> --Beati Pancratii martyris tui,
Domine, intercessione placatus, praesta, quaesumus,
ut quae temporali celebramus actione, perpetua (371)
salutatione capiamus. Per.
</p>
      </div1>

<div1>
        <head>III IDUS MAII.--(372) NATALIS SANCTAE MARIAE AD MARTYRES.</head>
<p>Concede, quaesumus, omnipotens Deus, ad eorum
gaudia aeterna pertingere, de quorum nos virtute tribuis
annua solemnitate gaudere. Per.</p>
<p> <hi>Super oblata.</hi> --Super has, quaesumus, hostias,
Domine, benedictio copiosa descendat, quae et sanctificationem
nobis clementer operetur, et de martyrum
nos solemnitate laetificet. Per.</p>
<p> <hi>Ad Complendum.</hi> --Supplices te rogamus, omnipotens
Deus, ut quos tuis reficis sacramentis, tibi
<pb n="0103C"/>
etiam placitis moribus dignanter deservire concedas.
Per.</p>
</div1>

<div1>
        <head>VIII KALENDAS JUNII.--(373) NATALIS SANCTI URBANI PAPAE.</head>
<p>Da, quaesumus, omnipotens Deus, ut qui beati Urbani
martyris tui atque pontificis solemnia colimus,
ejus apud te intercessionibus adjuvemur. Per.</p>
<p> <hi>Super oblata.</hi> --Haec Hostia, Domine, quaesumus,
emundet nostra crimina, et, intercedente beato Urbano
martyre tuo, (374) sacrificium celebrandum
subditorum tibi corpora mentesque sanctificet.</p>
<p> <hi>Ad Complendum.</hi> --Beati Urbani martyris tui atque
pontificis, Domine, intercessione placatus, praesta,
quaesumus, ut quae temporali celebramus actione,
perpetua salvatione capiamus. Per Dominum nostrum.</p>
</div1>

<div1>
        <head> DOMINICA I POST OCTAVAS PASCHAE.</head>

<pb n="0103D"/>
<p>Deus, qui in Filii tui humilitate jacentem mundum
erexisti, fidelibus tuis perpetuam laetitiam <emph>89</emph> concede,
ut quos perpetuae mortis eripuisti casibus,
gaudiis facias sempiternis perfrui. Per.</p>
<p> <hi>Super oblata.</hi> --Digne nos tuo nomini, quaesumus,
<pb n="0104A"/>
Domine, famulari salutaris cibus et sacer potus efficiat,
ut renovatio conditionis humanae, quam mysteria
continent, in nostris jugiter sensibus offeratur.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
immensam bonitatis tuae pietatem humiliter exorare,
ut ignorantiam nostrae mortalitatis attendens, ex tua
inspiratione nos facias postulare quod rectum est,
et tua clementia tribuas impetrare quod poscimus.
Per Christum.</p>
<p> <hi>Benedictio.</hi> -- Benedicat vos omnipotens Deus, qui
vos gratuita miseratione creavit, et in resurrectione
Unigeniti sui spem vobis resurgendi concessit. Amen.
<pb n="0104B"/>
Resuscitet vos de vitiorum sepulcris, qui eum
resuscitavit a mortuis. Amen. Ut cum eo sine fine
feliciter vivatis, quem resurrexisse a mortuis veraciter
creditis. Amen. Quod ipse praestare.</p>
<p> <hi>Ad Complendum.</hi> --Paschalia nobis, quaesumus,
Domine, remedia dignanter impende, ut terrena desideria
respuentes, discamus amare coelestia. Per.</p>
<p> <hi>Super populum.</hi> --Familiam tuam, quaesumus, Domine,
dextera tua perpetuo circumdet auxilio, ut,
paschali interveniente solemnitate, ab omni pravitate
defensa donis coelestibus prosequatur. Per.
</p>
      </div1>

<div1>
        <head>DOMINICA II POST OCTAVAS PASCHAE.</head>
<p>Deus qui errantibus, ut in viam possint redire justitiae,
veritatis tuae lumen ostendis, da cunctis qui
Christiana perfessione censentur, et illa respuere quae
<pb n="0104C"/>
huic inimica sunt nomini, et ea quae sunt apta sectari.
Per.</p>
<p> <hi>Super oblata.</hi> --Deus, qui solemnitate paschali
coelestia mundo remedia benignus operaris, annua
festivitatis hujus dona prosequere; ut observantia
temporalis ad vitam nobis proficiat sempiternam.
Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus:
qui, de Virgine nasci dignatus, per passionem et
mortem a perpetua nos morte liberavit, et resurrectione
sua aeternam nobis vitam contulit. Per quem.</p>
<p> <hi>Benedictio.</hi> --Deus, qui per resurrectionem Unigeniti
<pb n="0104D"/>
sui vobis contulit et bonum Redemptionis et
decus adoptionis, <emph>90</emph> suae vobis conferat praemia benedictionis.
Amen. Et quo redimente percepistis donum
perpetuae libertatis, eo largiente consortes efficiamini
aeternae haereditatis. Amen. Et cui consurrexistis
in baptismate credendo, adjungi mereamini
<pb n="0105A"/>
in coelesti regione bene vivendo. Amen. Quod ipse
praestare.</p>
<p> <hi>Ad Complendum.</hi> --Quaesumus, omnipotens Deus,
jam non teneamur obnoxii sententiae damnationis
humanae, cujus nos vinculis haec redemptio paschalis
absolvit.</p>
<p> <hi>Alia.</hi> --Fac, quaesumus, omnipotens Deus, ut qui,
paschalibus remediis innovati, similitudinem terreni
parentis evasimus, ad formam coelestis transferamur
auctoris. Qui tecum.
</p>
      </div1>

<div1>
        <head>DOMINICA III POST OCTAVAS PASCHAE.</head>
<p>Deus, qui fidelium mentes unius efficis voluntatis,
da populis tuis id amare quod praecipis, id desiderare
quod promittis, ut inter mundanas varietates ibi
nostra fixa sint corda, ubi vera sunt gaudia. Per.</p>
<p>
          <pb n="0105B"/> <hi>Super oblata.</hi> --Exuberet, quaesumus, Domine, in
mentibus nostris paschalis gratia sacramenti, ut donis
suis ipse nos dignos efficiat. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
(375) tui misericordiam muneris postulare, ut tempora,
quibus post resurrectionem suam Dominus noster
Jesus Christus discipulis suis corporaliter apparuit,
sic (376) ipso opitulante pia devotione tractemus,
quatenus in his omnium vitiorum sordibus
careamus.</p>
<p>
          <emph>(377) <hi>Benedictio.</hi> </emph>
        </p>
<p> <hi>Ad Complendum.</hi> --Concede, quaesumus, misericors
Deus, ut quod paschalibus exsequimur institutis,
<pb n="0105C"/>
salutiferum nobis omni tempore sentiamus. Per
Dominum nostrum.</p>
<p> <hi>Super populum.</hi> --Gaudeat, Domine, plebs fidelis;
et cum propriae recolit salvationis exordia, ejus promoveatur
augmentis. Per Dominum nostrum Jesum
Christum.
</p>
      </div1>

<div1>
        <head>DOMINICA IV POST OCTAVAS PASCHAE.</head>
<p>Deus a quo bona cuncta procedunt, largire supplicibus
tuis ut cogitemus te inspirante quae recta sunt,
et te gubernante eadem faciamus. Per.</p>
<p> <hi>Super oblata.</hi> --Clementiam tuam, Domine, suppliciter
exoramus, <emph>91</emph> ut paschalis muneris sacramentum,
quod fide recolimus, et spe desideramus
intenti, perpetua dilectione capiamus. Per.</p>
<p>
          <pb n="0105D"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
(378) Majestatem tuam indefessis precibus exorare,
ut mentes nostras bonis operibus semper informes.
Quia sic erimus praeclari muneris prompta sinceritate
cultores, si, ad meliora jugiter transeuntes, (379)
Paschale mysterium studeamus habere perpetuum.
Per Christum.</p>
<p>
          <emph>
            <pb n="0106A"/> <hi>Benedictio.</hi> </emph>
        </p>
<p> <hi>Ad Complendum.</hi> --Praesta, quaesumus, omnipotens
Deus, ut percipientes Paschali munere veniam
peccatorum, deinceps peccata vitemus. Per Dominum
nostrum.</p>
</div1>

<div1>
        <head>FERIA II.</head>
<p> <hi>In</hi> (380) <hi>Litania Majore.</hi> Mentem familiae tuae
quaesumus, Domine, intercedente beato <hi>Ill.,</hi> et munere
compunctionis aperi, et largitate pietatis exaudi.
Per Dominum.</p>
<p> <hi>Alia.</hi> --Deus, qui cuipas delinquentium districte
feriendo percutis, fletus quoque lugentium non recuses,
ut qui pondus tuae animadversionis cognovimus,
etiam pietatis gratiam sentiamus. Per.</p>
<p> <hi>Alia.</hi> --Parce, quaesumus, Domine, parce populo tuo
<pb n="0106B"/>
et nullis jam patiaris adversitatibus (382) fatigari,
quos pretioso Filii tui sanguine redemisti. Qui tecum.</p>
<p> <hi>Alia.</hi> --Deus, qui culpas nostras piis verberibus
percutis, ut nos a nostris iniquitatibus emundes, da
nobis et de verbere tuo proficere, et de tua citius
consolatione gaudere. Per Dominum nostrum.</p>
<p> <hi>Alia.</hi> --Adesto, Domine, supplicationibus nostris,
et sperantes in tua misericordia, intercedente beato
Petro apostolo tuo, coelesti protege benignus auxilio.
Per.</p>
<p> <hi>Alia.</hi> --Praesta, quaesumus, omnipotens Deus, ut ad
te toto corde clamantes, intercedente beato Petro apostolo
tuo, tuae pietatis indulgentiam consequamur.
Per.</p>
<p> <hi>Ad Missam.</hi> --Praesta, quaesumus, omnipotens
<pb n="0106C"/>
Deus, ut qui in afflictione nostra de tua pietate confidimus,
contra adversa omnia tua semper protectione
muniamur. Per Dominum nostrum.</p>
<p> <emph>92</emph> <hi>Super oblata.</hi> --Sacrificium nostrae poenitudinis
jejunantes, Domine, tibi persolvimus, obsecrantes
ut, ejus virtute muniti, semper ad coeleste convivium
festinemus. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
te auctorem et sanctificatorem jejunii collaudare,
per quod nos liberas a nostrorum debitis peccatorum.
Ergo suscipe jejunantium preces; atque ut nos a malis
omnibus propitiatus eripias, iniquitates nostras, quibus
merito affligimur, placatus absolve. Per Christum.</p>
<p> <hi>Benedictio.</hi> --Omnipotens Deus devotionem vestram
<pb n="0106D"/>
dignanter intendat, et suae vobis benedictionis
dona concedat. Amen. Indulgeat vobis mala omnia
quae egistis, et tribuat veniam quam ab eo deposcitis.
Amen. Sicque (384) jejunii vestri et precum
vota suscipiat, ut a vobis adversa omnia, quae peccatorum
retributione meremini, avertat, et donum
in vos Spiritus paracliti infundat. Amen. Quod ipse
praestare dignetur.</p>
<p>
          <pb n="0107A"/> <hi>Ad Complendum.</hi> Vota nostra, quaesumus, Domine,
pio favore prosequere, ut dum dona tua in
tribulatione percipimus, de consolatione nostra in
tuo amore crescamus. Per Dominum nostrum.</p>
<p> <hi>Super populum.</hi> --Praetende nobis, Domine, misericordiam
tuam, ut quae votis expetimus, conversatione
tibi placita consequamur. Per.
</p>
      </div1>

<div1>
        <head>FERIA III.</head>
<p>Conserva, quaesumus, Domine, populum tuum, et
ab omnibus, quas meretur, adversitatibus redde securum,
ut, tranquillitate percepta, devota tibi mente
deserviat. Per Dominum nostrum.</p>
<p> <hi>Alia.</hi> --Afflictionem familiae tuae, quaesumus, Domine,
intende placatus, ut, indulta venia peccatorum,
de tuis semper beneficiis gloriemur. Per.</p>
<p>
          <pb n="0107B"/> <hi>Alia.</hi> --Ab omnibus nos, quaesumus, Domine, peccatis
propitiatus absolve, ut, percepta venia peccatorum,
liberis tibi mentibus serviamus. Per Dominum.</p>
<p> <hi>Alia.</hi> --Precibus nostris, quaesumus, Domine, aurem
tuae pietatis accommoda, et orationes supplicum,
occultorum cognitor, benignus exaudi, ut, te largiente,
ad vitam perveniant sempiternam. Per.</p>
<p> <hi>Alia.</hi> --Quaesumus, omnipotens Deus, ut qui (385)
nostris fatigamur <emph>93</emph> offensis, et merito nostrae iniquitatis
affligimur, pietatis tuae gratiam consequi mereamur.
Per Dominum.</p>
<p>
          <emph> <hi>Ad Missam.</hi> </emph>
        </p>
<p>Deus, qui nos conspicis in tot perturbationibus
non posse subsistere, afflictorum gemitum propitius
respice, et mala omnia quae meremur averte. Per.</p>
<p>
          <pb n="0107C"/> <hi>Super oblata.</hi> --Offerentium, quaesumus, Domine,
vota multiplica, et omnes (386) verae credulitatis instrumentis
perlustra. Sicque nobis per hoc sacrificium
adesto placatus, ut nos et a peccatis et a periculis
omnibus miseratus absolvas. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et Majestatem tuam suppliciter exorare, ut non nos
nostrae malitiae, sed indulgentiae tuae praeveniat semper
affectus, qui nos a noxiis voluptatibus indesinenter
expediat, et a mundanis cladibus dignanter
eripiat. Per Christum.</p>
<p> <hi>Ad Complendum.</hi> --Purifica, quaesumus, Domine,
<pb n="0107D"/>
tuorum corda fidelium, ut, a terrena cupiditate mundati,
et praesentis vitae periculis exuantur, et perpetuis
donis firmentur. Per.
</p>
      </div1>

<div1>
        <head>FERIA IV.</head>
<p>Exaudi, Domine, populum tuum tota tibi mente
subjectum, ut, corpore et mente protectus, quod pie
credit, tua gratia consequatur. Per.</p>
<p> <hi>Alia.</hi> --Subjectum tibi populum, quaesumus, Domine,
propitiatio coelestis amplificet, et tuis semper
faciat servire mandatis. Per Dominum nostrum.</p>
<p> <hi>Alia.</hi> --Miserere jam, quaesumus, Domine, populo
<pb n="0108A"/>
tuo, et continuis tribulationibus laborantem celeri
propitiatione laetifica. Per Dominum nostrum.</p>
<p> <hi>Alia.</hi> --Auxiliare, Domine, quaerentibus misericordiam
tuam, et da veniam confitentibus, parce supplicibus,
ut, qui nostris meritis flagellamur, tua miseratione
salvemur. Per Dominum nostrum.</p>
<p> <hi>Alia.</hi> --Praesta, quaesumus, omnipotens Deus, ut,
qui iram tuae indignationis agnovimus, misericordiae
tuae indulgentiam consequamur. Per.</p>
<p> <hi>Ad Missam.</hi> --Intende, quaesumus, Domine, preces
nostras, et qui non operando justitiam correptionem
meremur, afflicti in tribulatione, clamantes
respiremus auditi. Per.</p>
<p> <emph>94</emph> <hi>Alia.</hi> --Praesta, quaesumus, omnipotens Pater,
ut nostrae mentis intentio quo solemnitatis hodiernae
<pb n="0108B"/>
gloriosus auctor ingressus est semper intendat, et
quo fide pergit, conversatione perveniat. Per eumdem
Dominum nostrum.</p>
<p> <hi>Super oblata.</hi> --Jejunantium, Domine, quaesumus,
supplicum vota propitius intuere, et munera praesentia
sanctificans, perceptione eorum occulta cordis nostri
remedio tuae clarifica pietatis, ut nec opera carnalia,
nec fluxa nos teneant, quos institutor jejunii
Christus Dominus reparavit. Qui tecum.</p>
<p> <hi>Alia.</hi> --Sacrificium, Domine, pro Filii tui supplices
venerabili quam praevenimus nunc Ascensione
deferimus, praesta, quaesumus, ut et nos per ipsum
his commerciis sacrosanctis ad coelestia consurgamus.
Per eumdem Dominum.</p>
<p> <hi>Praefatio.</hi> --Vere dignum et justum est, aequum et
<pb n="0108C"/>
salutare, nos tibi semper et ubique gratias agere, Domine
sancte, Pater omnipotens, aeterne Deus: ut
quia tui est operis, si quod tibi placitum est, aut cogitemus,
aut agamus, tu nobis semper et intelligendi
quae recta sunt, et exsequendi tribuas facultatem.
Per Christum Dominum nostrum.</p>
<p> <hi>Ad Complendum.</hi> --Tribue, Domine, quaesumus,
ut per haec sacra quae sumpsimus illuc tendat nostrae
devotionis affectus, quo tecum est nostra substantia,
Qui tecum vivit et regnat.</p>
<p> <hi>Super populum.</hi> --Familiae tuae, quaesumus, Domine,
esto protector, et misericordiam tuam concede
poscenti, quo tibi semper fiat obediens, et tua dona
percipiat. Per.
</p>
      </div1>

<div1>
        <head>IN ASCENSA (387) DOMINI.</head>
<p>
          <pb n="0108D"/> <hi>Ad Missam.</hi> --(388) Concede, quaesumus, omnipotens
Deus, ut qui hodierna die Unigenitum tuum
Redemptorem nostrum ad coelos ascendisse credimus,
ipsi quoque mente in coelestibus habitemus. Per
eumdem.</p>
<p> <hi>Super oblata.</hi> --Suscipe, Domine, munera quae pro
Filii tui gloriosa Ascensione deferimus, et concede
propitius ut a praesentibus periculis liberemur, et ad
vitam perveniamus aeternam. Per eumdem.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
<pb n="0109A"/>
Christum Dominum nostrum: qui post Resurrectionem
suam omnibus discipulis suis manifestus apparuit,
et ipsis cernentibus est elevatus in coelum, ut <emph>95</emph> 
 nos divinitatis suae tribueret esse participes. Et
cum angelis.</p>
<p>Te igitur, Clementissime Pater, <hi>etc.</hi> </p>
<p>Communicantes, et diem sacratissimum celebrantes,
quo Dominus noster Unigenitus Filius tuus unitam
sibi fragilitatis nostrae substantiam in gloriae
tuae dextera collocavit. Sed et memoriam, etc.</p>
<p> <hi>Benedictio.</hi> --Benedicat vobis Deus, cujus Unigenitus
hodierna die coelorum alta penetravit, et vobis
ubi ille est ascendendi aditum patefecit. Amen.
Concedat propitius ut sicut post Resurrectionem
suam discipulis visus est manifestus, ita vobis in judicium
<pb n="0109B"/>
veniens videatur placatus. Amen. Et qui consedere
Patri in sua Majestate creditis, vobiscum manere
usque in finem saeculi secundum suam promissionem
sentiatis. Amen. Quod ipse praestare.</p>
<p> <hi>Ad Complendum.</hi> --Praesta nobis, quaesumus, omnipotens
et misericors Deus, ut quae visibilibus mysteriis
sumenda percepimus, invisibili consequamur
effectu. Per Dominum nostrum.</p>
<p> <hi>Alia.</hi> --Tribue, quaesumus, omnipotens Deus, ut
munere festivitatis hodiernae illuc filiorum tuorum
dirigatur intentio quo in tuo Unigenito tecum est nostra
substantia. Qui tecum vivit et regnat.</p>
<p> <hi>Alia.</hi> --Adesto, Domine, supplicationibus nostris,
ut sicut humani generis Salvatorem consedere tecum
in tua Majestate confidimus, ita usque ad consummationem
<pb n="0109C"/>
saeculi manere nobiscum, quemadmodum
est pollicitus, sentiamus Jesum Christum Dominum
nostrum. Qui tecum.</p>
<p> <hi>Alia.</hi> --Da, quaesumus, omnipotens Deus, illuc
subsequi tuorum membra fidelium, quo caput nostrum
principiumque praecessit Jesus Christus Dominus
noster. Qui tecum vivit et regnat Deus.</p>
<p> <hi>Alia.</hi> --Deus, cujus Filius in alta coelorum potenter
ascendens, captivitatem nostram sua duxit virtute
captivam, tribue, quaesumus, ut (389) dona quae
suis (390) participibus contulit, largiatur et nobis Jesus
Christus Filius tuus.</p>
</div1>

<div1>
        <head>DOMINICA I POST ASCENSIONEM DOMINI.</head>
<p>Omnipotens sempiterne Deus, fac nos tibi semper
et devotam gerere voluntatem, et Majestati tuae sincero
<pb n="0109D"/>
corde servire. Per.</p>
<p> <hi>Super oblata.</hi> --Sacrificia nos, Domine, immaculata
purificent, et mentibus nostris supernae gratiae
dent vigorem. Per.</p>
<p> <emph>96</emph> <hi>Praefatio.</hi> --Vere dignum et justum est,
aequum et salutare nos tibi semper et ubique gratias
agere, Domine sancte, Pater omnipotens, aeterne
Deus, per Christum Dominum nostrum: qui generi
humano nascendo subvenit, cum per mortem passionis
mundum devicit, per gloriam Resurrectionis vitae
aeternae aditum patefecit, et per suam Ascensionem
<pb n="0110A"/>
ad coelos nobis spem ascendendi donavit. Per quem
Majestatem.</p>
<p> <hi>Benedictio.</hi> --Benedictionum suarum super vos
Dominus imbrem infundat, et charitatis suae thesauros
coelestes vobis aperiat. Amen. Faciat vos Dominus
vitae aeternae participes, et regni coelestis cohaeredes.
Amen. Dignam in vobis habitationem Spiritus sanctus
inveniat, ut ejus gloriosa Majestas placide in vestris
cordibus requiescat. Amen. Quod ipse praestare
dignetur.</p>
<p> <hi>Ad complendum.</hi> --Repleti, Domine, muneribus
sacris, quaesumus ut in gratiarum actione semper
maneamus. Per Dominum nostrum.</p>
<p> <hi>Alia.</hi> --Deus, vita fidelium, gloria humilium, et
beatitudo justorum, propitius respice supplicum
<pb n="0110B"/>
preces, ut animae quae promissiones tuas sitiunt de
tua semper abundantia repleantur. Per Dominum
nostrum.
</p>
      </div1>

<div1>
        <head>INCIPIUNT ORATIONES DE PENTECOSTE. <hi>Die Sabbato</hi> (391) <hi>ante descensum fontis.</hi> </head>
<p> <hi>Lectio Libri Genesis.</hi> Noe, cum quingentorum esset
annorum.</p>
<p>Deus, qui Ecclesiam tuam semper gentium vocatione
multiplicas, concede propitius ut quos aqua
baptismatis abluis, continua protectione tuearis. Per
Dominum.</p>
<p> <hi>Lectio Libri Deuteron.</hi> Scripsit Moyses.</p>
<p> <hi>Canticum:</hi> Attende coelum.</p>
<p>Deus, qui nobis per prophetarum ora praecepisti,
temporalia relinquere, atque ad aeterna festinare,
<pb n="0110C"/>
da famulis tuis ut quae a te jussa cognovimus implere
coelesti inspiratione valeamus. Per Dominum
nostrum.</p>
<p> <hi>Lectio Libri Levitici.</hi> Cum ingressi fueritis terram,
quam ego dabo vobis.</p>
<p>Deus, qui diversitatem omnium gentium in confessione
tui nominis adunasti, da nobis et velle
et posse quod praecipis, ut populo ad aeternitatem
vocato una sit fides mentium et pietas actionum
Per.</p>
<p> <hi>Lectio Isaiae prophetae.</hi> Apprehendent septem mulieres.</p>
<p> <hi>Canticum:</hi> Vinea.</p>
<p>Deus, incommutabilis virtus et lumen aeternum,
respice propitius ad totius Ecclesiae mirabile sacramentum,
<pb n="0110D"/>
et da famulis tuis ut hoc quod devote agimus
etiam rectitudine vitae teneamus. Per Dominum
nostrum.</p>
<p> <emph>97</emph> <hi>Canticum de Psal.</hi> XLI. Sicut cervus desiderat
ad fontes.</p>
<p> <hi>Post Tractum.</hi> --Concede, quaesumus, omnipotens
Deus, ut qui solemnitatem doni Spiritus sancti colimus,
coelestibus desideriis accensi, fontem vitae sitiamus.
Per.</p>
<p> <hi>Oratio ad Missam post ascensum fontis.</hi> --Praestat
quaesumus. omnipotens Deus ut claritatis tuae super
<pb n="0111A"/>
nos splendor effulgeat, et lux tuae lucis corda eorum
qui per gratiam tuam renati sunt sancti Spiritus
illustratione confirmet. Per Dominum nostrum Jesum
Christum Filium tuum, qui tecum vivit et regnat
Deus in unitate ejusdem Spiritus sancti.</p>
<p> <hi>Super oblata.</hi> --Hostias populi tui, quaesumus,
Domine, miseratus intende, et ut tibi reddantur
acceptae, conscientias nostras sancti Spiritus salutaris
emundet adventus. Per Dominum, etc., in unitate.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
(392) qui, sacramentum paschale consummans, quibus
per Unigeniti tui consortium filios adoptionis esse
<pb n="0111B"/>
tribuisti, per Spiritum sanctum largiris dona gratiarum,
et sui cohaeredibus Redemptoris jam nunc supernae
pignus haereditatis impendis, ut tanto se certius
ad eum confidant esse venturos, quanto se sciunt
ab eo redemptos, et sancti Spiritus infusione ditatos.
Et ideo cum angelis.</p>
<p>Te igitur, <hi>etc.</hi> </p>
<p>Communicantes, et (393) diem sacratissimum
Pentecostes praevenientes, quo Spiritus sanctus apostolos,
plebemque credentium praesentia suae Majestatis
implevit. Sed et memoriam venerantes, etc.</p>
<p>Hanc igitur oblationem servitutis nostrae, sed et
cunctae familiae tuae, quam tibi offerimus, pro his
quoque, quos regenerare dignatus es ex aqua et Spiritu
sancto, tribuens eis remissionem omnium peccatorum,
<pb n="0111C"/>
quaesumus, ut placatus.</p>
<p> <hi>Benedictio.</hi> --Benedicat vobis omnipotens Deus,
ob cujus paracliti Spiritus adventum mentes vestras
jejunii observantia praeparatis, et praesentem diem
solemnibus laudibus honoratis. Amen. Instar modo
renatorum infantium talem innocentiam habeatis,
ut templum sancti Spiritus ipso tribuente esse possitis.
Amen. Atque idem Spiritus sanctus ita vos hodie
sua habitatione dignos efficiat, ut cras se vestris
mentibus vobiscum perpetim habitaturus infundat,
et peracto praesentis vitae curriculo vos ad coelestia
dona perducat. Amen. Quod ipse praestare dignetur.</p>
<p> <hi>Ad Complendum.</hi> --Praesta, quaesumus, omnipotens
Deus, ut Spiritus sanctus adveniens Majestatem
<pb n="0111D"/>
nobis Filii tui manifestando clarificet. Per eumdem.
In unitate ejusdem.</p>
<p> <emph>98</emph> <hi>Alia.</hi> --Deus, cujus Spiritu totum corpus Ecclesiae
multiplicatur et regitur, conserva in nova
familiae tuae progenie sanctificationis gratiam, quam
dedisti, ut, corpore et mente renovati, in unitate
fidei ferventes, tibi Domino servire mereantur. Per
Dominum nostrum. In unitate ejusdem.</p>
</div1>

<div1>
        <head>DIE SANCTO PENTECOSTES.</head>
<p>Deus, qui hodierna die corda fidelium sancti Spiritus
<pb n="0112A"/>
illustratione docuisti, da nobis in eodem Spiritu
recta sapere, et de ejus semper consolatione gaudere.
Per. In unitate ejusdem.</p>
<p> <hi>Super oblata.</hi> --Munera, Domine, quaesumus,
oblata sanctifica, et corda nostra illustratione sancti
Spiritus emunda. Per. In unitate ejusdem.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: qui (394) ascendens
super omnes coelos, sedensque ad dexteram tuam,
promissum Spiritum sanctum hodierna die in filios
adoptionis effudit. Quapropter profusis gaudiis totus
in orbe terrarum mundus exsultat. Sed et supernae
virtutes, atque angelicae potestates hymnum gloriae
<pb n="0112B"/>
tuae concinunt, sine fine dicentes.</p>
<p>Te igitur, <hi>etc.</hi> </p>
<p>Communicantes, et diem sacratissimum Pentecostes
celebrantes, quo Spiritus sanctus apostolis (395)
in igneis linguis apparuit. Sed et memoriam.</p>
<p>Hanc igitur oblationem servitutis nostrae, sed et
cunctae familiae tuae, quam tibi offerimus, pro his
quoque, quos regenerare dignatus es ex aqua et Spiritu
sancto, tribuens eis remissionem omnium peccatorum,
quaesumus, ut placatus.</p>
<p> <hi>Benedictio.</hi> --Deus, qui hodierna die discipulorum
mentes Spiritus paracleti infusione dignatus est
illustrare, faciat vos sua benedictione repleri, et ejusdem
Spiritus donis exuberare. Amen. Ille ignis, qui
super discipulos apparuit, peccatorum vestrorum sordes
<pb n="0112C"/>
expurget, et sui luminis infusione corda vestra
perlustret. Amen. Quique dignatus est diversitatem
linguarum in unius fidei confessione adunare, in eadem
vos faciat fide perseverare, et per hanc (396) a
spe ad speciem pervenire. Amen. Quod ipse praestare
dignetur.</p>
<p> <hi>Ad complendum.</hi> --Sancti Spiritus, Domine, corda
nostra mundet infusio, et sui roris intima aspersione
fecundet. Per Dominum.</p>
<p> <hi>Alia.</hi> --Omnipotens sempiterne Deus, qui Paschale
sacramentum quinquaginta dierum voluisti
mysterio contineri, praesta ut gentium facta dispersio
divisione linguarum ad unam confessionem tui
nominis, <emph>99</emph> coelesti munere congregetur. Per Dominum.</p>
<p>
          <pb n="0112D"/> <hi>Alia.</hi> --Deus, qui sacramento festivitatis hodiernae
Ecclesiam tuam in omni gente et natione sanctificas,
in totam mundi latitudinem Spiritus tui dona
diffunde. Per.
</p>
      </div1>

<div1>
        <head> FERIA II.</head>
<p>Deus, qui apostolis tuis sanctum dedisti Spiritum,
concede plebi tuae piae petitionis effectum, ut quibus
dedisti fidem, largiaris et pacem. Per.</p>
<p> <hi>Super oblata.</hi> --Propitius, Domine, quaesumus,
haec dona sanctifica, et, Hostiae spiritalis oblatione
<pb n="0113A"/>
suscepta, nosmetipsos tibi perfice munus aeternum.
Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: qui promissum Spiritum
paracletum super discipulos misit, qui principio
nascentis Ecclesiae cunctis gentibus imbuendis, et
Deitatis scientiam inderet, et linguarum diversitatem
in unius fidei confessione sociaret. Per quem Majestatem
tuam supplices exoramus, ut cujus celebramus
adventum, ejus multimodae gratiae capiamus effectum.
Per quem Majestatem.</p>
<p> <hi>Ad Complendum.</hi> --Adesto, Domine, quaesumus,
populo tuo, et quem mysteriis coelestibus imbuisti,
<pb n="0113B"/>
ab hostium furore defende. Per.</p>
<p> <hi>Alia.</hi> --Deus, qui discipulis tuis Spiritum sanctum
paracletum in ignis fervore mittere dignatus
es, da populis tuis in unitate fidei esse ferventes, ut
in tua semper dilectione permanentes, et in fide inveniantur
stabiles, et in opere efficaces. Per Dominum.</p>
</div1>

<div1>
        <head> FERIA III.</head>
<p>Adsit nobis, Domine, quaesumus, virtus Spiritus
sancti, quae et corda nostra clementer expurget,
et ab omnibus tueatur adversis. Per Dominum.</p>
<p> <hi>Super oblata.</hi> --Purificet nos, quaesumus, Domine,
muneris praesentis oblatio, et dignos sacra
participatione perficiat. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
<pb n="0113C"/>
Domine sancte, Pater omnipotens, aeterne Deus,
per Christum Dominum nostrum: qui Spiritus sancti
infusione replevit corda fidelium, ut sua admirabili
operatione, <emph>100</emph> et sui amoris in eis ignem
accenderet, et per diversitatem linguarum gentes in
unitate fidei solidaret; cujus dono petimus, et illecebrosas
a nobis excludi voluptates, et spiritales in
nobis exstrui plantarique virtutes. Per quem Majestatem.</p>
<p> <hi>Ad Complendum.</hi> --Mentes nostras, quaesumus,
Domine, Spiritus sanctus divinis reparet sacramentis,
quia ipse est remissio omnium peccatorum. Per
Dominum.
</p>
      </div1>

<div1>
        <head> FERIA IV. MENSIS IV.</head>
<p>Mentes nostras, quaesumus, Domine, Paracletus,
<pb n="0113D"/>
qui a te procedit, illuminet; et inducat in omnem,
sicut tuus promisit Filius, veritatem. Qui tecum vivit
et regnat, in unitate ejusdem.</p>
<p> <hi>Alia.</hi> --Praesta, quaesumus, omnipotens et misericors
Deus, ut Spiritus sanctus adveniens, templum
nos gloriae suae dignanter habitando perficiat.
Per.</p>
<p>
          <pb n="0114A"/> <hi>Super oblata.</hi> --Accipe, quaesumus, Domine, munus
oblatum, et dignanter operare, ut quod mysteriis
agimus, piis effectibus celebremus. Per Dominum
nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
per Christum Dominum nostrum. Per quem discipulis
Spiritus sanctus in terra datur ob dilectionem
proximi, et de coelo mittitur propter dilectionem
tui. Cujus infusio petimus ut in nobis peccatorum
sordes exurat, tui amoris ignem nutriat, et nos ad
amorem fraternitatis accendat. Per quem Majestatem
tuam.</p>
<p> <hi>Ad Complendum.</hi> --Sumentes, Domine, coelestia
sacramenta, quaesumus clementiam tuam, ut quod
<pb n="0114B"/>
temporaliter gerimus aeternis gaudiis consequamur.
Per.</p>
</div1>

<div1>
        <head> (397) FERIA V.</head>
<p>Illo nos igne, quaesumus, Domine, Spiritus sanctus
inflammet, quem Dominus noster Jesus Christus misit
in terram, et voluit vehementer accendi. Qui tecum
vivit et regnat Deus in unitate ejusdem.</p>
<p> <hi>Super oblata.</hi> --Virtute Spiritus sancti, Domine,
munera nostra continge, ut quod solemnitate praesenti
tuo nomini dedicavit, et intelligibile nobis faciat
et aeternum. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
<pb n="0114C"/> <emph>101</emph> 
 Christum Dominum nostrum. Per quem pietatem
tuam suppliciter petimus, ut Spiritus sanctus
corda nostra expurget, et sui luminis irradiatione
perlustret, ut in eo qui gratiarum largitor est recta
sapiamus, et de ejus consolatione in perpetuum gaudeamus.
Per quem Majestatem tuam.</p>
<p> <hi>Ad Complendum.</hi> --Sacris coelestibus, Domine,
sancto Spiritu operante, vitia nostra purgentur, ut
muneribus tuis possimus semper aptari. Per Dominum
nostrum.</p>
<p> <hi>Alia.</hi> --Praesta, quaesumus, Domine, ut a nostris
mentibus carnales amoveat Spiritus affectus, et spiritalia
nobis dona potenter infundat. Per Dominum
nostrum Jesum Christum Filium tuum, qui tecum vivit
et regnat, Deus, in unitate ejusdem.</p>
</div1>

<div1>
        <head>FERIA VI. MENSIS IV.</head>

<pb n="0114D"/>
<p>(398) Da, quaesumus, Ecclesiae tuae, misericors
Deus, ut, sancto Spiritu congregata, hostili nullatenus
incursione turbetur. Per Dominum nostrum.</p>
<p> <hi>Super oblata.</hi> --Sacrificia, Domine, tuis oblata
conspectibus ille ignis divinus assumat, qui discipulorum
<pb n="0115A"/>
Christi tui per Spiritum sanctum corda succendit.
Per eumdem Dominum nostrum</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
Majestatem tuam suppliciter exorare, ut Spiritus paracletus
adveniat, et nos, inhabitando, templum suae
Majestatis efficiat; quod cum Unigenito Filio tuo clementi
respectu semper digneris invisere, et tuae inhabitationis
fulgore in perpetuum perlustrare. Per
quem Majestatem.</p>
<p> <hi>Ad Complendum.</hi> --Sumpsimus, Domine, sacri
dona mysterii, humiliter deprecantes, ut quae in tui
commemorationem nos facere praecepisti, largiente
sancto Spiritu, in nostrae proficiant infirmitatis auxilium.
<pb n="0115B"/>
Per Dominum.</p>
<p> <hi>Super populum,</hi> (399) <hi>si in jejunio fuerit.</hi> --Da nobis,
quaesumus, Domine, per gratiam Spiritus sancti, novam
tui Paracleti spiritalis observantiae disciplinam,
ut mentes nostras sacro purificante jejunio, cunctis
reddantur ejus muneribus aptiores. Per Dominum. In
unitate ejusdem.</p>
</div1>

<div1>
        <head>SABBATO IN XII LECTIONIBUS MENSIS IV.</head>
<p>Mentibus nostris, Domine, Spiritum sanctum benignus
infunde, cujus et sapientia conditi sumus, et
providentia gubernamur. Per Dominum nostrum.</p>
<p> <hi>Alia.</hi> --Annue, misericors Deus, ut qui, divina
praecepta <emph>102</emph> violando, a paradisi felicitate decidimus,
ad aeternae beatitudinis, duce sancto Spiritu, redeamus
accessum, per tuorum custodiam mandatorum.
<pb n="0115C"/>
Per. In unitate ejusdem.</p>
<p> <hi>Alia.</hi> --Deus, qui ad animarum medelam jejunii
devotione castigari corpora praecepisti, concede nobis
propitius, et mente et corpore semper tibi esse devotos.
Per.</p>
<p> <hi>Alia.</hi> --Praesta, quaesumus, omnipotens Deus, ut,
salutaribus jejuniis eruditi, ab omnibus etiam vitiis
abstinentes, propitiationem tuam facilius impetremus.
Per.</p>
<p> <hi>Alia.</hi> --Praesta, quaesumus, omnipotens Deus, sic
nos ab epulis carnalibus abstinere; ut a vitiis irruentibus
pariter jejunemus. Per Dominum nostrum.</p>
<p> <hi>Alia ad Missam.</hi> --Deus, qui tribus pueris mitigasti
flammas ignium, concede propitius ut nos famulos
tuos non exurat flamma vitiorum. Per.</p>
<p>
          <pb n="0115D"/> <hi>Super oblata.</hi> --Omnipotens sempiterne Deus, qui
non sacrificiorum ambitione placaris, sed studia piae
devotionis intendis, da familiae tuae Spiritum rectum
et habere cor mundum, ut fides eorum haec dona tibi
conciliet, et humilitas oblata commendet. Per.</p>
<p> <hi>Praefatio.</hi> --Vere dignum et justum est, aequum
<pb n="0116A"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
tuam omnipotentiam devotis precibus implorare, ut
nos (400) Spiritus tui lumen infundat, cujus nos sapientia
creat, pietas recreat, et providentia gubernat.
Qui, cum a tua substantia nullo modo sit diversus,
sed tibi et Unigenito tuo consubstantialis et coaeternus,
diversitate tamen donorum replet tuorum corda
fidelium. Et ideo cum angelis.</p>
<p> <hi>Benedictio.</hi> --Benedicat vobis omnipotens Deus,
qui cuncta ex nihilo creavit, et vobis in baptismate
per Spiritum sanctum remissionem omnium peccatorum
tribuit. Amen. Quippe eumdem Spiritum sanctum
in igneis linguis discipulis suis dedit, ipsius
illustratione corda vestra perlustret, atque in suum
<pb n="0116B"/>
amorem jugiter accendat. Amen. Quatenus ejus dono
a vitiis cunctis emundati, ipsius opitulatione ab omnibus
adversitatibus defensi, templum ipsius effici
mereamini. Amen. Quod ipse praestare dignetur.</p>
<p> <hi>Ad Complendum.</hi> --Praebeant nobis, Domine, divinum
tua sancta fervorem, quo eorum pariter et
actu delectemur et fructu. Per.
</p>
      </div1>

<div1>
        <head> <emph>103</emph> DOMINICA (401) OCTAVAS PENTECOSTES.</head>
<p>Omnipotens sempiterne Deus, qui dedisti famulis
tuis in confessione verae fidei aeternae Trinitatis gloriam
agnoscere, et in potentia Majestatis adorare
Unitatem, quaesumus ut ejusdem fidei firmitate ab
omnibus semper muniamur adversis. Per Dominum
nostrum.</p>
<p> <hi>Super oblata.</hi> --Sanctifica, quaesumus, Domine
<pb n="0116C"/>
Deus noster, per Unigeniti tui virtutem, hujus oblationis
Hostiam, et, cooperante Spiritu sancto, per
eam nosmetipsos tibi perfice munus aeternum. Per
eumdem. In unitate ejusdem.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere:
Domine sancte, Pater omnipotens, aeterne Deus:
(402) qui cum Unigenito Filio tuo et Spiritu sancto
unus es Deus, unus es Dominus, non in unius singularitate
personae, sed in unius Trinitate substantiae.
Quod enim de tua gloria, revelante te, credimus,
hoc de Filio tuo, hoc de Spiritu sancto sine differentiae
discretione sentimus; ut in confessione verae sempiternaeque
Deitatis, et in personis proprietas, et in
essentia Unitas, et in Majestate adoretur aequalitas.
Quam laudant angeli.</p>
<p>
          <pb n="0116D"/> <hi>Benedictio.</hi> --Omnipotens Trinitas, unus et verus
Deus, Pater, et Filius, et Spiritus sanctus, det
vobis se desiderare fideliter, agnoscere veraciter,
diligere sinceriter. Amen. Aequalitatem atque incommutabilitatem
suae essentiae ita vestris mentibus
<pb n="0117A"/>
infigat, ut ab ea nunquam vos quibuscunque
phantasiis aberrare permittat. Amen. Sicque
vos in sui fide, spe et charitate perseverare concedat,
ut per ea postmodum ad sui manifestationem
visionemque interminabilem introducat. Amen.
Quod ipse praestare dignetur.</p>
<p> <hi>Ad Complendum.</hi> --Proficiat nobis ad salutem corporis
et animae, Domine, quaesumus, hujus sacramenti
perceptio, et sempiterna sanctae Trinitatis
ejusdemque individuae Unitatis confessio. Per.</p>
<p> <hi>Super populum.</hi> --Domine Deus, Pater omnipotens,
famulos tuae Majestati subjectos per unicum
Filium tuum in virtute sancti Spiritus benedic et
protege, ut, ab omni hoste securi, in tua jugiter
laude laetemur. Per eumdem.
</p>
      </div1>

<div1>
        <head>KALENDAS JUNII.-- DEDICATIO (403) BASILICAE SANCTI NICOMEDIS.</head>

<pb n="0117B"/>
<p>Deus, qui nos beati Nicomedis martyris tui <emph>104</emph> 
meritis et intercessione laetificas, concede propitius,
ut, qui ejus beneficia poscimus, dona tuae gratiae consequamur.
Per Dominum nostrum.</p>
<p> <hi>Super oblata.</hi> --Munera, Domine, oblata sanctifica
et, intercedente beato Nicomede martyre tuo, nos
per haec a peccatorum nostrorum maculis emunda.
Per Dominum.</p>
<p> <hi>Ad Complendum.</hi> --Supplices te rogamus, omnipotens
Deus, ut quos tuis reficis sacramentis, intercedente
beato Nicomede martyre tuo, tibi etiam placitis
moribus dignanter tribuas deservire. Per Dominum.</p>
</div1>

<div1>
        <head>IV NONAS JUNII.--NATALIS SANCTORUM MARCELLINI ET PETRI.</head>

<pb n="0117C"/>
<p>Deus, qui nos annua beatorum martyrum tuorum
Marcellini et Petri solemnitate laetificas, praesta, quaesumus,
ut quorum gaudemus meritis, provocemur
exemplis. Per.</p>
<p> <hi>Super oblata.</hi> --Votiva, Domine, munera deferentes,
in tuorum Marcellini et Petri martyrum passione
tuam magnificentiam veneramur, et per eam nobis
imploramus tuae pietatis auxilium. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus:
apud quem semper est praeclara vita sanctorum,
quorum nos pretiosa mors laetificat et tuetur. Quapropter
martyrum tuorum Marcellini et Petri gloriosa
<pb n="0117D"/>
recensentes natalitia, laudes tibi referimus, et magnificentiam
tuam supplices exoramus, ut quorum
sumus martyria venerantes, beatitudinis mereamur
esse consortes. Per Christum Dominum nostrum.</p>
<p> <hi>Ad Complendum.</hi> --Intercedentibus sanctis tuis,
Domine, Marcellino et Petro, plebi tuae praesta subsidium,
<pb n="0118A"/>
ut, ab omnibus noxiis expedita, cuncta sibi
profutura perficiat. Per Dominum nostrum.
</p>
      </div1>

<div1>
        <head>V IDUS JUNII.--(404) NATALIS SANCTORUM PRIMI ET FELICIANI.</head>
<p>Fac nos, Domine, quaesumus, sanctorum tuorum
Primi et Feliciani semper festa sectari, quorum suffragiis
protectionis tuae dona capiamus. Per.</p>
<p> <hi>Super oblata.</hi> --Fiat, Domine, quaesumus, Hostia
sacranda placabilis <emph>105</emph> pretiosi celebritate martyrii,
quae et peccato nostra purificet, et tuorum tibi
vota conciliet famulorum. Per Dominum nostrum.</p>
<p> <hi>Ad Complendum.</hi> --Quaesumus, omnipotens Deus,
ut sanctorum tuorum coelestibus mysteriis celebrata
solemnitas, indulgentiam nobis tuae propitiationis
acquirat. Per.</p>
</div1>

<div1>
        <head>PRIDIE IDUS JUNII.--NATALIS SANCTORUM BASILIDIS, CYRINI, NABORIS ET NAZARII.</head>

<pb n="0118B"/>
<p>Sanctorum Basilidis, Cyrini, Naboris, et Nazarii,
quaesumus, Domine, natalitia nobis votiva resplendeant,
et (405) quod illis contulit excellentia sempiterna,
fructibus nostrae devotionis adcrescat. Per.</p>
<p> <hi>Super oblata.</hi> --Pro sanctorum Basilidis, Cyrini,
Narboris et Nazarii sanguine venerando, Hostias tibi,
Domine, solemniter immolamus, tua mirabilia pertractantes,
(406) per quam talis est perfecta victoria.
Per.</p>
<p> <hi>Ad Complendum.</hi> --Semper, Domine, sanctorum
martyrum Basilidis, Cyrini, Naboris et Nazarii solemnia
celebremus, ut eorum patrocinia jugiter sentiamus.
Per.</p>
</div1>

<div1>
        <head>XIV KALENDAS JULII.--NATALIS SANCTORUM MARCI ET MARCELLIANI.</head>

<pb n="0118C"/>
<p>Praesta, quaesumus, omnipotens Deus, ut, qui
sanctorum Marci et Marcelliani natalitia colimus, a
cunctis malis imminentibus eorum intercessione
liberemur. Per.</p>
<p> <hi>Super oblata.</hi> --Suscipe, Domine, munera tuorum
populorum votiva, et sanctorum Marci et Marcelliani
tibi precibus esse grata concede, pro quorum solemnitatibus
offeruntur. Per.</p>
<p> <hi>Ad Complendum.</hi> --Intercessione beatorum martyrum
tuorum Marci et Marcelliani, quaesumus, Domine,
ut mysticis nos dapibus foveas ac reformes.
Per Dominum nostrum.</p>
</div1>

<div1>
        <head>(407) DENUNTIATIO JEJUNIORUM, PRIMI, QUARTI, SEPTIMI ET DECIMI MENSIS.</head>
<p>
          <pb n="0118D"/>Anniversariam, fratres charissimi, jejunii puritatem,
qua et corporis acquiritur et animae sanctitas,
nos commonet <hi>Ill.</hi> mensis instaurata devotio; quarta
igitur et sexta feria sollicito convenientes occursu,
offeramus Deo spiritale jejunium. Die (408) vero Sabbati,
apud beatum Petrum apostolum, cujus nos intercessionibus
<pb n="0119A"/>
credimus adjuvandos, sanctas vigilias
Christiana pietate celebremus, ut per hanc institutionem
salutiferam <emph>106</emph> peccatorum sordes, quas
corporum fragilitate contrahimus, jejuniis et eleemosynis
abluamus, auxiliante Domino nostro, Jesu
Christo qui cum Patre et Spiritu sancto vivit et regnat
Deus, per omnia saecula saeculorum.</p>
<p> <hi>Alia.--Ill.</hi> Mensis jejunia in hac hebdomada nobis
sunt tenenda; ideoque hortamur sanctam fidem
vestram, ut quarta, sexta, vel septima feria jejunemus,
quatenus divinis inhaerendo mandatis, propitiationem
Dei nostri perseverantia debitae servitutis
obtineat, auxiliante Domino nostro Jesu Christo, qui
cum Patre et Spiritu sancto vivit et regnat Deus per
omnia saecula saeculorum.
</p>
      </div1>

<div1>
        <head>(409) MENSIS IV. FERIA IV.</head>

<pb n="0119B"/>
<p>(410) <hi>Si post Hebdomadam Pentecostes advenerit.</hi> </p>
<p> <hi>Oratio ad Missam.</hi> --Omnipotens et misericors
Deus, apta nos tuae propitius voluntati, quo, sicut
ejus praetereuntes tramitem deviamus, sic integro
tenore dirigamur, ad illius semper ordinem recurrentes.
Per Dominum nostrum.</p>
<p> <hi>Alia.</hi> --Da nobis mentem, Domine, quae tibi sit
placita, quia talibus jugiter quidquid est prosperum
ministrabis. Per Dominum nostrum.</p>
<p> <hi>Super oblata.</hi> --Solemnibus jejuniis expiatos tuo
nos, Domine, mysterio congruentes, hoc sacro munere,
effice, quia tanto nobis salubrius aderis, quanto
id devotius sumpserimus. Per.</p>
<p> <hi>Praefatio.</hi> --Vere dignum et justum est, aequum
<pb n="0119C"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus:
quia post illos laetitiae dies quos in honore Domini a
mortuis resurgentis et in coelos ascendentis exegimus,
postque perceptum sancti Spiritus donum, necessario
nobis jejunia sancta provisa sunt, ut pura
conversatione viventibus quae divinitus sunt Ecclesiae
collata permaneant. Per Christum.</p>
<p> <hi>Ad Complendum.</hi> --Concede, quaesumus, Domine,
populo tuo veniam peccatorum, ut quod meritis non
praesumit, indulgentiae tuae celeri largitate percipiat.
</p>
      </div1>

<div1>
        <head>FERIA VI.</head>
<p>Ut nobis, Domine, terrenarum frugum tribuas
ubertatem, fac mentes nostras coelesti fertilitate fecundas.
<pb n="0119D"/>
Per Dominum nostrum.</p>
<p> <hi>Super oblata.</hi> --Ut accepta tibi sint, Domine, nostra
jejunia, praesta nobis, quaesumus, hujus munere
sacramenti purificatum tibi pectus offerre. Per Dominum
nostrum.</p>
<p> <emph>107</emph> <hi>Ad Complendum.</hi> --Annue, quaesumus, omnipotens
Deus, ut sacramentorum tuorum gesta recolentes,
et temporali securitate relevemur, et erudiamur
legalibus institutis. Per Dominum nostrum.</p>
<p> <hi>Super populum.</hi> --Fideli populo, Domine, misericordiam
tuam placatus impende, et praesidia corporis
copiosa tribue supplicanti. Per Dominum.</p>
<p>SABBATO IN XII LECT.--Praesta, Domine, quaesumus,
<pb n="0120A"/>
tales nos fieri tuae gratiae largitate, ut bona tua
et fiducialiter impetremus, et sine difficultate sumamus.
Per.</p>
<p> <hi>Alia.</hi> --Da nobis, Domine, regnum tuum, justitiamque
semper inquirere, ut quibus indigere nos
perspicis, clementer facias abundare. Per.</p>
<p> <hi>Alia.</hi> --Deus, qui nos de praesentibus adjumentis
esse vetuisti sollicitos, tribue, quaesumus, ut pie
sectantibus, quae tua sunt, universa nobis salutaria
condonentur. Per.</p>
<p> <hi>Alia.</hi> --Deus, qui misericordia tua praevenis non
petentes, da nobis affectum Majestatem tuam jugiter
deprecandi, ut pietate perpetua supplicibus potiora
defendas. Per Dominum nostrum.</p>
<p> <hi>Alia.</hi> --Deus, qui non despicis corde contritos et
<pb n="0120B"/>
afflictos miseriis, populum tuum jejunii ad te devotione
clamantem propitius exaudi, ut quos humiliavit
adversitas, attollat reparationis tuae prosperitas.
Per.</p>
</div1>

<div1>
        <head>(411) POST BENEDICTIONES.</head>
<p> <hi>Ad Missam.</hi> --Deus, qui tres pueros de camino
ignis, non solum illaesos, sed etiam tuis laudibus
conclamantes liberasti, quaesumus ut nos peccatorum
nexibus obvolutos velut de voragine ignis eripias,
ut criminum flammas, operumque carnalium
incendia superantes, hymnum tibi debitum jure
meritoque reddamus. Per.</p>
<p> <hi>Super oblata.</hi> --Domine Deus noster, qui in his
potius creaturis quas ad fragilitatis nostrae praesidium
condidisti tuo quoque nomini munera jussisti dicanda
<pb n="0120C"/>
constitui, tribue, quaesumus, ut et vitae nobis
praesentis auxilium, et aeternitatis efficiant sacramentum.
Per.</p>
<p> <hi>Ad Complendum:</hi> --Sumptum, quaesumus, Domine,
venerabile sacramentum, et praesentis vitae subsidiis
nos foveat, et aeternae. Per.</p>
<p> <emph>108</emph> <hi>Super populum.</hi> --Proficiat, Domine, quaesumus,
plebs tibi dicata piae devotionis affectu, ut,
sacris actibus erudita, quanto Majestati tuae fit gratior,
tanto donis potioribus augeatur. Per.
</p>
      </div1>

<div1>
        <head>XIII KALENDAS JULII.--NATALIS (412) SANCTORUM GERVASII ET PROTASII.</head>
<p>(413) Sanctorum martyrum nos, Domine, Gervasii
et Protasii confessio beata communiat, et fragilitati
nostrae subsidium dignanter exoret. Per Dominum
<pb n="0120D"/>
nostrum.</p>
<p> <hi>Super oblata.</hi> --Concede nobis, omnipotens Deus,
ut his muneribus, quae pro sanctorum martyrum
Gervasii et Protasii honore deferimus, et te placemus
exhibitis, et nos vivificemur acceptis. Per.</p>
<p> <hi>Ad Complendum.</hi> --Da, quaesumus, omnipotens
Deus, ut mysteriorum virtute sanctorum, et (414)
intercessione beatorum Gervasii et Protasii martyrum
tuorum, vita nostra (415) fulciatur. Per.</p>
</div1>

<div1>
        <head>IX KALENDAS JULII.--(416) VIGILIA SANCTI JOANNIS BAPTISTAE.</head>
<p>Praesta, quaesumus, omnipotens Deus, ut familia
tua per viam salutis incedat, et beati Joannis Praecursoris
<pb n="0121A"/>
hortamenta sectando, ad eum quem praedixit
secura perveniat Dominum nostrum.</p>
<p> <hi>Super oblata.</hi> --Munera, Domine, oblata sanctifica,
et intercedente beato Joanne Baptista, nos per
haec a peccatorum nostrorum maculis emunda.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
(417) exhibentes solemne jejunium quo beati Joannis
Baptistae natalitia praevenimus. Cujus genitor,
dum eum dubitat nasciturum, sermonis amisit officium,
et eo nascente et sermonis usum, et prophetiae
suscepit donum; cujusque genitrix, senio confecta,
sterilitate multata, in ejus conceptu non solum
<pb n="0121B"/>
sterilitatem amisit, fecunditatem acquisivit, sed
etiam Spiritum sanctum, quo Matrem Domini et Salvatoris
agnosceret, accepit. Per quem Majestatem.</p>
<p> <hi>Ad Complendum.</hi> --Beati Joannis Baptistae, nos
Domine, praeclara comitetur oratio, et quem venturum
esse praedixit, poscat nobis favere placatum.
Per Dominum nostrum.
</p>
      </div1>

<div1>
        <head>(418) IN PRIMA MISSA DE NOCTE.</head>
<p>Concede, quaesumus, omnipotens Deus, ut <emph>109</emph> 
qui beati Joannis Baptistae solemnia colimus, ejus
apud te intercessione muniamur. Per Dominum.</p>
<p> <hi>Super oblata.</hi> --Munera, Domine, oblata sanctifica,
et intercedente beato Joanne Baptista, nos per
haec a peccatorum nostrorum maculis emunda. Per.</p>
<p> <hi>Ad Complendum.</hi> --Praesta, quaesumus, omnipotens
<pb n="0121C"/>
Deus, ut qui coelestia alimenta percepimus, intercedente
beato Joanne Baptista, per haec contra
omnia adversa muniamur. Per Dominum.</p>
<p> <hi>Super populum.</hi> --Praesta, quaesumus, Domine,
ut populus tuus ad plenae devotionis effectum beati
Joannis Baptistae natalitiis praeparetur, quem praemisisti
Filio tuo parare plebem perfectam, Jesu Christo
Domino nostro. Qui.</p>
<p> <hi>Alia.</hi> --Beati nos, Domine, Joannis oratio, et intelligere
Christi tui mysterium postulet, et mereri.
Per eumdem.</p>
</div1>

<div1>
        <head>VIII KALENDAS JULII NATALIS SANCTI JOANNIS BAPTISTAE.</head>
<p>Deus, qui praesentem diem honorabilem nobis in
beati Joannis nativitate fecisti, da populis tuis spiritalium
<pb n="0121D"/>
gratiam gaudiorum, et omnium fidelium mentes
dirige in viam salutis aeternae. Per.</p>
<p> <hi>Super oblata.</hi> --Tua, Domine, muneribus altaria
cumulamus, illius nobis per haec opem adesse poscentes,
et nativitatem honore debito celebrantes, qui
Salvatorem mundi et cecinit adfuturum, et adesse
monstravit, Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
<pb n="0122A"/>
Domine sancte, Pater omnipotens, aeterne Deus, et
in die festivitatis hodiernae, qua beatus Joannes
exortus est, tuam magnificentiam collaudare, qui
vocem matris Domini nondum editus sensit, et (419)
adhuc clausus utero adventum salutis humanae prophetica
exsultatione significavit. (420) Qui et genitricis
sterilitatem conceptus abstulit, et patris linguam
natus absolvit, solusque omnium prophetarum
Redemptorem mundi, quem praenuntiavit, ostendit.
Et ut sacrae purificationis effectum aquarum natura
conciperet, sanctificandis Jordanis fluentis ipsum
baptismo baptismatis lavit Auctorem. Et ideo cum
angelis.</p>
<p> <hi>Benedictio.</hi> --Benedicat vobis omnipotens Deus,
beati Joannis Baptistae intercessione, cujus hodie
<pb n="0122B"/>
natalitia celebratis, concedatque ut cujus solemnia
colitis patrocinia sentiatis. Amen. Illius obtentu ab
omnibus adversis tueamini, et bonis omnibus perfruamini,
qui adventum Redemptoris mundi necdum
natus <emph>110</emph> cognovit, matris sterilitatem nascendo
abstulit, patris linguam natus absolvit. Amen. Quatenus
ipsius Agni, quem ille digito ostendit, cujus
immolatione estis redempti, ita virtutum lanis vestiri,
et innocentiam valeatis imitari, ut ei in aeternae
patriae felicitate possitis adjungi. Quod ipse praestare
dignetur.</p>
<p> <hi>Ad complendum.</hi> --Sumat Ecclesia tua, Deus,
beati Joannis Baptistae generatione laetitiam, per
quem suae regenerationis cognovit Auctorem, Dominum
nostrum. Qui tecum vivit.</p>
<p>
          <pb n="0122C"/> <hi>Ad Matutinos.</hi> --Omnipotens, et misericors
Deus, qui beatum Joannem Baptistam tua providentia
destinasti ut perfectam plebem Christo Domino
praepararet, da, quaesumus, ut familia tua hujus
intercessione praeconis, et a peccatis omnibus exuatur,
et ad eum quem prophetavit pervenire mereatur
Dominum.</p>
<p> <hi>Alia.</hi> --Omnipotens sempiterne Deus, da cordibus
nostris illam tuarum rectitudinem semitarum quam
beati Joannis Baptistae in deserto vox clamantis edocuit.
Per Dominum nostrum.</p>
<p> <hi>Alia.</hi> --Deus, qui conspicis quia nos undique mala
nostra contristant, per Praecursorem gaudii corda
nostra laetifica. Per Dominum nostrum.</p>
<p> <hi>Alia.</hi> --Da, quaesumus, omnipotens Deus, intra
<pb n="0122D"/>
sanctae Ecclesiae tuae uterum constitutos, eo nos
Spiritu ab iniquitate nostra justificari, quo beatum
Joannem intra viscera materna docuisti. Per Dominum
nostrum Jesum.</p>
<p> <hi>Alia.</hi> --Deus, qui nos annua beati Joannis Baptistae
solemnia frequentare concedis, praesta, quaesumus,
ut et devotis eadem mentibus celebremus, et,
ejus patrocinio promerente, plenae capiamus securitatis
augmentum. Per.
</p>
      </div1>

<div1>
        <head>VI KALENDAS JULII.--NATALIS SANCTORUM JOANNIS ET PAULI.</head>

<pb n="0123A"/>
<p>Quaesumus, omnipotens Deus, ut nos geminata
laetitia hodiernae festivitatis excipiat, quae de beatorum
Joannis et Pauli glorificatione procedit, quos
eadem fides et passio vere fecit esse germanos.
Per.</p>
<p> <hi>Super oblata.</hi> --Hostias altaribus tuis, Domine,
placationis imponimus, potentiam tuam in sanctorum
tuorum passionibus honorando, et per eos nobis
implorando veniam peccatorum. Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, <emph>111</emph> Pater omnipotens, aeterne
<pb n="0123B"/>
Deus, per Christum Dominum nostrum: pro cujus
amore gloriosi martyres Joannes et Paulus martyrium
non sunt cunctati subire; quos in nascendi lege junxit
germanitas, in gremio matris Ecclesiae fidei unitas,
in passionis acerbitate ferenda unius amoris societas.
Per quem nos petimus eorum precibus adjuvari,
quorum festa noscimur venerari. Per quem Majestatem.</p>
<p> <hi>Ad Complendum.</hi> --Sumpsimus, Domine, sanctorum
tuorum Joannis et Pauli solemnia celebrantes,
coelestia sacramenta: praesta, quaesumus, ut quod
temporaliter gerimus aeternis gaudiis consequamur.
Per Christum Dominum.
</p>
      </div1>

<div1>
        <head>IV KALENDAS JULII.--(421) NATALIS SANCTI LEONIS PAPAE.</head>
<p>
          <pb n="0123C"/>Deus, qui beatum Leonem pontificem sanctorum
tuorum meritis coaequasti, concede propitius ut qui
commemorationis ejus festa percolimus, vitae quoque
imitemur exempla. Per Dominum.</p>
<p> <hi>Super oblata.</hi> --Annue nobis, Domine, ut (422)
animae famuli tui Leonis haec prosit oblatio, quam
immolando totius mundi tribuisti relaxari delicta.
Per Dominum nostrum.</p>
<p> <hi>Ad Complendum.</hi> --Deus, qui animae famuli tui
Leonis aeternae beatitudinis praemia contulisti, concede
propitius ut, qui peccatorum nostrorum pondere
premimur, ejus apud te precibus sublevemur. Per.</p>
</div1>

<div1>
        <head>EODEM DIE.--(423) VIGILIA SANCTI PETRI ET PAULI.</head>
<p>(424) <hi>Quando apostolicus duas Missas celebrat una
die, inter eas</hi> (425) <hi>non lavat os, nisi post officium;
<pb n="0123D"/>
sed absque intervallo, finita priore, incipitur altera.</hi> </p>
<p> Deus, qui nobis apostolorum beatorum Petri et
Pauli natalitia gloriosa praeire concedis, tribue, quaesumus,
eorum nos semper et beneficiis praeveniri, et
orationibus adjuvari. Per Dominum nostrum.</p>
<p> <hi>Super oblata.</hi> --Munera, Domine, tuae glorificationis
offerimus quae tibi pro nostris grata jejuniis sanctorum
<pb n="0124A"/>
apostolorum, quaesumus, deprecatio quorum
solemnia praevenimus efficiat. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere, <emph>112</emph> 
 Domine sancte, Pater omnipotens, aeterne
Deus: apud quem cum beatorum apostolorum continuata
festivitas triumphique coelestis perpetua et
aeterna sit celebritas, nobis tamen eorum festa annuis
recursibus tribuis frequentare, ut et illorum passioni
sit veneratio ex nostra devotione, et nobis auxilium
proveniat de eorum sanctissima intercessione.
Per.</p>
<p> <hi>Ad Complendum.</hi> --Sumptis, Domine, remediis
sempiternis, tuorum mundentur corda fidelium, ut
apostolici Petri et Pauli natalis insignia, quae corporalibus
<pb n="0124B"/>
officiis exsequuntur, pia cordis intelligentia
comprehendant. Per.</p>
<p> <hi>Super populum.</hi> --Deus, qui ligandi solvendique
licentiam tuis apostolis contulisti, da, quaesumus, ut,
per ipsos aeternis vitiis expediti, liberi possimus coelestibus
interesse mysteriis. Per eumdem Dominum.</p>
<p> <hi>Ad Vesperos.</hi> --Apostolicis nos, Domine, quaesumus,
beatorum Petri et Pauli attolle praesidiis, ut
quanto fragiliores sumus, tanto validioribus auxiliis
foveamur. Per.</p>
<p> <hi>Ad Matutinos.</hi> --Deus, qui Ecclesiam tuam (426)
apostoli tui Petri fide et nomine consecrasti, quique
beatum illi Paulum ad praedicandum gentibus gloriam
tuam sociare dignatus es, concede ut omnes qui ad
<pb n="0124C"/>
apostolorum tuorum solemnia convenerunt spiritali
remuneratione ditentur.
</p>
      </div1>

<div1>
        <head>III KALENDAS JULII.--NATALIS EJUSDEM PETRI ET PAULI.</head>
<p> <hi>Ad Missam.</hi> --Deus, qui hodiernam diem apostolorum
tuorum Petri et Pauli martyrio consecrasti, da
Ecclesiae tuae eorum in omnibus sequi praeceptum,
per quos religionis sumpsit exordium. Per Dominum
nostrum.</p>
<p> <hi>Super oblata.</hi> --Hostias, Domine, quas nomini tuo
sacrandas offerimus, apostolica prosequatur oratio,
per quam nos expiari tribuas et defendi. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et te
<pb n="0124D"/>
suppliciter exorare, ut gregem tuum, pastor aeterne,
non deseras, sed per beatos apostolos tuos continua
protectione custodias, ut iisdem rectoribus gubernetur,
quos operis tui vicarios eidem contulisti praeesse
pastores. Et ideo cum angelis et archangelis.</p>
<p> <emph>113</emph> <hi>Benedictio.</hi> --Benedicat vobis omnipotens
Deus, qui vos beati Petri saluberrima confessione
<pb n="0125A"/>
in ecclesiasticae fidei fundavit soliditate.
Amen. Et quos beati Pauli sanctissima instruxit praedicatione,
sua tueatur gratissima defensione. Amen.
Quatenus Petrus clave, Paulus sermone, utrique intercessione
ad illam nos certent patriam introducere,
ad quam illi, alter cruce, alter gladio, hodierna die
pervenere. Amen. Quod ipse praestare.</p>
<p> <hi>Ad Complendum.</hi> --Quos coelesti, Domine, alimento
satiasti, apostolicis intercessionibus ab omni
adversitate custodi. Per.</p>
<p> <hi>Super populum.</hi> --Familiam tuam, quaesumus, Domine,
propitius intuere, et apostolicis defende praesidiis,
ut eorum precibus gubernetur, quibus nititur,
te constituente, principibus. Per.</p>
<p> <hi>Alia.</hi> --Deus, qui apostolo tuo Petro, collatis
<pb n="0125B"/>
clavibus regni coelestis, ligandi atque solvendi (428)
pontificium tradidisti, concede ut intercessionis ejus
auxilio, a peccatorum hostrorum nexibus liberemur.
Per Dominum.</p>
<p> <hi>Alia.</hi> --Omnipotens sempiterne Deus, qui Ecclesiam
tuam apostolica soliditate fundatam ab infernarum
eruis terrore portarum, praesta ut, in tua
veritate persistens, nulla recipiat consortia perfidorum.
Per.</p>
<p> <hi>Alia.</hi> --Exaudi nos, Deus, salutaris noster, et
apostolorum tuorum nos tuere praesidiis, quorum
donasti fideles esse doctrinis. Per.</p>
<p> <hi>Alia.</hi> --Esto, Domine, plebi tuae sanctificator, et
custos, ut apostolicis munita praesidiis, et conversatione
tibi placeat, et secura deserviat. Per.
</p>
      </div1>

<div1>
        <head>PRIDIE KALENDAS JULII.--(429) NATALIS SANCTI PAULI.</head>

<pb n="0125C"/>
<p>Deus, qui multitudinem gentium beati Pauli apostoli
praedicatione docuisti, da nobis, quaesumus, ut
cujus natalitia colimus, ejus apud te patrocinia sentiamus.
Per.</p>
<p> <hi>Super oblata.</hi> --Ecclesiae tuae, quaesumus, Domine,
preces et Hostias apostolica commendet oratio,
ut quod pro illorum gloria celebramus, nobis prosit
ad veniam. Per.</p>
<p>(430) <hi>Praefatio et benedictio, quae est superius.</hi> </p>
<p> <hi>Ad Complendum.</hi> --Perceptis, Domine, sacramentis
beatis apostolis intervenientibus <emph>114</emph> deprecamur,
ut quae pro illorum celebrata sunt gloria,
nobis proficiant ad medelam. Per Dominum nostrum.</p>
<p>
          <pb n="0126A"/> <hi>Super populum.</hi> --Praesta, quaesumus, omnipotens
Deus, ut nullis nos permittas perturbationibus
concuti, quos in apostolicae confessionis petra solidasti.
Per.</p>
</div1>

<div1>
        <head>VI NONAS JULII.--NATALIS SANCTORUM PROCESSI ET MARTINIANI.</head>
<p>Deus, qui nos sanctorum tuorum Processi et Martiniani
confessionibus gloriosis circumdas et protegis,
da nobis, et eorum imitatione proficere, et intercessione
gaudere. Per.</p>
<p> <hi>Super oblata.</hi> --Suscipe, Domine, preces et munera,
quae ut tuo sint digna conspectui, sanctorum
tuorum precibus adjuvemur. Per Dominum.</p>
<p> <hi>Ad Complendum.</hi> --Corporis sacri, et pretiosi
sanguinis repleti libamine, quaesumus, Domine,
<pb n="0126B"/>
Deus noster, ut quod pia devotione gerimus, certa
redemptione capiamus. Per.</p>
</div1>

<div1>
        <head>PRIDIE NONAS JULII.--(431) OCTAVA APOSTOLORUM PETRI ET PAULI.</head>
<p>Deus, cujus dextera beatum Petrum ambulantem
in fluctibus, ne mergeretur, erexit, et coapostolum
ejus Paulum tertio naufragantem de profundo
pelagi liberavit, exaudi nos propitius, et concede ut
amborum meritis, aeternitatis gloriam consequamur.
Per Dominum.</p>
<p> <hi>Super oblata.</hi> --Hostias, quaesumus, Domine,
suscipe placatus oblatas, quae meritis apostolorum
tuorum Petri et Pauli, te sanctificante, nobis efficiantur
salutares. Per.</p>
<p> <hi>Ad Complendum.</hi> --Beatorum apostolorum tuorum,
<pb n="0126C"/>
Domine, Petri et Pauli desiderata solemnia
recensentes, praesta, quaesumus, ut eorum supplicationibus
muniamur, quorum regimur principatu.
Per.</p>
<p> <hi>Super populum.</hi> --Protege, Domine, populum
tuum, et apostolorum tuorum patrocinio confidentem
perpetua defensione conserva.
</p>
      </div1>

<div1>
        <head> <emph>115</emph> VI IDUS JULII.--NATALIS (432) SEPTEM FRATRUM.</head>
<p>Praesta, quaesumus, omnipotens Deus, ut qui gloriosos
martyres fortes in sua confessione cognovimus,
pios apud te in nostra intercessione sentiamus.
Per.</p>
<p> <hi>Super oblata.</hi> --Sacrificiis praesentibus, Domine,
quaesumus, intende placatus, et, intercedentibus sanctis
<pb n="0127A"/>
tuis, devotioni nostrae proficiant, et saluti.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
donari nobis suppliciter exorantes, ut sicut sancti
tui mundum in tua virtute vicerunt, ita nos a mundanis
erroribus postulent expediri. Per Christum
Dominum.</p>
<p> <hi>Ad Complendum.</hi> --Quaesumus, omnipotens Deus,
ut illius salutaris capiamus effectum, cujus per haec
mysteria pignus accepimus. Per Dominum nostrum.
</p>
      </div1>

<div1>
        <head>VIII KALENDAS AUGUSTI.--(433) NATALIS SANCTI JACOBI APOSTOLI.</head>
<p>Esto, Domine, propitius plebi tuae, sanctificator
<pb n="0127B"/>
et custos, ut apostoli tui Jacobi munita praesidiis,
et conversatione tibi placeat, et secura deserviat.
Per.</p>
<p> <hi>Super oblata.</hi> --Oblationes populi tui, Domine,
quaesumus, beati apostoli tui Jacobi passio beata
conciliet, et quae nostris apta non sunt meritis,
fiant tibi placita ejus deprecatione. Per.</p>
<p> <hi>Praefatio.</hi> --Vere dignum est, aequum et salutare,
nos tibi semper et ubique gratias agere, Domine
sancte, Pater omnipotens, aeterne Deus: quia licet
nobis semper salutem operetur divini celebratio sacramenti,
propensius tamen nobis confidimus profuturam,
si beati apostoli tui Jacobi intercessionibus
adjuvemur. Per Christum.</p>
<p> <hi>Ad Complendum.</hi> --Beati apostoli tui Jacobi, cujus
hodie festivitate <emph>116</emph> corpore et sanguine Filii
<pb n="0127C"/>
tui nos refecisti, quaesumus, Domine, intercessione
adjuva, pro cujus solemnitate percepimus tua dona,
laetantes. Per eumdem.</p>
<p> <hi>Super populum.</hi> --Solemnitatis apostolicae multiplicatione
gaudentes clementiam tuam deprecamur,
omnipotens Deus, ut tribuas jugiter nos eorum et
confessione benedici, et patrociniis confoveri. Per
Dominum.</p>
</div1>

<div1>
        <head>IV KALENDAS AUGUSTI.--NATALIS (434) SANCTI FELICIS.</head>
<p>Infirmitatem nostram respice, omnipotens Deus,
et (435) quos pondus propriae actionis gravat, beati
felicis martyris tui atque pontificis intercessio gloriosa
nos protegat. Per Dominum nostrum.</p>
<p> <hi>Super oblata.</hi> --Hostias tibi, Domine, pro commemoratione
<pb n="0127D"/>
sancti Felicis offerimus, quem a tui corporis
unitate nulla tentatio separavit. Per.</p>
<p> <hi>Ad Complendum.</hi> --Spiritum nobis, Domine, tuae
charitatis infunde, ut quos uno pane coelesti satiasti,
intercedente beato Felice martyre tuo, tua facias pietate
concordes. Per.</p>
</div1>

<div1>
        <head>III KALENDAS AUGUSTI.--NATALIS SANCTORUM ABDON ET SENNEN.</head>
<p>Deus, qui sanctis tuis Abdon et Sennen ad hanc
gloriam veniendi copiosum munus gratiae contulisti,
<pb n="0128A"/>
da famulis tuis suorum veniam peccatorum ut sanctorum
tuorum intercedentibus meritis ab omnibus
mereamur adversitatibus liberari. Per Dominum nostrum.</p>
<p> <hi>Super oblata.</hi> --Munera tibi, Domine, pro sanctorum
martyrum Abdon et Sennen passione deferimus,
qui dum finiuntur in terris, facti sunt coelesti luce
perpetui, humiliter postulantes ut eorum semper
meritis muniamur. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et <emph>117</emph> te laudare mirabilem Dominum in sanctis
tuis, quos ante constitutionem mundi in aeternam tibi
gloriam praeparasti, ut per eos huic mundo veritatis tuae
<pb n="0128B"/>
lumen ostenderes, quos ita spiritu veritatis armasti,
ut formidinem mortis per infirmitatem carnis evincerent.
De quorum collegio sunt martyres tui Abdon,
(436) et Sennes, qui in Ecclesiae tuae prato sicut
rosae et lilia floruerunt, quos Unigeniti tui sanguis in
praelio confessionis, roseo colore perfudit et ob praemium
passionis niveo liliorum splendore vestivit.
Per quem Majestatem.</p>
<p> <hi>Ad Complendum.</hi> --Populum tuum, Domine, perpetua
munitione defende, nec difficulter, quod pie
et juste postulat consequatur, cui sanctorum tuorum
merita suffragantur. Per.
</p>
      </div1>

<div1>
        <head>KALENDIS AUGUSTI.--AD SANCTUM PETRUM AD VINCULA.</head>
<p>Deus, qui beatum Petrum apostolum a vinculis
absolutum illaesum abire fecisti, nostrorum, quaesumus,
<pb n="0128C"/>
absolve vincula peccatorum, et omnia mala a
nobis propitiatus exclude. Per.</p>
<p> <hi>Super oblata.</hi> --Suscipe, Domine, Hostiam redemptionis
humanae, interveniente beato Petro apostolo,
et salutem nobis mentis et corporis operare
placatus. Per.</p>
<p> <hi>Ad Complendum.</hi> --Corporis sacri et pretiosi
sanguinis repleti libamine, quaesumus, Domine Deus
noster, ut quod pia devotione gerimus, intercedente
beato Petro apostolo tuo, certa redemptione
capiamus.</p>
</div1>

<div1>
        <head>IV NONAS AUGUSTI.--NATALIS SANCTI STEPHANI EPISCOPI ET MARTYRIS.</head>
<p>Deus, qui nos beati Stephani martyris tui atque
pontificis annua solemnitate laetificas, concede propitius
<pb n="0128D"/>
ut cujus natalitia colimus, de ejusdem etiam
protectione gaudeamus. Per Dominum nostrum.</p>
<p> <hi>Super oblata.</hi> --Munera tibi, Domine, dicata
sanctifica; et intercedente beato Stephano martyre
tuo atque pontifice, per eadem nos placatus intende.
Per Dominum.</p>
<p> <hi>Ad Complendum.</hi> --Haec nos communio, Domine,
purget a crimine; et intercedente beato Stephano
martyre tuo atque pontifice coelestis remedii faciat
esse consortes. Per.</p>
</div1>

<div1>
        <head>VIII IDUS AUGUSTI.-- NATALIS SANCTI SIXTI EPISCOPI.</head>

<pb n="0129A"/>
<p>Deus, qui conspicis, quia ex nulla nostra virtute <emph>118</emph> 
 subsistimus, concede propitius, ut intercessione
beati Sixti martyris tui atque pontificis, contra
omnia adversa muniamur. Per.</p>
<p> <hi>Super oblata.</hi> --Suscipe, Domine, munera propitiatus
oblata, quae majestati tuae beatus Sixtus sacerdos
commendet et martyr. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et in die festivitatis hodiernae, qua beatus Sixtus pariter
sacerdos et martyr devotum tibi sanguinem
exsultanter effudit, qui ad eamdem gloriam promerendam
doctrinae suae filios incitavit, et quos erudiebat
<pb n="0129B"/>
hortatu praeveniebat exemplo. Per Christum.</p>
<p>(439) <hi>Praefatio uvae.</hi> --Intra quorum nos consortium,
non aestimator meriti, sed veniae, quaesumus,
largitor admitte. Per Christum.</p>
<p>(440) <hi>Benedictio uvae.</hi> --Benedic, Domine, et hos
fructus novos uvae, quos tu, Domine, rore coeli, et
inundantia pluviarum, et temporum serenitate atque
tranquillitate, ad maturitatem perducere dignatus
es, et dedisti eos ad usus nostros, cum gratiarum
actione percipi, in nomine Domini nostri Jesu Christi.
Per quem haec omnia.</p>
<p> <hi>Ad Complendum.</hi> --Praesta, quaesumus, Domine
Deus noster, ut cujus nobis festivitate votiva sunt
sacramenta, ejus salutaria nobis intercessione reddantur.
</p>
      </div1>

<div1>
        <head>EODEM DIE.--NATALIS SANCTORUM FELICISSIMI ET AGAPITI.</head>

<pb n="0129C"/>
<p>Deus, qui nos concedis sanctorum martyrum tuorum
Felicissimi et Agapiti natalitia colere, da nobis
in aeterna laetitia de eorum societate gaudere. Per.</p>
<p> <hi>Super oblata.</hi> --Munera tibi, Domine, nostrae devotionis
offerimus, quae et pro tuorum tibi grata
sint honore justorum et nobis salutaria, te miserante,
reddantur. Per Dominum.</p>
<p> <hi>Ad Complendum.</hi> --Praesta nobis, Domine, quaesumus,
intercedentibus sanctis tuis Felicissimo et Agapito,
ut quae ore contingimus pura mente capiamus. Per.</p>
</div1>

<div1>
        <head>VI IDUS AUGUSTI.--NATALIS SANCTI CYRIACI.</head>
<p>Deus, qui nos annua beati Cyriaci martyris tui
<pb n="0129D"/> <emph>119</emph> 
 solemnitate laetificas, concede propitius ut cujus
natalitia colimus, virtutem quoque passionis
imitemur. Per Dominum nostrum.</p>
<p> <hi>Super oblata.</hi> --Suscipe, Domine, sacrificium placationis
et laudis, quod nos, interveniente sancto
tuo Cyriaco, et perducat ad veniam, et in perpetua
gratiarum constituat actione. Per.</p>
<p> <hi>Ad Complendum.</hi> --Quaesumus, Domine, Deus noster,
ut interveniente beato Cyriaco martyre tuo,
<pb n="0130A"/>
sacrosancta mysteria. quae sumpsimus, actu subsequamur
et sensu. Per.</p>
</div1>

<div1>
        <head>V IDUS AUGUSTI.--VIGILIA SANCTI LAURENTII.</head>
<p>Adesto, Domine, supplicationibus nostris; et intercessione
beati Laurentii martyris tui, perpetuam
nobis misericordiam impende. Per Dominum nostrum.</p>
<p> <hi>Super oblata.</hi> --Hostias, Domine, quas tibi offerimus,
propitius suscipe; et intercedente beato Laurentio
martyre tuo, vincula peccatorum nostrorum
absolve. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
devotis mentibus natale beati martyris tui Laurentii
<pb n="0130B"/>
praevenire, qui levita simul martyrque venerandus,
et proprio claruit gloriosus officio, et memorandae
passionis refulsit martyrio. Per Christum Dominum
nostrum.</p>
<p> <hi>Ad Complendum.</hi> --Da, quaesumus, Deus noster,
ut sicut beati Laurentii martyris tui commemoratione,
temporali gratulamur officio, ita perpetuo laetemur
aspectu. Per.</p>
<p> <hi>Alia.</hi> --Da, quaesumus, omnipotens Deus, ut
triumphum beati Laurentii martyris tui, quem despectis
ignibus consummavit in terris, perpetua coelorum
luce conspicuum, digno fervore fidei veneremur.
Per Dominum nostrum.</p>
<p> <hi>Ad Matutinos.</hi> --Deus, mundi Creator et rector,
qui hunc diem in beati levitae tui Laurentii martyrio
<pb n="0130C"/>
consecrasti, concede propitius ut omnes qui martyrii
ejus merita veneramur, intercessionibus ejus, ab
aeternis gehennae incendiis liberemur. Per.</p>
<p>IN (442) PRIMA MISSA DE NOCTE.--Excita, Domine,
in Ecclesia tua Spiritum cui beatus Laurentius
levita servivit, ut eodem nos <emph>120</emph> replente
studeamus amare quod amavit et opere exercere
quod docuit. Per.</p>
<p> <hi>Super oblata.</hi> --Sacrificium tibi, Domine, quaesumus,
beati Laurentii precatio sancta conciliet, ut
cujus honore solemniter exhibetur, meritis efficiatur
acceptum. Per.</p>
<p> <hi>Ad Complendum.</hi> --Supplices te rogamus, omnipotens
Deus, ut quos donis coelestibus satiasti, intercedente
beato Laurentio martyre tuo, perpetua
<pb n="0130D"/>
protectione custodias. Per.</p>
</div1>

<div1>
        <head>IV IDUS AUGUSTI.--NATALIS SANCTI LAURENTII.</head>
<p>Da nobis, quaesumus, omnipotens Deus, vitiorum
nostrorum flammas exstinguere, qui beato Laurentio
tribuisti tormentorum suorum incendia superare.
Per Dominum nostrum.</p>
<p> <hi>Super oblata.</hi> --Accipe, quaesumus, Domine, munera
dignanter oblata; et beati Laurentii suffragantibus
<pb n="0131A"/>
meritis ad nostrae salutis auxilium provenire
concede. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
praecipue (444) in die solemnitatis hodiernae, qui
beatus Laurentius hostia sancta viva tibi placens
(445) oblatus est; qui, igne accensus tui amoris,
constanter ignem sustinuit passionis, et per immanitatem
tormentorum pervenit ad societatem civium
supernorum. Per Christum Dominum.</p>
<p> <hi>Ad Complendum.</hi> --Supplices te rogamus, omnipotens
Deus, ut quos donis coelestibus satiasti, intercedente
beato Laurentio martyre tuo, perpetua
protectione custodias. Per.</p>
<p>
          <pb n="0131B"/> <hi>Super populum.</hi> --Deus, cujus charitatis ardore
beatus Laurentius edaces incendii flammas, contempto
persecutore, devicit, concede ut omnes qui
martyrii ejus merita veneramur protectionis tuae
auxilio muniamur. Per.</p>
<p> <hi>Alia.</hi> --Sancti Laurentii nos, Domine, sancta
precatio tueatur, et quod nostra conscientia non
meretur, ejus nobis qui tibi placuit oratione donetur.
Per.</p>
<p> <hi>Alia.</hi> --Adsit nobis, Domine, quaesumus, sancti
Laurentii martyris tui in tua glorificatione benedictio,
cujus nobis est hodie facta suffragium in tua
virtute confessio. Per Dominum nostrum.</p>
<p> <hi>Alia.</hi> --Praesta, quaesumus, Domine, ut semper
nos <emph>121</emph> beati Laurentii laetificent (446) votiva martyria,
<pb n="0131C"/>
quae semper esse non desinunt admiranda. Per.
</p>
      </div1>

<div1>
        <head>III IDUS AUGUSTI.--(447) NATALIS SANCTI TIBURTII MARTYRIS.</head>
<p>Beati Tiburtii nos, Domine, foveant continuata
praesidia, quia non desinis propitius intueri quos
talibus auxiliis concesseris adjuvari. Per.</p>
<p> <hi>Super oblata.</hi> --Adesto, Domine, precibus populi
tui, adesto muneribus, ut quae sacris sunt oblata
mysteriis, tuorum tibi placeant intercessione sanctorum.
Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui dum beati Tiburtii merita gloriosa veneramur,
(448) auxilium nobis tuae protectionis adfore deprecamur,
<pb n="0131D"/>
(449) quoniam credimus nos per eorum intercessionem
qui tibi placuere peccatorum nostrorum
veniam impetrare. Per Christum.</p>
<p> <hi>Ad Complendum.</hi> --Sumpsimus, Domine, pignus
redemptionis aeternae: sit nobis, quaesumus, interveniente
beato Tiburtio martyre tuo, (450) vitae
praesentis auxilium pariter et futurae. Per.
</p>
      </div1>

<div1>
        <head>IDIBUS AUGUSTI.--(451) NATALIS SANCTI HIPPOLYTI MARTYRIS.</head>

<pb n="0132A"/>
<p>Sancti martyris tui Hippolyti, Domine, quaesumus,
veneranda festivitas salutaris auxilii nobis praestet
augmentum. Per.</p>
<p> <hi>Super oblata.</hi> --Respice, Domine, munera populi
tui, sanctorum festivitate votiva, et tuae testificatio
veritatis nobis proficiat ad salutem. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et (452) tuam clementiam votis supplicibus implorare,
ut beati Hippolyti intercessio peccatorum nostrorum
nobis obtineat veniam, qui per tormenta
<pb n="0132B"/>
passionis aeternam pervenit ad gloriam. Per Christum.</p>
<p> <hi>Ad Complendum.</hi> --Sacramentorum tuorum, Domine,
communio sumpta nos salvet, et, intercedente
beato Hippolyto martyre tuo, in tuae veritatis luce
confirmet. Per.
</p>
      </div1>

<div1>
        <head>XIX KALENDAS SEPTEMBRIS.--NATALIS SANCTI EUSEBII CONFESSORIS.</head>
<p>Deus, qui nos beati Eusebii confessoris tui annua
solemnitate <emph>122</emph> laetificas, concede propitius ut cujus
natalitia colimus, per ejus ad te exempla gradiamur.
Per.</p>
<p> <hi>Super oblata.</hi> --Laudis tuae, Domine, immolamus
Hostias in tuorum commemoratione sanctorum
quibus nos et praesentibus exui malis confidimus et
<pb n="0132C"/>
futuris. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
clementiam tuam pronis mentibus implorare, ut per
beati Eusebii confessoris tui intercessionem, salutiferam
in nostris mentibus firmes devotionem. Concedasque
ut sicut te solum credimus Auctorem, et
veneramur Salvatorem, sic in perpetuum ejus interventu
habeamus adjutorem. Per Christum.</p>
<p> <hi>Ad Complendum.</hi> --Sancti Eusebii natalitia celebrantes,
supplices te, Domine, deprecamur, ut hoc
idem nobis semper indulgentiae causa sit et salutis,
Per.
</p>
      </div1>

<div1>
        <head>EODEM DIE. (454) VIGILIA ASSUMPTIONIS SANCTAE MARIAE.</head>

<pb n="0132D"/>
<p>Deus, qui virginalem aulam beatae Mariae, in qua
habitares, eligere dignatus es, da, quaesumus, ut sua
nos defensione munitos jucundos (455) faciat suae
interesse festivitati. Qui vivis et regnas.</p>
<p> <hi>Super oblata.</hi> --Magna est, Domine, apud clementiam
tuam Dei Genitricis oratio, quam idcirco de
<pb n="0133A"/>
praesenti saeculo transtulisti, ut pro peccatis nostris
apud te fiducialiter intercedat. Per eumdem Dominum.</p>
<p> <hi>Ad Complendum.</hi> --Coelesti munere satiatos,
omnipotens Deus, tua nos protectione custodi, et
castimoniae pacem mentibus nostris atque corporibus,
intercedente beata Maria, propitiatus indulge,
ut veniente sponso Filio tuo Unigenito, accensis
lampadibus, ejus digne praestolemur occursum. Qui
vivit et regnat Deus in unitate Spiritus sancti.</p>
<p> <hi>Alia.</hi> --Concede, misericors Deus, fragilitati nostrae
praesidium, ut qui sanctae Dei Genitricis requiem
celebramus, intercessionis ejus auxilio a nostris
iniquitatibus resurgamus. Per eumdem.</p>
<p> <hi>Alia.</hi> --Concede, quaesumus, omnipotens Deus,
<pb n="0133B"/>
ad beatae Mariae semper virginis gaudia aeterna pertingere,
de cujus nos veneranda Assumptione tribuis
annua solemnitate gaudere. Per.</p>
</div1>

<div1>
        <head> <emph>123</emph> XVIII KALENDAS SEPTEMBRIS.--(456) ASSUMPTIO SANCTAE MARIAE VIRGINIS.</head>
<p>(457) Veneranda nobis, Domine, hujus est diei festivitas,
in qua sancta Dei Genitrix mortem subiit
temporalem, nec tamen mortis nexibus deprimi potuit,
quae Filium tuum Dominum nostrum de se genuit
incarnatum. Qui tecum vivit et regnat Deus.</p>
<p> <hi>Ad Missam.</hi> --Famulorum tuorum, Domine, delictis
ignosce, et qui placere de actibus nostris non
valemus, Genitricis Filii tui Domini nostri intercessione
salvemur. Qui tecum vivit.</p>
<p> <hi>Super oblata.</hi> --Subveniat, Domine, plebi tuae,
<pb n="0133C"/>
Dei Genitricis oratio, quam etsi pro conditione carnis
migrasse cognoscimus, in coelesti gloria apud te
pro nobis orare sentiamus. Per eumdem Dominum
nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et te in veneratione sacrarum virginum exsultantibus
animis laudare, benedicere et praedicare:</p>
<p>(458) Inter quas intemerata Dei Genitrix virgo
Maria, cujus Assumptionis diem celebramus, gloriosa
effulsit: Quae et Unigenitum tuum sancti Spiritus
obumbratione concepit, et virginitatis gloria
permanente, huic mundo lumen aeternum effudit, Jesum
<pb n="0133D"/>
Christum Dominum nostrum. Per quem.</p>
<p> <hi>Benedictio.</hi> --(459) Deus, qui per beatae Mariae
virginis partum genus humanum dignatus est redimere,
sua vos dignetur benedictione locupletare.
Amen. Ejusque semper et ubique patrocinia sentiatis,
ex cujus intemerato utero auctorem vitae suscipere
meruistis. Amen. Et qui ad ejus celebrandam
festivitatem hodierna die devotis mentibus convenistis,
spiritalium gaudiorum et aeternorum praemiorum
vobiscum munera reportetis. Amen. Quod ipse praestare
dignetur.</p>
<p>
          <pb n="0134A"/> <hi>Ad Complendum.</hi> --Mensae coelestis participes
effecti, imploramus clementiam tuam, Domine Deus
noster, ut qui festa Dei Genitricis colimus a malis
imminentibus ejus intercessionibus liberemur. Per
eumdem.</p>
<p> <hi>Alia.</hi> --Porrige nobis, Domine, dexteram tuam,
et per intercessionem beatae et gloriosae semperque
virginis Genitricis Mariae auxilium nobis supernae virtutis
impende. Per eumdem.
</p>
      </div1>

<div1>
        <head>XV KALENDAS SEPTEMBRIS.--NATALIS SANCTI AGAPITI MARTYRIS</head>
<p>(460) Sancti martyris tui Agapiti merita nos, Domine, <emph>124</emph> 
 pretiosa tueantur, in quibus, tuae Majestatis
opera praedicantes, et praesens capiamus adjutorium
et futurum. Per.</p>
<p> <hi>Super oblata.</hi> --Suscipe, Domine, munera, quae
<pb n="0134B"/>
in ejus tibi solemnitate deferimus, cujus nos confidimus
patrocinio liberari. Per Dominum.</p>
<p> <hi>Ad Complendum.</hi> --Protegat, quaesumus, Domine,
populum tuum, et participatio coelestis indulta convivii,
et deprecatio collata sanctorum. Per Dominum
nostrum.</p>
</div1>

<div1>
        <head>XI KALENDAS SEPTEMBRIS.--NATALIS SANCTI TIMOTHEI MARTYRIS.</head>
<p>Auxilium tuum nobis, Domine, quaesumus, placatus
impende, et, intercedente beato Timotheo martyre
tuo, dexteram super nos tuae propitiationis extende.
Per.</p>
<p> <hi>Super oblata.</hi> --Accepta tibi sit, Domine, sacratae
plebis oblatio pro tuorum honore sanctorum,
quorum se meritis percepisse de tribulatione cognoscit
<pb n="0134C"/>
auxilium. Per Dominum.</p>
<p> <hi>Ad Complendum.</hi> --Divini muneris largitate satiati,
quaesumus, Domine Deus noster, ut intercedente
beato Timotheo martyre tuo, ejus semper participatione
vivamus. Per.</p>
</div1>

<div1>
        <head>IX KALENDAS SEPTEMBRIS.--(462) NATALIS SANCTI BARTHOLOMAEI APOSTOLI.</head>
<p>Omnipotens sempiterne Deus, qui hujus diei
venerandam, sanctamque laetitiam beati apostoli tui
Bartholomaei festivitate tribuisti, da Ecclesiae tuae,
quaesumus, et amare quod credidit, et praedicare
quod docuit. Per Dominum nostrum.</p>
<p> <hi>Super oblata.</hi> --Beati apostoli tui Bartholomaei,
cujus solemnia recensemus, quaesumus, Domine, auxilio
tua beneficia capiamus, pro quo tibi Hostias
<pb n="0134D"/>
laudis offerimus.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui Ecclesiam tuam sempiterna pietate (463) non deseris,
sed per beatos apostolos tuos jugiter erudis,
et sine fine custodis. Per Christum Dominum nostrum.</p>
<p> <hi>Ad Complendum.</hi> --Sumpsimus, Domine, pignus
salutis aeternae, celebrantes beati Bartholomaei apostoli
<pb n="0135A"/>
tui votiva solemnia, et perpetua merita venerantes.
Per Dominum nostrum.</p>
<p> <emph>125</emph> <hi>Super populum.</hi> --Protege, Domine, populum
tuum, et apostolorum tuorum patrocinio confidentem
perpetua defensione conserva. Per.</p>
</div1>

<div1>
        <head>V KALENDAS SEPTEMBRIS.--NATALIS SANCTI AUGUSTINI EPISCOPI.</head>
<p>Adesto supplicationibus nostris, omnipotens Deus,
et quibus fiduciam sperandae pietatis indulges, intercedente
beato Augustino confessore tuo atque pontifice,
consuetae misericordiae tribue benignus effectum.
Per Dominum nostrum.</p>
<p> <hi>Super oblata.</hi> --Sancti confessoris tui Augustini
nobis, Domine, pia non desit oratio, quae et munera
nostra conciliet, et tuam nobis indulgentiam semper
obtineat. Per.</p>
<p>
          <pb n="0135B"/> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere, Domine
sancte, Pater omnipotens, aeterne Deus: qui
beatum (464) Augustinum confessorem tuum, et
scientiae documentis replesti, et virtutum ornamentis
ditasti; quem ita multimodo genere pietatis imbuisti,
ut ipse tibi, et ara, et sacrificium, et sacerdos esset,
et templum. Per Christum Dominum nostrum.</p>
<p> <hi>Ad Complendum.</hi> --Ut nobis, Domine, tua sacrificia
dent salutem, beatus confessor tuus Augustinus,
et pontifex, quaesumus, precator accedat. Per
Dominum nostrum.
</p>
      </div1>

<div1>
        <head>EODEM DIE.--NATALIS SANCTI HERMETIS MARTYRIS.</head>
<p>Intercessio, Domine, (465) Hermetis martyris tui, et
tuam nobis non desinat placare justitiam, et nostrum
<pb n="0135C"/>
tibi devotum jugiter efficere famulatum. Per Dominum
nostrum.</p>
<p> <hi>Super oblata.</hi> --Munera, Domine, nostra, quaesumus,
propitiatus assume, et, ut digne tuis famulemur
altaribus, sancti tui nos Hermetis intercessione custodi.
Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus;
quoniam fiducialiter laudis tibi immolamus Hostias,
(466) quas sancti Hermetis martyris tui precibus tibi
esse petimus acceptas. Per Christum.</p>
<p> <hi>Ad Complendum.</hi> --Repleti, Domine, benedictione
coelesti, quaesumus clementiam tuam, ut, intercedente
<pb n="0135D"/>
beato Hermete martyre tuo, quae humiliter gerimus,
salubriter sentiamus. Per.
</p>
      </div1>

<div1>
        <head> <emph>126</emph> IV KALENDAS SEPTEMBRIS.--NATALIS SANCTAE SABINAE.</head>
<p>(467) Exaudi nos, Deus, salutaris noster, ut sicut
sanctae Sabinae festivitate gaudemus, ita piae devotionis
erudiamur effectu. Per.</p>
<p> <hi>Super oblata.</hi> --Gratanter, Domine, ad munera
dicanda concurrimus, quae nomini tuo pro solemnitate
sanctae martyris tuae Sabinae suppliciter immolamus.
Per Dominum nostrum.</p>
<p>
          <pb n="0136A"/> <hi>Ad Complendum.</hi> --Purificet nos, Domine Deus, et
divini perceptio sacramenti, et gloriosa deprecatio
sanctae Sabinae. Per.</p>
</div1>

<div1>
        <head>EODEM DIE.-- DECOLLATIO SANCTI JOANNIS BAPTISTAE.</head>
<p>Sancti Joannis Baptistae et martyris tui, Domine,
quaesumus, veneranda festivitas, salutaris auxilii
nobis praestet effectum. Per.</p>
<p> <hi>Super oblata.</hi> --Munera tibi, Domine, pro sancti
martyris tui Joannis Baptistae passione deferimus,
qui dum finitur in terris, factus est coelesti sede
perpetuus, quaesumus, ut ejus obtentu nobis proficiant
ad salutem. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: qui
<pb n="0136B"/>
praecursorem Filii tui tanto munere ditasti, ut pro
veritatis praeconio capite plecteretur, et qui Christum
aqua baptizaverat, ab (468) ipso in spiritu baptizatus,
pro eodem proprio sanguine tingeretur. Praeco
quippe veritatis, quae Christus est, Herodem a fraternis
thalamis prohibendo, carceris obscuritate detruditur,
ubi solius divinitatis tuae lumine (469)
frueretur. Deinde (470) capitalem sententiam subiit,
et ad inferna Dominum praecursurus descendit. Et
quem in mundo digito demonstravit, ad inferos pretiosa
morte praecessit. Et ideo cum angelis.</p>
<p> <hi>Benedictio.</hi> --Deus, qui nos beati Joannis Baptistae
concedit solemnia frequentare, tribuat vobis et
eadem devotis mentibus celebrare, et suae benedictionis
dona percipere. Amen. Et qui pro legis ejus
<pb n="0136C"/>
praeconio carceralibus est retrusus in tenebris, intercessione
sua a tenebrosorum operum vos liberet incentivis.
Amen. Et qui pro veritate, quae Deus est, caput
non est cunctatus amittere, suo interventu ad caput
nostrum, quod Christus est, vos faciat pervenire.
Amen. Quod ipse praestare dignetur.</p>
<p> <hi>Ad Complendum.</hi> --Conferat nobis, Domine,
sancti Joannis utrumque <emph>127</emph> solemnitas, ut et
magnifica sacramenta, quae sumpsimus digne veneremur,
et nobis salutaria sentiamus. Per Dominum
nostrum.</p>
<p> <hi>Alia.</hi> --Perpetuis nos, Domine, sancti Joannis
Baptistae tuere praesidiis; et quanto fragiliores sumus,
tanto magis necessariis attolle suffragiis. Per.
</p>
      </div1>

<div1>
        <head>III KALENDAS SEPTEMBRIS.--NATALIS SANCTORUM FELICIS ET ADAUCTI.</head>

<pb n="0136D"/>
<p>Majestatem tuam, Domine, supplices deprecamur,
ut sicut jugiter sanctorum tuorum commemoratione
laetificas, ita semper supplicatione defendas. Per.</p>
<p> <hi>Super oblata.</hi> --Hostias, Domine, tuae plebis intende,
et quas in honore sanctorum tuorum devota
mente celebrat, proficere sibi sentiat ad salutem. Per
Dominum nostrum.</p>
<p> <hi>Ad Complendum.</hi> --Repleti, Domine, muneribus
sacris, quaesumus, ut, intercedentibus sanctis tuis,
<pb n="0137A"/>
in gratiarum tuarum semper actione maneamus. Per.</p>
</div1>

<div1>
        <head>VI IDUS SEPTEMBRIS.-- NATALIS SANCTAE MARIAE VIRGINIS.</head>
<p> <hi>Orationes ad Matutinos.</hi> --Adesto nobis, omnipotens
Deus, beatae Mariae festa repetentibus, quam
hodiernae festivitatis prolatam exortu ineffabili munere
sublevasti. Per.</p>
<p> <hi>Ad</hi> (471) <hi>Processionem.</hi> --Supplicationem servorum
tuorum, Deus miserator, exaudi, ut qui in nativitate
Dei Genitricis et virginis congregamur, ejus
intercessionibus a te de instantibus periculis eruamur.
Per eumdem Dominum nostrum.</p>
<p> <hi>Ad Missam.</hi> --Famulis tuis, Domine, coelestis
gratiae munus impartire, ut quibus beatae Mariae virginis
partus exstitit salutis exordium, nativitatis ejus
votiva solemnitas pacis tribuat incrementum. Per.</p>
<p>
          <pb n="0137B"/> <hi>Super oblata.</hi> --Unigeniti tui, Domine, nobis
succurrat humanitas, ut qui natus de virgine matris
integritatem non minuit, sed sacravit, in nativitatis
ejus solemniis, a nostris nos piaculis exuens, oblationem
nostram tibi faciat acceptam. Qui tecum
vivit.</p>
<p> <hi>Praefatio.</hi> --Vere dignum et justum est, aequum
et salutare, <emph>128</emph> nos tibi semper et ubique gratias
agere, Domine sancte, Pater omnipotens, aeterne
Deus: et praecipue pro meritis beatae Dei Genitricis,
et perpetuae virginis Mariae, gratia plenae, tuam omnipotentiam
laudare, benedicere et praedicare. Per
quem.</p>
<p> <hi>Ad Complendum.</hi> --Sumpsimus, Domine, celebritatis
annuae votiva sacramenta: praesta, quaesumus,
<pb n="0137C"/>
intercedente beata semper virgine Maria, ut et temporalis
nobis vitae remedia praebeant et aeternae. Per.</p>
<p> <hi>Super populum.</hi> --Adjuvet nos, quaesumus, Domine,
sanctae Mariae intercessio veneranda, cujus
etiam diem, quo felix ejus est inchoata nativitas, celebramus.
Per.</p>
</div1>

<div1>
        <head>EODEM DIE.--(472) NATALIS SANCTI ADRIANI MARTYRIS.</head>
<p>Presta, quaesumus, omnipotens Deus, ut qui
beati Adriani martyris tui natalitia colimus, a cunctis
malis imminentibus ejus intercessionibus liberemur.
Per.</p>
<p> <hi>Super oblata.</hi> --Munera, quaesumus, Domine,
tibi dicata sanctifica, et intercedente beato Adriano
martyre tuo, per eadem nos placatus intende. Per.</p>
<p>
          <pb n="0137D"/> <hi>Ad Complendum.</hi> --Beati Adriani martyris tui,
Domine, intercessione placatus, praesta, quaesumus,
<pb n="0138A"/>
ut quae temporaliter gerimus perpetua salvatione
capiamus. Per.</p>
</div1>

<div1>
        <head>III IDUS SEPTEMBRIS.--NAT. SANCTORUM (473) PROTI ET HYACINTHI.</head>
<p>Beati Proti nos, Domine, et Hyacinthi foveat pretiosa
confessio, et pia jugiter intercessio tueatur.
Per Dominum nostrum.</p>
<p> <hi>Super oblata.</hi> --Pro sanctorum tuorum Proti et
Hyacinthi munera tibi, Domine, commemoratione
quae debemus exsolvimus: praesta, quaesumus, ut
remedium nobis perpetuae salutis operentur. Per.</p>
<p> <hi>Ad Complendum.</hi> --Ut perpetua nos, Domine, tua
sancta purificent, beati Proti et Hyacinthi, quaesumus,
imploret oratio. Per.</p>
</div1>

<div1>
        <head>XVIII KALENDAS OCTOBRIS.--(474) EXALTATIO SANCTAE CRUCIS.</head>
<p>
          <pb n="0138B"/>(475) Deus, qui Unigeniti tui Domini nostri pretioso
sanguine humanum genus redimere dignatus
es, concede propitius ut qui ad adorandam vivificam
ejus crucem <emph>129</emph> adveniunt, a peccatorum suorum
nexibus liberentur. Per eumdem.</p>
<p> <hi>Super oblata.</hi> --(476) Devotas, Domine, humilitatis
nostrae preces, et Hostias misericordiae tuae praecedat
auxilium, et salutem, quam per Adam in paradisi
ligno clauserat temerata praesumptio, ligni rursum
fides aperiat. Per.</p>
<p> <hi>Praefationem, quae est in Inventione sanctae crucis,
require in</hi> V <hi>Nonas Maii.</hi> </p>
<p> <hi>Ad Complendum.</hi> --(477) Jesu Christi Domini nostri
corpore et sanguine saginati, per quem crucis est
sanctificatum vexillum, quaesumus, Domine Deus
<pb n="0138C"/>
noster, ut sicut adorare meruimus, ita perennitatis
ejus gloriae salutari potiamur effectu. Per Dominum
nostrum.</p>
<p> <hi>Super populum.</hi> --Adesto familiae tuae, quaesumus,
clemens et misericors Deus, ut in adversis et
prosperis ejus preces exaudias, et nefas adversariorum
per auxilium sanctae crucis digneris conterere,
ut portum salutis tuae valeat apprehendere.
Per.</p>
</div1>

<div1>
        <head>EODEM DIE.--NATALIS (478) SANCTORUM CORNELII ET CYPRIANI.</head>
<p>(479) Beatorum martyrum, pariterque pontificum,
Cornelii et Cypriani nos, quaesumus, Domine,
festa tueantur, et eorum commendet oratio veneranda.
Per.</p>
<p>
          <pb n="0138D"/> <hi>Super oblata.</hi> --Plebis tuae, Domine, munera
benignus intende, quae Majestati tuae pro sanctorum
<pb n="0139A"/>
martyrum tuorum Cornelii et Cypriani solemnitatibus
sunt dicata. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
(480) tuamque in sanctorum tuorum Cornelii simul
et Cypriani festivitate praedicare virtutem, quos diversis
terrarum partibus, greges sacros divino pane
pascentes, una fide, eademque die pari nominis tui
confessione coronasti. Per Christum.</p>
<p> <hi>Ad Complendum.</hi> --Quaesumus, Domine, salutaribus
repleti mysteriis, ut quorum solemnia celebramus
orationibus adjuvemur. Per.
</p>
      </div1>

<div1>
        <head>XVII KALENDAS OCTOBRIS.--NATALIS SANCTI NICOMEDIS MARTYRIS.</head>
<p>
          <pb n="0139B"/>Adesto, Domine, populo tuo, ut beati Nicomedis
martyris tui merita praeclara (481) suscipiens, <emph>130</emph> 
ad impetrandam misericordiam tuam semper ejus
patrociniis adjuvemur. Per.</p>
<p> <hi>Super oblata.</hi> --Suscipe, Domine, munera propitius
oblata, quae Majestati tuae beati Nicomedis
martyris commendet oratio. Per.</p>
<p> <hi>Ad Complendum.</hi> --Purificent nos, Domine, sacramenta
quae sumpsimus, et intercedente beato
Nicomede martyre tuo, a cunctis efficiant vitiis absolutos.
Per.</p>
</div1>

<div1>
        <head>XVI KALENDAS OCTOBRIS.--NATALIS SANCTAE EUPHEMIAE MARTYRIS.</head>
<p>Omnipotens sempiterne Deus, qui infirma mundi
eligis, ut fortia quaeque confundas, concede propitius
<pb n="0139C"/>
ut qui beatae Euphemiae martyris tuae solemnia
colimus ejus apud te patrocinia sentiamus. Per.</p>
<p> <hi>Super oblata.</hi> --Praesta, quaesumus, Domine Deus
noster, ut sicut in tuo conspectu mors est pretiosa
sanctorum, ita eorum merita venerantium accepta
tibi reddatur oblatio. Per.</p>
<p> <hi>Ad Complendum.</hi> --Sanctificet nos, Domine, quaesumus,
tui perceptio sacramenti, et intercessio
beatae martyris tuae Euphemiae tibi reddat acceptos.
Per.</p>
</div1>

<div1>
        <head>EODEM DIE.--NATALIS SANCTORUM LUCIAE ET GEMINIANI.</head>
<p>Praesta, Domine, precibus nostris cum exsultatione
proventum, ut quorum diem passionis annua devotione
recolimus, etiam fidei constantiam subsequamur.
<pb n="0139D"/>
Per.</p>
<p> <hi>Super oblata.</hi> --Vota populi tui, Domine, propitiatus
intende, ut quorum nos tribuis solemnia celebrare,
facias gaudere suffragiis. Per.</p>
<p> <hi>Ad Complendum.</hi> --Exaudi, Domine, preces nostras,
ut sanctorum tuorum, quorum festa solemniter
celebramus, continuis foveamur auxiliis. Per.</p>
</div1>

<div1>
        <head>XII KALENDAS OCTOBRIS.-- VIGILIA SANCTI MATTHAEI EVANGELISTAE.</head>

<pb n="0140A"/>
<p>Da nobis, omnipotens Deus, ut beati Matthaei
apostoli tui et evangelistae, quam praevenimus veneranda
solemnitas, et devotionem nobis augeat et salutem.
Per Dominum nostrum.</p>
<p> <hi>Super oblata.</hi> --(482) Apostolici reverentia culminis
offerentes tibi <emph>131</emph> sacra mysteria, Domine,
quaesumus ut beati Matthaei evangelistae suffragiis,
cujus natalitia praeimus, (483) hic plebs tua semper
et sua vota depromat, et desiderata percipiat. Per
Dominum nostrum.</p>
<p> <hi>Ad Complendum.</hi> --Beati Matthaei evangelistae,
quaesumus, Domine, supplicatione placatus, et veniam
nobis tribue, et remedia sempiterna concede.
<pb n="0140B"/>
Per Dominum nostrum.</p>
<p> <hi>Alia.</hi> --Sit, Domine, beatus Matthaeus evangelista
nostrae fragilitatis adjutor, ut pro nobis tibi
supplicans copiosius audiatur. Per.
</p>
      </div1>

<div1>
        <head>XI KALENDAS OCTOBRIS.--NATALIS SANCTI MATTHAEI APOSTOLI, ET EVANGELISTAE.</head>
<p>Beati Matthaei evangelistae, Domine, precibus
adjuvemur, ut quod possibilitas nostra non obtinet,
ejus nobis intercessione donetur. Per Dominum
nostrum.</p>
<p> <hi>Super oblata.</hi> --Supplicationibus apostolicis beati
Matthaei evangelistae, quaesumus, Domine, Ecclesiae
tuae commendetur oblatio, cujus magnificis praedicationibus
eruditur. Per.</p>
<p> <hi>Praefatio.</hi> --Vere dignum et justum est, aequum
<pb n="0140C"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui Ecclesiam tuam in tuis fidelibus ubique pollentem
apostolicis facis constare doctrinis; praesta,
quaesumus, ut per quos initium divinae cognitionis
accepit, per eos usque in finem saeculi capiat (484)
regni coelestis augmentum. Per Christum.</p>
<p> <hi>Ad Complendum.</hi> --Perceptis, Domine, sacramentis,
beato Matthaeo apostolo tuo et evangelista interveniente,
deprecamur ut quae pro ejus celebrata
sunt gloria nobis proficiant ad medelam. Per.</p>
<p> <hi>Alia.</hi> --(485) Praesta, quaesumus, omnipotens Deus,
ut qui jugiter apostolica defensione munimur, nec
succumbamus vitiis, nec opprimamur adversis. Per
Dominum nostrum.</p>
</div1>

<div1>
        <head>MENSE VII. FERIA IV.</head>

<pb n="0140D"/>
<p>Misericordiae tuae remediis, quaesumus, Domine,
fragilitas nostra subsistat, ut quae sua conditione
atteritur, tua clementia reparetur. Per.</p>
<p> <hi>Alia.</hi> --Praesta, quaesumus, Domine, familiae supplicanti,
ut dum a cibis corporalibus se abstinent, a
vitiis mente jejunent. Per.</p>
<p>
          <pb n="0141A"/> <emph>132</emph> <hi>Super oblata.</hi> --Deus fidelis, qui fidelia
promissa confirmas, dum vocatas gentes ex fide
justificas, tu cognitionem nobis individuae tribue
Trinitatis, ut pacifici conversemur inter filios unitatis,
quo, istius sanctae confessionis sacrificio potenter
oblato, visitationem tuam jugiter mereamur ex
alto. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: qui
nos ideo, collectis terrae fructibus, per abstinentiam
tibi gratias agere voluisti, ut ex ipso devotionis genere
nosceremus, non haec ad exuberantiam corporalem,
sed ad fragilitatis sustentationem nos percepisse,
ut quod ex his parcius sumeremus egentium
<pb n="0141B"/>
proficeret alimentis, et salutaris castigatio mortalitatis
insolentiam mitigaret, et pietas largitoris nos tuae
benignitati commendatos efficeret, sicque donis uteremur
transitoriis, ut disceremus inhiare perpetuis.
Per Christum Dominum nostrum.</p>
<p> <hi>Ad Complendum.</hi> --Sumentes, Domine, dona coelestia
suppliciter deprecamur ut quae sedula servitute,
donante te, gerimus, dignis sensibus tuo munere
capiamus. Per Dominum nostrum.</p>
<p> <hi>Alia.</hi> --Quaesumus, omnipotens Deus, preces nostras
respice, et tuae super nos viscera pietatis impende,
ut qui ex nostra culpa affligimur, ex tua pietate
misericorditer liberemur. Per.
</p>
      </div1>

<div1>
        <head> FERIA VI.</head>
<p>Praesta, quaesumus, omnipotens Deus, ut, observationes
<pb n="0141C"/>
sacras annua devotione recolentes, et corpore
tibi placeamus et mente. Per.</p>
<p> <hi>Super oblata.</hi> --Accepta tibi sint, Domine, quaesumus,
nostri dona jejunii, quae expiando nos tua
gratia dignos efficiant, et ad sempiterna promissa
perducant. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui justo pioque moderamine, et pro peccatis flagella
irrogas, et post flagella veniam propitiatus condonas,
et peccatorum vitam potius volens quam
mortem, non eos ad interitum condemnas, sed ut
corrigantur miseratus exspectas. Per Christum Dominum
nostrum.</p>
<p>
          <pb n="0141D"/> <hi>Ad Complendum.</hi> --Quaesumus, omnipotens Deus,
ut de perceptis muneribus gratias exhibentes, beneficia
potiora sumamus. Per Dominum nostrum Jesum
Christum.
</p>
      </div1>

<div1>
        <head> <emph>133</emph> SABBATO IN XII LECTION.</head>
<p>Omnipotens sempiterne Deus, qui per continentiam
salutarem, et corporibus mederis et mentibus,
Majestatem tuam supplices exoramus, ut pia jejunantium
<pb n="0142A"/>
deprecatione placatus, et praesentia nobis
subsidia praebeas et futura. Per.</p>
<p> <hi>Alia.</hi> --Da nobis, quaesumus, omnipotens Deus,
ut jejunando tua gratia satiemur, et abstinendo cunctis
efficiamur hostibus fortiores. Per Dominum nostrum.</p>
<p> <hi>Alia.</hi> --Tuere, quaesumus, Domine, familiam
tuam, ut salutis aeternae remedia quae te aspirante
requirimus, te largiente consequamur. Per Dominum
nostrum.</p>
<p> <hi>Alia.</hi> --Tribue, quaesumus, Domine, fidelibus
tuis ut et jejunio convenienter aptentur, et suscepta
solemniter castigatio corporalis ad fructum nostrarum
transeat animarum. Per Dominum nostrum.</p>
<p> <hi>Alia.</hi> --Ut nos, Domine, tribuis solemne tibi deferre
<pb n="0142B"/>
jejunium, sic nobis, quaesumus, indulgentiae
praesta subsidium. Per.</p>
<p> <hi>Alia.</hi> --(486) Deus, qui tribuis puers mitigasti
flammas ignium, concede propitius ut nos famulos
tuos non exurat flamma vitiorum. Per Dominum
nostrum.</p>
<p> <hi>Super oblata.</hi> --Haec Hostia, Domine, quaesumus,
et vincula nostrae iniquitatis absolvat, et tuae nobis
misericordiae dona conciliet. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, et
tibi sanctificare jejunium, quod nos ob aedificationem
animarum et castigationem corporum servare docuisti,
quia (487) restrictis corporibus, animae saginantur,
<pb n="0142C"/>
in quo homo noster affligitur exterior, dilatatur
interior. Memento, quaesumus, Domine, jejuniorum
nostrorum et misericordiarum tuarum, quas
peccatoribus pie semper jejunantibus contulisti, et
praesta ut, non solum a cibis, sed a peccatis omnibus
abstinentes, devotionis tibi jejunio placeamus.
Per Christum Dominum.</p>
<p> <hi>Benedictio.</hi> --Deus fons indulgentiae suscipiat
propitius litationem abstinentiae vestrae. Amen. Impleat
corda vestra suarum delectationibus Hostiarum,
et det vobis posse suis parere praeceptis. Amen. Ut
quod non potestis carnali ex infirmitate perficere,
ipsius gratiae ubertate <emph>134</emph> mereamini adimplere.
Amen. Quod ipse praestare dignetur.</p>
<p> <hi>Ad Complendum.</hi> -- Perficiant in nobis, Domine,
<pb n="0142D"/>
quaesumus, tua sacramenta quod continent, ut quae
nunc specie gerimus rerum veritate capiamus. Per.</p>
<p> <hi>Super populum.</hi> --Gaudeat, Domine, quaesumus,
plebs tua beneficiis impetratis, et cui fiduciam sperandae
pietatis indulges, optatae misericordiae praesta
benignus effectum. Per Dominum nostrum.</p>
</div1>

<div1>
        <head>V KALENDAS OCTOBRIS.--NATALIS SANCTORUM COSMAE ET DAMIANI.</head>
<p>Adesto, Domine, martyrum deprecatione sanctorum,
<pb n="0143A"/>
et quos pati pro tuo nomine voluisti, fac tuis
fidelibus suffragari. Per.</p>
<p> <hi>Super oblata.</hi> --Anticipa nos misericordia tua
priusquam zelus irae desaeviat, misericors Deus, et
haec dona sanctifica, ut, adjuti patrociniis beatorum,
quorum propter te sanguis effusus est, propitiationem
tuam cum peccatorum venia consequamur. Per.</p>
<p> <hi>Ad Complendum.</hi> --Sit nobis, Domine, sacramenti
tui certa salvatio, quae cum beatorum martyrum tuorum
Cosmae et Damiani meritis imploratur. Per.</p>
</div1>

<div1>
        <head>III KALENDAS OCTOBRIS.--DEDICATIO BASILICAE SANCTI MICHAELIS.</head>
<p>Deus, qui miro ordine angelorum ministeria, hominumque
dispensas, concede propitius ut quibus
tibi ministrantibus in coelo semper assistitur, ab his
<pb n="0143B"/>
in terra nostra vita muniatur.</p>
<p> <hi>Super oblata.</hi> --Hostias tibi, Domine, laudis offerimus,
suppliciter deprecantes ut easdem, angelico
pro nobis interveniente suffragio, et placatus
accipias, et ad salutem nostram provenire concedas.
Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
sancti Michaelis archangeli merita praedicantes;
quamvis enim nobis sit omnis angelica veneranda
sublimitas, quae in Majestatis tuae consistit conspectu,
illa tamen est propensius honoranda quae in
ejus ordinis dignitate coelestis militiae meruit principatum.
Per Christum Dominum nostrum.</p>
<p>
          <pb n="0143C"/> <hi>Benedictio.</hi> --Deus, qui ad salutem nostram
angelorum suorum utitur ministerio, eorum vos
munimine communi <emph>135</emph> (488) custodiat custodia.
Amen. Det vobis mentium puritatem, et jugem corporum
castitatem, qui eorum electis omnibus repromisit
aequalitatem. Amen. Quique illis certissimam
suae permansionis tribuit fiduciam, ipse vos fidei,
spei, charitatisque perseverabili virtute confirmet,
atque ad eorum beatitudinis societatem perducat.
Amen. Quod ipse praestare dignetur.</p>
<p> <hi>Ad Complendum.</hi> --Beati archangeli tui Michaelis
intercessione suffulti, supplices, te Domine, deprecamur,
ut quos honore prosequimur, contingamus et
mente. Per Dominum.</p>
<p> <hi>Super populum.</hi> --(489) Adesto plebi tuae, misericors
<pb n="0143D"/>
Deus, et, ut gratiae tuae beneficia potiora
percipiat, beati Michaelis archangeli fac supplicem
deprecationibus sublevari. Per Dominum nostrum.
</p>
      </div1>

<div1>
        <head>NONIS OCTOBRIS.--NATALIS SANCTI (490) MARCI PAPAE.</head>
<p>Exaudi, Domine, quaesumus, preces nostras, et,
interveniente beato Marco confessore tuo atque pontifice,
supplicationes nostras placatus intende. Per
Dominum nostrum.</p>
<p>
          <pb n="0144A"/> <hi>Super oblata.</hi> --Benedictio tua, Domine, larga
descendat, quae munera nostra, deprecante sancto
Marco confessore tuo atque pontifice, tibi reddat accepta,
et nobis sacramentum redemptionis efficiat.
Per Dominum nostrum.</p>
<p> <hi>Ad Complendum.</hi> --Da, quaesumus, Domine, fidelibus
populis sanctorum tuorum semper veneratione
laetari, et eorum perpetua supplicatione muniri.
Per Dominum.</p>
</div1>

<div1>
        <head>PRIDIE IDUS OCTOBRIS.--NATALIS SANCTI CALISTI PAPAE.</head>
<p>Deus, qui nos conspicis ex nostra infirmitate deficere,
ad amorem tuum nos misericorditer per sanctorum
tuorum exempla restaura. Per Dominum
nostrum.</p>
<p> <hi>Super oblata.</hi> --Mystica nobis, Domine, prosit
<pb n="0144B"/>
oblatio, quae nos et a reatibus nostris expediat, et
perpetua salvatione confirmet. Per.</p>
<p> <hi>Ad Complendum.</hi> --Quaesumus, omnipotens Deus,
ut reatum nostrum munera sacrata purificent, et
recte vivendi nobis operentur effectum. Per Dominum
nostrum.</p>
</div1>

<div1>
        <head>XV KALENDAS NOVEMBRIS.-- NATALIS SANCTI LUCAE EVANGELISTAE.</head>
<p>Interveniat pro nobis, Domine, quaesumus, <emph>136</emph> 
sanctus tuus Lucas evangelista, qui crucis mortificationem
jugiter in suo corpore pro tui nominis
honore portavit. Per Dominum nostrum.</p>
<p> <hi>Super oblata.</hi> --Donis nos coelestibus, da, quaesumus,
Domine, libera mente servire, ut munera
<pb n="0144C"/>
quae deferimus, interveniente beato evangelista tuo
Luca, et medelam nobis operentur et gloriam. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus; et
te in tuorum sanctorum meritis gloriosis collaudare,
benedicere et praedicare, qui eos dimicantes contra
antiqui serpentis machinamenta, et proprii corporis
blandimenta, inexpugnabili virtute, Rex gloriae, roborasti.
Ex quibus beatus Lucas evangelista tuus, (491)
assumpto scuto fidei, et galea salutis, et gladio Spiritus
sancti, et viriliter contra vitiorum incentiva
pugnavit, et evangelicae nobis dulcedinis fluenta
(492) manavit. Unde petimus immensam, Domine,
pietatem tuam, ut qui eum tot meritorum donasti
<pb n="0144D"/>
praerogativis, nos ejus et informes exemplis, et
adjuves meritis. Per Christum.</p>
<p>
          <emph> <hi>Benedictionem require, in natali (Vide notam</hi> 508).</emph>
        </p>
<p> <hi>Ad Complendum.</hi> --Praesta, quaesumus omnipotens
aeterne Deus, ut id quod de sancto altari tuo
accepimus precibus beati evangelistae tui Lucae sanctificet
animas nostras, per quod tuti esse possimus.
Per.</p>
</div1>

<div1>
        <head>VI KALENDAS NOVEMBRIS--VIGILIA APOSTOLORUM SIMONIS ET JUDAE.</head>

<pb n="0145A"/>
<p>Concede, quaesumus, omnipotens Deus, ut sicut
apostolorum tuorum Simonis et Judae gloriosa natalitia
praevenimus, sic ad tua beneficia promerenda
majestatem tuam pro nobis ipsi praeveniant.</p>
<p> <hi>Super oblata.</hi> --Muneribus nostris, Domine, apostolorum
Simonis et Judae festa praecedimus, humiliter
postulantes ut quae conscientiae nostrae praepediuntur
obstaculis illorum meritis grata reddantur.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
quia tu es mirabilis in omnibus sanctis tuis, quos
<pb n="0145B"/>
et nominis tui confessione praeclaros, et suscepta
pro te fecisti passione gloriosos. Unde sicut illi jejunando
orandoque certaverunt, ut hanc possent
obtinere victoriam, ita nos (493) eorum exemplis
informemur ut ad celebranda praesentia festa idonei
inveniamur, et ad aeterna percipienda eorum interventu
digni judicemur. Per Christum.</p>
<p> <hi>Ad Complendum.</hi> --Sumpto, Domine, sacramento,
suppliciter deprecamur <emph>137</emph> ut, intercedentibus
beatis apostolis, quod temporaliter gerimus, ad vitam
capiamus aeternam. Per.</p>
<p> <hi>Ad Vesperos.</hi> --Omnipotens sempiterne Deus,
mundi Creator et rector, qui beatos apostolos nominis
tui gloria sublimasti, exaudi, quaesumus, Domine,
populum tuum cum sanctorum tuorum tibi
<pb n="0145C"/>
patrociniis supplicantem, ut nobis et pacis donum
tribuas, et continuatum proficiat ad fidei et charitatis
augmentum. Per Dominum nostrum.</p>
</div1>

<div1>
        <head>V KALENDAS NOVEMBRIS.--NATALIS SANCTORUM APOSTOLORUM SIMONIS ET JUDAE.</head>
<p>Deus, qui nos per beatos apostolos tuos ad agnitionem
tui nominis venire tribuisti, da nobis gloriam
sempiternam proficiendo celebrare, et celebrando
proficere. Per.</p>
<p> <hi>Super oblata.</hi> --Gloriam, Domine, sanctorum
apostolorum perpetuam venerantes, quaesumus ut
eam, sacris mysteriis expiati, dignius celebremus.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
<pb n="0145D"/>
Domine sancte, Pater omnipotens, aeterne Deus: te
in tuorum apostolorum glorificantes honore, qui et
illis tribuisti beatitudinem sempiternam, et infirmitati
nostrae talia praestitisti suffragia, per (494) quae
tua possimus adipisci subsidia, et pervenire ad praemia
repromissa. Per Christum.</p>
<p> <hi>Benedictionem R. Q. </hi> <note>(Id est <hi>Require quae supra.</hi> )</note>
        </p>
<p> <hi>Ad Complendum.</hi> --Perceptis, Domine, sacramentis,
suppliciter te rogamus, ut, intercedentibus beatis
<pb n="0146A"/>
apostolis tuis, quae pro illorum veneranda gerimus
passione, nobis proficiant ad medelam. Per.</p>
<p> <hi>Alia.</hi> --Exaudi nos, Deus salutaris noster, et apostolorum
tuorum nos tuere praesidiis, quorum donasti
fideles esse doctrinis. Per.
</p>
      </div1>

<div1>
        <head>PRIDIE KALENDAS NOVEMBRIS.--VIGILIA OMNIUM SANCTORUM.</head>
<p>Domine Deus noster, multiplica super nos gratiam
tuam, et quorum praevenimus gloriosa solemnia,
tribue subsequi in sancta professione laetitiam.
Per.</p>
<p> <hi>Super oblata.</hi> --Altare tuum, Domine Deus, muneribus
cumulamus oblatis: da, quaesumus, ut ad
salutem nostram omnium sanctorum tuorum precatione
proficiant, quorum solemnia ventura praecurrimus.
<pb n="0146B"/>
Per.</p>
<p> <hi>Ad Complendum.</hi> --Sacramentis, Domine, et gaudiis
optata celebritate <emph>138</emph> expletis, quaesumus ut
eorum precibus adjuvemur, quorum recordationibus
exhibentur. Per.</p>
<p> <hi>Super populum.</hi> --Erudi, quaesumus, Domine,
populum tuum spiritalibus instrumentis, et quorum
praestas solemnia praevenire, fac eorum et consideratione
devotum et defensione securum. Per.
</p>
      </div1>

<div1>
        <head>(495) KALENDIS NOVEMBRIS.--NATALIS SANCTI CAESARII MARTYRIS.</head>
<p>(496) Deus, qui nos beati martyris tui Caesarii
annua solemnitate laetificas, concede propitius ut
cujus natalitia colimus, etiam actiones imitemur.
Per.</p>
<p>
          <pb n="0146C"/> <hi>Super oblata.</hi> --Hostias tibi, Domine, beati Caesarii
martyris tui dicatas meritis benignus assume,
et ad perpetuum nobis tribue provenire subsidium.
Per.</p>
<p> <hi>Ad Complendum.</hi> --Quaesumus, omnipotens Deus,
ut, qui coelestia alimenta percepimus, intercedente
beato Caesario martyre tuo, per haec contra omnia
adversa muniamur. Per Dominum.</p>
</div1>

<div1>
        <head>EODEM DIE.--(497) NATALIS OMNIUM SANCTORUM.</head>
<p>Omnipotens sempiterne Deus, qui nos omnium
sanctorum merita sub una tribuisti celebritate venerari,
quaesumus ut desideratam nobis tuae propitiationis
abundantiam, multiplicatis intercessionibus,
largiaris. Per.</p>
<p> <hi>Super oblata.</hi> --Munera tibi, Domine, nostrae
<pb n="0146D"/>
devotionis offerimus, quae et pro cunctorum tibi
grata sint honore sanctorum, et nobis salutaria, te
miserante, reddantur. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
clementiam tuam suppliciter obsecrare, ut cum exsultantibus
sanctis in coelestis regni cubilibus gaudia
nostra subjungas. Et quos virtutis imitatione non
<pb n="0147A"/>
possumus sequi, debitae venerationis contingamus
affectu. Per Christum.</p>
<p> <hi>Benedictio.</hi> --Sanctorum suorum meritis vos Dominus
faciat benedici, et contra adversa omnia eorum
intercessione muniri. Amen. Eorum efficiant
suffragia felices, quorum festivitatis diem celebratis
ovantes. Amen. Quo eorum imitantes exempla, ad
coelestia possitis pervenire promissa. Amen. Quod
ipse praestare dignetur.</p>
<p> <hi>Ad Complendum.</hi> --Sanctorum omnium gloriosa
confessio, Deus, <emph>139</emph> tribue nobis, quaesumus, ut,
per haec sancta quae sumpsimus, tuorum admisti
conciliis, misericordiae tuae dapibus saginemur. Per.</p>
<p> <hi>Alia.</hi> --Da, quaesumus, Domine, fidelibus populis
omnium sanctorum semper veneratione laetari, et eorum
<pb n="0147B"/>
perpetua supplicatione muniri. Per</p>
<p>(498) <hi>Quatuor Coronatorum nomina haec sunt: Severus,
Severianus, Victorinus, et Carpophorus,</hi> (499) <hi>quorum dies natalis per incuriam neglectus minime
reperiri poterat; ideo statutum est ut in eorum ecclesia,
horum quinque sanctorum, qui in missa recitantur,
natalis celebretur, ut cum istis eorum quoque memoria
pariter fiat.</hi> </p>
</div1>

<div1>
        <head>VI IDUS NOVEMBRIS.--NATALIS SANCTORUM QUATUOR CORONATORUM.</head>
<p>Praesta, quaesumus, omnipotens Deus, ut qui gloriosos
martyres, (500) Claudium, Nicostratum, (501)
Symphonianum, Castorium atque Simplicium, fortes
in sua confessione cognovimus, pios apud te in nostra
intercessione sentiamus. Per.</p>
<p>
          <pb n="0147C"/> <hi>Super oblata.</hi> --Benedictio tua, Domine, larga
descendat, quae et munera nostra, deprecantibus
sanctis tuis, tibi reddat accepta, et nobis sacramentum
redemptionis efficiat. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
celebrantes sanctorum natalitia Coronatorum: quia
dum tui nominis per eos gloriam frequentamus,
in nostrae fidei augmento succrescimus. Per Christum.</p>
<p> <hi>Ad Complendum.</hi> --Coelestibus refecti sacramentis
et gaudiis, supplices te, Domine, deprecamur, ut
quorum gloriamur triumphis, protegamur auxiliis.
Per.
</p>
      </div1>

<div1>
        <head>V IDUS NOVEMBRIS.--NATALIS SANCTI THEODORI MARTYRIS.</head>

<pb n="0147D"/>
<p>Deus, qui nos beati Theodori martyris tui confessione
gloriosa circumdas et protegis, praesta nobis
ejus imitatione proficere, et oratione fulciri. Per.</p>
<p> <hi>Super oblata.</hi> --Suscipe, Domine, fidelium preces
cum oblationibus Hostiarum, et, intercedente beato
Theodoro martyre tuo, per haec piae devotionis officia
ad coelestem gloriam transeamus. Per.</p>
<p> <hi>Ad Complendum.</hi> --Praesta nobis, Domine, quaesumus,
intercedente beato Theodoro martyre tuo, ut
quae ore contigimus, pura mente capiamus. Per.</p>
</div1>

<div1>
        <head> <emph>140</emph> III IDUS NOVEMBRIS.--NATALIS SANCTI MENNAE MARTYRIS.</head>

<pb n="0148A"/>
<p>Praesta, quaesumus, omnipotens Deus, ut qui
beati Mennae martyris tui natalitia colimus, intercessione
ejus in tui nominis amore roboremur. Per.</p>
<p> <hi>Super oblata.</hi> --Beati Mennae martyris tui, Domine,
solemnia recensentes, quaesumus ut ejus
auxilio tua beneficia capiamus, pro quo tibi Hostias
laudis offerimus. Per.</p>
<p> <hi>Ad Complendum.</hi> --Benedictio tua, Deus, impleat
corda fidelium, talesque perficiat, qui et martyrum
honorificent passiones, et remedia salutis aeternae,
eisdem patrocinantibus, assequantur. Per.</p>
</div1>

<div1>
        <head>EODEM DIE.--NATALIS SANCTI MARTINI CONFESSORIS.</head>
<p>Deus, qui conspicis quia ex nulla nostra virtute
<pb n="0148B"/>
subsistimus, concede propitius ut intercessione
beati Martini confessoris tui atque pontificis contra
omnia adversa muniamur. Per Dominum nostrum.</p>
<p> <hi>Super oblata.</hi> --Beati Martini pontificis, quaesumus,
Domine, nobis pia non desit oratio, quae et
munera nostra conciliet, et tuam nobis indulgentiam
semper obtineat. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
cujus (502) munere beatus Martinus confessor pariter
et sacerdos, et bonorum operum incrementis
excrevit, et variis virtutum donis exuberavit, et miraculis
coruscavit: qui, quod verbis docuit, operum
exhibitione complevit, et documento simul et
<pb n="0148C"/>
exemplo subditis ad coelestia regna pergendi ducatum
praebuit. Unde tuam clementiam petimus ut
ejus, qui tibi placuit, exemplis ad bene agendum
informemur, meritis muniamur, intercessionibus
adjuvemur, qualiter ad coeleste regnum, illo interveniente,
te opitulante, pervenire mereamur. Per
Christum.</p>
<p> <hi>Ad Complendum.</hi> --Tua, Domine, sancta sumentes,
suppliciter deprecamur, ut quorum veneramur
confessionem, praesidia sentiamus. Per.</p>
<p> <hi>Super populum.</hi> --Exaudi, Domine, populum
tuum tota tibi mente subjectum, et beati Martini
pontificis supplicatione custodi, ut, corpore et corde
protectus, quod pie credit appetat, et quod juste
sperat obtineat. Per.</p>
</div1>

<div1>
        <head>X KALENDAS DECEMBRIS.-- NATALIS SANCTAE CAECILIAE.</head>

<pb n="0148D"/>
<p>Deus, qui nos annua beatae Caeciliae martyris
tuae solemnitate <emph>141</emph> laetificas, da ut quam veneramur
officio, etiam piae conversationis sequamur
exemplo. Per.</p>
<p> <hi>Super oblata.</hi> --Haec Hostia, Domine, placationis
et laudis quaesumus ut, interveniente beata Caecilia
martyre tua, nos tua propitiatione dignos semper efficiat.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
<pb n="0149A"/>
Domine sancte, Pater omnipotens, aeterne Deus: qui
in infirmitate virtutem perficis, et humani generis
inimicum non solum per viros, sed etiam per feminas
vincis; cujus munere beata Caecilia, et in virginitatis
proposito, et in confessione fidei roborata est,
ut nec aetatis lubrico ab intentione mutaretur, nec
blandimentis carnalibus demulceretur, nec sexus
fragilitate deterreretur, nec tormentorum immanitate
vinceretur, sed servando corporis ac mentis integritatem,
cum virginitatis et martyrii palma aeternam
mereretur adipisci beatitudinem. Per Christum.</p>
<p> <hi>Ad Complendum.</hi> --Sic nos, Domine, gratia tua,
quaesumus, semper exerceat, ut et divinis instauret
nostra corda mysteriis, et sanctae Caeciliae martyris
tuae commemoratione laetificet. Per Dominum nostrum.
</p>
      </div1>

<div1>
        <head>IX KALENDAS DECEMBRIS.--NATALIS SANCTI CLEMENTIS.</head>

<pb n="0149B"/>
<p>Omnipotens sempiterne Deus, qui in omnium sanctorum
tuorum es virtute mirabilis, da nobis in
beati Clementis annua solemnitate laetari, qui Filii
tui martyr et pontifex quod ministerio gessit testimonio
comprobavit, et quod praedicavit ore confirmavit
exemplo. Per.</p>
<p> <hi>Super oblata.</hi> --Sacrificium tibi, Domine, laudis
offerimus, pro sancti celebritate Clementis, ut propitiationem
tuam, quam nostris operibus non meremur,
pii suffragatoris intercessionibus assequamur.
Per.</p>
<p> <hi>Praefatio.</hi> --Vere dignum et justum est, aequum et
<pb n="0149C"/>
salutare, nos tibi semper et ubique gratias agere,
Domine sancte, Pater omnipotens, aeterne Deus: et
in hac die, quam beati Clementis passio consecravit,
et nobis venerabilem exhibuit: qui apostolica praedicatione
imbutus, doctrinis coelestibus educatus,
successionis dignitate conspicuus, et martyr insignis
et sacerdos refulsit egregius. Per Christum Dominum
nostrum.</p>
<p> <hi>Ad Complendum.</hi> --Da, quaesumus, Domine Deus
noster, ut sicut tuorum commemoratione sanctorum
temporali gratulamur officio, ita perpetuo laetemur
aspectu. Per.
</p>
      </div1>

<div1>
        <head>EODEM DIE.--NATALIS SANCTAE FELICITATIS.</head>
<p>Praesta, quaesumus, omnipotens Deus, ut <emph>142</emph> 
<pb n="0149D"/>
beatae Felicitatis martyris tuae solemnia recensentes
meritis ipsius protegamur et precibus. Per.</p>
<p> <hi>Super oblata.</hi> --Suscipe vota tuorum, Domine,
famulorum, et oblatum tibi pro commemoratione
beatae Felicitatis pacifici libaminis sacrificium propitiatus
intende. Per.</p>
<p> <hi>Ad Complendum.</hi> --Supplices te rogamus, omnipotens
Deus, ut, intervenientibus sanctis tuis, et tua
in nobis dona multiplices, et tempora nostra disponas.
Per.</p>
</div1>

<div1>
        <head>VIII KALENDAS DECEMBRIS.--NATALIS SANCTI CHRYSOGONI MARTYRIS.</head>
<p>Adesto, Domine, supplicationibus nostris, ut, qui
ex iniquitate nostra reos nos esse cognoscimus,
<pb n="0150A"/>
beati Chrysogoni martyris tui intercessione liberemur.
Per.</p>
<p> <hi>Super oblata.</hi> --Oblatis, quaesumus, Domine, placare
muneribus, et, intercedente beato Chrysogono
martyre tuo, a cunctis nos defende periculis. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui nos assiduis martyrum passionibus consolaris,
et eorum sanguinem triumphalem, quem pro professione
nominis tui infidelibus praebuere fundendum,
ad tuorum facis auxilium transire fidelium.</p>
<p> <hi>Ad Complendum.</hi> --Tui, Domine, perceptione sacramenti,
et a nostris mundemur occultis, et ab
hostium liberemur insidiis. Per.
</p>
      </div1>

<div1>
        <head>III (503) KALENDAS DECEMBRIS.--NATALIS SANCTI SATURNINI MARTYRIS.</head>

<pb n="0150B"/>
<p>Deus, qui nos beati Saturnini martyris tui concedis
natalitio perfrui, ejus nos tribue meritis adjuvari.
Per</p>
<p> <hi>Super oblata.</hi> --Munera tibi, Domine, dicata sanctifica;
et, intercedente beato Saturnino martyre
tuo, per eadem nos placatus intende. Per Dominum
nostrum.</p>
<p> <hi>Ad Complendum.</hi> --Sanctificet nos, Domine, quaesumus,
tui perceptio sacramenti, et intercessione
sanctorum tibi reddat acceptos. Per.</p>
</div1>

<div1>
        <head>EODEM DIE.--VIGILIA SANCTI ANDREAE.</head>
<p>Quaesumus, omnipotens Deus, ut beatus Andreas
<pb n="0150C"/>
apostolus tuum nobis imploret auxilium, ut, a nostris
reatibus absoluti, a cunctis etiam periculis
exuamur. Per Dominum nostrum.</p>
<p> <emph>143</emph> <hi>Super oblata.</hi> --(504) Sacrandum tibi, Domine,
munus offerimus, quo, beati Andreae solemnia
recolentes, purificationem quoque nostris mentibus
imploramus. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
(505) Majestatem tuam suppliciter exorare ut qui
beati Andreae apostoli festum solemnibus jejuniis
et devotis praevenimus officiis, illius apud Majestatem
tuam, et adjuvemur meritis, et instruamur exemplis.
Per Christum.</p>
<p>
          <pb n="0150D"/> <hi>Ad Complendum.</hi> --Perceptis, Domine, sacramentis,
suppliciter exoramus, ut, intercedente beato
Andrea apostolo tuo, quae pro illius veneranda gerimus
passione, nobis proficiant ad medelam. Per.</p>
<p> <hi>Alia.</hi> --Tuere nos, misericors Deus, et Andreae
apostoli tui, cujus natalitia praevenimus, semper guberna
praesidiis. Per Dominum nostrum.</p>
<p> <hi>Ad Vesperos.</hi> --Adjuvet Ecclesiam tuam tibi, Domine,
supplicando, beatus Andreas apostolus, et
pius interventor efficiatur, qui tui nominis exstitit
praedicator. Per Dominum.</p>
<p> <hi>Ad Matutinos.</hi> --Deus, qui es sanctorum tuorum
splendor mirabilis, quique hunc diem beati Andreae
martyrio consecrasti, da Ecclesiae tuae de ejus natalitio
<pb n="0151A"/>
semper gaudere, ut apud misericordiam tuam
exemplis ejus protegamur et meritis. Per.</p>
</div1>

<div1>
        <head>PRIDIE KALENDAS DECEMBRIS.--NATALE SANCTI ANDREAE.</head>
<p>Majestatem tuam supplices, Domine, exoramus,
ut sicut Ecclesiae tuae beatus Andreas apostolus exstitit
praedicator et rector, ita apud te sit pro nobis
perpetuus intercessor. Per.</p>
<p> <hi>Super oblata.</hi> --Sacrificium nostrum tibi, Domine,
quaesumus, beati Andreae precatio sancta conciliet,
ut cujus honore solemniter exhibetur meritis efficiatur
acceptum. Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus:
<pb n="0151B"/>
(506) quoniam adest nobis dies magnifici votiva mysterii
qua venerandus Andreas apostolus germanum
se gloriosi apostoli tui Petri tam praedicatione Christi
tui quam conversatione monstravit, ut id quod libera
praedicaverat voce (507) nec pendens <emph>144</emph> taceret
in cruce, Auctoremque vitae perennis tam in
hac vita sequi quam in mortis genere meruit imitari,
ut, cujus praecepto terrena in semetipso crucifixerat
desideria, ejus exemplo ipse patibulo figeretur.
Utrique igitur germani piscatores, ambo cruce elevantur
ad coelum, ut quos in hujus vitae cursu gratia
tua tot vinculis pietatis obstrinxerat, hos immarcescibilis
in regno coelorum necteret corona. Et quibus
erat una causa certaminis, una retributio esset et
praemii. Per quem Majestatem tuam.</p>
<p>
          <pb n="0151C"/> <hi>Benedictionem require,</hi> (508) <hi>in natali.</hi> </p>
<p> <hi>Ad Complendum.</hi> --Sumpsimus, Domine, divina
mysteria, beati Andreae festivitate laetantes, quae sicut
tuis sanctis ad gloriam, ita nobis, quaesumus, ad
veniam prodesse perficias. Per Dominum.</p>
<p> <hi>Ad Vesperos.</hi> --Da nobis, quaesumus, Domine
Deus noster, beati apostoli tui Andreae intercessionibus
sublevari, ut (509) per quos Ecclesiae tuae superni
muneris rudimenta donasti, per eos subsidia
perpetuae salutis impendas. Per Dominum nostrum.</p>
<p> <hi>Alia.</hi> --Exaudi, Domine, populum tuum cum
sancti apostoli tui Andreae patrocinio supplicantem,
ut tuo semper auxilio secura tibi possit devotione
servire. Per.</p>
</div1>

<div1>
        <head>IDIBUS DECEMBRIS.--NATALIS SANCTAE LUCIAE VIRGINIS.</head>
<p>Exaudi nos, Deus salutaris noster, ut sicut de
<pb n="0152A"/>
beatae Luciae festivitate gaudemus, ita piae devotionis
erudiamur effectu. Per.</p>
<p> <hi>Super oblata.</hi> --Quaesumus, virtutum coelestium
Deus, ut sacrificia pro sanctae tuae Luciae solemnitate
delata desiderium nos temporale doceant habere contemptum,
et ambire dona faciant coelestium gaudiorum.
Per.</p>
<p> <hi>Ad Complendum.</hi> --Laeti, Domine, sumpsimus sacramenta
coelestia, quae, intercedente pro nobis beata
Lucia martyre tua, ad vitam nobis proficiant sempiternam.
Per Dominum.</p>
<p> <hi>Alia.</hi> --Intercessio nos, Domine, quaesumus,
sanctae Luciae martyris tuae votiva confoveat, ut ejus
sacrata natalitia et temporaliter frequentemus, et
conspiciamus aeterna. Per Dominum nostrum.
</p>
      </div1>

<div1>
        <head>XII KALENDAS JANUARII.--NATALIS SANCTI THOMAE APOSTOLI.</head>

<pb n="0152B"/>
<p>Da nobis, quaesumus, Domine, beati apostoli tui
Thomae solemnitatibus gloriari, ut ejus semper <emph>145</emph> 
et patrociniis sublevemur, et fidem congrua devotione
sectemur. Per.</p>
<p> <hi>Super oblata.</hi> --Debitum, Domine, nostrae reddimus
servitutis, suppliciter exorantes, ut suffragiis
beati Thomae apostoli in nobis tua munera tuearis,
cujus honorando confessionem, laudis tibi hostias
immolamus. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui Ecclesiam tuam in apostolicis tribuisti consistere
<pb n="0152C"/>
fundamentis, de quorum collegio beati Thomae apostoli
tui solemnia celebrantes, tua, Domine, praeconia
non taceamus. Per Dominum nostrum.</p>
<p> R.  Q. Bened. in natali.</p>
<p> <hi>Ad Complendum.</hi> --Conserva, Domine, populum
tuum, et quem sanctorum tuorum praesidiis non desinis
adjuvare, perpetuis tribue gaudere remediis.
Per.</p>
<p> <hi>Super populum.</hi> --Da, quaesumus, Domine, populo
tuo, Spiritum veritatis et pacis, et, intercedente
beato Thoma apostolo tuo, et te tota mente cognoscat,
et quae tibi sunt placita toto corde sectetur. Per Dominum
nostrum Jesum Christum.
</p>
      </div1>

<div1>
        <head>(510) INCIPIT ORDO AD ECCLESIAM DEDICANDAM.</head>
<p> <hi>Primitus enim antequam pontifex introeat ecclesiam,</hi> (511) <hi>illuminentur</hi> XII <hi>candelae per circuitum ecclesiae:
<pb n="0153A"/>
et induant se vestimentis sacris. Et cum venerint ad
ostium ecclesiae, percutiat pontifex ter superliminare
de</hi> (512) <hi>combutta sua, dicens ante portam Antiphonam</hi> 
(513) Tollite portas principes vestras. <hi>Et canant ipsum
psalmum totum ante ostium,</hi> (514) <hi>et aperto ostio intrantes
dicant,</hi> Pax huic domui. <hi>Deinde incipiat clerus
litaniam. Et cum venerint sacerdotes,</hi> (515) <hi>vel levitae
ante altare, prosternant se</hi> (516) <hi>super stramenta cum
pontifice usque dum dicatur</hi> Agnus Dei. <hi>Ut autem surrexerint
ab oratione, non dicat pontifex</hi> Dominus vobiscum, <hi>sed</hi> 
 Oremus <hi>tantum. Et diaconus dicat</hi> Flectamus
genua; <hi>postquam oraverint, dicat</hi> Levate. <hi>Et
sequitur Oratio.</hi> </p>
<p>Magnificare, Domine Deus noster, in sanctis tuis,
et in hoc templo aedificationis tuae appare, ut qui omnia
<pb n="0153B"/>
in filiis adoptionis operaris, ipse semper in tua
haereditate lauderis. Per Dominum nostrum Jesum
Christum Filium tuum.</p>
<p>(517) <hi>Deinde incipiat pontifex de sinistro angulo ab
Oriente scribens per pavimentum cum cambutta sua,</hi> 
(518) A, B, C, <hi>usque in dextrum angulum Occidentis;
incipiens iterum similiter a dextro angulo</hi> <emph>146</emph> <hi>Orientis,</hi> 
A, B, C, <hi>scribit usque in sinistrum angulum Occidentis
Basilicae.</hi> </p>
<p> <hi>Deinde</hi> (519) <hi>veniens ante altare dicat:</hi> Deus in adjutorium
meum intende, Domine, ad adjuvandum me
festina. Gloria Patri, et Filio, et Spiritui sancto. Sicut
erat in principio, et nunc et semper, et in saecula
saeculorum. Amen, (520) <hi>absque,</hi> Alleluia. <hi>Deinde</hi> 
(521) <hi>sequitur exorcismus aquae.</hi> </p>
<p>
          <pb n="0153C"/>(522) Discede, immunde spiritus, ab omnibus quibus
fides nostra usura est religiosi officii (523) sacramentis.
Nec praetendas, culpam criminis, qui
agnoscis potentiam Salvatoris. Non est meriti confidentia,
sed praecepti, licet ipsa potestas ministerii
dignitas sit ministri. Te igitur per communem Deum,
aquae creatura, convenio, ut, conservato motu sensibilitatis,
intelligens subjici servitio, quo placere Deo
nitimur, non recuses. Omnem a te communionem
daemonum, omne collegium iniquitatis expurges.
Totam phantasmatis labem capax dominicae protectionis
extermines, ut, gratia sanctificationis indepta,
tuo nostroque pariter Creatori debito famulatu deserviens,
omnem spirituum pravorum nequitiam
quocunque loco fueris aspersa dejicias, et sanctae
<pb n="0153D"/>
copiam benedictionis infundas. Per Dominum nostrum
Jesum Christum, qui venturus est judicare vivos et
mortuos, et saeculum per ignem.</p>
<p> <hi>Deinde dicat hanc orationem.</hi> </p>
<p>(524) Sanctificare per verbum Dei, unda coelestis,
sanctificare, aqua Christi calcata vestigiis. Quae montibus
pressa non clauderis, quae scopulis illisa non
frangeris, quae terris diffusa non deficis. Tu sustines
aridam, portas montium pondera, nec dimergis. Tu
coelorum vertice contineris, circumfusa per totum
lavas omnia, nec lavaris. Tu fugientibus populis Hebraeorum
<pb n="0154A"/>
in (525) molem durata constringeris, tu
rursum salsis resoluta vorticibus Nili accolas perdis,
et hostilem globum freto saeviente persequeris. Una
eademque es salus fidelibus, et ultio criminosis. Te
per Moysem percussa rupes evomuit, nec abdita cautibus
latere potuisti, cum Majestatis imperio jussa
prodires. Tu gestata nubibus imbre jucundo arva
fecundas.</p>
<p>(526) Per te aridis aestu corporibus dulcis ad gratiam,
salutaris ad vitam potus infunditur. Tu intimis
scaturiens venis, aut spiritum inclusa vitalem, aut
succum fertilem praestas, ne, siccatis examinata visceribus,
solemnes neget terra proventus. Per te initium,
per te finis exsultat, vel potius ex Deo tuum
est, ut terminum nesciamus. At tu, Domine omnipotens
<pb n="0154B"/>
Deus, cujus, virtutum non nescii, dum aquarum
merita promimus, operis insignia praedicamus, benedictionis
auctor, salutis origo, te supplices deprecamur
et quaesumus, ut imbrem gratiae tuae super hanc
domum cum abundantia tuae benedictionis infundas,
bona omnia largiaris, prospera tribuas, adversa repellas.
Malorum fautorem daemonem destruas, angelum
lucis amicum, bonorum provisorem defensoremque
constituas. Domum in tuo nomine coeptam,
te adjutore, perfectam benedictio tua in longum
mansura confirmet. Tuum haec fundamenta praesidium,
culmina <emph>147</emph> tegumentum, ostia introitum,
penetralia mereantur accessum. Sit per lustrationem
vultus tui utilitas hominum, stabilitas parietum; sit
positis crux invicta liminibus; utrique postes gratiae
<pb n="0154C"/>
tuae inscriptione signentur, ac per multitudinem
propitiationis tuae visitatoribus domus hujus sit
pax cum abundantia, sobrietas cum modestia, redundantia
cum misericordia. Inquietudo omnis et calamitas
longe recedat, inopia, pestis, morbus, languor,
incursusque malorum spirituum tua semper visitatione
discedat. Et ita fusa in hoc loco nostrae supplicationis
oratio extensos ejus terminos et atria circumjecta
percurrat; sicque per cunctos angulos ac recessus
data benedictio hujus gurgitis purificatione perlabatur,
ut semper hic laetitia quietis, gratia hospitalitatis,
abundantia frugis, reverentia religionis, copia
sit salutis. Et ubi invocatur sanctum tuum nomen,
bonorum succedat copia, malorum tentamenta procul
effugiant. Et mereamur angelum pacis, castitatis, et
<pb n="0154D"/>
veritatis, qui nos semper ab omnibus malis custodiat,
protegat atque defendat. Per Dominum.</p>
<p> <hi>Benedictio aquae.</hi> --(527) Domine Deus, Pater
omnipotens, statutor et conditor omnium elementorum,
qui per Jesum Christum Filium tuum Dominum
nostrum elementum hoc aquae in salutem humani
generis esse voluisti, te supplices deprecamur, ut,
exauditis orationibus nostris, eam tuae pietatis respectu
sanctifices; atque ita omnium spirituum immundorum
ab ea recedat incursio, ut ubicunque fuerit
in nomine tuo aspersa, gratia tuae benedictionis
<pb n="0155A"/>
adveniat, et mala omnia, te propitiante, procul recedant.
Per eumdem Dominum nostrum Jesum Christum.</p>
<p> <hi>Exorcismus salis.</hi> --(528) Exorcizo te, creatura
salis, in nomine Patris, et Filii, et Spiritus sancti, qui
te per Eliseum in aqua mitti jussit, ut sanarentur
aquae steriles; (529) qui divina oris sui voce ait discipulis
suis: Vos estis sal terrae; et (530) per apostolum
suum Vas electionis: Sermo vester sale sit conditus.
Ideoque efficere sal exorcizatum, ut sis in
remissionem peccatorum, et sanitatem mentium, in
protectionem animae atque corporis, in confirmationem
salutis, ad expellendas et excludendas omnes
daemonum tentationes, in nomine Dei Patris omnipotentis,
et Jesu Christi Filii ejus, et Spiritus sancti
<pb n="0155B"/>
viventis in saecula saeculorum.</p>
<p> <hi>Benedictio salis.</hi> --Virtutis tuae invictam fortitudinem
deprecamur, Domine sancte, Pater omnipotens,
aeterne Deus, qui inter omnia necessaria quae
per Jesum Christum Dominum nostrum procreari
jussisti, non minimam gratiam conferre dignatus es
sali, ut ex illo possint universa condiri quae omnibus
ad escam per eumdem tuum Filium Dominum nostrum
procreasti. Ideoque te supplices exoramus, ut
hoc sal digneris aspicere, quatenus ex Majestatis tuae
virtute contra omnes spiritus immundos valorem
possit accipere. Expellat ab omni loco, ubi tua fuerit
invocatione aspersum, quidquid potest esse pestiferum,
ut exhibeat plenum salutis effectum. Deterreat
omnes praestigias inimici, et omnia monstruosorum
<pb n="0155C"/>
genera longius faciat effugari. (531) Gravedines omnes <emph>148</emph> 
 phantasiasque compescat, et per signum
crucis Filii tui Domini nostri Jesu Christi tutelam
fidelissimam desiderantibus praestet. Qui tecum vivit
et regnat Deus.</p>
<p>(532) <hi>Et miscetur sal et cinis; faciensque ter
inde crucem super ipsam aquam, dicat hanc Orationem.</hi> </p>
<p> <hi>Oremus.</hi> --(533) Aeterne omnipotens Deus, qui
nobis a te conditam creaturam aquae in fide distinxisti,
ut liquorem simplicem ad lavacrum, salsam soliditatem
praeberes ad condimentum, quatenus et sordida
possent ablui, et fatua imbui, quo et noxa tolleretur
originalis, et corrigeretur error ad viam salutis,
te officii nostri functione immeriti deprecamur ut
<pb n="0155D"/>
haec salis et aquae in tuo nomine facta permistio clementiae
tuae sanctificetur obtutu. Quodque mysterialiter
baptismo commodum, culpae (534) traduci inimicum,
sapientiae aptum, errori praestas adversum,
sancti Spiritus tui sanctitate reddas sanctificatum;
nec ullo contagio reddatur immundum quod tua fieri
credimus majestate beatum. Sed ita per te praebeat
plenum sanctificationis effectum, ut ubicunque invocato
nomine tuo fuerit manu emissum, vel quolibet
modo assumptum, expulsis et explosis omnibus insidiis
contrariae potestatis, et cuncta daemonum machinamenta
ex eodem loco fugata deficiant, et sanctorum
<pb n="0156A"/>
angelorum custodia semper inibi mansura consistat.
Per.</p>
<p> <hi>Deinde miscetur vinum cum aqua, et dicit hanc Orationem.</hi> </p>
<p> <hi>Oremus.</hi> --(535) Creator et conservator humani
generis, dator gratiae spiritalis, largitor aeternae salutis,
tu, Domine, (536) permitte Spiritum sanctum
tuum super vinum hoc aqua mistum, ut (537) armata
virtute coelestis defensionis ad consecrationem hujus
ecclesiae vel altaris proficiant. Per Dominum nostrum
Jesum Christum.</p>
<p>(538) <hi>Inde facit crucem de digito suo cum ipsa
aqua in dextra parte,</hi> (539) <hi>per quatuor cornua altaris.
Inde veniens ante altare</hi> (540) <hi>cum hyssopo aspergit
ipsum altare septem vicibus canendo Antiphonam</hi> Asperges
<pb n="0156B"/>
me, Domine, hyssopo et mundabor, (541) <hi>cum
ipso Psalmo. Et vadit in circuitu altaris spargendo.
Deinde in dextra parte per parietes ecclesiae,</hi> (542) <hi>usque dum veniens ante altare, spargit iterum desuper
in circuitu altaris</hi> 
 (543) <hi>vel ecclesiae, canendo Antiphonam</hi> 
Exsurgat Deus, <hi>cum ipso Psalmo; usque dum
veniens iterum ante altare aspergit desuper, et in circuitu
ecclesiae</hi> (544) <hi>canendo Antiphonam</hi> Sanctificavit
Dominus tabernaculum suum, quia haec est; <hi>Psalmum,</hi> 
Deus Deus noster, <hi>et,</hi> Ecce nunc. <hi>Et mittit ex ministris
aut clericis duos vel tres</hi> (545) <hi>qui extrinsecus
ecclesiae parietes una voce psallant. Interim ipse
pontifex vadit de ipso altari spargendo per medium
ecclesiae in longum et latum,</hi> (546) <hi>faciendo crucem
super pavimentum cum Antiphona</hi> Domus mea domus
<pb n="0156C"/>
orationis vocabitur, <hi>cum Versu,</hi> Narrabo nomen tuum
fratribus meis. <hi>Item Versus,</hi> Domine dilexi, <hi>cum</hi> Gloria: <hi>et veniens in medio ecclesiae dicit:</hi> 
 Oremus. <hi>Et
dicit diaconus:</hi> Flectamus genua, <hi>postea dicit:</hi> Levate. <hi>Et dicit Orationem.</hi> </p>
<p>(547) Deus, qui loca nomini tuo dicata sanctificas,
effunde desuper hanc sanctificationis domum gratiam
tuam, <emph>149</emph> ut ab omnibus hic invocantibus te auxilium
tuae misericordiae sentiatur. Per Dominum nostrum
Jesum Christum.</p>
<p> <hi>Iterum dicit:</hi> Oremus, <hi>et diaconus:</hi> Flectamus genua; <hi>postea dicit:</hi> 
 Levate. (548) <hi>Et sequitur oratio.</hi> </p>
<p>Deus sanctificationum, omnipotens dominator, cujus
pietas sine fine sentitur; Deus, qui coelestia simul
et terrestria moderaris, servans misericordiam tuam
<pb n="0156D"/>
populo tuo ambulanti ante conspectum gloriae tuae;
exaudi preces servorum tuorum, ut sint oculi tui
aperti super domum istam die ac nocte. Hancque
basilicam, in honore sancti <hi>Ill.</hi> sacris mysteriis institutam,
clementissimus dedica, miseratus illustra,
proprio splendore clarifica. Omnemque hominem venientem
adorare in loco hoc placatus admitte, propitius
dignare respicere, et propter nomen tuum
magnum, et manum tuam fortem et brachium excelsum
in habitaculo hoc supplicantes libens protege,
dignanter exaudi, aeterna defensione conserva, ut
semper felices, semper tua religione laetantes constanter
<pb n="0157A"/>
in sanctae Trinitatis fide catholica perseverent.
Per Dominum nostrum Jesum Christum Filium tuum,
qui tecum vivit et regnat Deus in unitate ejusdem.</p>
<p>(549) <hi>Ipsa expleta, incipit Antiphonam</hi> Introibo ad
altare Dei mei, <hi>ipsam canendo, cum ipso Psalmo.
Vadit ante altare,</hi> (550) <hi>et fundit quod remansit de
ipsa aqua ad basim altaris. Et extergitur altare de linteo;</hi> 
(551) <hi>postea offert incensum, et mittit oleum super
altare,</hi> (552) <hi>in medio crucem faciens, et super
quatuor angulos cum Antiphona canendo</hi> Erexit Jacob, <hi>cum Psalmo</hi> 
 (553) Fundamenta ejus; (554) <hi>et unguit
cum manu sua ipsum lapidem, semper incensum in
circuitu ipsius altaris alio sacerdote faciente. Post,</hi> 
(555) <hi>expleto Psalmo, mittit iterum oleum similiter
sicut prius canendo Antiphonam</hi> (556) Mane surgens
<pb n="0157B"/>
Jacob, <hi>cum Psalmo</hi> Bonum est confiteri Domino. <hi>Ipso
expleto</hi> (557) <hi>mittit chrisma similiter canendo Antiphonam</hi> 
Ecce odor Filii mei, <hi>cum Psalmo</hi> Lauda, Jerusalem,
Dominum. <hi>Item Antiphonam</hi> Unxit te Dominus, <hi>Psalmum</hi> 
 Eructavit cor meum. <hi>Deinde in circuitu
ecclesiae per parietes</hi> (558) <hi>dextro in dextro faciens
crucem cum pollice de ipso chrismate cum Antiphona</hi> 
Sanctificavit Dominus, <hi>Psalmum</hi> Magnus Dominus, <hi>et</hi> 
 Ecce nunc. <hi>Item dicit Antiphonam</hi> Lapides
pretiosi, <hi>Psalmum</hi> Lauda, Jerusalem. (559) <hi>Inde
faciens crucem incensi super altare dicit:</hi> Oremus. <hi>Diaconus, ut supra. Et dicit Orationem super altare.</hi> </p>
<p>Dei Patris omnipotentis misericordiam, dilectissimi
fratres, deprecemur, ut hoc altare sacrificiis spiritualibus
consecrandum vocis nostrae exoratus officio
<pb n="0157C"/>
praesenti benedictione sanctificet, ut in eo semper
oblationes famulorum suorum studio suae devotionis
impositas benedicere et sanctificare dignetur, et
spiritali placatus incenso precanti familiae suae promptus
exauditor assistat. Per Dominum nostrum Jesum
Christum Filium tuum qui venturus. <hi>Iterum dicit:</hi> 
Oremus. <hi>Diaconus ut supra.</hi> </p>
<p> <hi>Sequitur Benedictio.</hi> --Deus omnipotens, in cujus
honore altare hoc (560) sub invocatione tui nominis indigni
consecramus, clemens et propitius preces nostrae
humilitatis exaudi, et praesta ut in hac mensa sint tibi
libamina <emph>150</emph> accepta, sint grata, sint pinguia, et Spiritus
sancti tui semper rore perfusa, ut omni tempore in
hoc loco supplicantis tibi familiae tuae anxietates releves,
aegritudines cures, preces exaudias, vota suscipias,
desiderata confirmes, postulata concedas. Per
<pb n="0157D"/>
Dominum.</p>
<p> <hi>Deinde dicit Antiphonam</hi> Confirma hoc Deus, <hi>cum</hi> 
Gloria.</p>
<p>(561) <hi>Deinde, tenentibus subdiaconis vel acolythis
linteamina, vel omnia ornamenta ecclesiae, seu vasa sacra
quaecunque ad cultum Dei et ecclesiae pertinere videntur,
benedicit ea pontifex.</hi> </p>
<p> <hi>Benedictio</hi> (562) <hi>ad linteamina, vel ad omnia in
usum basilicae.</hi> --(563) Omnipotens et misericors
Deus, qui ab initio utilia et necessaria hominibus
creasti, templaque manu hominum facta nomini sancto
<pb n="0158A"/>
tuo dicari tuaeque habitationis loca vocari voluisti,
quique per famulum tuum Moysen vestimenta pontificalia
et sacerdotalia, seu Levitica, et alia quaeque
diversi generis ornamenta ad cultum et decorem tabernaculi
et altaris tui fieri decrevisti; exaudi propitius
preces nostras, et omnia haec diversarum specierum
ornamenta, in usum tuae hujus basilicae vel
altaris ad honorem et gloriam tuam praeparata, (564)
purificare et sanctificare, benedicere et consecrare per
nostrae humilitatis servitutem digneris, ut et divinis
cultibus sacrisque ministeriis apta existant, et his
confectioni corporis et sanguinis Jesu Christi Filii
tui Domini nostri dignis pareatur famulatibus. Qui
tecum vivit et regnat.</p>
<p> <hi>Alia.</hi> --(565) Omnipotens sempiterne Deus, a quo
<pb n="0158B"/>
omnia immunda purgantur, et in quo omnia purgata
clarescunt, supplices famuli tui tuam omnipotentiam
invocamus, ut ab hoc vase, vel vestimento, quae tibi
offerunt famuli tui <hi>Ill.,</hi> omnis spiritus immundus
confusus longe discedat, et per fidei benedictionem
huic sancto altari tuo sint perfecta, et utilia ad opus
ministerii tui, te juvante, sanctificata permaneant.
Per Dominum nostram Jesum.</p>
<p>(566) <hi>Benedictio super munus quod quis Ecclesiae
offert.</hi> --Deus, cujus verbo et potentia facta sunt omnia,
cujus dono percipimus quae ad vitae remedium possidemus,
te supplices nixis precibus exoramus, ut de
sede Majestatis tuae huic oblationi fidelium sanctificator
accedas. Suscipe de manu famulorum tuorum <hi>Ill.</hi> 
 munus oblatum, quod a tua clementia benedictum
<pb n="0158C"/>
in hujus sanctuarii tui usum maneat consecratum.
Sint haec in conspectu tuo libenter accepta, sicut
quondam Abel alumni tui, vel Melchisedech munera
tibi placuerunt oblata. Et quia ob honorem tui amoris
ecclesiam tuam summis nituntur decorare obsequiis,
tu eis, Domine, magna pro parvis recompensa,
ut, devotionem eorum accipiens, peccata dimittas,
fide eos repleas, indulgentia foveas, misericordia protegas,
adversa destruas, prospera concedas. Habeant
in hoc saeculo bonae actionis documentum, charitatis
studium, sancti amoris effectum, et in futuro cum
sanctis angelis adipiscantur perpetuum regnum. Per
Dominum.</p>
<p> <emph>151</emph> <hi>Alia.</hi> --Exaudi nos, Domine, quaesumus,
ut haec linteamina, aliaque indumenta, necnon et
<pb n="0158D"/>
vasa sancto altari tuo atque ecclesiae tuae cunctoque
sacri ministerii usui praeparata, benedicere et sanctificare
digneris. Per Dominum nostrum Jesum Christum.</p>
<p> <hi>Ad</hi> (567) <hi>consecrandam patenam.</hi> --(568) Consecramus
et sanctificamus hanc patenam, ab conficiendum
in ea corpus Domini nostri Jesu Christi
patientis crucem pro salute nostra omnium, qui cum
Patre et Spiritu sancto vivit et regnat per cuncta saecula
saeculorum. Amen.</p>
<p>(569) <hi>Inde faciens signum crucis de oleo sancto super
patenam, dicit.</hi> </p>
<p>
          <pb n="0159A"/>Consecrare et sanctificare digneris, Domine, patenam
hanc per istam unctionem et nostram benedictionem,
in Christo Jesu Domino nostro, qui vivis, etc.</p>
<p>(570) <hi>Benedictio patenae.</hi> --Domine, Deus omnipotens,
qui per Moysen famulum tuum tabernaculi
tui altare, et vasa omnia divino cultui mancipasti,
clementiam tuam supplices deprecamur, ut hoc vas
aptum cultibus tuis, dignumque altaribus reddas, ut
sanctificatum in nomine tuo, corporis tui pretiosum
ferculum deputetur. Qui vivis et regnas cum Patre
in unitate Spiritus sancti, per omnia saecula saeculorum.
Amen.</p>
<p>(571) <hi>Ad calicem benedicendum.</hi> --Oremus, dilectissimi
fratres, ut Dominus Deus noster calicem in
usum sui ministerii consecrandum coelestis gratiae
<pb n="0159B"/>
inspiratione sanctificet, et ad humanam benedictionem
plenitudinem divini favoris accommodet. Per
Dominum.</p>
<p> <hi>Item alia.--Oremus.</hi> Dignare, Domine, calicem
istum in usum ministerii tui, (572) pia famuli tui <hi>Ill.</hi> 
devotione formatum, ea sanctificatione perfundere
qua Melchisedech famuli tui sacratum calicem perfudisti.
Et quod arte, vel metallo effici non potest altaribus
tuis dignum, fiat tua benedictione pretiosum.
Per.</p>
<p> <hi>Item alia.</hi> --(573) Deus, qui Moysi famulo tuo
in Horeb monte servanda populo tuo praecepta disponens
templum sanctum tuum qualiter aedificaret
instituisti, sacra quoque vasa quae inferri altari tuo
deberent ad instar vasorum coelestium docuisti, precamur
<pb n="0159C"/>
ut hunc calicem, in quo celebraturi sumus
sacrosancta mysteria, emissione sancti Spiritus tui
coelesti benedictione sanctifices, gratumque et acceptabilem
habeas, atque benedicas, ac digne sociatum
vasculis tuis, et acceptabilem deferat famulatum, et
digne tuis mysteriis consecretur. Per Dominum nostrum
Jesum Christum Filium tuum.</p>
<p>(574) <hi>Deinde vadunt ad eum locum in quo reliquiae
praeterita nocte cum vigiliis fuerunt, et elevent eas.</hi> </p>
<p> <emph>152</emph> <hi>Oratio quando elevantur reliquiae.</hi> </p>
<p> <hi>Oremus.</hi> --(575) Aufer a nobis, quaesumus, Domine,
iniquitates nostras, ut ad sancta sanctorum
puris mereamur mentibus introire. Per Dominum.</p>
<p> <hi>Alia.</hi> --Fac nos, Domine, sanctorum tuorum specialiter
dicata membra contingere, quorum cupimus
<pb n="0159D"/>
patrocinia incessanter habere. Per Dominum.</p>
<p> <hi>Finita hac oratione elevent eas cum feretro, et cum
magno honore cantando has Antiphonas:</hi> (576) Ambulate,
sancti Dei, <hi>Antiphonam</hi> De Jerusalem, <hi>Antiphonam</hi> 
Ecce populus, <hi>Antiphonam</hi> Cum jucunditate,
(577) <hi>cum crucibus, et thuribulis, et candelabris
multisque luminaribus. Et veniant ad basilicam in
qua deponendae sunt, et mox ut intro pedem intulerint,
dicat hanc Orationem:</hi> </p>
<p>
          <pb n="0160A"/> <hi>Oremus.</hi> --(578) Domum tuam, quaesumus, Domine,
clementer ingredere, et in tuorum tibi cordibus
fidelium perpetuam constitue mansionem, ut cujus
aedificatione subsistit, hujus fiat habitatione praeclara.
Per Dominum.</p>
<p> <hi>Alia.--Oremus.</hi> Deus, qui sacrandorum tibi auctor
es munerum, effunde super hanc orationis domum
benedictionem tuam, ut ab omnibus hic invocantibus
nomen tuum defensionis tuae auxilium sentiatur.
Per Dominum nostrum Jesum Christum Filium.</p>
<p> <hi>Deinde pergant ad altare, ubi condendae sunt, et</hi> (579) <hi>extenso velo inter eos et populum, et recondat
pontifex propria manu ipsas reliquias</hi> (580) <hi>in loco
altaris, canendo Antiphonam</hi> Exultabunt sancti in
<pb n="0160B"/>
gloria, (581) <hi>cum Psalmo</hi> Laudate Dominum de coelis. <hi>Item Antiphonam</hi> 
 Cantate Domino canticum novum, <hi>Psalmum ipsum. Item Antiphonam</hi> 
 Sub altare Dei
sedes accepistis, <hi>Psalmum</hi> Laudate Dominum in
sanctis ejus. <hi>Finito hoc dicat hanc orationem.</hi> </p>
<p> <hi>Oremus.</hi> --Deus, qui ex omni coaptatione sanctorum
aeternum tibi condis habitaculum, da aedificationi
tuae incrementa coelestia, ut quorum hic reliquias
pio amore complectimur, eorum semper meritis adjuvemur.
Per Dominum</p>
<p>(582) <hi>Post haec vestiatur altare</hi> (583) <hi>cum Antiphona</hi> 
In velamento alarum tuarum, <hi>Psalmum</hi> Deus,
Deus meus, ad te luce vigilo. <hi>Et dicatur haec
Oratio:</hi> </p>
<p> <hi>Oremus.</hi> --Descendat, quaesumus, Domine, Deus
<pb n="0160C"/>
noster, Spiritus sanctus tuus super hoc altare, qui
et populi tui dona sanctificet, et sumentium corda
dignanter emundet. Per Dominum.</p>
<p> <hi>Inde</hi> (584) <hi>revertatur pontifex in sacrarium cum
ordinibus suis, et induant se vestimentis aliis solemnibus.
Interim ornetur ecclesia, et accendantur luminaria
multa; et incipiat cantor Antiphonam ad introitum:</hi> 
Terribilis est locus iste. <hi>Et procedat</hi> <emph>153</emph> <hi>pontifex
de sacrario cum ordinibus suis, sicut consuetudo est
in festivitatibus.</hi> (585) <hi>Celebretur ibi solemniter missa
more solito, ordine suo, cum</hi> Gloria in excelsis Deo.
(586) <hi>Tota vero hebdomada Missae publicae in ecclesia
fient.</hi> </p>
<p> <hi>Orationes ad Missas in dedicatione ecclesiae.</hi> --Deus
qui invisibiliter omnia contines, et tamen pro
<pb n="0160D"/>
salute generis humani signa tuae potentiae visibiliter
ostendis, templum hoc Majestate tuae inhabitationis
illustra, ut omnes quicunque huc deprecaturi convenerint,
ex quacunque ad te tribulatione clamaverint,
consolationis tuae beneficia consequamur. Per Dominum.</p>
<p> <hi>Super oblata.</hi> --Omnipotens sempiterne Deus, altare
nomini tuo dicatum coelestis virtutis benedictione
sanctifica, et omnibus in te sperantibus auxilii
<pb n="0161A"/>
tui munus ostende, ut hic sacramentorum virtus, et
votorum obtineatur effectus. Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: per
quem te supplices deprecamur, ut altare hoc sanctis
usibus praeparatum coelesti dedicatione sanctifices. Et
sicut Melchisedech sacerdotis praecipui oblationem
dignatione mirabili suscepisti, ita imposita huic novo
altari munera semper accepta ferre digneris, ut populus
qui in hanc Ecclesiae domum sanctam convenerit,
per haec libamina coelesti sanctificatione salvatus,
animarum quoque suarum salutem perpetuam consequatur.
Per quem Majestatem</p>
<p> <hi>Item Praefatio.</hi> --Vere dignum et justum est,
<pb n="0161B"/>
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus: qui cum ubique sis totus, et cum universa
tua Majestate contineas, sacrari tamen tibi loca tuis
mysteriis apta voluisti, ut ipsae orationum domus
supplicum mentes ad invocationem tui nominis incitarent.
Effunde, quaesumus, super hunc locum gratiam
tuam, et omnibus te invocantibus auxilii tui
munus ostende, ut hic sacramentorum virtus omnium
fidelium corda confirmet. Per eumdem Dominum.</p>
<p> <hi>Benedictio.</hi> --Benedicat et custodiat vos omnipotens
Dominus, domumque hanc sui muneris praesentia
illustrare, atque suae pietatis oculos super eam
die ac nocte dignetur aperire. Amen. Concedatque
propitius ut omnes qui ad dedicationem hujus basilicae
<pb n="0161C"/>
devote convenistis, intercedente beato <hi>Ill.</hi> et
caeteris sanctis suis, quorum reliquiae hic pio venerantur
amore vobiscum, hinc veniam peccatorum
vestrorum reportare valeatis. Amen. Quatenus eorum
interventu ipsi templum sancti Spiritus, in quo sancta
Deus Trinitas jugiter habitare dignetur, efficia
mini, et post hujus vitae labentis excursum ad gaudia
aeterna feliciter pervenire mereamini. Amen. Quod
ipse praestare dignetur.</p>
<p> <emph>154</emph> <hi>Ad Complendum.</hi> --Quaesumus, omnipotens
Deus, ut in hoc loco, quem nomini tuo indigni dicavimus,
cunctis petentibus aures tuae pietatis accommodes.
Per.</p>
<p> <hi>Alia.</hi> --Sanctorum tuorum, Domine, precibus
confidentes, quaesumus, ut per ea quae sumpsimus
aeterna remedia capiamus. Per.</p>
<p>
          <pb n="0161D"/> <hi>Super populum.</hi> --Copiosa beneficia, quaesumus,
Domine, Christianus populus assequatur, ut qui in honorem
sanctorum tuorum sacrandis tibi liminibus devotus
occurrit, et vitae subsidia praesentis accipiat, et gratiam
sempiternae redemptionis inveniat. Per.</p>
<p> <hi>Alia.</hi> --Dona, Domine, virtutem populo tuo, et effice
nos templum Spiritus sancti, ut tibi de corde
puro holocaustum acceptabile praeparemus. Per.
</p>
      </div1>

<div1>
        <head>(587) IN ANNIVERSARIO DEDICATIONIS BASILICAE.</head>
<p>Deus, qui nobis per singulos annos hujus sancti
templi tui consecrationis reparas diem, et sacris semper
mysteriis repraesentas incolumes, exaudi preces
<pb n="0162A"/>
populi tui, et praesta ut quisquis hoc templum beneficia
petiturus ingreditur cuncta se impetrasse laetetur.
Per Dominum.</p>
<p> <hi>Super oblata.</hi> --Annue, quaesumus, Domine, precibus
nostris, ut quicunque intra templi hujus, cujus
anniversarium dedicationis diem celebramus, ambitum
continemur, plena tibi atque perfecta corporis et
animae devotione placeamus, ut, dum haec praesentia
vota reddimus, ad aeterna praemia te adjuvante pervenire
mereamur. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
pro annua devotione tabernaculi hujus honorem tibi
debitum referre, per Christum Dominum nostrum;
<pb n="0162B"/>
cujus virtus magna, pietas copiosa. Respice, quaesumus,
de coelo, et vide, et visita domum istam, ut si
quis in ea nomini tuo supplicaverit, libenter exaudias,
et satisfacientibus libenter ignoscas. Hic tibi
sacerdotes tui sacrificium laudis offerant, hic fidelis
populus vota persolvat, hic peccatorum onera deponantur,
hic fides sancta stabiliatur, hic pietas absoluta
redeat, hic iniquitas emendata discedat. Inveniat
apud te, Domine, locum veniae, quicunque satisfaciens
huc confugerit, et conscio dolore victus altaria
tua rivis suarum eluerit lacrymarum. Hic, si quando
populus tuus tristis moestusque convenerit, acquiesce
rogari, et rogatus indulge petentibus. Per quem.</p>
<p> <hi>Ad Complendum.</hi> --Multiplica, Domine, quaesumus,
per haec sancta, quae sumpsimus, veritatem tuam in
<pb n="0162C"/>
manibus nostris, ut te in templo sancto jugiter adoremus,
et in conspectu tuo cum sanctis angelis gloriemur.
Per.</p>
<p> <emph>155</emph> <hi>Super oblata.</hi> --Deus, qui Ecclesiam tuam
Unigeniti tui sponsam vocare dignatus es, utque haberet
gratiam per fidei devotionem, haberet etiam ex
nomine pietatem, da ut omnis haec plebs nomini tuo
serviens hujus vocabuli consortio digna esse mereatur.
Et Ecclesia tua in templo, cujus anniversarius
dedicationis dies celebratur, tibi collecta, te timeat,
te diligat, te sequatur, ut dum jugiter per ejus vestigia
graditur, ad coelestia promissa, ipso ducente,
pervenire mereatur. Qui tecum.</p>
</div1>

<div1>
        <head>(588) IN VIGILIA APOSTOLORUM.</head>
<p>Concede nobis, quaesumus, omnipotens Deus, venturam
<pb n="0162D"/>
apostoli tui <hi>Ill.</hi> solemnitatem congruo praevenire
honore, et venientem digna celebrare devotione.
Per.</p>
<p> <hi>Super oblata.</hi> --Accepta tibi sit, Domine, nostrae
devotionis oblatio, et ad apostolicam puriores faciat
nos venire festivitatem. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
venientem natalem beati apostoli tui <hi>Ill.</hi> debita servitute
praevenire, suppliciter obsecrantes ut ipsum
nos apud tuam clementiam sentiamus habere patronum,
<pb n="0163A"/>
quem, tua gratia largiente, meruimus aeternae
salutis suscipere ministrum. Per Christum.</p>
<p> <hi>Ad Complendum.</hi> --Praesta nobis, aeterne largitor,
ejus ubique protegi oratione cujus natalitia per haec
sancta, quae sumpsimus, votivo praevenimus obsequio.
Per.</p>
<p> <hi>Ad Vesperos.</hi> --Sancti tui nos, quaesumus, Domine, <hi>Ill.</hi> 
 apostoli solemnitas, quam praevenimus, tueatur,
quia tanto fiducialius tuo nomini supplicamus, quanto
frequentius apostolorum intercessionibus confovemur.
Per Dominum nostrum.</p>
<p> <hi>Alia.</hi> --Deus, tuorum gloria justorum, praesta,
quaesumus, ut sancti tui <hi>Ill.,</hi> cujus diem passionis
celebrando praevenimus, sentiamus auxilium. Per.</p>
<p> <hi>Ad Matutinos.</hi> --Deus, qui es omnium sanctorum
<pb n="0163B"/>
tuorum splendor mirabilis, quique hunc diem beati
apostoli tui <hi>Ill.</hi> martyrio consecrasti, da Ecclesiae
tuae de natalitio tantae festivitatis laetari, ut, quae
apostolorum tuorum praedicatione floruit, eorum
exemplis muniatur et intercessionibus adjuvetur. Per
Dominum.</p>
</div1>

<div1>
        <head>MISSA IN VIGILIA UNIUS MARTYRIS.</head>
<p>Quaesumus, omnipotens Deus, ut nostra devotio,
quae natalitia beati <hi>Ill.</hi> (589) martyris antecedit, patrocinia
nobis ejus accumulet. Per.</p>
<p> <emph>156</emph> <hi>Super oblata.</hi> --Magnifica, Domine, beati <hi>Ill.</hi> 
 solemnia recensemus, quae, promptis cordibus
ambientes, oblatis muneribus et suscipimus et praeimus.
Per Dominum nostrum.</p>
<p> <hi>Praefatio.</hi> --Vere dignum et justum est, aequum et
<pb n="0163C"/>
salutare, nos tibi semper et ubique gratias agere,
Domine sancte, Pater omnipotens, aeterne Deus: et
gloriosi <hi>Ill.</hi> martyris pia certamina praecurrendo,
cujus honorabilis annua recursione solemnitas, et
perpetua semper et nova est, quia et in conspectu
tuae Majestatis permanet mors tuorum pretiosa justorum
et (590) restaurantur incrementa laetitiae, cum
felicitatis aeternae recoluntur exordia. Per Christum.</p>
<p> <hi>Ad Complendum.</hi> --Sancta tua, Domine, in beati <hi>Ill.</hi> 
 martyris (591) pretiosa passione, quam praeimus,
nos refoveant, quibus et jugiter satiamur, et semper
desideramus expleri. Per Dominum.</p>
<p> <hi>Super populum.</hi> --Praesta, quaesumus, omnipotens
Deus, ut qui sancti martyris tui <hi>Ill.</hi> solemnia praeimus,
ejus etiam virtutes imitemur. Per.</p>
<p>
          <pb n="0163D"/> <hi>Ad Vesperos.</hi> --Deus, qui nobis beati <hi>Ill.</hi> martyris
tui natalitia gloriosa praeire concedis, tribue, quaesumus,
ejus nos semper et beneficiis praeveniri, et
orationibus adjuvari. Per.</p>
<p> <hi>Alia.</hi> --Deus, qui nos beati martyris tui <hi>Ill.</hi> concedis
natalitia praevenire, ejus nos tribue meritis adjuvari.
Per.</p>
<p> <hi>Ad Matutinos.</hi> --Omnipotens sempiterne Deus,
fortitudo certantium, et martyrum palma, solemnitatem
hodiernae diei propitius intuere, et Ecclesiam
tuam continua fac celebritate laetari, ut quod meritis
<pb n="0164A"/>
non praesumit, intercessione beati martyris tui <hi>Ill.</hi> 
assequi mereatur. Per Dominum nostrum.</p>
<p> <hi>Alia.</hi> --Deus, mundi Creator et rector, qui hunc
diem in beati <hi>Ill.</hi> martyrio consecrasti, concede propitius,
ut omnes qui martyrii ejus merita venerantur
intercessionibus ejus ab aeternis gehennae incendiis
liberentur. Per.</p>
</div1>

<div1>
        <head>MISSA IN NATALI UNIUS MARTYRIS.</head>
<p>(592) Votivos, Domine, quaesumus, beati martyris
tui <hi>Ill.</hi> natalis nos semper excipiat, qui et jucunditatem
nobis suae glorificationis infundat, et tibi nos
reddat acceptos. Per Dominum nostrum.</p>
<p> <hi>Super oblata.</hi> --Praesentia munera, quaesumus,
Domine, ita serena pietate intuere, ut sancti Spiritus
perfundantur benedictione, et in nostris cordibus eam
<pb n="0164B"/>
dilectionem <emph>157</emph> validius infundant, per quam sanctus
martyr <hi>Ill.</hi> omnia corporis tormenta devicit. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
in praesenti festivitate sancti martyris tui <hi>Ill.</hi> tibi
confitendo laudis Hostias immolare; tuamque immensam
pietatem implorare, ut sicut illi dedisti coelestis
palmam triumphi, sic, eo suffragante, nobis
emendationem ac veniam concedas peccati; ut in te
exsultemus in misericordia, in quo ille laetatur in
gloria. Per Christum.</p>
<p> <hi>Item alia Praefatio.</hi> --Vere dignum et justum est,
aequum et salutare, nos tibi semper et ubique gratias
<pb n="0164C"/>
agere, Domine sancte, Pater omnipotens,
aeterne Deus: et te in omnium martyrum triumphis
laudare. Quoniam tuis donis atque muneribus beati
martyris tui <hi>Ill.</hi> passionem hodierna solemnitate veneramur,
qui pro confessione Jesu Christi Filii tui
Domini nostri diversa supplicia sustinuit, et, eadem
vincens, coronam perpetuitatis promeruit. Per quem.</p>
<p>(593) <hi>Item alia Praefatio.</hi> --Vere dignum et justum
est, aequum et salutare, nos tibi semper et ubique
gratias agere, Domine sancte, Pater omnipotens,
aeterne Deus, per Christum Dominum nostrum: cujus
gratia beatum <hi>Ill.</hi> in sacerdotium elegit, doctrina
ad praedicandum erudiit, potentia ad perseverandum
confirmavit, ut per sacerdotalem infulam perveniret
ad martyrii palmam. Docensque subditos, instruens
<pb n="0164D"/>
vivendi exemplo, confirmans patiendo, ad te coronandus
perveniret, qui persecutorum minas intrepidus
superasset. Cujus interventus nos, quaesumus, a
nostris mundet delictis, qui tibi placuit tot donorum
praerogativis. Per quem Majestatem.</p>
<p> <hi>Benedictio.</hi> --Beati martyris sui <hi>Ill.</hi> intercessione
vos Dominus benedicat, et ab omni malo defendat.
Amen. Extendat in vos dexteram suae propitiationis,
qui eum suscepit per supplicia passionis.
Amen. Quo ejus in coelo mereamini habere consortium,
cujus devotis mentibus in terra celebratis
<pb n="0165A"/>
triumphum. Amen. Quod ipse praestare dignetur,
cujus regnum.</p>
<p> <hi>Ad Complendum.</hi> --Sumpsimus, Domine, sancti <hi>Ill.</hi> 
 martyris solemnitate coelestia sacramenta, cujus
suffragiis, quaesumus, largiaris ut quod temporaliter
gerimus, aeternis gaudiis consequamur. Per.</p>
<p> <hi>Super populum.</hi> --Fac, quaesumus, Domine Deus
noster, intercedente beato martyre tuo <hi>Ill.,</hi> populum
tuum in tua devotione gaudere, quia perpetua est et
plena felicitas, si bonorum omnium serviamus Auctori.
Per Dominum nostrum Jesum Christum.</p>
<p> <hi>Aliae Orationes.</hi> --Sancti <hi>Ill.</hi> martyris tui, Domine,
nos oratio sancta conciliet, quae sacris virtutibus
veneranda refulget. Per Dominum nostrum.</p>
<p> <emph>158</emph> <hi>Alia.</hi> --Beati martyris tui <hi>Ill.</hi> quaesumus
<pb n="0165B"/>
Domine, precibus adjuvemur, et ejus digne solemnia
celebrantes tuo nomini fac nos semper esse devotos.
Per.</p>
<p> <hi>Alia.</hi> --Beati martyris tui <hi>Ill.,</hi> quaesumus, Domine,
nos patrocinium collatum non deserat, quod
fragilitatem nostram et precibus tueatur et meritis.
Per.</p>
<p> <hi>Alia.</hi> --Deus, qui sanctam nobis hujus diei solemnitatem
pro commemoratione beati martyris tui <hi>Ill.</hi> 
 fecisti, adesto familiae tuae precibus, et da ut
cujus hodie festa celebramus, ejus meritis et intercessionibus
adjuvemur. Per Dominum nostrum.</p>
<p> <hi>Alia.</hi> --Plebs tua, Domine, sancti martyris tui <hi>Ill.</hi> 
 te glorificatione magnificet, et eodem semper
precante, te mereamur habere rectorem. Per Dominum
<pb n="0165C"/>
nostrum.</p>
</div1>

<div1>
        <head>MISSA (594) IN VIGILIA PLURIMORUM MARTYRUM.</head>
<p>Beatorum martyrum <hi>Ill. et Ill.</hi> natalitia veneranda,
quaesumus, Domine, Ecclesia tua devota suscipiat,
et fiat magnae glorificationis amore devotior.
Per.</p>
<p> <hi>Super oblata.</hi> --Haec Hostia, Domine, quaesumus,
emundet nostra delicta, et ad venturam festivitatem
 tantorum martyrum tuorum <hi>Ill.</hi> celebrandam
subditorum sibi corpora mentesque sanctificet. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
misericordiae dator, et totius bonitatis auctor, qui
jejuniis, orationibus et eleemosynis, peccatorum
<pb n="0165D"/>
remedia et virtutum omnium tribuis incrementa; te
humili devotione precamur ut qui sanctis tuis <hi>Ill.,</hi> 
quorum festa praevenimus, martyrii dedisti coronam,
intercessionibus eorum ad haec agenda nobis
tribuas indefessam efficaciam. Per Christum.</p>
<p> <hi>Ad Complendum.</hi> --Pasce nos, Domine, tuorum
gaudiis ubique sanctorum, quia nostrae salutis augmenta
sunt, quoties illis honor impenditur, in quibus
tu mirabilis praedicaris. Per.</p>
<p> <hi>Super populum.</hi> --Protege, Domine, plebem
tuam, et quam martyrum tuorum <hi>Ill.</hi> assidua tribuisti
festivitate devotam, tibi semper placitam fieri
precibus concede justorum. Per.</p>
<p>
          <pb n="0166A"/> <hi>Alia.</hi> --Sint tibi, Domine, quaesumus, nostri munera
grata jejunii, quia tunc eadem in sanctorum <hi>Ill.</hi> 
 digna commemoratione deferimus, si et actus
illorum pariter subsequamur. Per.</p>
<p> <emph>159</emph> <hi>Alia.</hi> --Praesta, quaesumus, omnipotens
Deus, ut populus tuus ad plenae devotionis affectum
beatorum martyrum <hi>Ill.</hi> natalitiis praeparetur, et eorum
patrocinio promerente, plenae capiat securitatis
augmentum. Per Dominum.</p>
<p> <hi>Alia.</hi> --Deus, qui nos annua beatorum martyrum
tuorum <hi>Ill.</hi> solemnia frequentare concedis, praesta,
quaesumus, ut et devotis eadem mentibus celebremus,
et eorum intercessionibus adjuvemur. Per Dominum
nostrum.</p>
<p> <hi>Ad Matutinos.</hi> --Deus, qui hodiernam diem sanctorum
<pb n="0166B"/>
tuorum <hi>Ill.</hi> martyrio consecrasti, da nobis
salutem mentis et corporis, ut et illorum passioni
sit veneratio ex nostra devotione, et nobis auxilium
proveniat de eorum sanctissima intercessione. Per.</p>
</div1>

<div1>
        <head>IN NATALI PLURIMORUM MARTYRUM.</head>
<p>Omnipotens sempiterne Deus, qui per gloriosi
bella certaminis ad immortales triumphos martyres
extulisti, da cordibus nostris dignam pro eorum
commemoratione laetitiam, ut quorum memoriam
pio amore amplectimur, eorum precibus adjuvemur.</p>
<p> <hi>Super oblata.</hi> --Munera tibi, Domine, nostrae devotionis
offerimus, quae et pro tuorum tibi grata sint
honore justorum, et nobis salutaria te miserante,
reddantur. Per.</p>
<p> <hi>Praefatio.</hi> --Vere dignum et justum est, aequum
<pb n="0166C"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui sanctorum martyrum tuorum pia certamina ad
copiosam perducis victoriam, atque perpetuum eis
largiris triumphum, ut Ecclesiae tuae semper sint in
exemplum; praesta nobis, quaesumus, ut per eorum
intercessionem, quorum festa celebramus, pietatis
tuae munera capiamus. Per Christum.</p>
<p> <hi>Benedictio.</hi> -- Benedicat vobis Dominus beatorum
martyrum suorum <hi>Ill.</hi> suffragiis, et liberet ab
adversitatibus cunctis. Amen. Commendet vos eorum
intercessio gloriosa, quorum in conspectu ejus
est mors pretiosa. Amen. Ut sicut illi per diversa
genera tormentorum coelestis regni sunt sortiti haereditatem,
ita vos eorum mereamini consortium per
<pb n="0166D"/>
bonorum operum exhibitionem. Amen. Quod ipse
praestare dignetur.</p>
<p> <hi>Ad Complendum.</hi> --Praesta nobis, Domine, quaesumus,
ut quae pro martyrum tuorum <hi>Ill.</hi> beata passione
peregimus, ipsorum nobis fiant intercessione
salutaria, in quorum natalitiis sunt exsultanter impleta.
Per Dominum nostrum.</p>
<p> <hi>Alia.</hi> --Omnipotens sempiterne Deus, qui in sanctorum
tuorum cordibus flammam tuae dilectionis
accendis, <emph>160</emph> da mentibus nostris eamdem fidei et
charitatis virtutem, ut quorum gaudemus triumphis,
proficiamus exemplis. Per.</p>
<p> <hi>Alia.</hi> --Ad defensionem fidelium, Domine, quaesumus,
<pb n="0167A"/>
dexteram tuae Majestatis extende, et, ut perpetua
pietatis tuae protectione muniantur, intercessio
pro his non desit martyrum continuata sanctorum.
Per.</p>
<p> <hi>Alia.</hi> --Omnipotens et misericors Deus, fidelium
lumen animarum, adesto votis solemnitatis hodiernae,
et Ecclesiae tuae gaudiis de beatorum martyrum <hi>Ill.</hi> 
 gloria conceptis benignus aspira, ut et corda
nostra passione ipsorum (595) igniantur, et apud
misericordiam tuam eorum juvemur meritis, quorum
gaudemus exemplis. Per Dominum nostrum.</p>
<p> <hi>Alia.</hi> --Concede, quaesumus, omnipotens Deus,
ut sanctorum martyrum tuorum, quorum celebramus
victorias, participemus et praemiis. Per Dominum
nostrum.</p>
</div1>

<div1>
        <head>IN VIGILIA UNIUS (596) CONFESSORIS.</head>

<pb n="0167B"/>
<p>Concede nobis, quaesumus, omnipotens Deus, venturam
beati confessoris tui <hi>Ill.</hi> solemnitatem congruo
praevenire honore, et venientem digna celebrare
devotione. Per Dominum nostrum.</p>
<p> <hi>Super oblata.</hi> --Accepta tibi sit, Domine, nostrae
devotionis oblatio, et ad sancti confessoris tui <hi>Ill.</hi> 
puriores faciat nos venire festivitatem. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
Majestatem tuam suppliciter exorare, ut qui beati <hi>Ill.</hi> 
 confessoris tui festum solemnibus jejuniis et devotis
praevenimus officiis, illius apud Majestatem
tuam et adjuvemur meritis, et instruamur exemplis.
<pb n="0167C"/>
Per.</p>
<p> <hi>Ad Complendum.</hi> --Beati confessoris tui <hi>Ill.,</hi> Domine,
suffragiis exoratus, percepta nos sacramenti
tui virtute defende. Per Dominum nostrum.</p>
<p> <hi>Super populum.</hi> --Benedictionis tuae, Domine,
gratiam, intercedente sancto confessore tuo <hi>Ill.,</hi> suscipiamus,
ut cujus praeveniendo gloriam celebramus,
ejus supplicando auxilium sentiamus. Per Dominum
nostrum.</p>
<p> <hi>Ad Vesperos.</hi> --Concede, quaesumus, omnipotens
Deus, ut ad meliorem vitam sancti confessoris tui <hi>Ill.</hi> 
 exempla nos provocent, quatenus cujus solemnia
praevenimus, etiam actus imitemur, et intercessionibus
adjuvemur. Per.</p>
<p>
          <pb n="0167D"/> <hi>Alia.</hi> --Concede, quaesumus, omnipotens Deus,
ut sicut <emph>161</emph> confessoris tui <hi>Ill.</hi> gloriosa natalitia
praevenimus, sic ad tua beneficia promerenda Majestatem
tuam pro nobis ipse praeveniat. Per.</p>
<p> <hi>Ad Matutinos.</hi> --Adesto, Domine, populo tuo, ut,
beati confessoris tui <hi>Ill.</hi> merita praeclara suscipiens,
ad impetrandam misericordiam tuam semper ejus patrociniis
adjuvetur et meritis. Per Dominum nostrum.</p>
<p> <hi>Alia.</hi> --Absolve, quaesumus, Domine, tuorum delicta
populorum, et a peccatorum nexibus, quae pro
nostra fragilitate contraximus, intercedente beato
confessore tuo <hi>Ill.,</hi> liberemur. Per Dominum nostrum.</p>
</div1>

<div1>
        <head>MISSA IN NATALI UNIUS CONFESSORIS.</head>

<pb n="0168A"/>
<p>Misericordiam tuam, quaesumus, Domine, nobis,
interveniente beato confessore tuo <hi>Ill.,</hi> clementer
impende, et nobis peccatoribus ipsius propitiare suffragiis.
Per.</p>
<p> <hi>Super oblata.</hi> --Propitiare, quaesumus, Domine,
supplicationibus nostris, et, interveniente pro nobis
sancto <hi>Ill.</hi> confessore tuo, his sacramentis coelestidus
servientes, ab omni culpa liberos esse concede,
ut purificante nos gratia tua, iisdem quibus famulamur
mysteriis emundemur. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
in hac die, quam transitu sacro beati confessoris
<pb n="0168B"/>
tui <hi>Ill.</hi> consecrasti; quaesumus ergo clementiam
tuam, ut des nobis illam sequi doctrinam quam ille
et verbo docuit, et opere complevit, quatenus nos adjuvari
apud misericordiam tuam et exemplis ejus
sentiamus et meritis. Per Christum Dominum nostrum</p>
<p> <hi>Alia Praefatio.</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus: et te in sanctorum tuorum virtute laudare,
quibus pro meritis suis beatitudinis praemia contulisti.
Quoniam semper in manu tua sunt, et non tanget
illos tormentum mortis, quos, te custodiente, beatitudinis
sinus intercludit, ubi perpetua semper exsultatione
laetantur, ubi etiam beatus confessor tuus <hi>Ill.</hi> 
<pb n="0168C"/>
sociatus exsultat. Petimus ergo ut memor sit miseriarum
nostrarum, et de tua misericordia nobis impetret
beatitudinis suae consortium. Per Christum.</p>
<p> <hi>Benedictio.</hi> --Omnipotens Deus det vobis copiam
benedictionis, qui beatum <hi>Ill.</hi> sibi ascivit virtute confessionis.
Amen. Et qui illum fecit coruscare miraculis,
vos exornet bonorum operum incrementis. Amen.
Quo ejus et exemplis eruditi, et intercessione muniti,
cujus depositionis diem celebratis, illi possitis in coelesti
regione adjungi. Amen. Quod ipse praestare
dignetur.</p>
<p> <emph>162</emph> <hi>Ad Complendum.</hi> --Praesta, quaesumus, omnipotens
Deus, ut, de perceptis muneribus gratias
exhibentes, intercedente beato confessore tuo <hi>Ill.,</hi> 
beneficia potiora sumamus. Per.</p>
<p>
          <pb n="0168D"/> <hi>Super populum.</hi> --Aures pietatis tuae, quaesumus,
Domine, precibus nostris inclina, ut qui peccatorum
nostrorum flagellis percutimur, intercedente beato
confessore tuo <hi>Ill.,</hi> miserationis tuae gratia liberemur.
Per.</p>
<p> <hi>Alia.</hi> --Sancti confessoris tui <hi>Ill.</hi> nos, quaesumus,
Domine, tuere praesidiis, ut ejus semper intercessionibus
adjuvemur. Per.</p>
<p> <hi>Alia.</hi> --Adesto, quaesumus, Domine, precibus
nostris, quas in sancti confessoris tui <hi>Ill.</hi> commemoratione
deferimus, ut qui nostrae justitiae fiduciam
non habemus, ejus qui tibi placuit precibus adjuvemur.
Per Dominum nostrum.</p>
<p> <hi>Alia.</hi> --Exsultemus, quaesumus, Domine, Deus
<pb n="0169A"/>
noster in solemnitate beati confessoris tui <hi>Ill.,</hi> ut
ejus sacra natalitia celebrantes, ad impetrandam misericordiam
tuam semper ejus patrociniis adjuvemur.
Per.</p>
<p> <hi>Alia.</hi> --Omnipotens sempiterne Deus, cui cuncta
famulantur elementa, exaudi propitius, intercedente
pro nobis confessore tuo <hi>Ill.,</hi> orationem nostram, et
tribue nobis misericordiam tuam; et quaecunque
praecipis ut agamus, ipse adjuva ut implere possimus.
Per Dominum nostrum.</p>
<p> <hi>Alia.</hi> --Sancti confessoris tui <hi>Ill.</hi> tribue nos, Domine,
supplicationibus foveri, ut cujus depositionem
annuo celebramus obsequio, ejus apud te intercessionibus
et meritis adjuvemur. Per.
</p>
      </div1>

<div1>
        <head>MISSA IN VIGILIA PLURIMORUM CONFESSORUM.</head>
<p>
          <pb n="0169B"/>Beatorum confessorum tuorum, Domine, <hi>Ill.</hi> natalitia
praeeuntes, supplices te rogamus, ut quos coelesti
gloria sublimasti, tuis adesse concedas fidelibus.
Per.</p>
<p> <hi>Super oblata.</hi> --Sacrificium, Domine, quod pro
beatis confessoribus tuis <hi>Ill.</hi> offert nostra devotio,
eorum meritis augeat nobis, te donante, suffragium.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
sanctorum tuorum <hi>Ill.</hi> solemnitatem praevenientes,
concede propitius, ut qui donis tuis ita exstiterunt
gloriosi, apud te nostris existant nominibus idonei
interventores. Per Christum.</p>
<p>
          <pb n="0169C"/> <emph>163</emph> <hi>Ad Complendum.</hi> --Quaesumus, Domine, salutaribus
repleti mysteriis, ut quorum solemnitatem
praeimus, eorum orationibus adjuvemur. Per.</p>
<p> <hi>Super populum.</hi> --Conserva, quaesumus, Domine,
familiam tuam, et benedictionum tuarum propitius
ubertate purifica, ut per intercessionem beatorum
confessorum tuorum <hi>Ill.</hi> et eruditionibus tuis semper
multiplicetur, et donis. Per Dominum nostrum.</p>
<p> <hi>Alia.</hi> --Propitiare, misericors Deus, supplicationibus
nostris, et populum tuum pervigili protectione
custodi, ut qui beatorum confessorum tuorum <hi>Ill.</hi> 
solemnia praevenimus, tribuas nobis ex eorum imitatione
prospera mundi despicere, et nulla ejus adversa
formidare. Per.</p>
<p> <hi>Alia.</hi> --Deus, qui beatos confessores tuos <hi>Ill.</hi> 
<pb n="0169D"/>
sanctorum tuorum meritis coaequasti, da nobis in eorum
celebritate gaudere, ut quorum commemorationem
agimus, eorum imitatione proficiamus, et intercessionibus
sublevemur. Per Dominum nostrum Jesum
Christum.</p>
</div1>

<div1>
        <head>IN NATALI PLURIMORUM CONFESSORUM.</head>
<p>Praesta, Domine, quaesumus, ut sicut sanctorum
tuorum <hi>Ill.</hi> nos natalitia celebranda non deserunt, ita
jugiter suffragiis comitentur. Per.</p>
<p> <hi>Super oblata.</hi> --Munera, Domine, plebis tuae, quaesumus,
beatorum confessorum tuorum <hi>Ill.</hi> fiant grata
suffragiis, et pro quorum triumphis tuo nomini offeruntur,
<pb n="0170A"/>
ipsorum digna perficiantur et meritis. Per
Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere, Domine
sancte, Pater omnipotens, aeterne Deus: et Majestatem
tuam supplici devotione exorare, ut beatorum
confessorum tuorum <hi>Ill.,</hi> quorum hodie festa
celebramus, obtentu mereamur tuum obtinere auxilium.
Per Christum.</p>
<p> <hi>Alia Praefatio.</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus: et te in tuorum honore sanctorum <hi>Ill.</hi> glorificare,
qui et illis pro certaminis constantia beatitudinem
tribuisti sempiternam, et infirmitati nostrae talia
<pb n="0170B"/>
praestitisti suffragia, quae pro eorum meritis possis
audire dignanter. Per Christum.</p>
<p> <hi>Benedictio.</hi> --Sanctorum suorum confessorum <hi>Ill.</hi> 
meritis vos Dominus faciat benedici, et contra adversa
omnia eorum intercessione muniri. Amen. Eorum
efficiat suffragio felices, quorum festivitatis diem
celebratis ovantes. Amen. Quo eorum imitantes
exempla, ad coelestia pervenire possitis promissa.
Amen. Quod ipse praestare dignetur.</p>
<p> <emph>164</emph> <hi>Ad Complendum.</hi> --Et natalitiis sanctorum,
Domine, et sacramenti munere vegetati, quaesumus ut
bonis quibus per tuam gratiam nunc fovemur perfruamur
aeternis. Per Dominum nostrum.</p>
<p> <hi>Super populum.</hi> --Adesto, Domine, precibus populi
tui cum sanctorum <hi>Ill.</hi> patrocinio supplicantis,
<pb n="0170C"/>
ut quod propria fiducia non praesumit suffragantium
meritis consequatur. Per.</p>
<p> <hi>Alia.</hi> --Magnificantes, Domine, misericordiam
tuam suppliciter exoramus ut qui nos sanctorum tuorum
frequentibus facis natalitiis interesse, perpetuis
tribuas interesse consortiis. Per.</p>
<p> <hi>Alia.</hi> --Da nobis, omnipotens Deus, in sanctorum
tuorum te semper commemoratione laudare, quia
refovere curabis quos in honore tuo perseverare
concedis. Per Dominum nostrum.</p>
<p> <hi>Alia.</hi> --Sanctorum tuorum <hi>Ill.,</hi> Domine, suffragiis
imploramus, ut a cunctis liberemur offensis. Per Dominum
nostrum.</p>
<p> <hi>Alia.</hi> --Exaudi nos, omnipotens et misericors
Deus, et sanctorum tuorum nos ubique tuere praesidiis.
<pb n="0170D"/>
Per.</p>
<p> <hi>Alia.</hi> --Tribue, quaesumus, Domine, sanctos tuos
jugiter orare pro nobis; et semper eos clementer
digneris audire. Per Dominum nostrum.</p>
<p> <hi>Alia.</hi> --Sancti tui, quaesumus, Domine, jugiter
nobis a te et veniam postulent, et profectum. Per.</p>
</div1>

<div1>
        <head>IN VIGILIA VIRGINUM.</head>
<p>Sanctae martyris tuae <hi>Ill.,</hi> Domine, supplicationibus
tribue nos foveri, ut cujus venerabilem solemnitatem
praevenimus obsequio, ejus intercessionibus
commendemur et meritis. Per Christum.</p>
<p> <hi>Super oblata.</hi> --Muneribus nostris, Domine,
<pb n="0171A"/>
sanctae <hi>Ill.</hi> martyris tuae festa praecedimus, praesta
quaesumus ut quae peccatorum nostrorum praepediuntur
obstaculis illius meritis reddantur accepta.
Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
te beatae <hi>Ill.</hi> natalitia praeveniendo laudare, praedicare
et benedicere, quam tanto munere sublimasti, ut
ei conferres et virginitatis coronam et martyrii palmam.
Cujus interventus nos, quaesumus, a nostris
mundet delictis, et supernorum civium faciat ascisci
consortiis. Per Christum.</p>
<p> <emph>165</emph> <hi>Alia Praefatio.</hi> --Vere dignum et justum est,
aequum et salutare, nos tibi semper et ubique gratias
<pb n="0171B"/>
agere, Domine sancte, Pater omnipotens, aeterne
Deus: et te, beatae <hi>Ill.</hi> natalitia praeveniendo, laudare,
praedicare et benedicere, quam tanto munere
sublimasti, ut ei conferres virginitatis coronam, et
martyrii palmam; sicque virtute fidei et decore pudicitiae
polleret, ut ad coelestia regna virgo pariter et
martyr intraret. Per Christum.</p>
<p> <hi>Ad Complendum.</hi> --Quaesumus, omnipotens Deus,
ut quorum nos tribuis communicare memoriis, eorum
facias veraciter imitatores. Per.</p>
</div1>

<div1>
        <head>IN NATALI VIRGINUM.</head>
<p>Deus, qui inter caetera potentiae tuae miracula etiam
in sexu fragili victoriam martyrii contulisti, concede
propitius ut cujus natalitia colimus, per ejus ad te
<pb n="0171C"/>
exempla gradiamur. Per Dominum nostrum.</p>
<p> <hi>Super oblata.</hi> --In sanctae virginis <hi>Ill.</hi> festivitate
pretiosa, tua, Domine, mirabilia praedicantes, munera
votiva deferimus; praesta, quaesumus, ut sicut
ejus tibi grata sunt merita, sic nostrae servitutis accepta
reddantur officia. Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum. Quem beata virgo pariter
et martyr <hi>Ill.</hi> et diligendo timuit, et timendo
dilexit; illique conjuncta est moriendo, cui se consecraverat
caste vivendo; et pro eo temporalem studuit
sustinere poenam, ut ab eo perciperet gloriam
sempiternam. Quae, dum duplicem vult sumere palmam
<pb n="0171D"/>
in sacri certaminis agone, et de corporis integritate,
et de fidei puritate, laboriosius duxit longa
antiqui hostis sustinere tentamenta, quam vitam
praesentem cito amittere per tormenta. Quoniam cum
in martyrio proponantur ea quae terreant, in carnis
vero delectamentis ea quae mulceant, molestius sustinetur
hostis occultus, quam superatur infestus. Cum
ergo in utroque tui sit muneris quod vicit, quia nihil
valet humana fragilitas, nisi tua hanc adjuvet
pietas, pro nobis, quaesumus, tuam pietatem exoret,
quae a te accepit ut vinceret. Et quae Unigeniti tui
intrare meruit thalamum, intercessione sua inter
<pb n="0172A"/>
mundi hujus adversa nobis praestet auxilium. Per
quem Majestatem tuam.</p>
<p> <hi>Alia Praefatio</hi> --Vere dignum et justum est,
aequum et salutare, nos tibi semper et ubique gratias
agere, Domine sancte, Pater omnipotens, aeterne
Deus, per Christum Dominum nostrum: cujus charitatis
ardore ista, et omnes sanctae virgines, a beata
Maria exemplum virginitatis accipientes, praesentis
saeculi voluptates ac delicias contempserunt. Quoniam
tuo dono actum est (597) ut postquam Virgo
de Virgine prodiit, sexus fragilis esset fortis, et (598)
in quo <emph>166</emph> fuit peccandi facilitas, esset vincendi
felicitas. Antiquusque hostis, qui per antiquam virginem
genus humanum se vicisse gloriabatur, per
sanctas nunc virgines, sequaces potius Mariae quam
<pb n="0172B"/>
Evae, vincatur. Et in eo major ei confusio crescat,
quod de eo etiam sexus fragilis jam triumphat. Quapropter
immensam pietatem tuam humiliter exposcimus,
ut per earum intercessionem, quae et sexum
vicerunt et saeculum, tibique placuerunt et virginitatis
decore, et passionis vigore, nos mereamur et
invisibilem hostem superare, et Unigenito tuo Domino
nostro adhaerere. Per quem Majestatem.</p>
<p> <hi>Benedictio.</hi> --Benedicat vobis Dominus qui beatae
virgini <hi>Ill.</hi> concessit et decorem virginitatis et
gloriam passionis. Amen. Et cujus opitulatione illa
meruit et sexus fragilitatem et persequentiam rabiem
devincere, vos possitis et vestrorum corporum illecebras
et antiqui hostis machinamenta superare.
Amen. Quo sicut illa sexu fragili virile nisa est certamen
<pb n="0172C"/>
adire, et post certamen de hostibus triumphare,
ita vos in hac mortalitate viventes valeatis et
antiquum hostem devincere, et ad regna coelestia
pervenire. Amen. Quod ipse praestare.</p>
<p> <hi>Alia Benedictio.</hi> --Omnipotens Dominus, intercedentibus
sanctis virginibus suis <hi>Ill.,</hi> vos dignetur
benedicere, qui de antiquo hoste non solum per viros,
verum etiam per feminas voluit triumphare.
Amen. Et qui illis voluit centesimi fructus donum
decore virginitatis et agone martyrii conferre, vos
dignetur et vitiorum squaloribus expurgare, et virtutum
lampadibus exornare. Amen. Quatenus virtutum
oleo ita pectorum vestrorum lampades possint repleri,
ut cum eis coelestis sponsi thalamum valeatis
ingredi. Amen. Quod ipse praestare dignetur, cujus
<pb n="0172D"/>
regnum et imperium.</p>
<p> <hi>Alia Complendum.</hi> --Auxilientur nobis, Domine,
sumpta mysteria, et, intercedente beata <hi>Ill.</hi> martyre
tua, sempiterna protectione confirment. Per Dominum
nostrum.</p>
<p> <hi>Alia.</hi> --Indulgentiam nobis, Domine, beata <hi>Ill.</hi> 
martyr imploret, quae tibi semper grata exstitit, et
merito castitatis et tuae professione virtutis. Per
Dominum nostrum Jesum Christum Filium tuum.</p>
<p>(599) <hi>Alia Missa.</hi> --Deus, qui nos hodie sanctae
virginis <hi>Ill.</hi> annua solemnitate laetificas, concede
<pb n="0173A"/>
propitius ut ejus adjuvemur meritis, cujus castitatis
irradiamur exemplis. Per Dominum nostrum.</p>
<p> <hi>Super oblata.</hi> --Grata sit tibi, Domine, haec oblatio
plebis tuae, quam tibi offerimus in honorem
santae <hi>Ill.</hi> virginis, ut cunctis proficiat ad salutem.
Per.</p>
<p> <hi>Ad Complendum.</hi> --Adjuvent nos, quaesumus,
Domine, et haec mysteria sancta, quae sumpsimus, et
beatae <hi>Ill.</hi> virginis intercessio veneranda. Per.</p>
<p> <emph>167</emph> <hi>Benedictio vestium virginis,</hi> (600) <hi>vel viduae.</hi> --Deus,
aeternorum bonorum fidelissime promissor,
et certissime persolutor, qui vestimentum salutare
et indumentum aeternae jucunditatis tuis fidelibus
promisisti, clementiam tuam suppliciter exoramus,
ut haec indumenta humilitatem cordis et contemptum
<pb n="0173B"/>
mundi significantia, quibus famula tua <hi>Ill.</hi> sancto
visibiliter est informanda proposito, propitius +benedicas,
et beatae castitatis habitum quem te inspirante
susceperit, te protegente custodiat; et quam
vestibus venerandae professionis induis temporaliter,
beata facias immortalitate vestiri. Per Dominum nostrum.</p>
<p> <hi>Item alia.</hi> --Deus, bonarum virtutum dator, et
omnium benedictionum largus infusor, exaudi preces
nostras, et hanc vestem, qua famula tua <hi>Ill.</hi> pro conservandae
castitatis signo se adoperiendam exposcit,
+benedicere et sanctificare digneris. Per Dominum.</p>
<p> <hi>Benedictio vestis virginis.</hi> --Exaudi, omnipotens
Deus, preces nostras, et hanc vestem, qua famula tua <hi>Ill.</hi> 
 se adoperiendam exposcit, uberrimae benedictionis
<pb n="0173C"/>
imbre perfunde, sicut perfudisti oras vestimentorum
Aaron benedictione profluente a capite in barbam
unguenti. Et sicut benedixisti vestes omnium
religiosorum tibi per omnia placentium, ita eam benedicere
dignare ac praesta, clementissime Pater, ut supradictae
famulae tuae haec sit vestis salubris protectio,
haec cognitio religionis, haec initium sanctitatis, haec
contra omnia tela inimici robusta defensio, ut centesimi
muneris opulentia perseveranti continentia
ditetur. Per Dominum nostrum.</p>
<p>(601) <hi>Benedictio virginis ab</hi> (602) <hi>episcopo dicenda,</hi> 
(603) <hi>quae fit in Epiphania,</hi> (604) <hi>vel secunda feria
Paschae, aut</hi> (605) <hi>quando apostolorum natalitia celebrantur;
et</hi> (606) <hi>vestimenta nigra forinsecus gestant.</hi> </p>
<p>
          <pb n="0173D"/>Respice, Domine, propitius super hanc famulam
tuam <hi>Ill.,</hi> ut sanctae virginitatis propositum, quod
te inspirante suscepit, te gubernante custodiat.
Per.</p>
<p> <hi>Consecratio.</hi> --Deus, castorum corporum benignus
inhabitator, et incorruptarum amator animarum,
qui humanam substantiam in primis hominibus diabolica
fraude vitiatam, ita in Verbo tuo, per quod
omnia facta sunt, reparas, ut eam non solum ad
primae originis innocentiam revoces, sed etiam ad
experientiam (607) quorumdam bonorum, quae in
(608) novo saeculo sunt habenda, perducas, et obstrictos
<pb n="0174A"/>
adhuc conditione mortalium jam ad similitudinem
provehas angelorum; respice super hanc
famulam tuam <hi>Ill.</hi> (609) quae tibi devotionem suam
offert, a quo et ipsa idem (610) votum assumpsit.
Sit in ea, Domine, per donum Spiritus tui, prudens
modestia, sapiens benignitas, gravis lenitas, casta
libertas; ferveat in charitate, et nihil extra te diligat,
laudabiliterque vivat, et laudari non appetat,
te timeat, tibi amore serviat; tu ei honor, tu gaudium,
tu in moerore solatium, <emph>168</emph> tu in ambiguitate
consilium, tu in injuria defensio, in tribulatione patientia,
in paupertate abundantia, (611) in jejunio
cibus, in infirmitate sis medicina; per te, quem diligere
super omnia appetit, quod est professa custodiat,
ut et hostem antiquum devincat, et vitiorum
<pb n="0174B"/>
squalores expurget; (612) quatenus centesimi
fructus dono virginitatis decorari, virtutumque lampadibus
exornari, et electarum virginum tuarum
consortio, te donante, mereatur uniri. Per eumdem.</p>
</div1>

<div1>
        <head>MISSA IN CONSECRATIONE VIRGINIS.</head>
<p>Da, quaesumus, Domine, famulae tuae <hi>Ill.,</hi> quam
virginitatis honore dignatus es decorare, inchoati
operis consummatum effectum, et, ut perfectam
tibi offerat plenitudinem, initia sua perducere mereatur
ad finem. Per.</p>
<p> <hi>Super oblata.</hi> --Oblatis hostiis, Domine, quaesumus,
praesentis famulae tuae <hi>Ill.</hi> perseverantiam
perpetuae virginitatis accommoda, ut apertis januis,
summi Regis in adventu, regnum coeleste cum laetitia
mereatur intrare. Per.</p>
<p>
          <pb n="0174C"/> <hi>Ad Complendum.</hi> --Respice, Domine, famulae tuae <hi>Ill.</hi> 
 debitam servitutem, ut inter humanae fragilitatis
incerta nullis adversitatibus opprimatur, quae de
tua protectione confidit. Per.</p>
<p> <hi>Oratio ad abbatissam faciendam.</hi> --Exaudi, Domine,
preces nostras, et super hanc famulam tuam <hi>Ill.</hi> 
 Spiritum tuae benedictionis emitte, ut, coelesti
munere ditata, et tuae gratiam possit Majestatis acquirere,
et bene vivendi aliis exemplum praebere.
Per Dominum nostrum Jesum Christum.</p>
<p> <hi>Oratio</hi> (613) <hi>ad ancillas Dei velandas.</hi> --Famulas
tuas, Domine, tuae custodia muniat pietatis, ut
virginitatis sanctae propositum, quod te inspirante
susceperunt, te protegente illaesum custodiant. Per
<pb n="0174D"/>
Dominum.</p>
<p>(614) <hi>Oratio ad abbatem faciendum.</hi> --Concede,
quaesumus, omnipotens Deus, et famulum tuum <hi>Ill.,</hi> 
quem ad regimen animarum elegimus, gratiae tuae
dono prosequere, ut, te largiente, cum ipsa tibi nostra
electione placeamus. Per Dominum.
</p>
      </div1>

<div1>
        <head> (615) HEBDOMADA II POST PENTECOSTEN.</head>
<p>Deus, in te sperantium fortitudo, adesto propitius
invocationibus nostris; et quia sine te nihil potest
mortalis infirmitas, praesta auxilium gratiae tuae,
ut in sequendis mandatis tuis et voluntate tibi et
actione placeamus. Per.</p>
<p>
          <pb n="0175A"/> <emph>169</emph> <hi>Super oblata.</hi> --Oblationem nostram, quaesumus,
Domine, misericorditer acceptare et sanctificare
digneris, ut ejus sanctificatione nobis salus
proveniat, et defensio sempiterna. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui Ecclesiae tuae filios sicut non cessas erudire, ita
non desinis adjuvare, ut scientiam, te miserante,
recta faciendi, et possibilitatem capiant exsequendi.
Per Christum.</p>
<p> <hi>Benedictio.</hi> --Benedicat vobis Dominus, et custodiat
vos. Amen. Illuminet faciem suam super vos, et
misereatur vestri. Amen. Convertat vultum suum ad
vos, et donet vobis pacem. Amen. Quod ipse praestare
<pb n="0175B"/>
dignetur, cujus regnum et imperium sine fine
permanet, per omnia saecula saeculorum. Amen.
Benedictio Dei Patris et Filii et Spiritus sancti, et
pax Domini sit semper vobiscum. Et cum spiritu
tuo.</p>
<p> <hi>Ad Complendum.</hi> --Tantis, Domine, repleti muneribus,
quaesumus ut et salutaria dona capiamus,
et a tua nunquam laude cessemus. Per.</p>
<p> <hi>Super populum.</hi> --Fideles tuos, Domine, benedictio
desiderata confirmet, quae eos et a tua voluntate
faciat nunquam discrepare, et tuis semper indulgeat
beneficiis gratulari. Per eumdem Dominum
nostrum.
</p>
      </div1>

<div1>
        <head>HEBDOMADA III POST PENTECOSTEN.</head>
<p>Sancti nominis tui, Domine, timorem pariter et
<pb n="0175C"/>
amorem fac nos habere perpetuum, quia nunquam
tua gubernatione destituis, quos in soliditate tuae
dilectionis instituis. Per Dominum.</p>
<p> <hi>Super oblata.</hi> --Oblatio nos, Domine, tuo nomini
dicanda purificet, et de die in diem ad coelestis vitae
transferat actionem. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: per quem Majestatem
tuam suppliciter exoramus, ut ab Ecclesia tua quidquid
est noxium tu repellas, et quod eidem salutare
est largiaris; nosque contra superbos spiritus humilitatem
tribuas rationabilem custodire, cum gratiam
tuam clementer nobis impendis; nec humani incertos
<pb n="0175D"/>
consilii derelinquas, sed tua, quae falli non potest,
gubernatione disponas. Per quem.</p>
<p> <hi>Benedictio.</hi> --Propitietur Dominus cunctis iniquitatibus
vestris, <emph>170</emph> et sanet omnes languores
vestros. Amen. Redimat de interitu animam vestram,
et satiet in bonis desiderium vestrum. Amen. Auferat
<pb n="0176A"/>
a vobis cor lapideum, et det vobis cor carneum.
Amen. Quod ipse praestare.</p>
<p> <hi>Ad Complendum.</hi> --Sumptis muneribus; Domine,
quaesumus ut cum frequentatione mysterii crescat
nostrae salutis effectus. Per Dominum.</p>
<p> <hi>Super populum.</hi> --Deus, qui te in rectis ac sinceris
manere pectoribus asseris, da nobis tua gratia
tales existere, in quibus habitare digneris. Per Dominum
nostrum Jesum Christum.
</p>
      </div1>

<div1>
        <head>HEBDOMADA IV POST PENTECOSTEN.</head>
<p>Deprecationem nostram, quaesumus, Domine, benignus
exaudi, et quibus supplicandi praestas affectum,
tribue defensionis auxilium. Per Dominum.</p>
<p> <hi>Super oblata.</hi> --Munera, Domine, oblata sanctifica,
ut tui nobis Unigeniti corpus et sanguis fiant.
<pb n="0176B"/>
Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
cujus hoc mirificum opus ac salutare mysterium fuit
ut perditi dudum atque prostrati de diabolo et mortis
aculeo ad hanc gloriam vocaremur, qua nunc genus
electum sacerdotiumque regale, populus acquisitionis
et gens sancta vocaremur. Agentes igitur
indefessas gratias sanctamque munificentiam tuam
praedicantes, Majestati tuae haec sacra deferimus,
quae nobis ipse salutis nostrae auctor Christus instituit.
Per quem Majestatem tuam.</p>
<p> <hi>Benedictio.</hi> --Benedicat vobis Dominus nostri
oris alloquio, et cor vestrum sinceri amoris copulet
<pb n="0176C"/>
nexu perpetuo. Amen. Floreatis rerum praesentium
copiis, justitia acquisitis, gaudeatis perenniter fructibus
sincerissimae charitatis. Amen. Tribuat vobis
Dominus dona perennia, ut (616) post tempora feliciter
dilatata percipiatis gaudia sempiterna. Amen.
Quod ipse praestare dignetur.</p>
<p> <hi>Ad Complendum.</hi> --Sacris muneribus, Domine,
perceptis, quaesumus ut nos eorum virtute, et a
vitiis omnibus expies, et donis tuae gratiae jugiter
repleas. Per Dominum nostrum.</p>
<p> <hi>Super populum.</hi> --Tempora nostra, quaesumus,
Domine, pio favore prosequere, et quibus cursum
tribuis largiorem, praesta continuum benignus auxilium.
Per Dominum nostrum.
</p>
      </div1>

<div1>
        <head> <emph>171</emph> HEBDOMADA V POST PENTECOSTEN.</head>
<p>
          <pb n="0176D"/>Protector in te sperantium, Deus, sine quo nihil
est validum, nihil sanctum, multiplica super nos misericordiam
tuam, ut, te rectore, te duce, sic transeamus
per bona temporalia, ut non amittamus aeterna.
Per Dominum nostrum.</p>
<p> <hi>Super oblata.</hi> --Respice, Domine, munera supplicantis
<pb n="0177A"/>
Ecclesiae, et saluti credentium perpetua
sanctificatione sumenda concede. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
et omnipotentiam tuam jugiter implorare, ut nobis
et praesentis vitae subsidium, et aeternae tribuas praemium
sempiternum. Quo sic mutabilia dona capiamus,
ut per haec ad incommutabilia dona pervenire
valeamus; sic temporalis laetitiae tempora transeant,
ut eis gaudia sempiterna succedant. Per Christum
Dominum nostrum.</p>
<p> <hi>Benedictio.</hi> --Emundet Dominus conscientias vestras
ab omni malitia, et repleat sanctificatione perpetua.
Amen. Vota vestra clementer intendat, et
<pb n="0177B"/>
peccata omnia propitiatus indulgeat. Amen. Quae pie
optatis miseratus attribuat, ac quae pavescitis, pius
propugnator procul repellat. Amen. Quod ipse praestare
dignetur.</p>
<p> <hi>Ad Complendum.</hi> --Sancta tua nos, Domine, sumpta
vivificent, et misericordiae sempiternae praeparent
expiatos. Per Dominum nostrum.</p>
<p> <hi>Super populum.</hi> --Respice, Domine, propitius
plebem tuam, et toto tibi corde subjectam praesidiis
invictae pietatis attolle. Per Dominum.
</p>
      </div1>

<div1>
        <head>HEBDOMADA VI POST PENTECOSTEN.</head>
<p>Da nobis, quaesumus, Domine, ut et mundi cursus
pacifice nobis tuo ordine dirigatur, et Ecclesia tua
tranquilla devotione laetetur. Per Dominum.</p>
<p> <hi>Super oblata.</hi> --Ascendant, quaesumus, Domine,
<pb n="0177C"/>
preces humilitatis nostrae in conspectu clementiae
tuae; et descendat super haec oblata virtus tuae divinitatis,
quam nostris quoque purificandis mentibus
largiaris. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
Majestatem tuam suppliciter deprecantes, ut opem
tuam <emph>172</emph> petentibus dignanter impendas, et desiderantibus
benignus tribuas profutura. Per Christum
Dominum.</p>
<p> <hi>Benedictio.</hi> --Omnipotens Deus sua vos clementia
benedicat, et sensum vobis sapientiae salutaris
infundat. Amen. Catholicae fidei vos documentis
enutriat, et in sanctis operibus perseverabiles reddat.
<pb n="0177D"/>
Amen. Gressus vestros ab errore convertat, et
viam vobis pacis et charitatis ostendat. Amen. Quod
ipse praestare dignetur.</p>
<p> <hi>Ad Complendum.</hi> --Mysteria nos, Domine, sancta
purificent, et suo munere tueantur. Per.</p>
<p> <hi>Super populum.</hi> --Exaudi nos, Deus salutaris
noster, et dies nostros in tua pace dispone, ut a
cunctis perturbationibus liberati, tranquilla tibi servitute
famulemur.
</p>
      </div1>

<div1>
        <head>HEBDOMADA VII POST PENTECOSTEN.</head>
<p>Deus, qui diligentibus te bona invisibilia praeparasti,
infunde cordibus nostris tui amoris affectum,
ut te in omnibus, et super omnia diligentes, promissiones
<pb n="0178A"/>
tuas, quae omne desiderium superant,
consequamur. Per.</p>
<p> <hi>Super oblata.</hi> --Propitiare, Domine, supplicationibus
nostris, et has oblationes famulorum famularumque
tuarum benignus assume, ut quod singuli
obtulerunt ad honorem nominis tui, cunctis proficiat
ad salutem. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
per Christum Dominum nostrum, verum aeternumque
pontificem, et (617) solum sine peccati macula
sacerdotem, cujus sanguine fidelium corda mundantur,
cujus institutione placationis tibi hostias non
solum pro delictis populi, sed etiam pro nostris
<pb n="0178B"/>
offensionibus immolamus; tuam poscentes clementiam
ut omne peccatum quod carnis fragilitate contraximus,
ipso summo pro nobis Antistite interveniente,
solvatur. Per quem.</p>
<p> <hi>Benedictio.</hi> --Amoveat a vobis Dominus totius
maculas simultatis, et imbuat vobis munera purae
dilectionis. Amen. Subjuget in vobis reluctationem
carnis et sanguinis, et opem conferat perpetuae
castitatis. Amen. Idque vos in praesenti saeculo diligere
faciat, quod a coelestis paradisi haereditate
non dividat. Amen. Quod ipse praestare dignetur.</p>
<p> <hi>Ad Complendum.</hi> --Quos coelesti, Domine, dono
satiasti, praesta, quaesumus, ut a nostris mundemur
occultis, et ab hostium liberemur insidiis. Per.</p>
<p> <emph>173</emph> <hi>Super populum.</hi> --Protegat, Domine, quaesumus,
<pb n="0178C"/>
tua dextera populum supplicantem, ut praesentem
vitam sub tua gubernatione transcurrens,
mereatur invenire perpetuam. Per Dominum nostrum.
</p>
      </div1>

<div1>
        <head>HEBDOMADA VIII POST PENTECOSTEN.</head>
<p>Deus virtutum, (618) cujus est totum quod est
optimum, insere pectoribus nostris amorem tui nominis,
et praesta in nobis religionis augmentum, ut
quae sunt bona nutrias, ac pietatis studio quae sunt
nutrita custodias. Per.</p>
<p> <hi>Super oblata.</hi> --Propitiare, Domine, supplicationibus
nostris, et has populi tui oblationes benignus
assume, et, ut nullius sit irritum votum, et nullius
vacua postulatio, praesta, quaesumus, ut quod fideliter
<pb n="0178D"/>
petimus, efficaciter consequamur. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
tibi vovere contriti sacrificium cordis, (619) tibi litare
humiliati victimam pectoris, a quo omne bonum sumimus,
omnem jucunditatem haurimus. Precamur
itaque ut tibi conscientia nostra famuletur, et, ut in
te de die in diem meliorata proficiat, tuae gratiae intemerata
subdatur. Nostris nos, quaesumus, Domine,
evacua malis, tuisque reple per omnia bonis, ut,
percepta gratia, quam nostra non exigunt merita, a
cunctis adversitatibus liberati, et in bonis omnibus
<pb n="0179A"/>
confirmati, supernis civibus mereamur conjungi.
Per Christum.</p>
<p> <hi>Benedictio.</hi> --Inclinet Dominus aurem suam ad
preces vestrae humilitatis, et det vobis gratiam suae
benedictionis, et praemium sempiternae salutis.
Amen. Semper et ubique Dominum propitium habeatis,
et in ejus laudibus exsultetis. Amen. Omnium
peccatorum vestrorum vincula solvat, et ad gloriam
sempiternam pervenire vos faciat. Amen. Quod ipse
praestare.</p>
<p> <hi>Ad Complendum.</hi> --Repleti, Domine, muneribus
tuis, quaesumus ut eorum et mundemur effectu, et
muniamur auxilio. Per eumdem.</p>
<p> <hi>Super populum.</hi> --Da nobis, quaesumus, Domine,
ut in tua gratia veraciter confidentes, et quae digna
<pb n="0179B"/>
sunt postulemus, et jugiter postulata sumamus. Per.
</p>
      </div1>

<div1>
        <head>HEBDOMADA IX POST PENTECOSTEN.</head>
<p>Deus, cujus providentia in sui dispositione non
fallitur, te supplices exoramus, ut noxia cuncta
submoveas, et omnia nobis profutura concedas. Per.</p>
<p> <emph>174</emph> <hi>Super oblata.</hi> --Deus, qui legalium differentias
hostiarum unius sacrificii perfectione (620)
sanxisti, accipe sacrificium a devotis tibi famulis, et
pari benedictione, sicut munera Abel, sanctifica, ut
(621) quod singuli obtulerunt, ad Majestatis tuae honorem,
cunctis proficiat ad salutem. Per Dominum
nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
<pb n="0179C"/>
Domine sancte, Pater omnipotens, aeterne Deus: et
tuam misericordiam totis nisibus exorare, ne pro
nostra nos iniquitate condemnes, sed pro tua pietate
in via recta semper disponas; nec, sicut meremur,
delinquentibus irascaris, sed fragilitati nostrae invicta
bonitate subvenias. Per Christum.</p>
<p> <hi>Benedictio.</hi> --Sanctificet vos Domini gratia, et ab
omni malo custodiat. Amen. Arceat a vobis omne
quod malum est, et spiritus vestros corporaque
purificet. Amen. Alliget vos sibi vinculo charitatis,
et pax ejus abundet in cordibus vestris. Amen. Quod
ipse praestare.</p>
<p> <hi>Ad Complendum.</hi> --Tua nos, Domine, medicinalis
operatio, et a nostris perversitatibus clementer expediat,
et ad ea quae sunt recta perducat. Per.</p>
<p>
          <pb n="0179D"/> <hi>Super populum.</hi> --Plebis tuae, quaesumus, Domine,
ad te semper corda converte, ut quam tantis facis
patrociniis adjuvari, perpetuis non desinas gubernare
praesidiis. Per.
</p>
      </div1>

<div1>
        <head>HEBDOMADA X POST PENTECOSTEN.</head>
<p>Largire nobis, Domine, quaesumus, semper (622)
spiritum cogitandi quae recta sunt, propitius et agendi,
ut qui sine te esse non possumus, secundum te vivere
valeamus. Per.</p>
<p> <hi>Super oblata.</hi> --Suscipe munera, quaesumus, Domine,
quae de tua largitate deferimus, ut haec sacrosancta
mysteria, gratiae tuae operante virtute, et praesentis
<pb n="0180A"/>
vitae nos conversatione sanctificent, et ad gaudia
sempiterna perducant. Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
tuam misericordiam exorare, ut te annuente valeamus
quae mala sunt declinare et quae bona sunt
consequenter explere; et quia nos fecisti ad tua sacramenta
(623) pertinere, tu clementer in nobis eorum
munus operare: Per Christum.</p>
<p> <hi>Benedictio.</hi> --Multiplicet in vobis Dominus copiam
suae benedictionis, et confirmet vos in spe regni coelestis.
Amen. Actus vestros corrigat, vitam emendet, <emph>175</emph> 
 mores componat, et vos ad coelestis paradisi
haereditatem perducat. Amen. Talique intentione
<pb n="0180B"/>
repleri valeatis, qua ei in perpetuum placeatis. Quod
ipse praestare.</p>
<p> <hi>Ad Complendum.</hi> --Sumptis, Domine, tuae institutionis
muneribus, quaesumus ut nos eorum et munditia
purges, et potenti virtute defendas. Per Dominum.</p>
<p> <hi>Super populum.</hi> --Concede, quaesumus, omnipotens
Deus, ut, viam tuam devota mente currentes,
(624) subripientium delictorum laqueos evadamus.
Per Dominum nostrum.
</p>
      </div1>

<div1>
        <head>HEBDOMADA XI POST PENTECOSTEN.</head>
<p>Praesta, quaesumus, omnipotens et misericors Deus,
ut inter hujus vitae caligines, nec ignorantia fallente
mergamur, nec praecipiti studeamus voluntate peccare,
<pb n="0180C"/>
sed quibus fiduciam sperandae pietatis indulges,
optatae misericordiae praesta benignus effectum. Per.</p>
<p> <hi>Super oblata.</hi> --Concede nobis haec, quaesumus,
Domine, digne frequentare mysteria, quia quoties
hujus Hostiae commemoratio celebratur, (625) opus
nostrae redemptionis exercetur. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
tibi debitam servitutem, per ministerii hujus impletionem
persolvere, quia non solum peccantibus veniam
tribuis, sed etiam praemia petentibus impertiris.
Et quod perpeti malis operibus promeremur,
magnifica pietate depellis, ut nos ad tuae reverentiae
cultum, et (626) terrore cogas, et amore perducas.
<pb n="0180D"/>
Per Christum.</p>
<p> <hi>Benedictio.</hi> --Deus, qui est vita mortalium, salusque
peccatorum, auferat a vobis omnes maculas delictorum.
Amen. Induat vos decore virtutum, sanctificet
mentes, purificet voluntates, et donet vobis
sanctorum consortium angelorum. Ut probabiles fide,
et opere immaculati, perveniatis ad aeternam gaudiorum
coelestium haereditatem. Amen. Quod ipse praestare.</p>
<p> <hi>Ad Complendum.</hi> --Tui nobis, Domine, communio
sacramenti, et purificationem conferat, et tribuat
unitatem. Per.</p>
<p>
          <pb n="0181A"/> <hi>Super populum.</hi> --Conserva, quaesumus, Domine,
tuorum corda fidelium, et gratiae tuae virtute corrobora,
ut et in tua sint supplicatione devoti, et mutua
dilectione sinceri. Per Dominum nostrum.
</p>
      </div1>

<div1>
        <head>HEBDOMADA XII POST PENTECOSTEN.</head>
<p>Deus, qui omnipotentiam tuam parcendo maxime, <emph>176</emph> 
 et miserando manifestas, multiplica super nos
misericordiam tuam, ut, ad tua promissa currentes,
coelestium bonorum facias esse consortes. Per Dominum
nostrum.</p>
<p> <hi>Super oblata.</hi> --Tibi, Domine, sacrificia dicata
reddantur, quae sic ad honorem nominis tui deferenda
tribuisti, ut eadem remedia fieri nostra praestares.
Per Dominum.</p>
<p> <hi>Praefatio.</hi> --Vere dignum et justum est, aequum
<pb n="0181B"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus: cujus
primum tuae pietatis indicium est, si tibi nos facias
toto corde subjectos, et spiritum nobis tantae
devotionis infundas, ut propitius largiaris consequenter
auxillium. Per Christum.</p>
<p> <hi>Benedictio.</hi> --Devotionem vestram Dominus dignanter
intendat, et suae vobis benedictionis dona
concedat. Amen. Talique vos in praesenti saeculo
subsidio muniat, ut paradisi vos in futuro habitatores
efficiat. Amen. Sicque corda vestra sanctificando
benedicat, et benedicendo sanctificet, ut vobiscum,
imo in vobis eum habitare delectet. Amen. Quod
ipse praestare.</p>
<p> <hi>Ad Complendum.</hi> --Quaesumus, Domine Deus noster,
<pb n="0181C"/>
ut quos divinis reparare non desinis sacramentis,
tuis non destituas benignus auxiliis. Per.</p>
<p> <hi>Super populum.</hi> --Fideles tuos, Domine, quaesumus,
corpore pariter et mente purifica, ut, tua inspiratione
compuncti, noxias delectationes vitare
praevaleant, atque, ut earum non capiantur illecebris,
tua semper suavitate pascantur. Per.
</p>
      </div1>

<div1>
        <head>HEBDOMADA XIII POST PENTECOSTEN.</head>
<p>Omnipotens sempiterne Deus, qui abundantia pietatis
tuae et merita supplicum excedis et vota, effunde
super nos misericordiam tuam, ut dimittas
quae conscientia metuit, et adjicias quod oratio non
praesumit. Per.</p>
<p> <hi>Super oblata.</hi> --Respice, Domine, quaesumus,
nostram propitius servitutem, ut quod offerimus sit
<pb n="0181D"/>
tibi munus acceptum, sit nostrae fragilitatis subsidium.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui nos castigando sanas, et refovendo benignus erudis,
dum magis vis salvos esse correctos quam perire
dejectos. Per Christum Dominum nostrum.</p>
<p> <hi>Benedictio.</hi> --Gratia sua vos Dominus locupletet,
et coelesti benedictione multiplicet. Amen. Ab omni
vos adversitate <emph>177</emph> defendat, et pia semper miseratione
custodiat. Amen. Petitiones vestras placatus
<pb n="0182A"/>
intendat, et culparum omnium vobis veniam clementer
attribuat. Amen. Quod ipse praestare.</p>
<p> <hi>Ad Complendum.</hi> --Sentiamus, Domine, quaesumus,
tui perceptione sacramenti subsidium mentis
et corporis, ut in utroque salvati, coelestis remedii
plenitudine gloriemur. Per.</p>
<p> <hi>Super populum.</hi> --Tuere, Domine, populum tuum,
et salutaribus praesidiis semper adjutum beneficiis
attolle continuis et mentis et corporis. Per.
</p>
      </div1>

<div1>
        <head>HEBDOMADA XIV POST PENTECOSTEN.</head>
<p>Omnipotens sempiterne Deus, per quem coepit esse
quod non erat, et (627) factum est visibile quod latebat,
stultitiam nostri cordis emunda, et quae in nobis
sunt vitiorum secreta purifica, ut possimus tibi
Domino pura mente servire. Per Dominum.</p>
<p>
          <pb n="0182B"/> <hi>Super oblata.</hi> --Offerimus tibi, Domine, Hostiam
placationis et laudis, humiliter implorantes, ut et
eam placabili pietate respicias, et offerentium preces
clementi largitate exaudias. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus:
quia tu in nostra semper faciens infirmitate virtutem,
(628) Ecclesiam tuam inter adversa crescere
tribuisti, ut cum putaretur oppressa, tunc potius
praevaleret exaltata, dum simul et experientiam fidei
declarat afflictio, et victoriosissima semper perseveret,
te adjuvante, devotio. Per Christum.</p>
<p> <hi>Benedictio.</hi> --Det vobis Dominus munus suae benedictionis,
et repleat vos spiritu veritatis et pacis.
<pb n="0182C"/>
Amen. Quatenus sic per viam salutis devota mente
curratis ut subrepentium delictorum laqueos salubriter
evadatis. Amen. Sicque efficiamini in ejus supplicatione
devoti, et in mutua dilectione sinceri, ut ad
coeleste regnum pervenire possitis securi. Amen.
Quod ipse praestare.</p>
<p> <hi>Ad Complendum.</hi> --Vivificet nos, quaesumus, Domine,
hujus participatio sancta mysterii, et pariter
nobis expiationem tribuat et munimen. Per.</p>
<p> <hi>Super populum.</hi> --Omnipotens et misericors Deus,
de cujus munere venit ut tibi a fidelibus tuis digne
et laudabiliter serviatur, tribue, quaesumus, nobis,
ut ad promissiones tuas sine offensione curramus.
Per.
</p>
      </div1>

<div1>
        <head>HEBDOMADA XV POST PENTECOSTEN.</head>
<p>
          <pb n="0182D"/>Omnipotens sempiterne Deus, da nobis fidei, <emph>178</emph> 
spei et charitatis augmentum, et ut mereamur assequi
quod promittis, fac nos amare quod praecipis.
Per.</p>
<p> <hi>Super oblata.</hi> --Propitiare, Domine, populo tuo,
propitiare muneribus, ut hac oblatione placatus et
indulgentiam nobis tribuas et postulata concedas.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus;
qui nos de donis bonorum temporalium ad perceptionem
<pb n="0183A"/>
provehis aeternorum, et haec tribuis et illa
largiris, ut et mansuris jam incipiamus inseri, et praetereuntibus
non teneri. Tuum est enim quod vivimus,
quia licet peccati vulnere natura nostra sit vitiata,
tui tamen est operis ut terrem generati ad coelestia
renascamur. Per Christum.</p>
<p> <hi>Benedictio.</hi> --Benedictio vos Domini comitetur
ubique, sibique semper faciat adhaerere. Amen. Ipse
vos sua benedictione salvificet, qui dignatus est plasmare
potenter. Amen. Atque ita vos praestet feliciter
vivere, ut coelestis beatitudinis efficiat cohaeredes.
Amen. Quod ipse praestare.</p>
<p> <hi>Ad Complendum.</hi> --Coelestibus, Domine, donis satiatos,
quaesumus ut et voluntate pie recteque vivendi,
et virtute atque efficacia perficiendi nos jugiter donare
<pb n="0183B"/>
digneris. Per Dominum.</p>
<p> <hi>Super populum.</hi> --Conserva, quaesumus, Domine,
populum tuum; et quem salutaribus praesidiis non
desinis adjuvare, perpetuis tribue gaudere beneficiis
et mentis et corporis. Per Dominum nostrum.
</p>
      </div1>

<div1>
        <head>HEBDOMADA XVI POST PENTECOSTEN.</head>
<p>Custodi, Domine, quaesumus Ecclesiam tuam propitiatione
perpetua, et quia sine te labitur humana
mortalitas, tuis semper auxiliis et abstrahatur a noxiis
et ad salutaria dirigatur. Per Dominum.</p>
<p> <hi>Super oblata.</hi> --Hostiam sacrificii singularis tibi,
Domine, deferentes petimus, ut ejus virtute nos et a
peccatis emacules, et tua sanctificatione dignos efficias.
Per Dominum.</p>
<p> <hi>Praefatio.</hi> --Vere dignum et justum est, aequum
<pb n="0183C"/>
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: qui aeternitate sacerdotii
sui omnes tibi servientes sanctificat sacerdotes,
quoniam mortali carne circumdati, ita quotidianis
peccatorum remissionibus indigemus, ut non solum
pro populo, sed etiam pro nobis ejusdem te Pontificis
sanguis exoret. Per quem.</p>
<p> <emph>179</emph> <hi>Benedictio.</hi> --Concedat vobis omnipotens
Deus munus suae benedictionis, qui vestrae est conscius
infirmitatis. Amen. Et (629) qui vobis tribuit supplicandi
affectum, tribuat consolationis auxilium. Amen.
Ut ab eo et praesentis et futurae vitae subsidium capiatis,
cujus vos bonitate creatos esse creditis. Amen.
Quod ipse praestare.</p>
<p>
          <pb n="0183D"/> <hi>Ad Complendum.</hi> --Praesta nobis, misericors Deus,
ut placationem tuam promptis mentibus exoremus,
et, per sacramenta quae sumpsimus peccatorum veniam
consequentes, a noxiis liberemur incursibus.
Per Dominum nostrum.</p>
<p> <hi>Super populum.</hi> --Propitiare, Domine, populo tuo,
et ab omnibus illum absolve peccatis, ut quod nostris
offensionibus promeremur, tua indulgentia repellatur.
Per.
</p>
      </div1>

<div1>
        <head>HEBDOMADA XVII POST PENTECOSTEN.</head>
<p>Ecclesiam tuam, Domine, miseratio continuata
mundet et muniat, et quia sine te non potest salva
<pb n="0184A"/>
consistere, tuo semper (630) munere gubernetur. Per
Dominum.</p>
<p> <hi>Super oblata.</hi> --Tua nos, Domine, sacramenta custodiant,
et contra diabolicos tueantur semper incursus.
Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
te incessanter precari, ut qui te auctore subsistimus,
te dispensante dirigamur. Non (631) nostris sensibus
relinquamur, sed ad tuae reducti semper tramitem
veritatis, haec studeamus exercere quae praecipis, ut
possimus dona percipere quae promittis. Per Christum.</p>
<p> <hi>Benedictio.</hi> --Omnipotens Deus peccatorum vestrorum
<pb n="0184B"/>
maculas purget, et sua vos benedictione illustret.
Amen. Repleat vos spiritalium donis virtutum,
et perseverare faciat in bonis propositum vestrum.
Amen. Sicque humilitatem vestram benignus acceptet,
ut suae vos pietatis remuneratione locupletet.
Amen. Quod ipse praestare dignetur.</p>
<p> <hi>Ad Complendum.</hi> --Mentes nostras et corpora
possideat, Domine, quaesumus, doni coelestis operatio,
(632) ut non noster sensus in nobis, sed jugiter
ejus praeveniat effectus. Per Dominum.</p>
<p> <hi>Super populum.</hi> --Adesto, Domine, supplicationibus
nostris, et nihil de sua conscientia praesumentibus
ineffabili miseratione succurre, ut quod non
habet fiducia meritorum, tua conferat largitas invicta
donorum. Per.
</p>
      </div1>

<div1>
        <head> <emph>180</emph> HEBDOMADA XVIII POST PENTECOSTEN.</head>

<pb n="0184C"/>
<p>Absolve, quaesumus, Domine, tuorum delicta populorum,
et a peccatorum nostrorum nexibus, quae
pro nostra fragilitate contraximus, tua benignitate
liberemur. Per.</p>
<p> <hi>Super oblata.</hi> --Pro nostrae servitutis augmento
sacrificium tibi laudis offerentes, quaesumus, Domine,
(633) ut quod immeritis contulisti, propitius exsequaris.
Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: quia,
cum laude nostra non egeas, grata tibi tamen est
tuorum devotio famulorum; nec te augent nostra
praeconia, sed nobis proficiunt ad salutem. Quoniam
<pb n="0184D"/>
sicut fontem vitae praeterire causa moriendi est, sic
eodem jugiter redundare, effectus est sine fine vivendi.
Per Christum.</p>
<p> <hi>Benedictio.</hi> --Omnipotens Deus coelesti vos protectione
circumdet, et suae benedictionis dono locupletet.
Amen. Concedatque vobis, ut qui in sola spe
gratiae coelestis innitimini, coelesti etiam protectione
muniamini. Amen. Quatenus et in praesenti saeculo
mortalis vitae solatia capiatis, et sempiternae gaudia
comprehendere valeatis. Quod ipse praestare.</p>
<p> <hi>Ad Complendum.</hi> --Salutaris Hostiae participatione
recreati, quaesumus, omnipotens Deus, ut ejus potentia
<pb n="0185A"/>
singulari nos ipsos tibi holocaustum facias
sempiternum. Per.</p>
<p> <hi>Super populum.</hi> --Da, quaesumus, Domine, populo
tuo et mentem qua tibi devotus existat, et intellectum
quo justa deposcat, et propitiationem tuam,
qua pie desiderantibus profutura perficias. Per.
</p>
      </div1>

<div1>
        <head>HEBDOMADA XIX POST PENTECOSTEN.</head>
<p>Omnipotens sempiterne Deus, misericordiam tuam
ostende supplicibus, ut qui de (634) meritorum qualitate
diffidimus, non judicium tuum, sed indulgentiam
sentiamus. Per Dominum.</p>
<p> <hi>Super oblata.</hi> --Hujus te, Domine, muneris oblatione
placemus, et perpetuae vitae participes hujus
operatione reddamur. Per.</p>
<p> <hi>Praefatio.</hi> --Vere dignum et justum est, aequum et
<pb n="0185B"/>
salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: qui vicit diabolum <emph>181</emph> 
 et mundum, hominemque paradiso restituit, et
vitae januas credentibus patefecit. Per quem.</p>
<p> <hi>Benedictio.</hi> --Omnipotens Deus dexterae suae
perpetuo vos circumdet auxilio, et benedictionum
suarum repleat dono. Amen. Ab omni vos pravitate
defendat, et donis coelestibus exuberare concedat.
Amen. Quo corpore mundati ac mente, talem ei
exhibeatis servitutem, per quam suam consequi valeatis
propitiationem. Amen. Quod ipse.</p>
<p> <hi>Ad Complendum.</hi> --Coelestis mensae, quaesumus,
Domine, sacrosancta libatio corda nostra purget semper
et pascat. Per Dominum nostrum.</p>
<p>
          <pb n="0185C"/> <hi>Super populum.</hi> --Adesto, Domine, populis tuis
in tua protectione fidentibus, et tuae se dexterae suppliciter
inclinantes perpetua defensione conserva.
Per.
</p>
      </div1>

<div1>
        <head>HEBDOMADA XX POST PENTECOSTEN.</head>
<p>Fac nos, Domine, quaesumus, tibi prompta voluntate
subjectos, et ad supplicandum tibi nostras semper
excita voluntates. Per.</p>
<p> <hi>Super oblata.</hi> --Munda nos, Domine, sacrificii praesentis
effectu, et perfice miseratus in nobis ut ejus
mereamur esse participes. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
tuam Majestatem humiliter implorare, ut Jesus
<pb n="0185D"/>
Christus Filius tuus Dominus noster sua nos gratia
protegat et conservet; et, quia sine ipso nihil recte
valemus efficere, ipsius munere capiamus ut tibi
semper placere possimus. Per quem Majestatem.</p>
<p> <hi>Benedictio.</hi> --Purificet omnipotens Deus vestrorum
cordium arcana, et benedictionis suae vobis tribuat
incrementa. Amen. Ab omnibus vitae praesentis
periculis exuamini, et virtutum spiritalium ornamentis
induamini. Amen. Quo illius adjutorio fulti
sic ei serviatis in terris, ut ei conjungi valeatis in
coelis. Amen. Quod ipse.</p>
<p>
          <pb n="0186A"/> <hi>Ad Complendum.</hi> --Purifica, Domine, quaesumus,
mentes nostras benignus, et renova coelestibus sacramentis,
ut consequenter et corporum praesens
pariter et futurum capiamus auxilium. Per.</p>
<p> <hi>Super populum.</hi> --Respice propitius, Domine, ad
debitam tibi populi servitutem, ut inter humanae fragilitatis
incerta nullis adversitatibus opprimatur, qui
de tua protectione confidit. Per Dominum nostrum.
</p>
      </div1>

<div1>
        <head> <emph>182</emph> HEBDOMADA XXI POST PENTECOSTEN.</head>
<p>Da, quaesumus, Domine, populo tuo diabolica vitare
contagia, et te solum Dominum puro corde sectari.
Per.</p>
<p> <hi>Super oblata.</hi> --Majestatem tuam, Domine, suppliciter
deprecamur, ut haec sancta, quae (635) gerimus,
et praeteritis nos delictis exuant et futuris.
<pb n="0186B"/>
Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: et
suppliciter te exorare, ut sic nos bonis tuis instruas
sempiternis, ut temporalibus quoque consolari digneris;
sic praesentibus refovere, ut ad gaudia nos
mansura perducas. Per Christum.</p>
<p> <hi>Benedictio.</hi> --Omnipotens Deus universa a vobis
adversa excludat, et suae super vos benedictionis
dona propitiatus infundat. Amen. Corda vestra efficiat
sacris intenta doctrinis, quo possint repleri beneficiis
sempiternis. Amen. Quatenus et exsequenda
intelligentes et intellecta exsequentes, et inter adversa
mundi inveniamini (636) indemnes, et beatorum
<pb n="0186C"/>
spirituum efficiamini cohaeredes. Amen. Quod
ipse praestare dignetur.</p>
<p> <hi>Ad Complendum.</hi> --Sacrificium, quod tuae, Domine
Deus, obtulimus pietati, nobis ad veniam
nostrorum proficiat peccatorum, et tuae miserationis
semper tribuat solatium. Per Dominum nostrum Jesum
Christum.</p>
<p> <hi>Super populum.</hi> --Benedictionem tuam, Domine,
populus fidelis accipiat; qua, corpore salvatus ac
mente, et gratam tibi semper exhibeat servitutem,
et propitiationis tuae beneficia semper inveniat. Per
Dominum nostrum.
</p>
      </div1>

<div1>
        <head>HEBDOMADA XXII POST PENTECOSTEN.</head>
<p>Dirigat corda nostra, Domine, quaesumus, tuae miserationis
operatio, quia tibi sine te placere non
<pb n="0186D"/>
possumus. Per Dominum.</p>
<p> <hi>Super oblata.</hi> --Deus, qui nos per hujus (637) sacrificii
veneranda commercia unius summaeque divinitatis
participes efficis, praesta, quaesumus, ut et
tuam cognoscamus veritatem, et eam dignis mentibus
ac moribus assequamur. Per Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
qui propterea jure punis errantes, et clementer refoves <emph>183</emph> 
 castigatos, ut nos a malis operibus abstrahas,
<pb n="0187A"/>
et ad bona facienda convertas, quia non vis
invenire quod damnes, sed esse potius quod corones.
Qui cum pro nostris meritis jugiter mereamur affligi,
tu tamen judicium ad correctionem temperas, non
perpetuam exerces ad poenam. Juste enim corrigis,
et clementer ignoscis, in utroque verax, in utroque
misericors. Qui nos ea lege disponis, ut coercendo
in aeternum perire non sinas, et parcendo spatium
tribuas corrigendi. Qui ideo malis praesentibus nos
flagellas, ut ad bona futura perducas; ideo bonis
temporalibus consolaris, ut de sempiternis facias
certiores. Quo te et in prosperis et in adversis pia
semper confessione laudemus. Per Christum Dominum
nostrum.</p>
<p> <hi>Benedictio.</hi> --Omnipotens Deus dies vestros in
<pb n="0187B"/>
sua pace disponat, et suae vobis benedictionis dona
concedat. Amen. Ab omnibus vos perturbationibus
liberet, et mentes vestras suae pacis tranquillitate
consolidet. Amen. Quatenus spei, fidei et charitatis
gemmis ornati, et praesentem vitam transigatis
illaesi, et ad aeternam perveniatis securi. Amen.
Quod ipse praestare dignetur.</p>
<p> <hi>Ad Complendum.</hi> --Gratias tibi referimus, Domine,
sacro munere vegetati, tuam misericordiam
deprecantes, ut dignos nos ejus participatione perficias.
Per Dominum.</p>
<p> <hi>Super populum.</hi> --Familiae tuae, quaesumus, Domine,
esto protector, et misericordiam tuam concede
poscenti, qua tibi semper fiat obediens, et tua
dona percipiat. Per.
</p>
      </div1>

<div1>
        <head>HEBDOMADA XXIII POST PENTECOSTEN.</head>

<pb n="0187C"/>
<p>Omnipotens et misericors Deus, universa nobis
adversantia propitiatus exclude, ut, mente et corpore
pariter expediti, quae tua sunt liberis mentibus
exsequamur. Per Dominum nostrum.</p>
<p> <hi>Super oblata.</hi> --Da, quaesumus, omnipotens Deus,
sic nos sacris muneribus tuam veniam promereri,
ut nostros corrigamus excessus; sic fatentibus relaxare
delictum, ut coerceamus in suis pravitatibus
obstinatos. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: et
clementiam tuam suppliciter exorare, ut Filius tuus
Jesus Christus Dominus noster, qui se usque in finem
<pb n="0187D"/>
saeculi suis promisit fidelibus adfuturum, (638) et
praesentiae corporalis mysteriis non deserat quos redemit,
et Majestatis suae beneficiis non relinquat.
Per quem Majestatem.</p>
<p> <hi>Benedictio.</hi> --Benedictionis Domini gratia vos
semper protegat, et ab omni malo defendat. Amen.
Mundet vos <emph>184</emph> ab omni crimine peccatorum, et
sibimet placere faciat in aeternum. Amen. Ubique
vobis Dominus placatus occurrat, et suae benedictionis
opem dignanter attribuat. Amen. Quod ipse
praestare dignetur.</p>
<p> <hi>Ad Complendum.</hi> --Tua nos, Domine, medicinalis
<pb n="0188A"/>
operatio, et a nostris perversitatibus clementer
expediat, et tuis faciat semper inhaerere mandatis.
Per.</p>
<p> <hi>Super populum.</hi> --Familiam tuam, quaesumus,
Domine, dextera tua perpetuo circumdet auxilio, ut,
ab omni pravitate defensa, donis coelestibus prosequatur.
Per Dominum nostrum.
</p>
      </div1>

<div1>
        <head>HEBDOMADA XXIV POST PENTECOSTEN.</head>
<p>Largire, quaesumus, Domine, fidelibus tuis indulgentiam
placatus et pacem, ut pariter ab omnibus
mundentur offensis, et secura tibi mente deserviant.
Per.</p>
<p> <hi>Super oblata.</hi> --Coelestem nobis praebeant haec
mysteria, quaesumus, Domine, medicinam, et vitia
nostri cordis expurgent. Per Dominum nostrum.</p>
<p>
          <pb n="0188B"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
Majestatem tuam suppliciter deprecantes, ut, expulsis
azymis vetustatis, illius Agni cibo satiemur et
poculo qui et nostram imaginem reparavit, et suam
nobis gratiam repromisit, Jesus Christus Filius
tuus.</p>
<p> <hi>Benedictio.</hi> --Omnipotens Dominus adaperiat cor
vestrum in lege sua, et humiliet animas vestras ad
capienda mandata coelestia. Amen. Quidquid vobis
pro salute animarum vestrarum os mortalitatis nostrae
enarrat, acceptum vobis pietas divina efficiat.
Amen. Ut, divinis sermonibus animati cum eis qui
pro vobis invigilant, ad aeternam beatitudinem mereamini
<pb n="0188C"/>
pervenire illaesi. Amen. Quod ipse praestare
dignetur.</p>
<p> <hi>Ad Complendum.</hi> --Sacrificium salutis nostrae tibi
offerentes, quaesumus, Domine Deus noster, ut concedas
nobis purificatis mentibus semper tuae pietatis
celebrare mysterium. Per Dominum nostrum.</p>
<p> <hi>Super populum.</hi> --Da salutem, Domine, quaesumus,
populo tuo mentis et corporis, et perpetuis
consolationibus tuorum reple corda fidelium, ut, tua
protectione relevati, et pia tibi devotione complaceant,
et tua semper beneficia consequantur. Per
Dominum nostrum.
</p>
      </div1>

<div1>
        <head> <emph>185</emph> HEBDOMADA XXV POST PENTECOSTEN.</head>
<p>Deus, qui nos regendo conservas, parcendo justificas,
et a temporali tribulatione nos eripe, et gaudia
<pb n="0188D"/>
nobis aeterna largire. Per Dominum nostrum.</p>
<p> <hi>Super oblata.</hi> --Suscipe, Domine, propitiatus hostias,
quibus et te placari voluisti, et nobis salutem
potenti pietate restitui. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
per Christum Dominum nostrum: per quem sanctum
et benedictum nomen Majestatis tuae ubique veneratur,
adoratur, praedicatur et colitur, qui est origo
salutis, via virtutis, et tuae propitiatio pietatis. Per
quem.</p>
<p>
          <pb n="0189A"/>(639) <hi>Req. Ben.</hi> </p>
<p> <hi>Ad Complendum.</hi> --Immortalitatis alimoniam consecuti,
quaesumus, Domine, ut quod ore percepimus,
mente sectemur. Per Dominum nostrum.</p>
<p> <hi>Super populum.</hi> --Familiam tuam, quaesumus,
Domine, continua pietate custodi, ut a cunctis adversitatibus
te protegente sit libera, et in bonis actibus
tuo nomini sit devota. Per Dominum.
</p>
      </div1>

<div1>
        <head>HEBDOMADA XXVI POST PENTECOSTEN.</head>
<p>Deus, refugium nostrum et virtus, adesto piis
Ecclesiae tuae precibus auctor ipse pietatis, et praesta
ut quod fideliter petimus efficaciter consequamur.
Per.</p>
<p> <hi>Super oblata.</hi> --Da, misericors Deus, ut haec salutaris
oblatio et a propriis nos reatibus indesinenter
<pb n="0189B"/>
expediat, et ab omnibus tueatur adversis.
Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere, Domine
sancte, Pater omnipotens, aeterne Deus: et tibi
debitas laudes pio honore deferre, et mirabilium
tuorum inenarrabilia praeconia devotae mentis veneratione
celebrare. Teque ineffabilem, atque invisibilem
Deum laudare, benedicere, adorare. Per Christum
Dominum nostrum.</p>
<p> <hi>Req. Ben.</hi> </p>
<p> <hi>Ad Complendum.</hi> --Coelesti lumine, quaesumus,
Domine, semper et ubique nos praeveni, ut mysterium,
cujus nos <emph>186</emph> participes esse voluisti, et
puro cernamus intuitu, et digno percipiamus affectu.
<pb n="0189C"/>
Per.</p>
<p> <hi>Super populum.</hi> --Protector in te sperantium,
Deus, salva populum tuum, ut a peccatis liber, et ab
hoste securus, in tua semper gratia perseveret. Per
Dominum nostrum Jesum Christum.
</p>
      </div1>

<div1>
        <head>HEBDOMADA XXVII POST PENTECOSTEN.</head>
<p>Excita, Domine, quaesumus, tuorum fidelium voluntates,
ut divini operis fructum propensius exsequentes,
pietatis tuae remedia majora percipiant. Per
Dominum.</p>
<p> <hi>Super oblata.</hi> --Propitius esto, Domine, supplicationibus
nostris, et, populi tui oblationibus precibusque
susceptis, omnium nostrum ad te corda converte,
ut, a terrenis cupiditatibus liberi, ad coelestia
desideria transeamus. Per.</p>
<p>
          <pb n="0189D"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
cujus est operis quod conditi sumus, muneris quod
vivimus, pietatis quod tua erga nos dona cognoscimus.
Quamvis enim natura nostra peccati vitiata sit
vulnere, a terrenis tamen ad coelestia provehitur tuo
inenarrabili munere. Per Christum.</p>
<p> <hi>Req. Ben.</hi> </p>
<p> <hi>Ad Complendum.</hi> --Concede nobis, Domine, quaesumus,
ut quidquid in nostra mente vitiosum est,
<pb n="0190A"/>
sacramenti quod sumpsimus medicatione curetur.
Per.</p>
<p> <hi>Super populum.</hi> --Excita, Domine, tuorum corda
fidelium, ut, sacris intenta doctrinis, et intelligant
quod sequantur, et sequendo fideliter apprehendant.
Per Dominum nostrum.
</p>
      </div1>

<div1>
        <head>(640) HEBDOMADA V ANTE NATALEM DOMINI.</head>
<p>(641) Excita, Domine, potentiam tuam, et veni, et
quod Ecclesiae tuae promisisti, usque in finem saeculi
clementer operare. Qui vivis et regnas cum Deo
Patre in unitate Spiritus sancti Deus. Per omnia.</p>
<p> <hi>Super oblata.</hi> --Sacrificium tibi, Domine, celebrandum
placatus intende, quod et nos a vitiis nostrae
conditionis emundet, et tuo nomini reddat acceptos.
Per.</p>
<p>
          <pb n="0190B"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, <emph>187</emph> 
 per Christum Dominum nostrum: cujus (642)
primi adventus mysterium ita nos facias dignis laudibus
et officiis celebrare, praesentemque vitam inculpabilem
ducere, ut secundum valeamus interriti
exspectare. Per quem Majestatem.</p>
<p> <hi>Benedictio.</hi> --Concedat vobis Dominus praemium
sincerae charitatis, ut cum omnibus semper in pace
vivatis. Amen. Inimicorum omnium insidias superetis,
et praesentem vitam sincerissime peragatis.
Amen. Sitis etiam a reatu conscientiae liberi, ut nihil
metuatis in die judicii postfuturi. Quod ipse.</p>
<p> <hi>Ad Complendum.</hi> --Animae nostrae, quaesumus,
<pb n="0190C"/>
omnipotens Deus, hoc potiantur desiderio, ut a tuo
Spiritu inflammentur, ut, sicut lampades, divino
munere satiati, ante conspectum venientis Christi
Filii tui velut clara lumina fulgeamus. Per eumdem.</p>
<p> <hi>Super populum.</hi> --Preces populi tui, quaesumus,
Domine, clementer exaudi, ut qui de adventu Unigeniti
Filii tui secundum carnem laetantur; in secundo,
cum venerit in Majestate sua, praemium aeternae vitae
percipiant. Per.
</p>
      </div1>

<div1>
        <head>HEBDOMADA IV ANTE NATALEM DOMINI.</head>
<p>Excita, quaesumus, Domine, potentiam tuam et
veni, ut ab imminentibus peccatorum nostrorum
periculis te mereamur protegente eripi, te liberante
salvari. Qui vivis et regnas.</p>
<p> <hi>Super oblata.</hi> --Intende, quaesumus, Domine, sacrificium
<pb n="0190D"/>
singulare, ut, hujus participatione mysterii,
quae speranda credimus exspectata sumamus. Per Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus,
(643) cui proprium est et singulare quod bonus es,
et nulla unquam a te es commutatione diversus.
Propitiare, quaesumus, supplicationibus nostris, et
Ecclesiae tuae misericordiam tuam quam deprecatur
ostende, manifestans plebi tuae, Unigeniti tui et
<pb n="0191A"/>
incarnationis mysterium; et adventus admirabile
sacramentum; ut in universitate nationum (644)
constet esse perfectum, (645) quod vatum oraculis
fuit ante promissum, (646) percipiantque dignitatem
adoptionis quos exornat confessio veritatis.
Per quem.</p>
<p> <hi>Benedictio.</hi> --Omnipotens Deus, cujus Unigeniti
adventum, et praeteritum creditis, et futurum exspectatis,
ejusdem adventus vos illustratione sanctificet,
et sua benedictione locupletet. Amen. In praesentis
vitae stadio vos ab omni adversitate defendat,
et se vobis in judicio placabilem ostendat. Amen.
Quo, a cunctis contagiis peccatorum liberati, illius
tremendi examinis diem exspectetis interriti. Amen.
Quod ipse.</p>
<p>
          <pb n="0191B"/> <emph>188</emph> <hi>Ad Complendum.</hi> --Suscipiamus, Domine,
misericordiam tuam in medio templi tui, et reparationis
nostrae ventura solemnia congruis honoribus
praecedamus. Per.</p>
<p> <hi>Super populum.</hi> --Da, quaesumus, Domine, populo
tuo Spiritum veritatis et pacis, ut et te per
adventum Unigeniti tui tota mente cognoscat, et
quae tibi sunt placita, toto corde sectetur. Per eumdem
Dominum nostrum.
</p>
      </div1>

<div1>
        <head>HEBDOMADA III ANTE NATALEM DOMINI.</head>
<p>Excita, Domine, corda nostra ad praeparandas
Unigeniti tui vias, ut per ejus adventum purificatis
tibi mentibus servire mereamur. Qui tecum vivit et
regnat Deus.</p>
<p> <hi>Super oblata.</hi> --Placare, Domine, quaesumus, humilitatis
<pb n="0191C"/>
nostrae precibus et hostiis, et ubi nulla suppetunt
suffragia meritorum, tuae nobis indulgentiae
succurre praesidiis. Per.</p>
<p> <hi>Praefatio.</hi> --Vere dignum et justum est aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus: qui
(647) tuo inenarrabili munere praestitisti ut natura
humana ad similitudinem tui condita, dissimilis per
peccatum et mortem effecta, nequaquam in aeterna
damnatione periret; sed unde peccatum mortem
contraxerat, inde vitam tua pietas immensa repararet,
et (648) antiquae virginis facinus nova et intemerata
virgo Maria piaret. Quae ab angelo salutata, a
Spiritu sancto obumbrata, illum gignere meruit,
qui cuncta nasci suo nutu concessit: quae mirabatur
<pb n="0191D"/>
et corporis integritatem, et conceptus fecunditatem,
gaudebatque suum paritura parentem, Jesum
Christum Dominum nostrum. Per quem.</p>
<p> <hi>Benedictio.</hi> --(649) Deus, cujus adventus incarnationis
praeteritus creditur, et judicii venturus
exspectatur, vos, antequam veniat, expiet ab omni
contagione delicti. Amen. Prius in vobis diluat omne
quod illa futura examinatione puniturus est, ut cum
justus advenerit judex, non in vobis inveniat quod
condemnet. Amen. Quo veniente non incurratis supplicium
aeternum, sed remuneremini donariis sempiternis.
Amen. Quod ipse praestare dignetur.</p>
<p>
          <pb n="0192A"/> <hi>Ad Complendum.</hi> --Repleti cibo spiritalis alimoniae,
supplices te, Domine, deprecamur, ut hujus
participatione mysterii doceas nos terrena despicere,
et amare coelestia. Per Dominum nostrum.</p>
<p> <hi>Super populum.</hi> --Da, quaesumus, omnipotens
Deus, cunctae familiae tuae hanc voluntatem, Christo
Filio tuo Domino nostro venienti, in operibus justis
aptos occurrere, ut ejus dexterae sociati, regnum
mereantur possidere coeleste. Per eumdem Dominum
nostrum.
</p>
      </div1>

<div1>
        <head> <emph>189</emph> HEBDOMADA II ANTE NATALEM DOMINI.</head>
<p>Aurem tuam, quaesumus, Domine, precibus nostris
accommoda, et mentis nostrae tenebras gratia tuae visitationis
illustra. Per Dominum nostrum.</p>
<p> <hi>Super oblata.</hi> --Devotionis nostrae tibi, quaesumus,
<pb n="0192B"/>
Domine, Hostia jugiter immoletur, quae et sacri peragat
instituta mysterii, et salutare tuum nobis mirabiliter
operetur. Per eumdem Dominum nostrum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: cujus incarnatione salus
facta est mundi, et passione redemptio procurata
est hominis procreati. Ipse nos, quaesumus, ad aeternum
perducat praemium, qui redemit de tenebris infernorum,
justificetque in adventu secundo, qui nos
redemit in primo; quatenus illius nos a malis omnibus
defendat sublimitas, cujus nos ad vitam erexit
humilitas. Per quem Majestatem tuam.</p>
<p> <hi>Benedictio.</hi> --Omnipotens Deus vos placato vultu
<pb n="0192C"/>
respiciat, et in vos donum suae benedictionis infundat.
Amen. Et qui hos dies incarnatione Unigeniti
sui fecit solemnes, a cunctis praesentis et futurae vitae
adversitatibus reddat indemnes. Amen. Ut qui de adventu
Redemptoris nostri secundum carnem devota
mente laetamini, in secundo, cum in majestate venerit,
praemiis aeternae vitae ditemini. Amen. Quod ipse
praestare dignetur.</p>
<p> <hi>Ad Complendum.</hi> --Imploramus, Domine, clementiam
tuam, ut haec divina subsidia a vitiis expiatos
ad festa ventura nos praeparent. Per.</p>
</div1>

<div1>
        <head>MENSIS X FERIA IV.</head>
<p>Praesta, quaesumus, omnipotens Deus, ut redemptionis
nostrae ventura solemnitas, et praesentis nobis
vitae subsidia conferat, et aeternae beatitudinis praemia
<pb n="0192D"/>
largiatur. Per Dominum.</p>
<p> <hi>Alia.</hi> --Festina, quaesumus, Domine, ne tardaveris,
et auxilium nobis supernae virtutis impende, ut
adventus tui consolationibus subleventur qui in tua
pietate confidunt. Qui vivis et regnas.</p>
<p> <hi>Super oblata.</hi> --Grata tibi sint, Domine, munera
quibus mysteria celebrantur nostrae libertatis et vitae.
Per Dominum nostrum Jesum Christum</p>
<p> <emph>190</emph> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: qui ab antiquis patribus
<pb n="0193A"/>
exspectatus, ab angelo nuntiatus, a Virgine
conceptus, in fine saeculorum hominibus est praesentatus.
Qui, appropinquante Nativitatis suae festo, ita,
quaesumus, sit nobis placatus, qualiter tecum, et cum
Spiritu sancto ad nos veniat nobiscum perpetim permansurus.
Per quem.</p>
<p> <hi>Ad Complendum.</hi> --Conservent nos, quaesumus,
Domine, munera tua, et per adventum Unigeniti tui
tribuant nobis vitam aeternam. Qui tecum.</p>
<p> <hi>Super populum.</hi> --Gratiae tuae, quaesumus, Domine,
supplicibus tuis tribue largitatem, ut mandata
tua, te opitulante, sectantes, consolationem praesentis
vitae percipiant et futurae. Per Dominum.
</p>
      </div1>

<div1>
        <head> FERIA VI.</head>
<p>Excita, quaesumus, Domine, potentiam tuam et
<pb n="0193B"/>
veni, ut hi qui in tua pietate confidunt, ab omni citius
adversitate liberentur. Qui vivis et regnas.</p>
<p> <hi>Super oblata.</hi> --Praesta, Domine, quaesumus, ut
dicato muneri congruentem nostrae devotionis offeramus
effectum. Per.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere, Domine
sancte, Pater omnipotens, aeterne Deus: qui
sanctificator et institutor es abstinentiae, cujus nullus
finis, nullusque est numerus, effunde, quaesumus,
super nos, in diebus jejuniorum nostrorum, Spiritum
gratiae salutaris, et ab omnibus nos perturbationibus
saeculi hujus tua defensione conserva, ut qui Unigeniti
tui celebramus adventum, continuum ejus sentiamus
auxilium. Per quem Majestatem tuam.</p>
<p>
          <pb n="0193C"/> <hi>Ad Complendum.</hi> --Prosint nobis, Domine, sumpta
mysteria; pariterque nos et a peccatis exuant, et
praesidiis tuae propitiationis attollant. Per Dominum
nostrum.
</p>
      </div1>

<div1>
        <head> SABBATO IN XII LECT. MENSIS X.</head>
<p>Deus, qui conspicis quia ex nostra pravitate affligimur,
concede propitius ut ex tua visitatione consolemur.
Per.</p>
<p> <hi>Alia.</hi> --Concede, quaesumus, omnipotens Deus, ut
quia sub peccati jugo ex vetusta servitute deprimimur,
exspectata Unigeniti Filii tui nova nativitate
liberemur. Qui tecum vivit et regnat Deus.</p>
<p> <emph>191</emph> <hi>Alia.</hi> --Indignos nos, quaesumus, Domine, famulos
tuos, quos actionis propriae culpa contristat,
Unigeniti Filii tui adventu laetifica. Qui tecum.</p>
<p>
          <pb n="0193D"/> <hi>Alia.</hi> --Praesta, quaesumus, omnipotens Deus, ut
Filii tui ventura solemnitas, et praesentis nobis vitae
remedia conferat, et praemia aeterna concedat. Per
eumdem.</p>
<p> <hi>Alia.</hi> --Preces populi tui, quaesumus, Domine, clementer
exaudi, ut qui juste pro peccatis nostris affligimur,
pietatis tuae visitatione consolemur. Per Dominum.</p>
<p>(650) <hi>Alia ad Missam.</hi> --Deus, qui tribus pueris
mitigasti flammas ignium, concede propitius ut nos
<pb n="0194A"/>
famulos tuos non exurat flamma vitiorum. Per Dominum
nostrum.</p>
<p> <hi>Super oblata.</hi> --Ecclesiae tuae, Domine, munera
sanctifica, et concede ut per haec veneranda mysteria
pane coelesti refici mereamur. Per Dominum nostrum.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere, Domine
sancte, Pater omnipotens, aeterne Deus: qui
non solum peccata dimittis, sed ipsos etiam justificas
peccatores, et reis non tantum peccata relaxas, sed
dona largiris et praemia: cujus nos pietatem supplices
exoramus, ut qui jejuniis et votis solemnibus
nativitatem Unigeniti tui praevenimus, illius dono
et praesentis vitae perturbationibus careamus, et
aeterna munera capiamus. Per quem Majestatem
<pb n="0194B"/>
tuam.</p>
<p> <hi>Ad Complendum.</hi> --Quaesumus, Domine Deus
noster, ut sacrosancta mysteria, quae pro reparationis
nostrae munimine contulisti, et praesens nobis remedium
esse facias et futurum. Per.</p>
</div1>

<div1>
        <head>(651) DOMINICA I ANTE NATALEM DOMINI.</head>
<p>Excita, Domine, potentiam tuam et veni, et magna
nobis virtute succurre, ut per auxilium gratiae tuae,
quod nostra peccata praepediunt, indulgentia tuae
propitiationis acceleres. Qui vivis et regnas, cum Deo
Patre in unitate Spiritus sancti, Deus. Per omnia.</p>
<p> <hi>Super oblata.</hi> --Haec tibi, Domine, oblata benignus
sanctificanda assume libamina, ut eorum perceptione
expiemur a crimine, et adventus Filii tui gloriam mereamur
interriti praestolari. Per eumdem Dominum
<pb n="0194C"/>
nostrum.</p>
<p> <hi>Praefatio.</hi> --Vere dignum et justum est, aequum et
salutare, <emph>192</emph> nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum: quem Joannes praecessit
nascendo, et in desertis eremi praedicando et
in fluentis Jordanis baptizando, et ad inferna descendendo:
cujus venerandae nativitatis proxime ventura
solemnitas ita nos, quaesumus, tibi placitos reddat,
ut cum fructu bonorum operum ad regna coelestia
introducat, ut parando in cordibus nostris viam Domino,
fructusque dignos poenitentiae faciendo, per
praedicationem Joannis obtemperemus monitis nostri
Salvatoris. Sicque perveniamus per filium sterilis ad
Filium Virginis, per Joannem hominem magnum ad
<pb n="0194D"/>
eumdem Dominum nostrum hominem Deum, qui sicut
venit ad nos redimendum occultus, ita justificet
cum ad judicandum venerit manifestus. Per quem.</p>
<p> <hi>Benedictio.</hi> --Deus, qui vos et prioris adventus
gratia reparavit, et in secundo daturum se vobis
regnum cum sanctis angelis repromisit, adventus
sui vos illustratione sanctificet. Amen. Vincula vestra
dissolvat, antequam veniat, ut, liberati a vinculis
peccatorum, interriti tremendum ejus exspectetis
adventum. Amen. Et quem venisse in terris pro vestra
<pb n="0195A"/>
salute creditis, venturumque ad judicium sustinetis,
ejus adventus gloriam impavidi mereamini contueri.
Amen. Quod ipse praestare dignetur.</p>
<p> <hi>Ad Complendum.</hi> --Tribue nobis, Domine, coelestis
mensae virtute satiatis, et desiderare quae recta
sunt, et desiderata percipere. Per.</p>
<p> <hi>Super populum.</hi> --Adjuva, Domine, fragilitatem
plebis tuae, ut ad votivum magnae festivitatis effectum,
et corporaliter gubernata recurrat, et ad perpetuam
gratiam devota mente perveniat. Per.</p>
<p>
          <emph>(652) <hi>Orationes de adventu Domini quotidianis
diebus.</hi> </emph>
        </p>
<p>Concede, quaesumus, omnipotens Deus, ut magnae
festivitatis ventura solemnia prospero celebremus
effectu; pariterque reddamur et intenti coelestibus
<pb n="0195B"/>
disciplinis, et de nostris temporibus laetiores. Per.</p>
<p> <hi>Alia.</hi> --Conscientias nostras, quaesumus, Domine,
visitando purifica, ut veniens Jesus Christus Filius
tuus Dominus noster, paratam sibi in nobis inveniat
mansionem. Qui tecum.</p>
<p> <hi>Alia.</hi> --Prope esto, Domine, omnibus exspectantibus
te in veritate, ut in adventu Filii tui Domini
nostri placitis tibi actibus praesentemur. Per eumdem
Dominum nostrum.</p>
<p> <hi>Alia.</hi> --Concede, quaesumus, omnipotens Deus,
hanc gratiam plebi tuae, adventum Unigeniti tui cum <emph>193</emph> 
 summa vigilantia exspectare, ut, sicut ipse
auctor nostrae salutis docuit, velut fulgentes lampadas,
in ejus occursum nostras animas praeparemus. Per.</p>
<p> <hi>Alia.</hi> --Mentes nostras, quaesumus, Domine, lumine
<pb n="0195C"/>
tuae visitationis illustra, ut esse, te largiente,
mereamur et inter prospera humiles, et inter adversa
securi. Per Dominum.</p>
<p> <hi>Alia.</hi> --Praesta, quaesumus, omnipotens Deus, ut
Filii tui ventura solemnitas, et praesentis vitae nobis
remedia conferat, et praemia aeterna concedat. Qui
tecum vivit et regnat Deus.</p>
<p> <hi>Alia.</hi> --Concede, quaesumus, omnipotens Deus,
ut quia sub peccati jugo ex vetusta servitute deprimimur,
exspectata Unigeniti Filii tui nova nativitate
liberemur. Qui tecum.</p>
<p> <hi>Alia.</hi> --Quaesumus, omnipotens Deus, preces nostras
respice, et tuae super nos viscera pietatis impende,
ut qui ex nostra culpa affligimur, Salvatore
nostro adveniente, respiremus. Qui tecum vivit.</p>
<p>
          <pb n="0195D"/> <hi>Alia.</hi> --Voci nostrae, quaesumus, Domine, aures
tuae pietatis accommoda, et cordis nostri tenebras
lumine tuae visitationis illustra. Qui vivis.</p>
<p> <hi>Alia.</hi> --Porrige nobis, Domine, dexteram tuae venerationis,
et veni, et peccata nostra propitiatus absolve.
Qui vivis et regnas.</p>
<p> <hi>Alia.</hi> --Porrige nobis, Domine, dexteram tuae
venerationis, et veni, et peccata nostra propitiatus
absolve. Qui vivis et regnas.</p>
<p> <hi>Alia.</hi> --Festinantes, omnipotens Deus, in occursum
<pb n="0196A"/>
Filii tui Domini nostri nulla impediant operactus
terreni, sed coelestis Sapientiae eruditio faciat
nos ejus esse consortes. Qui tecum.</p>
<p> <hi>Alia.</hi> --Praesta, quaesumus, omnipotens Deus, ut
quia pro peccatis nostris meremur affligi, per adventum
Filii tui a cunctis adversitatibus liberemur. Per.</p>
<p> <hi>Alia.</hi> --Deus, qui nostra nos conspicis semper
infirmitate destitui, adventus Filii tui nos visitatione
custodi. Qui tecum vivit et regnat.</p>
<p> <hi>Alia.</hi> --Adesto, quaesumus, omnipotens Deus, atque
in cunctis actionibus nostris, et aspirando nos
praeveni, et adjuvando custodi. Qui vivis.</p>
<p> <hi>Alia.</hi> --Praeveniat nos, quaesumus, omnipotens
Deus, tua gratia semper, et subsequatur, ut per
adventum Unigeniti tui, quem summo cordis desiderio
<pb n="0196B"/> <emph>194</emph> 
 sustinemus, et praesentis vitae subsidia
et futurae etiam consequamur. Qui tecum vivit et
regnat Deus.</p>
<p> <hi>Alia.</hi> --Deus, qui conspicis quia in tua pietate
confidimus, concede propitius ut per adventum Unigeniti
tui de coelesti semper protectione gaudeamus.
Qui tecum vivit et regnat Deus.</p>
<p> <hi>Alia.</hi> --Subveniat nobis, Domine, misericordia
tua, ut ab imminentibus peccatorum nostrorum periculis,
te mereamur veniente salvari. Qui vivis et
regnas.</p>
<p> <hi>Alia.</hi> --Excita, Domine, potentiam tuam, et veni,
ut tua propitiatione salvemur. Qui vivis.</p>
<p> <hi>Alia.</hi> --Festina, ne tardaveris, Domine Deus noster,
et a diabolico furore nos potenter libera. Qui
<pb n="0196C"/>
vivis.</p>
<p> <hi>Alia.</hi> --Exsultemus, quaesumus, Domine Deus
noster, omnes recti corde in unitate fidei congregati,
ut veniente Salvatore nostro Filio tuo, immaculati
occurramus illi in ejus sanctorum comitatu. Qui
tecum.</p>
<p> <hi>Alia.</hi> --Fac nos, quaesumus, Domine, mala nostra
toto corde respuere, ut veniente Filio tuo Domino
nostro, bona ejus capere valeamus. Qui tecum
vivit.</p>
<p> <hi>Alia.</hi> --Praecinge, quaesumus, Domine Deus noster,
lumbos mentis nostrae divina tua virtute potenter,
ut, veniente Domino nostro Jesu Christo Filio
tuo, digni inveniamur aeternae vitae convivio, et vota
coelestium dignitatum ab ipso percipere mereamur.
<pb n="0196D"/>
Qui tecum vivit et regnat.</p>
<p> <hi>Alia.</hi> --Fac nos, quaesumus, Domine Deus noster,
pervigiles atque sollicitos adventum exspectare Christi
Filii tui Domini nostri, ut dum venerit pulsans,
non dormientes peccatis, sed vigilantes, et in suis inveniat
laudibus exsultantes. Qui tecum vivit et regnat
Deus</p>
<p>
          <emph> <hi>Incipiunt</hi> (653) <hi>Orationes pro peccatis.</hi> </emph>
        </p>
<p>Succurre, quaesumus, Domine, populo supplicanti,
et opem tuam tribue benignus infirmis, ut sincera
<pb n="0197A"/>
tibi mente devoti, et praesentis vitae remediis gaudeant,
et futurae. Per Dominum.</p>
<p> <hi>Alia.</hi> --Deus, qui juste irasceris, et clementer
ignoscis, afflicti populi lacrymas respice; et iram
tuae indignationis, quam juste meremur, propitiatus
averte. Per Dominum.</p>
<p> <emph>195</emph> <hi>Alia.</hi> --Quaesumus, omnipotens Deus, ut qui
nostris fatigamur offensis, et merito nostrae iniquitatis
affligimur, pietatis tuae gratiam consequi mereamur.
Per.</p>
<p>-- <hi>Alia.</hi> Deus, cui proprium est misereri semper,
et parcere, suscipe deprecationem nostram, et quos
delictorum catena constringit, miseratio tuae pietatis
absolvat. Per Dominum nostrum.</p>
<p> <hi>Alia.</hi> --Da nobis, quaesumus, Domine, de tribulatione
<pb n="0197B"/>
laetitiam, ut, qui diu pro nostris peccatis affligimur,
intercedente beato <hi>Ill.</hi> martyre tuo, in tua
misericordia respiremus. Per Dominum nostrum Jesum
Christum.</p>
<p> <hi>Alia.</hi> --Clamantium ad te, quaesumus, Domine,
preces dignanter exaudi, ut sicut Ninivitis in afflictione
positis pepercisti, ita et nobis in praesenti
tribulatione succurras. Per.</p>
<p> <hi>Alia.</hi> --Tribulationem nostram, quaesumus, Domine,
propitius respice, et iram tuae indignationis, quam
juste meremur, propitiatus averte. Per Dominum.</p>
<p> <hi>Alia.</hi> --Deus, qui peccantium animas non vis perire,
sed culpas, contine, quam meremur, iram, et
quam precamur super nos effunde clementiam, ut de
moerore gaudium tuae misericordiae consequi mereamur.
<pb n="0197C"/>
Per.</p>
<p> <hi>Alia.</hi> --Quaesumus, omnipotens Deus, afflicti populi
lacrymas respice, et iram tuae indignationis
averte, ut qui reatum nostrae infirmitatis agnoscimus,
tua consolatione liberemur. Per.</p>
<p> <hi>Alia.</hi> --Deus, qui culpa offenderis, poenitentia
placaris, preces populi supplicantis propitius respice,
et flagella tuae iracundiae, quae pro peccatis nostris
meremur, averte. Per Dominum.</p>
<p> <hi>Alia.</hi> --Parce, Domine, parce populo tuo, ut dignis
flagellationibus castigatus, in tua miseratione
respiret. Per Dominum nostrum Jesum Christum.</p>
<p> <hi>Alia.</hi> --Deus, refugium pauperum, spes humilium,
salusque miserorum, supplicationes populi tui
clementer exaudi, ut quos justitia verberum fecit
<pb n="0197D"/>
afflictos, abundantia remediorum faciat consolatos.
Per.</p>
<p> <hi>Alia.</hi> --Praesta, quaesumus, omnipotens Deus, ut
qui <emph>196</emph> offensam nostram per flagella cognoscimus,
<pb n="0198A"/>
tuae consolationis gratiam sentiamus. Per Dominum
nostrum.</p>
<p> <hi>Alia.</hi> --Ne despicias, omnipotens Deus, populum
tuum in afflictione clamantem, sed propter gloriam
nominis tui tribulatis succurre placatus. Per.</p>
<p>-- <hi>Alia.</hi> Exaudi, Domine, gemitum populi tui; nec
plus apud te valeat offensio delinquentium, quam
misericordia tua indulta fletibus supplicantium. Per
Dominum nostrum.</p>
<p> <hi>Alia.</hi> --Omnipotens Deus, misericordiam tuam nobis
placatus impende, ut qui te contemnendo culpam
incurrimus, confitendo veniam consequamur. Per.</p>
<p> <hi>Alia.</hi> --Moveat pietatem tuam, quaesumus, Domine,
subjectae tibi plebis affectus; et misericordiam
tuam supplicatio fidelis obtineat. Per.</p>
<p>
          <pb n="0198B"/> <hi>Alia.</hi> --Averte, quaesumus, Domine, iram tuam
propitiatus a nobis, et facinora nostra, quibus indignationem
tuam provocamus, expelle. Per Dominum.</p>
<p> <hi>Alia.</hi> --Memor esto, quaesumus, Domine, fragilitatis
humanae, et qui juste verberas peccatores,
parce propitiatus afflictis. Per.</p>
<p> <hi>Alia.</hi> --Aures tuae pietatis, quaesumus, Domine,
precibus nostris inclina, ut qui peccatorum nostrorum
flagellis percutimur, miserationis tuae gratia liberemur.
Per.</p>
<p>
          <emph>(654) <hi>Incipiunt Orationes quotidianae.</hi> </emph>
        </p>
<p>Vox clamantis Ecclesiae ad aures, Domine, quaesumus,
tuae pietatis ascendat, ut, percepta venia peccatorum,
te fiat operante devota, te protegente secura.
<pb n="0198C"/>
Per Dominum nostrum.</p>
<p> <hi>Alia.</hi> --Propitiare, Domine, supplicationibus nostris,
et exorabilis tuis esto supplicibus, ut concessa
venia, quam precamur, perpetuo misericordiae tuae
munere gloriemur. Per Dominum nostrum.</p>
<p> <hi>Alia.</hi> --Nostris, Domine, quaesumus, propitiare
temporibus, ut tuo munere dirigatur, et Romana securitas,
et devotio Christiana. Per Dominum nostrum.</p>
<p> <hi>Alia.</hi> --Dies nostros, quaesumus, Domine, placatus
intende; pariterque nos et a peccatis absolve propitius,
et a cunctis eripe benignus adversis. Per.</p>
<p> <emph>197</emph> <hi>Alia.</hi> --Quaesumus, omnipotens Deus, ne nos
tua misericordia derelinquat, quae et errores nostros
semper amoveat, et noxia cuncta depellat. Per.</p>
<p>
          <pb n="0198D"/> <hi>Alia.</hi> --Praesta, quaesumus, omnipotens Deus, ut
inter innumeros vitae praesentis errores tuo semper
moderamine dirigamur. Per Dominum nostrum.</p>
<p> <hi>Alia.</hi> --Perpetua, quaesumus, Domine, pace custodi,
<pb n="0199A"/>
quos in te sperare donasti. Per Dominum notrum.</p>
<p> <hi>Alia.</hi> --Adesto nobis, misericors Deus, et tuae
pietatis nobis propitius dona concede. Per.</p>
<p> <hi>Alia.</hi> --Rege nostras, Domine, propitius voluntates,
ut nec propriis iniquitatibus implicentur, nec
subdantur alienis. Per Dominum nostrum.</p>
<p> <hi>Alia.</hi> --Comprime, Domine, quaesumus, noxios
semper incursus, et salutarem temporibus nostris
propitius da quietem. Per.</p>
<p> <hi>Alia.</hi> --Ab omnibus nos defende, quaesumus, Domine,
semper adversis, et continuis tuere praesidiis.
Per Dominum.</p>
<p> <hi>Alia.</hi> --Da, quaesumus, omnipotens Deus, ut qui
infirmitatis nostrae conscii de tua virtute confidimus,
<pb n="0199B"/>
sub tua semper pietate gaudeamus. Per Dominum
nostrum.</p>
<p> <hi>Alia.</hi> --Fac nos, quaesumus, Domine Deus noster,
in tua devotione gaudere, quia perpetua est, et plena
felicitas, si bonorum omnium serviamus Auctori. Per.</p>
<p> <hi>Alia.</hi> --Omnipotens sempiterne Deus, fac nos tibi
semper et devotam gerere voluntatem, et Majestati
tuae sincero corde servire. Per Dominum nostrum.</p>
<p> <hi>Alia.</hi> --Deus, a quo cuncta bona procedunt, largire
supplicibus ut cogitemus, te inspirante, quae
recta sunt, et, te gubernante, eadem faciamus. Per.</p>
<p> <hi>Alia.</hi> --Vox nostra te, Domine, semper deprecetur,
et ad aures tuae pietatis ascendat. Per Dominum.</p>
<p> <hi>Alia.</hi> --Praesta, quaesumus, omnipotens Deus, ut
liberis tibi mentibus serviamus. Per Dominum nostrum.</p>
<p>
          <pb n="0199C"/> <hi>Alia.</hi> --Ut tuam, Domine, misericordiam consequamur,
fac nos tibi toto corde esse devotos. Per.</p>
<p> <emph>198</emph> <hi>Alia.</hi> --Suscipe, Domine, preces nostras, et
clamantium ad te pia corda propitius intende. Per.</p>
<p> <hi>Alia.</hi> --Cunctas, Domine, semper a nobis iniquitates
repelle, ut ad viam salutis aeternae secura mente
curramus. Per Dominum nostrum.</p>
<p> <hi>Alia.</hi> --Redemptor noster, aspice, Deus, et tibi
nos jugiter servire concede. Per Dominum nostrum.</p>
<p> <hi>Alia.</hi> --Deus, coeli terraeque dominator, auxilium
nobis tuae defensionis benignus impende. Per.</p>
<p> <hi>Alia.</hi> --Praesta, quaesumus, misericors Deus, ut
tibi placita mente serviamus. Per Dominum nostrum.</p>
<p> <hi>Alia.</hi> --Purificet nos indulgentia tua, Deus, et ab
<pb n="0199D"/>
omni semper iniquitate custodiat. Per.</p>
<p> <hi>Alia.</hi> --Adesto nobis, misericors Deus, et tua circa
nos propitiatus dona custodi. Per.</p>
<p> <hi>Alia.</hi> --A cunctis iniquitatibus nostris exue nos,
Domine, et in tua fac pace gaudere. Per.</p>
<p> <hi>Alia.</hi> --Vincula, Domine, quaesumus, humanae
pravitatis abrumpe, ut ad confitendum nomen tuum
libera mente curramus. Per.</p>
<p> <hi>Alia.</hi> --Tua nos, Domine, quaesumus, gratia benedicat,
et ad vitam perducat aeternam. Per Dominum
nostrum.</p>
<p> <hi>Alia.</hi> --Vide, Domine, infirmitates nostras, et celeri
nobis pietate succurre. Per Dominum nostrum.</p>
<p> <hi>Alia.</hi> --Fac nos, Domine, quaesumus, mala nostra
<pb n="0200A"/>
toto corde respuere, ut bona tua capere valeamus.
Per.</p>
<p> <hi>Alia.</hi> --Esto nobis propitius, Deus, ut tua nos
misericordia subsequatur. Per Dominum nostrum.</p>
<p> <hi>Alia.</hi> --Praeveniat nos, quaesumus, Domine, misericordia
tua, et voces nostras clementia tuae propitiationis
anticipet. Per.</p>
<p> <hi>Alia.</hi> --Celeri nobis, quaesumus, Domine, pietate
succurre, ut devotio supplicantium ad gratiarum
transeat actionem. Per.</p>
<p> <hi>Alia.</hi> --Delicta nostra, Domine, quibus adversa
dominantur, <emph>199</emph> absterge et tua nos ubique miseratione
custodi. Per.</p>
<p> <hi>Alia.</hi> --Absolve, Domine, quaesumus, nostrorum
vincula peccatorum, et quidquid pro eis meremur
<pb n="0200B"/>
averte. Per.</p>
<p> <hi>Alia.</hi> --Ascendant ad te, Domine, preces nostrae,
et ab Ecclesia tua cunctam repelle nequitiam. Per.</p>
<p> <hi>Alia.</hi> --Clamantes ad te, Deus, dignanter exaudi:
ut nos de profundo iniquitatis eripias, et ad gaudia
aeterna perducas. Per.</p>
<p> <hi>Alia.</hi> --Concede nobis, quaesumus, Domine, veniam
delictorum, et eos qui te impugnare moliuntur
expugna. Per.</p>
<p> <hi>Alia.</hi> --Tua nos, Domine, quaesumus, gratia semper
et praeveniat, et sequatur, ac bonis operibus jugiter
praestet esse intentos. Per.</p>
<p> <hi>Alia.</hi> --Respice nos, misericors Deus, et nomini
tuo perfice veraciter obsequentes. Per.</p>
<p>
          <pb n="0200C"/> <hi>Alia.</hi> --Tuere nos, superne moderator, et fragilitatem
nostram tuis defende praesidiis. Per.</p>
<p> <hi>Alia.</hi> --Ut a nostris excessibus, Domine, temperemus,
tua nos praecepta concede jugiter operari. Per.</p>
<p> <hi>Alia.</hi> --Aufer a nobis, quaesumus, nostras, Domine,
pravitates, ut non indignationem tuam, sed indulgentiam
sentiamus. Per.</p>
<p> <hi>Alia.</hi> --Ut cunctis nos, Domine, foveas adjumentis,
tuis apta propitius disciplinis. Per.</p>
<p> <hi>Alia.</hi> --Oculi nostri ad te, Domine, semper intendant,
ut auxilium tuum et misericordiam sentiamus.
Per.</p>
<p> <hi>Alia.</hi> --Peccata nostra, quaesumus, Domine, memor
humanae conditionis absolve, et quidquid eorum retributione
meremur averte. Per.</p>
<p>
          <pb n="0200D"/> <hi>Alia.</hi> --Porrige nobis, Deus, dexteram tuam, et
auxilium nobis supernae virtutis. Per.</p>
<p> <hi>Alia.</hi> --Exaudi nos, Domine Deus noster, et Ecclesiam
tuam inter mundi turbines fluctuantem clementi
gubernatione moderare. Per.</p>
<p> <emph>200</emph> <hi>Alia.</hi> --Intende, Domine, quaesumus, supplices
tuos, et pariter nobis indulgentiam tribue benignus
et gaudium. Per.</p>
<p> <hi>Alia.</hi> --Respice nos, omnipotens et misericors
Deus, et ab omnibus tribulationibus propitiatus absolve.
Per.</p>
<p> <hi>Alia.</hi> --Iniquitates nostras ne respicias, Deus, sed
sola nobis misericordia tua prosit indignis. Per.</p>
<p> <hi>Alia.</hi> --Fac nos, Domine Deus noster, tuis obedire
<pb n="0201A"/>
mandatis, quia tunc nobis prospera cuncta provenient,
si te totius vitae sequamur auctorem. Per.</p>
<p>
          <emph> <hi>Orationes</hi> (655) <hi>aliae vespertinales.</hi> </emph>
        </p>
<p>Omnipotens sempiterne Deus, vespere, et mane, et
meridie, Majestatem tuam suppliciter deprecamur,
ut, expulsis de cordibus nostris peccatorum tenebris,
ad veram lucem, quae Christus est, nos facias pervenire.
Per.</p>
<p> <hi>Alia.</hi> --Vespertinae laudis officia persolventes,
clementiam tuam, Domine, humili prece deposcimus,
ut nocturni insidiatoris fraudes, te protegente, vincamus.
Per.</p>
<p> <hi>Alia.</hi> --Propitiare, Domine, vespertinis supplicationibus
nostris, et fac nos sine ullo reatu matutinis
tibi laudibus praesentari. Per.</p>
<p>
          <pb n="0201B"/> <hi>Alia.</hi> --Exaudi, Domine, famulos tuos vespertina
nomini tuo vota reddentes, et quos per singula diei
momenta servasti, per noctis quietem custodire dignare.
Per.</p>
<p>
          <emph>(656) <hi>Orationes ad crucem.</hi> </emph>
        </p>
<p>Quaesumus, Domine Deus noster, ut per vexillum
sanctae crucis Filii tui, ad conterendas adversariorum
insidias, nos in tuae protectionis securitate constituas.
Per eumdem.</p>
<p> <hi>Alia.</hi> --Supplices clementiam tuam, quaesumus,
omnipotens Deus, ut ab hoste maligno defendas quos
per lignum sanctae crucis Filii tui arma justitiae pro
salute mundi triumphare inssisti. Per eumdem Dominum.</p>
<p>
          <pb n="0201C"/> <hi>Alia.</hi> --Deus, qui pro nobis Filium tuum crucis patibulum
subire voluisti, ut inimici a nobis expelleres
potestatem, concede nobis famulis tuis ut, antiqui
hostis insidias tanti virtute mysterii superantes, sincerissima
tibi perpetuo mente famulemur. Per eumdem
Dominum.</p>
<p> <emph>201</emph> <hi>Alia.</hi> --Deus, cujus Filius per trophaeum
crucis mundum redimere dignatus est, concede propitius
ut qui de redemptione laetamur aeternis gaudiis
perfrui mereamur. Per eumdem Dominum.</p>
<p> <hi>Alia.</hi> --Deus, qui per sanguinem crucis Domini
nostri Jesu Christi Filii tui dedisti pacem hominibus,
et coelestium collegium angelorum, da nobis et tuae
pacis ubertate repleri, et angelicae societatis unitate
laetari. Per eumdem Dominum.</p>
<p>
          <emph>
            <pb n="0201D"/>(657) <hi>Orationes ad Completorium.</hi> </emph>
        </p>
<p>Oriatur in nobis, Domine, nascentibus tenebris,
aurora justitiae, et, peracto die, tibi suppliciter gratias
agentes, etiam mane dignanter respicias vota solventes.
Per.</p>
<p> <hi>Alia.</hi> --Gratias tibi agimus, Domine, custoditi
per diem, grates tibi exsolvimus custodiendi per
noctem: repraesenta nos, quaesumus, Domine, matutinis
horis incolumes, ut nos omni tempore habeas
laudatores. Per Dominum nostrum.</p>
<p> <hi>Alia.</hi> --Illumina, quaesumus, Domine, tenebras
<pb n="0202A"/>
nostras, et totius noctis insidias tu repelle propitius.
Per.</p>
<p> <hi>Alia.</hi> --Quaesumus, Domine Deus noster, diei
molestias, noctis quiete sustenta, ut, necessaria temporum
vicissitudine succedente, nostra reficiatur infirmitas.
Per.</p>
<p> <hi>Alia.</hi> --Adesto, Domine, precibus nostris, et die
noctuque nos protege, ut quibuslibet alternationibus
temporum tua semper incommutabilitate firmemur.
Per Dominum nostrum.</p>
<p> <hi>Alia.</hi> --Deus, qui illuminas noctem, et lucem
post tenebras facis, concede nobis ut hanc noctem
sine impedimento Satanae transeamus, atque matutinis
horis ad altare tuum recurrentes, tibi Deo gratias
referamus. Per.</p>
<p>
          <pb n="0202B"/> <hi>Alia.</hi> --Tuus est dies, Domine, et tua est nox,
concede nobis ut hanc noctem, etc., <hi>ut in superiori.</hi> </p>
<p> <hi>Alia.</hi> --Tuus est dies, Domine, et tua est nox:
concede solem justitiae permanere in cordibus nostris,
ad repellendas tenebras cogitationum iniquarum.
Per.</p>
<p>
          <emph>(658) <hi>Incipiunt Orationes matutinales.</hi> </emph>
        </p>
<p>Illumina, Domine, quaesumus, in te corda credentium,
ut tuo semper munimine, et tuo auxilio protegamur.
Per.</p>
<p> <hi>Alia.</hi> --Tua nos, Domine, veritas semper illuminet,
et ab omni pravitate defendat. Per Dominum.</p>
<p> <emph>202</emph> <hi>Alia.</hi> --Salva nos, omnipotens Deus, et lucem
nobis concede perpetuam. Per Dominum nostrum.</p>
<p> <hi>Alia.</hi> --Exaudi nos, misericors Deus, et mentibus
<pb n="0202C"/>
nostris gratiae tuae lumen ostende. Per.</p>
<p> <hi>Alia.</hi> --Matutina supplicum vota, Domine, propitius
intuere, et occulta cordis nostri remedio tuae
clarifica pietatis, ut desideria tenebrosa non teneant,
quos lux coelestis gratiae reparavit. Per.</p>
<p> <hi>Alia.</hi> --Emitte, quaesumus, Domine, lucem tuam
cordibus nostris, ut, mandatorum tuorum lege percepta,
in via tua ambulantes, nihil patiamur erroris.
Per.</p>
<p> <hi>Alia.</hi> --Omnipotens sempiterne Deus, apud quem
nihil obscurum est, nihil tenebrosum, emitte lucem
tuam cordibus nostris, etc., <hi>ut in superiori.</hi> </p>
<p> <hi>Alia.</hi> --Deus, qui vigilantes in laudibus tuis coelesti
mercede remuneras, tenebras de cordibus nostris
<pb n="0202D"/>
auferre digneris, ut splendore luminis tui semper
gaudeamus. Per.</p>
<p> <hi>Alia.</hi> --Exsurgentes de cubilibus nostris, auxilium
gratiae tuae matutinis, Domine, precibus imploramus,
ut, discussis tenebris vitiorum, ambulare mereamur
in luce virtutum. Per.</p>
<p> <hi>Alia.</hi> --Te lucem veram, et lucis auctorem, Domine,
deprecamur, ut digneris a nobis tenebras depellere
vitiorum, et clarificare nos luce virtutum.
Per.</p>
<p> <hi>Alia.</hi> --Auge in nobis, Domine, quaesumus, fidem
<pb n="0203A"/>
tuam, et Spiritus sancti lucem in nobis semper accende. Per.</p>
<p> <hi>Alia.</hi> --Deus, qui tenebras ignorantiae verbi tui
luce depellis, auge in cordibus nostris virtutem fidei,
quam dedisti, ut ignis, quem gratia tua fecit accendi,
nullis tentationibus possit exstingui. Per.</p>
<p> <hi>Alia.</hi> --Auribus percipe, Domine, quaesumus,
verba oris nostri, clamoremque matutinum pius
scrutator intellige, ut orandi ad te nobis sit fida devotio,
tuaque donetur nobis diluculo contemplatio,
et peccatorum omnium exoptata remissio. Per.</p>
<p> <hi>Alia.</hi> --Veritas tua, quaesumus, Domine, luceat
in cordibus nostris, et omnis falsitas inimici destruatur.
Per Dominum nostrum.</p>
<p> <hi>Alia.</hi> --Sensibus nostris, quaesumus, Domine,
<pb n="0203B"/>
lumen sanctum tuum benignus infunde, ut tibi semper <emph>203</emph> 
 simus devoti, cujus sapientia creati sumus,
et providentia gubernamur. Per.</p>
<p>
          <emph> <hi>Item</hi> (659) <hi>ad Matutinos, lucescente die.</hi> </emph>
        </p>
<p>Deus, qui diem discernis a nocte, actus nostros a
tenebrarum distingue caligine, ut semper quae sancta
sunt meditantes, in tua jugiter luce vivamus. Per
Dominum nostrum.</p>
<p> <hi>Alia.</hi> --Gratias tibi agimus, Domine sancte,
Pater omnipotens, aeterne Deus, qui nos de transacto
noctis spatio ad matutinas horas perducere dignatus
es: quaesumus ut dones nobis diem hunc sine
peccato transire, quatenus ad vesperum et semper
tibi Deo gratias referamus. Per.</p>
<p> <hi>Alia.</hi> --Gratias agimus inenarrabili pietati tuae,
<pb n="0203C"/>
omnipotens Deus, qui nos depulsa noctis caligine
ad diei hujus principium perduxisti, et, abjecta ignorantiae
caecitate, ad cultum tui nominis atque scientiam
revocasti: illabere sensibus nostris, omnipotens
Pater, ut in praeceptorum tuorum lumine gradientes,
te ducem sequamur et principem. Per.</p>
<p> <hi>Alia.</hi> --Deus, qui nos ad principium hujus diei
pervenire fecisti, da nobis hunc diem sine peccato
transire, ut in nullo a tuis semitis declinemus; sed
ad tuam justitiam faciendam nostra semper procedant
eloquia. Per.</p>
<p> <hi>Ad primam.</hi> --Dirigere dignare, Domine
sancte,
Pater omnipotens, aeterne Deus, hodie corda et
corpora nostra in opera mandatorum tuorum, ut in
hac die ad nullum declinemus peccatum, sed semper
<pb n="0203D"/>
quae sancta sunt meditemur, atque opere compleamus,
et tuo ubique auxilio muniamur. Per Dominum
nostrum Jesum Christum Filium tuum, qui tecum
vivit et regnat Deus in unitate ejusdem Spiritus.</p>
<p>
          <emph> <hi>Missa pro peccatis.</hi> </emph>
        </p>
<p>Exaudi, quaesumus, Domine, supplicum preces, et
confitentium tibi parce peccatis, ut pariter nobis indulgentiam
tribuas benignus et pacem. Per Dominum
nostrum.</p>
<p> <hi>Super oblata.</hi> --Adesto, nobis quaesumus, Domine,
et preces nostras benignus exaudi, ut quod fiducia
non habet meritorum, placatio obtineat Hostiarum.
Per.</p>
<p> <hi>Praefatio.</hi> --Vere dignum et justum est, aequum et
<pb n="0204A"/>
salutare, nos tibi semper et ubique gratias agere.
Domine sancte, Pater omnipotens, aeterne Deus,
suppliciter implorantes, ut nos ab omnibus peccatis
clementer eripias, et a cunctis protegas benignus
inimicis. Per Christum.</p>
<p> <hi>Infra actionem.</hi> --Hanc igitur oblationem, Domine,
quam tibi offerimus pro peccatis atque offensionibus
nostris, ut omnium delictorum nostrorum remissionem
consequi mereamur, quaesumus, Domine, ut
placatus accipias, diesque nostros in tua pace disponas.</p>
<p> <emph>204</emph> <hi>Ad Complendum.</hi> --Praesta nobis, aeterne
Salvator, ut percipientes hoc munere veniam peccatorum,
deinceps peccata vitemus. Per Dominum.</p>
<p> <hi>Alia.</hi> --Sancta tua nos, Domine, quaesumus, a
<pb n="0204B"/>
peccatis exuant, et coelestis vitae vigore confirment.
Per.</p>
<p>
          <emph> <hi>Orationes tempore belli.</hi> </emph>
        </p>
<p>Omnipotens et misericors Deus, a bellorum nos,
quaesumus, turbine fac quietos, quia bona nobis cuncta
praestabis, si pacem dederis et mentis et corporis.
Per.</p>
<p> <hi>Alia.</hi> --Omnipotens Deus, Christiani nominis inimicos
virtute, quaesumus, tuae comprime Majestatis,
ut populus tuus et fidei integritate laetetur, et temporum
tranquillitate semper exsultet. Per.</p>
<p>
          <emph> <hi>Missa in tempore belli.</hi> </emph>
        </p>
<p>Deus, regnorum omnium regumque dominator,
qui nos et percutiendo sanas, et ignoscendo conservas,
praetende nobis misericordiam tuam, ut tranquillitate
<pb n="0204C"/>
pacis, tua potestate firmata, ad remedia
correctionis utamur. Per.</p>
<p> <hi>Alia.</hi> --Deus cujus regnum regnum est omnium
saeculorum, supplicationes nostras clementer exaudi,
et Christianorum regnum tibi subditum protege, ut
in tua virtute fidentes, et tibi placeant, et super omnia
regna praecellant. Per.</p>
<p> <hi>Item alia.</hi> --Deus, qui conteris bella, et impugnatores
in te sperantium potentia tuae defensionis
expugnas, auxiliare implorantibus misericordiam
tuam, ut, omnium gentium feritate compressa, indefessa
te gratiarum actione laudemus. Per.</p>
<p> <hi>Super oblata.</hi> --Sancrificium Domine, quod immolamus
intende, ut ab omni nos exuat bellorum nequitia,
et in tuae protectionis securitate constituat. Per
<pb n="0204D"/>
Dominum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: te
toto corde prostrati suppliciter exorantes, ut et praeteritorum
nobis concedas veniam delictorum, et ab
omni mortalitatis incursu continua nos miseratione
protegas. Quia tunc defensionem tuam non diffidimus
adfuturam, cum a nobis ea quibus te offendimus
dignanter expuleris. Per Christum.</p>
<p> <hi>Ad Complendum.</hi> --Sacrosancti corporis et sanguinis
Domini nostri Jesu Christi refectione vegetati,
supplices te rogamus, omnipotens Deus, ut hoc remedio
singulari ab omnium peccatorum nos contagione
<pb n="0205A"/>
purifices, et a periculorum munias incursione
cunctorum. Per eumdem.</p>
<p> <emph>205</emph> <hi>Alia.</hi> --Protector noster aspice, Deus, et
ab hostium nos defende periculis, ut, omni perturbatione
submota, liberis tibi mentibus serviamus.
Per Dominum.</p>
<p>
          <emph> <hi>Item alia Missa.</hi> </emph>
        </p>
<p>Hostium nostrorum, quaesumus, Domine, elide
superbiam, et dexterae tuae virtute prosterne. Per.</p>
<p> <hi>Super Oblata.</hi> --Hujus, Domine, quaesumus, virtute
mysterii, et a nostris mundemur occultis, et ab
inimicorum liberemur insidiis. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens aeterne Deus: qui
subjectas tibi glorificas potestates, suscipe, quaesumus,
<pb n="0205B"/>
propitius preces nostras, et vires adde principibus
nostris, ut qui se dextera tua expetunt protegi,
nulla possint adversitate superari; fidelem quoque
populum tuum potentiae tuae muniat invicta defensio,
ut pio semper tibi devotus affectu, et ab infestis liberetur
inimicis, et in tua jugiter gratia perseveret.
Per Christum.</p>
<p> <hi>Ad Complendum.</hi> --Vivificet nos, quaesumus, Domine,
participatio tui sancta mysterii, et pariter nobis
expiationem tribuat et munimen. Per Dominum
nostrum.</p>
<p>
          <emph> <hi>Item alia Missa.</hi> </emph>
        </p>
<p>Deus, qui providentia tua coelestia simul et terrena
moderaris, propitiare Christianorum rebus et regibus,
<pb n="0205C"/>
ut omnis hostium fortitudo, te pro nobis propugnante,
frangatur. Per Dominum.</p>
<p> <hi>Alia.</hi> --Deus, servientium tibi fortitudo regnorum,
propitius Christianorum adesto semper principibus,
ut quorum tibi subjecta est humilitas, eorum ubique
excellentior sit potestas. Per.</p>
<p> <hi>Super oblata.</hi> --Propitiare, Domine, precibus et
Hostiis famulorum tuorum, et propter nomen tuum
Christiani nominis defende rectores, ut salus servientium
tibi principum pax tuorum possit esse populorum.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus:
sub cujus potestatis arbitrio omnium regnorum continetur
<pb n="0205D"/>
potestas, te humiliter deprecamur, ut principibus
nostris propitius adesse digneris, ut qui tua expetunt
protectione defendi, omnibus sint hostibus
fortiores. Per Christum.</p>
<p> <hi>Ad Complendum.</hi> --Protege, Domine, famulos
tuos subsidiis pacis et corporis, et spiritualibus enutriens
eos alimentis, a cunctis hostibus redde securos.
Per.</p>
<p>
          <emph> <hi>Missa pro pace.</hi> </emph>
        </p>
<p>Deus, a quo sancta desideria, recta consilia, et
justa sunt opera, <emph>206</emph> da servis tuis illam, quam
mundus non potest dare pacem, ut et corda nostra
mandatis tuis dedita, et hostium sublata formidine,
tempora sint tua protectione tranquilla. Per.</p>
<p>
          <pb n="0206A"/> <hi>Alia.</hi> --Deus conditor mundi, sub cujus arbitrio
saeculorum ordo decurritur, adesto invocationibus
nostris, et tranquillitatem pacis praesentibus concede
temporibus, ut in laudibus misericordiae tuae incessabili
exsultatione laetemur. Per.</p>
<p> <hi>Super oblata.</hi> --Deus, qui credentes in te populos
nullis sinis concuti terroribus, dignare preces et
Hostias dicatae tibi plebis suscipere, ut pax tua pietate
concessa Christianorum fines ab omni hoste faciat
esse securos. Per Dominum.</p>
<p> <hi>Ad Complendum.</hi> --Deus auctor pacis et amator,
quem nosse vivere, cui servire regnare est, protege
ab omnibus impugnationibus supplices tuos, ut qui
in defensione tua fidimus, nullius hostilitatis arma
timeamus. Per.</p>
<p> <hi>Alia.</hi> --Deus, qui misericordiae tuae potentis auxilio,
<pb n="0206B"/>
et prospera tribuis, et adversa depellis, universa
obstacula quae servis tuis adversantur expugna,
ut, remoto terrore bellorum, et libertas secura, et
religio sit quieta. Per.</p>
<p>
          <emph> <hi>Missa pro quacunque tribulatione.</hi> </emph>
        </p>
<p>Deus infinitae misericordiae, et bonitatis immensae,
propitiare iniquitatibus nostris, et omnibus animarum
nostrarum medere languoribus, ut, peccatorum
nostrorum remissione percepta, semper in tua benedictione
laetemur. Per.</p>
<p> <hi>Super oblata.</hi> --Tuere nos, Domine, divinis propitius
sacramentis, et, ut his congrue famulemur,
eorum praesta potenter effectu. Per eumdem.</p>
<p> <hi>Benedictio.</hi> --Deus, moestorum solatium, tribulatorum
refugium, suo vos brachio foveat, et ab imminentibus
<pb n="0206C"/>
periculis illaesos miseratus efficiat. Amen.
Dexterae suae vos omnipotentis clypeo muniat, et
muro suae inexpugnabili fortitudinis ab instanti tribulatione
circumtegat. Amen. Iram suae animadversionis
a vobis propitiatus avertat, et, portum vobis
salutis indulgens, in suae vos protectionis interritos
securitate constituat. Amen. Quod ipse praestare.</p>
<p> <hi>Ad Complendum.</hi> --Muniat, quaesumus, Domine,
fideles tuos sumpti vivificatio sacramenti, et a vitiis
omnibus expeditos in sancta faciat esse devotione
currentes. Per.</p>
<p>
          <emph> <hi>Item alia Missa.</hi> </emph>
        </p>
<p>Deus, sub cujus oculis omne cor trepidat, et omnes
conscientiae pavescunt, propitiare omnium doloribus
<pb n="0206D"/>
gementium, et cunctorum medere vulneribus,
ut sicut nemo nostrum liber a culpa est, ita nemo
sit alienus a venia. Per.</p>
<p> <emph>207</emph> <hi>Alia.</hi> --Omnipotens sempiterne Deus, qui
timore sentiris, dilectione coleris, confessione placaris,
misericordiam tuam effunde supplicibus, ut qui
de meritorum qualitate diffidimus, non judicium tuum,
sed indulgentiam sentiamus. Per.</p>
<p> <hi>Super oblata.</hi> --Suscipe, Domine, propitiatus
Hostias quibus et te placari voluisti, et nobis salutem
patientia pietatis tuae restitui. Per.</p>
<p> <hi>Ad Complendum.</hi> --Quos munere coelesti reficis,
Domine, divino tuere praesidio, ut, tuis mysteriis perfruentes,
nullis subdamur adversis. Per.</p>
<p>
          <emph> <hi>Item alia Missa.</hi> </emph>

<pb n="0207A"/>
        </p>
<p>Deus humilium consolator, et fidelium fortitudo,
propitius esto supplicibus, et da ut humana fragilitas,
quae per se proclivis est ad labem, per te semper reparetur
ad veniam. Per.</p>
<p> <hi>Alia.</hi> --Suscipe, misericors Domine, supplicum
preces, et secundum multitudinem indulgentiarum
tuarum ab omnibus nos absolve peccatis, ut ad omnia
pietatis opera, te parcente, reparemur; et quos
venia feceris innocentes, auxilio facias efficaces.</p>
<p> <hi>Super oblata.</hi> --Haec Hostia, Domine, quaesumus,
et ab occultis Ecclesiam tuam reatibus semper expediat,
et manifestis convenienter expurget. Per.</p>
<p> <hi>Ad Complendum.</hi> --Purificent nos, Domine, sacramenta
quae sumpsimus, et a cunctis efficiant vitiis
<pb n="0207B"/>
absolutos. Per.</p>
<p>
          <emph> <hi>Item alia Missa.</hi> </emph>
        </p>
<p>Quaesumus clementiam tuam, omnipotens Deus, ut
ubi nulla fiducia suppetit actionum, gratia tua copiosa
resplendeat, et cum delicta remittit indignis, et
cum beneficia praestat immeritis. Per Dominum.</p>
<p> <hi>Alia.</hi> --Misericors et miserator Domine, qui
nos parcendo sustentas, et ignoscendo sanctificas,
dona veniam peccatis nostris, et sacramentis coelestibus
servientes ab omni culpa liberos esse concede.
Per Dominum.</p>
<p> <hi>Super oblata.</hi> --Hostias tibi, Domine, placationis
offerimus, ut et delicta nostra miseratus absolvas, et
nutantia corda tu dirigas. Per Dominum.</p>
<p> <hi>Ad Complendum.</hi> --Supplices te rogamus, omnipotens
<pb n="0207C"/>
Deus, ut quos tuis reficis sacramentis, tibi
placitis moribus dignanter informes. Per Dominum.</p>
<p>
          <emph> <hi>Oratio tempore (quod absit) mortalitatis.</hi> </emph>
        </p>
<p>Ecclesiae tuae, quaesumus, omnipotens Deus, placatus
intende conventum; et misericordia tua nos potius
quam ira praeveniat, quia si iniquitates <emph>208</emph> 
nostras observare volueris, nulla poterit creatura
subsistere; sed admirabili pietate, qua nos fecisti,
ignosce peccantibus, ut opera manuum tuarum non
facias interire. Per.</p>
<p> <hi>Alia.</hi> --Exaudi, Domine, preces nostras, et ne
velis cum servis tuis adire judicium, quia sicut in
nobis nulla justitia reperitur, de qua praesumere valeamus,
ita te fontem pietatis agnoscimus, a quo et
a peccatis nostris nos absolvi, et a necessitatibus
<pb n="0207D"/>
liberari confidimus. Per Dominum.</p>
<p> <hi>Super oblata.</hi> --Per haec, quaesumus, veniat, Domine,
sacramenta nostrae redemptionis effectus, qui
nos et ab humanis retrahat semper excessibus, et
ad salutaria cuncta perducat. Per Dominum nostrum.</p>
<p> <hi>Ad Complendum.</hi> --Hujus operatio nos, Domine,
sacramenti, quaesumus, purificet semper et muniat.
Per.</p>
<p>
          <emph> <hi>Item alia Missa.</hi> </emph>
        </p>
<p>Deus, cujus misericordia coelestium quoque virtutum
indigent potestates, et in cujus conspectu nullus
est hominum absque sorde, et poena peccati, delicti
populi, quaesumus, averte propitiatus, ut quos propriae
conscientiae reatus accusat bonitatis tuae patientia
<pb n="0208A"/>
faciat veniam promereri. Per Dominum nostrum.</p>
<p> <hi>Alia.</hi> --Deus, cujus tanta est excellentia pietatis,
ut, uno peccatore converso, maximum gaudium facias
in coelis haberi, respice in exiguam populi portionem,
ut, omni depulsa vexatione, haereditas tua et numero
augeatur, et devotione proficiat. Per Dominum
nostrum.</p>
<p> <hi>Super oblata.</hi> --Protegat nos, Domine, quaesumus,
Hostia salutaris, et quae ad honorem nominis tui immolatur,
nobis prosit ad veniam. Per.</p>
<p> <hi>Ad Complendum.</hi> --Sancta tua, nos, Domine,
sumpta vivificent, et misericordiae sempiternae praeparent
expiatos. Per Dominum.</p>
<p>
          <emph> <hi>Item alia Missa.</hi> </emph>
        </p>
<p>Exaudi, Domine, quaesumus, populum tuum de tua
<pb n="0208B"/>
misericordia malorum suorum veniam supplicantem,
et quia potens es dimittere peccata, supplicia quae
nostris meremur operibus potentia tuae pietatis averte.
Per.</p>
<p> <hi>Alia.</hi> --Iram tuam, quaesumus, Domine, a populo
tuo miseratus averte, quam nostris quidem meremur
operibus, sed humana fragilitate sustinere non possumus,
illa nos itaque contine pietate, quam praestare
soles indignis. Per.</p>
<p> <hi>Super oblata.</hi> --Concede nobis, Domine, quaesumus,
ut haec Hostia salutaris, et nostrorum fiat purgatio
peccatorum, et tuae propitiatio potestatis. Per.</p>
<p> <emph>209</emph> <hi>Ad Complendum.</hi> --Plebem nomini tuo subditam,
Domine, propitius intuere, et ei tuas consolationes
jugiter per coelestem gratiam dignanter
<pb n="0208C"/>
operare. Per Dominum.</p>
<p>
          <emph> <hi>Item alia Missa.</hi> </emph>
        </p>
<p>Deus, qui non mortem, sed poenitentiam desideras
peccatorum, populum tuum, quaesumus, ad te converte
propitius, ut dum tibi devotus exstiterit, iracundiae
tuae ab eo flagella amoveas. Per.</p>
<p> <hi>Alia.</hi> --Populum tuum, quaesumus, omnipotens
Deus, ab ira tua ad te confugientem paterna recipe
pietate, ut qui tuae Majestatis flagella formidant, de
tua mereantur venia gratulari. Per.</p>
<p> <hi>Super oblata.</hi> --Subveniat nobis, Domine, quaesumus,
sacrificii praesentis operatio, quae nos et ab
erroribus universis potenter absolvat, et a totius
eripiat perditionis incursu. Per Dominum</p>
<p> <hi>Ad Complendum.</hi> --Tuere nos, Domine, quaesumus,
<pb n="0208D"/>
tua sancta sumentes, et ab omni propitius iniquitate defende. Per.</p>
<p> <hi>Alia.</hi> Exaudi nos, Domine Deus noster, et, intercedente
beato martyre tuo <hi>Ill.,</hi> populum tuum et ab
iracundiae tuae terroribus libera, et misericordiae tuae
fac largitate securum. Per Dominum nostrum.</p>
<p>
          <emph> <hi>Orationes ad pluviam postulandam.</hi> </emph>
        </p>
<p>Terram tuam, Domine, quam videmus nostris
iniquitatibus tabescentem, coelestibus aquis infunde;
atque irriga beneficiis gratiae sempiternae.
Per Dominum</p>
<p> <hi>Alia.</hi> --Da nobis, Domine, quaesumus, pluviam
salutarem, et aridam terrae faciem fluentis coelestibus
dignanter infunde. Per Dominum nostrum.</p>
<p>
          <pb n="0209A"/> <hi>Alia.</hi> --Omnipotens sempiterne Deus, qui salvas
omnes, et neminem vis perire, aperi fontem benignitatis
tuae, et terram aridam aquis fluenti coelestis
dignanter infunde. Per.</p>
<p> <hi>Alia.</hi> --Delicta nostra, Domine, nos ipsi cognoscimus,
ut ipsius terrae foeditas monstrat transgressionis
excessus; tu autem, piissime Pater, qui coelum
clausisti contumacibus et ingratis, reseratum humilibus
et contritis concede deprecantibus subsidia pluviarum,
et largire moerentibus abundantiam. Per
Dominum.</p>
<p> <hi>Alia.</hi> --In afflictione maxima constitutis consolationem
tribue, fons largissimae pietatis: descendat,
quaesumus, pluvia salutaris, ut omnia quae sub coelo
sunt irrigentur ab aquis; pasce servos tuos imbribus
<pb n="0209B"/>
consuetis, quos ad laudem tuae creare dignatus es
Majestatis. Per.</p>
<p> <emph>210</emph> <hi>Alia.</hi> --Omnipotens Deus, qui solus aquas
emittis e coelis, dona servis tuis beneficium pluviae
salutaris, ut quod facinore nostro suspenditur, tuo
jam gratuito munere prorogetur. Per.</p>
<p>
          <emph> <hi>Missa ad pluviam postulandam.</hi> </emph>
        </p>
<p>Deus, in quo vivimus, movemur et sumus, pluviam
nobis tribue congruentem, ut, praesentibus subsidiis
sufficienter adjuti, sempiterna fiducialius appetamus.
Per.</p>
<p> <hi>Alia.</hi> --Delicta fragilitatis nostrae, Domine, quaesumus,
miseratus absolve, et aquarum subsidia praebe
coelestium, quibus terrena conditio vegetata subsistat.
Per.</p>
<p>
          <pb n="0209C"/> <hi>Super oblata.</hi> --Oblatis, Domine, placare muneribus,
et opportunum nobis tribue pluviae sufficientis
auxilium. Per Dominum nostrum.</p>
<p> <hi>Ad Complendum.</hi> --Tuere nos, quaesumus, Domine,
tua sancta sumentes, et ab omnibus propitius
absolve peccatis. Per Dominum.</p>
<p>
          <emph> <hi>Item alia Missa.</hi> </emph>
        </p>
<p>Omnipotens sempiterne Deus, cujus munere elementa
omnia recreantur, reminiscere miserationum
tuarum, et salutiferos imbres humano generi concede
propitius, quatenus fecunditatis tuae alimoniis
omnis terra laetetur. Per.</p>
<p> <hi>Super oblata.</hi> --Placare, Domine, muneribus
semper acceptis, et diuturnam tempera diffusis imbribus
siccitatem. Per Dominum nostrum.</p>
<p>
          <pb n="0209D"/> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: obsecrantes
misericordiam tuam, ut squalentes agri fecundis
imbribus irrigentur quibus pariter aestivi
mitigentur ardores, et saevientium morborum
restinguatur accensio, ac salus hominibus, jumentisque
proveniat; atque ut haec, te largiente,
<pb n="0210A"/>
mereamur, peccata, quae nobis adversantur, relaxa;
qui pluis super justos et injustos, etiam nostris offensionibus
relaxatis, exspectata nubium munera
largiaris, quibus et salus nobis, et alimenta praestentur.
Per Christum.</p>
<p> <hi>Ad Complendum.</hi> --Precibus populi tui, quaesumus,
Domine, placatus aspira, ut veniam tribuas
humanis excessibus, et opem miseris benignus impendas.
Per Dominum nostrum.</p>
<p>
          <emph> <hi>Orationes ad poscendam serenitatem.</hi> </emph>
        </p>
<p>Domine Deus, qui in ministerio aquarum salutis
tuae nobis sacramenta sanxisti, exaudi orationem populi
tui, et jube terrores inundantium cessare pluviarum,
flagellumque hujus elementi ad <emph>211</emph> effectum
tui converte mysterii, ut qui se regenerantibus
<pb n="0210B"/>
aquis gaudent renatos, gaudeant his castigantibus
esse correctos. Per.</p>
<p> <hi>Alia.</hi> --Quaesumus, omnipotens Deus, clementiam
tuam, ut inundantiam coerceas imbrium, et hilaritatem
tui vultus nobis impertiri digneris. Per Dominum.</p>
<p>
          <emph> <hi>Missa ad poscendam serenitatem.</hi> </emph>
        </p>
<p>Ad te nos, Domine, clamantes exaudi, et aeris serenitatem
nobis tribue supplicantibus, ut qui pro
peccatis nostris juste affligimur, misericordia tua
praeveniente, clementiam sentiamus. Per Dominum
nostrum.</p>
<p> <hi>Super oblata.</hi> --Praeveniat nos, quaesumus, Domine,
tua gratia semper, et subsequatur, et has oblationes,
quas pro peccatis nostris nomini tuo consecrandas
<pb n="0210C"/>
deferimus, benignus assume, ut per intercessionem
sanctorum tuorum cunctis nobis proficiant
ad salutem. Per.</p>
<p> <hi>Ad Complendum.</hi> --Plebs tua, Domine, capiat
sacrae benedictionis augmentum, et copiosis beneficiorum
tuorum sublevetur auxiliis, quae tantis intercessionum
deprecationibus adjuvatur. Per.</p>
<p>
          <emph> <hi>Oratio ad repellendam tempestatem.</hi> </emph>
        </p>
<p>Deus, qui omnium rerum tibi servientium naturam
per ipsos motus aeris ad cultum tuae Majestatis
instituis, tranquillitatem nobis misericordiae tuae remotis
largire terroribus, ut cujus iram expavimus,
clementiam sentiamus. Per.</p>
<p>
          <emph> <hi>Oratio contra fulgura.</hi> </emph>
        </p>
<p>Omnipotens sempiterne Deus, parce metuentibus,
<pb n="0210D"/>
et propitiare supplicibus, ut post noxios ignes nubium,
et vim procellarum, in materiam transeat laudis comminatio
potestatis. Per.</p>
<p> <hi>Alia.</hi> --Deus, cujus imperio nihil non verbo regitur,
nihil non oratione mutatur, parce metuentibus,
propitiare supplicibus, ut post noxios ignes nubium,
et turbines procellarum, in materiam transeat
laudis comminatio potestatis. Per Dominum nostrum.</p>
<p>
          <emph>
            <pb n="0211A"/> <hi>Oratio pro fratribus in via dirigendis.</hi> </emph>
        </p>
<p>Deus, qui diligentibus te misericordiam tuam semper
impendis, et a servientibus tibi nulla es regione
longinquus, dirige viam famuli tui <hi>Ill.</hi> in voluntate
tua, ut te protectore, et te praeduce, <emph>212</emph> per justitiae
semitas sine offensione gradiatur. Per Dominum.</p>
<p> <hi>Alia.</hi> --Exaudi, Domine, preces nostras, et iter
famuli tui <hi>Ill.</hi> propitius comitare, eique misericordiam
tuam, sicut ubique es, ita ubique largire, quatenus,
ab omnibus adversitatibus tua opitulatione
defensus, justorum desideriorum potiatur effectibus,
et tibi gratiarum referat actionem. Per.</p>
<p> <hi>Alia.</hi> --Deus, qui ad vitam ducis, et confidentes
in te paterna protectione custodis, quaesumus ut
praesenti famulo tuo a nobis egredienti angelicum
<pb n="0211B"/>
tribuas comitatum, ut, ejus auxilio protectus, nullius
mali concutiatur formidine, nullo comprimatur
adversitatis angore, nullis irruentis inimici molestetur
insidiis; sed, spatiis necessarii itineris prospero
gressu peractis, propriisque locis feliciter restitutus,
universos reperiat sospites, ac debitas exsolvat tuo
nomini gratias. Per Dominum.</p>
<p>
          <emph> <hi>Missa pro iter agentibus.</hi> </emph>
        </p>
<p>Adesto, Domine, supplicationibus nostris, et viam
famuli tui <hi>Ill.</hi> in salutis tuae prosperitate dispone, ut
inter omnes viae et vitae hujus varietates tuo semper
protegatur auxilio. Per Dominum.</p>
<p> <hi>Super oblata.</hi> --Propitiare, quaesumus, Domine,
supplicationibus nostris, et oblationes has quas tibi
offerimus pro famulo tuo <hi>Ill.</hi> benignus assume, ut
<pb n="0211C"/>
viam illius et praecedente gratia tua dirigas, et subsequente
comitari digneris, ut de actu atque incolumitate
ejus secundum misericordiae tuae praesidia gaudeamus.
Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens aeterne Deus: a
quo deviare mori, coram quo ambulare vivere est.
Qui fideles tuos in tua via deducis, et miseratione
gratissima in veritatem inducis; qui Abrahae, Isaac
et Jacob in praesentis viae et vitae curriculo, custos,
dux et comes esse voluisti, et famulo tuo Tobiae angelum
praevium praeparasti; cujus immensam misericordiam
humillimis precibus imploramus, ut iter
famuli tui <hi>Ill.</hi> cum suis in prosperitate dirigere, eumque
<pb n="0211D"/>
inter viae et vitae hujus varietates digneris custodire,
quatenus, angelorum tuorum praesidio fultus,
intercessione quoque sanctorum tuorum munitus,
a cunctis adversitatibus tua miseratione defensus,
profectionis et reversionis suae felicitate potitus, et
compos reddatur justorum votorum, et de suorum
laetetur remissione peccatorum. Per Christum.</p>
<p>
          <pb n="0212A"/> <emph>213</emph> <hi>Benedictio.</hi> --Dirigat iter vestrum Dominus in
beneplacito suo, vobisque inseparabiliter benignissimus
custos inhaereat. Amen. Ducem vobis archangelum
Raphaelem adhibeat, et omnem a vobis incommoditatem
contrarietatemque propitiatus amoveat.
Amen. Desideriorum vestrorum pia vota clementer
impleat, ut et hic bona consequi, et ad aeternam
beatitudinem pervenire feliciter mereamini. Amen.
Quod ipse praestare.</p>
<p> <hi>Ad Complendum.</hi> --Deus infinitae misericordiae et
Majestatis immensae, quem nec spatia locorum, nec
intervalla temporum ab his quos tueris disjungunt,
adesto famulo tuo <hi>Ill.</hi> in te ubique fidenti, et per
omnem quam iturus est viam dux ei et comes esse
dignare; nihil illi adversitatis noceat, nihil difficultatis
<pb n="0212B"/>
obsistat; cuncta ei salubria, cuncta sint prospera;
et, sub ope dexterae tuae, quidquid justo expetierit
desiderio, celeri consequatur effectu. Per.</p>
<p>
          <emph> <hi>Orationes ad</hi> (660) <hi>clericum faciendum.</hi> </emph>
        </p>
<p>Oremus, dilectissimi fratres, Dominum nostrum
Jesum Christum pro hoc famulo suo <hi>Ill.,</hi> qui ad deponendam
comam capitis sui pro ejus amore festinat,
ut donet ei Spiritum sanctum, qui habitum religionis
in eo perpetuum conservet, et a mundi impedimento,
vel saeculari desiderio cor ejus defendat,
ut sicut immutatur in vultu, ita manus dextera ejus
ei virtutis tribuat incrementa, et ab omni caecitate
spiritali oculos ejus aperiat, et lumen ei aeternae gloriae
concedat. Qui vivit cum Deo Patre in unitate
<pb n="0212C"/>
ejusdem Spiritus sancti Deus. Per omnia saecula
saeculorum.</p>
<p> <hi>Item alia.</hi> --Adesto, Domine, supplicationibus
nostris, et hunc famulum tuum benedicere dignare,
cui in tuo sancto nomine habitum sacrae religionis
imponimus, ut, te largiente, et devotus in Ecclesia
persistere, et vitam percipere mereatur aeternam.
Per Dominum.</p>
<p> <hi>Dum tondes eum dicis Antiphonam</hi> Tu es, Domine,
qui restitues mihi haereditatem meam. <hi>Vers.</hi> Dominus
pars haereditatis meae, <hi>et</hi> Gloria. <hi>Item alia Antiphona,</hi> 
Haec est generatio, <hi>et</hi> Gloria. <hi>Item alia Antiphona,</hi> 
Hic accipiet benedictionem.</p>
<p> <hi>Oratio post tonsionem.</hi> --Praesta, omnipotens Deus,
huic famulo tuo <hi>Ill.</hi> cujus hodie capitis comam pro
<pb n="0212D"/>
divino amore deposuimus, ut in tua dilectione perpetuo
maneat et eum sine macula in sempiternum
custodias. Per Dominum.</p>
<p>
          <emph> <hi>Orationes et preces super</hi> (661) <hi>poenitentem confitentem
peccata sua more solito.</hi> </emph>
        </p>
<p>(662) Exaudi, Domine, preces nostras, et tibi
confitentium parce peccatis, ut quos conscientiae reatus
<pb n="0213A"/>
accusat, indulgentia tuae miserationis absolvat.
Per Dominum.</p>
<p> <emph>214</emph> <hi>Alia.</hi> --(663) Praeveniat hunc famulum
tuum, quaesumus, Domine, misericordia tua, ut omnes
iniquitates ejus celeri indulgentia deleantur. Per.</p>
<p> <hi>Alia.</hi> --(664) Adesto, Domine, supplicationibus
nostris, nec sit ab hoc famulo tuo clementiae tuae
longinqua miseratio. Sana vulnera, ejusque remitte
peccata, ut, nullis a te iniquitatibus separatus, tibi
Domino semper valeat adhaerere. Per.</p>
<p> <hi>Alia.</hi> --(665) Domine Deus noster, (666) qui offensione
nostra non vinceris, (667) sed satisfactione
placaris, respice, quaesumus, ad hunc famulum qui
se tibi peccasse graviter confitetur. Tuum est ablutionem
criminum dare, et veniam praestare peccantibus,
<pb n="0213B"/>
qui dixisti poenitentiam te malle peccatorum
quam mortem. Concede ergo, Domine, hoc (668)
ut tibi poenitentiae excubias celebret, et correctis
actibus suis, conferri sibi a te sempiterna gaudia
gratuletur. Per.</p>
<p> <hi>Alia.</hi> --(669) Precor, Domine, (670) clementiam
tuae Majestatis ac nominis, ut huic famulo tuo peccata
et facinora sua confitenti veniam dare, et praeteritorum
criminum debita relaxare digneris, qui
humeris filii tui ovem perditam reduxisti (671) ad
caulas; (672) qui publicani precibus vel confessione
placatus es. Tu etiam, Domine, et huic famulo tuo
placare, tu ejus precibus benignus (673) assiste, ut,
in confessione flebili (674) permanens, clementiam
tuam celeriter exoret, et, (675) sanctis altaribus restitutus,
<pb n="0213C"/>
spei rursus aeternae et coelesti gloriae (676)
reformetur. Per eumdem Dominum nostrum.</p>
<p>
          <emph>(677) <hi>Orationes ad reconciliandum poenitentem.</hi> </emph>
        </p>
<p>(678) Adesto, Domine, supplicationibus nostris,
et me, qui etiam misericordia tua primus indigeo,
clementer exaudi; et quem non electione meriti,
sed dono gratiae tuae constituisti operis hujus ministrum,
da fiduciam tui muneris exsequendi, et ipse
in nostro ministerio quod tuae pietatis est operare.
Per Dominum.</p>
<p> <hi>Alia.</hi> --(679) Praesta, quaesumus, Domine, huic
famulo tuo dignum poenitentiae fructum, ut Ecclesiae
tuae sanctae a cujus integritate deviarat peccando,
admissorum reddatur innoxius veniam consequendo.
Per Dominum nostrum.</p>
<p>
          <pb n="0213D"/> <hi>Item alia.</hi> --Deus, humani generis benignissime
conditor, et misericordissime reformator, qui hominem
invidia diaboli ab aeternitate dejectum unici
Filii tui sanguine redemisti, vivifica hunc famulum,
quem tibi nullatenus mori desideras, et qui non derelinquis
devium, assume correctum. Moveant pietatem
<pb n="0214A"/>
tuam, quaesumus, Domine, hujus famuli tui
lacrymosa suspiria. Tu ejus medere vulneribus, <emph>215</emph> 
tu jacenti manum porrige salutarem, ne Ecclesia tua
aliqua sui corporis portione vastetur, ne grex tuus
detrimentum sustineat, ne de familiae tuae damno
inimicus exsultet, ne renatum lavacro salutari mors
secunda possideat. Tibi ergo, Domine, supplices
preces, tibi fletum cordis effundimus, tu parce confitenti,
ut sic in hac mortalitate peccata sua, te adjuvante,
defleat, qualiter in tremendi judicii die sententiam
damnationis aeternae evadat; et nesciat quod
terret in tenebris, quod stridet iu flammis, atque, ab
erroris via ad iter reversus justitiae, nequaquam ultra
vulneribus saucietur; sed integrum sit ei atque perpetuum,
et quod gratia tua contulit, et quod misericordia
<pb n="0214B"/>
reformavit. Per eumdem Dominum nostrum
Jesum.</p>
<p>
          <emph> <hi>Missa</hi> (680) <hi>pro episcopo defuncto.</hi> </emph>
        </p>
<p>Da nobis, Domine, ut animam famuli tui <hi>Ill.</hi> episcopi,
quam de saeculi educis laborioso certamine,
sanctorum tuorum coetui tribuas esse consortem.
Per.</p>
<p> <hi>Super oblata.</hi> --Annue nobis, Domine, ut animae
famuli tui <hi>Ill.</hi> episcopi haec prosit oblatio, quam immolando,
totius mundi tribuisti relaxari delicta. Per
Dominum nostrum.</p>
<p> <hi>Infra actionem.</hi> --Hanc igitur oblationem, quam
tibi offerimus pro commemoratione depositionis animae
famuli tui <hi>Ill.</hi> episcopi, quaesumus, Domine,
<pb n="0214C"/>
ut placatus accipias; et quem in corpore constitutum
sedis apostolicae gubernaculo praeesse voluisti,
in electorum tuorum numero constitue sacerdotum;
diesque nostros.</p>
<p> <hi>Super diptycha.</hi> --Memento etiam, Domine, famulorum
tuorum <hi>Ill.,</hi> qui nos praecesserunt, et dormiunt
in somno pacis.</p>
<p>(681) <hi>Item post lectionem.</hi> --Istis, Domine, et omnibus
in Christo quiescentibus, locum refrigerii, lucis
et pacis indulgentiam deprecamur. Per Christum.</p>
<p> <hi>Ad Complendum.</hi> --His sacrificiis, quaesumus, omnipotens
Deus, purgata anima famuli tui <hi>Ill.</hi> episcopi
ad indulgentiam et refrigerium sempiternum
pervenire mereatur.</p>
<p>
          <emph> <hi>Item Missa pro episcopo defuncto.</hi> </emph>
        </p>
<p>
          <pb n="0214D"/>Deus, qui inter apostolicos sacerdotes famulum
tuum <hi>Ill.</hi> episcopum censeri fecisti, praesta, quaesumus,
ut quorum vicem gerebat ad horam in terris,
eorum perpetuo consortio laetetur in coelis. Per.</p>
<p> <hi>Super oblata.</hi> --Haec oblatio, Domine, quaesumus,
animam famuli tui <hi>Ill.</hi> episcopi omnibus vitiis humanae
<pb n="0215A"/>
conditionis absolvat, quae totius mundi tulit
etiam immolata peccatum. Per.</p>
<p> <emph>216</emph> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias
agere, Domine sancte, Pater omnipotens, aeterne
Deus: devotis clementiam tuam mentibus obsecrantes,
ut animam <hi>Ill.</hi> episcopi in electorum tibimet
pontificum numero jubeas consistere gaudentem, ut
qui hic tuo pro eis supplex deserviebat altari, gloriosa
illic cum eis tua gratuletur et laude. Per Christum
Dominum nostrum.</p>
<p> <hi>Infra actionem.</hi> --Hanc igitur oblationem servitutis
nostrae, quam tibi offerimus pro commemoratione
animae famuli tui <hi>Ill.</hi> episcopi, quaesumus, Domine,
placatus accipias, et cum praesulibus apostolicae dignitatis,
<pb n="0215B"/>
quorum est secutus officium, habere tribuas
sempiternae beatitudinis portionem, atque inter
summi pastoris efficias praecipua membra censeri;
diesque nostros.</p>
<p> <hi>Ad Complendum.</hi> --Da veniam, Domine, quaesumus,
per haec sancta mysteria, animae famuli tui <hi>Ill.</hi> 
episcopi, ut occursu non terreatur malo, sed tuo
protegatur auxilio. Per.</p>
<p> <hi>Alia.</hi> --Praesta, quaesumus, omnipotens Deus, ut
anima famuli tui <hi>Ill.</hi> episcopi, quam in hoc saeculo
commorantem sacris muneribus decorasti, coelesti
sede gloriosa exsultet. Per Dominum.</p>
<p>
          <emph> <hi>Item alia pro episcopo defuncto.</hi> </emph>
        </p>
<p>Suscipe, Domine, quaesumus, preces nostras pro
anima famuli tui <hi>Ill.</hi> episcopi, ut in pontificum tibimet
<pb n="0215C"/>
placitorum perpetua sede laetetur. Per.</p>
<p> <hi>Super oblata.</hi> --Offerimus, Domine, hostias placationis,
et laudis, ut perpetuae misericordiae largitate,
animam famuli tui <hi>Ill.</hi> episcopi in lucis aeternae facias
regione gaudere.</p>
<p> <hi>Praefatio.</hi> --Vere dignum et justum est, aequum et
salutare, nos tibi semper et ubique gratias agere,
Domine sancte, Pater omnipotens, aeterne Deus:
ineffabilem tuae clementiae potentiam suppliciter exorantes,
ut famulus tuus <hi>Ill.,</hi> beatorum tabernaculis
constitutus, evasisse se carnales glorietur angustias,
diemque judicii cum voto gratulationis exspectet.
Per Christum Dominum nostrum.</p>
<p> <hi>Infra actionem.</hi> --Hanc igitur oblationem, quam
tibi offerimus pro anima famuli tui <hi>Ill.</hi> episcopi,
<pb n="0215D"/>
quaesumus, Domine, ut placatus accipias; et quem
tuis altaribus servire tribuisti, ad beatorum pertinere
jubeas consortia sacerdotum; diesque nostros.</p>
<p> <hi>Ad Complendum.</hi> --Quaesumus, omnipotens Deus,
ut animam famuli <emph>217</emph> tui <hi>Ill.</hi> episcopi in congregatione
justorum aeternae beatitudinis jubeas esse
consortem. Per Dominum nostrum.</p>
<p>
          <emph> <hi>Alia Missa pro episcopo defuncto.</hi> </emph>
        </p>
<p>Deus, qui inter apostolicos sacerdotes famulum
tuum <hi>Ill.</hi> sacerdotali fecisti dignitate vigere, praesta,
quaesumus, ut eorum quoque perpetuo aggregetur
consortio. Per.</p>
<p> <hi>Super oblata.</hi> --Suscipe, Domine, quaesumus, pro
anima famuli tui <hi>Ill.</hi> sacerdotis, quas offerimus hostias,
<pb n="0216A"/>
ut pontificale cui donasti meritum, dones et
praemium. Per Dominum.</p>
<p> <hi>Ad Complendum.</hi> --Preces nostras, quaesumus,
Domine, quas in famuli tui <hi>Ill.</hi> episcopi depositione
deferimus, propitiatus exaudi, ut qui nomini tuo ministerium
fidele dependit, perpetua sanctorum societate
laetetur. Per Dominum.</p>
<p>
          <emph> <hi>Missa pro episcopo defuncto.</hi> </emph>
        </p>
<p>Deus, qui inter apostolicos sacerdotes famulum
tuum <hi>Ill.</hi> pontificali fecisti dignitate vigere, praesta,
quaesumus, ut eorum et perpetuo aggregetur consortio.
Per Dominum nostrum.</p>
<p> <hi>Super oblata.</hi> --Haec oblatio, Domine Deus, animam
famuli tui <hi>Ill.</hi> ab omnibus vitiis humanae conditionis
absolvat, quae totius mundi tollit etiam immolata
<pb n="0216B"/>
peccatum. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus: devotis
clementiam tuam mentibus obsecrantes, ut
animam famuli tui <hi>Ill.</hi> in electorum tibimet pontificum
numero gaudeas consistere gaudendo, ut qui
tuo pro eis supplex deserviebat altari, gloriosa illic
cum eis gratuletur laude. Per Christum Dominum
nostrum.</p>
<p> <hi>Ad Complendum.</hi> --Deus, cujus misericordiae non
est numerus, suscipe pro anima famuli tui <hi>Ill.</hi> sacerdotis
preces nostras, et lucis ei laetitiaeque regionem
in sanctorum tuorum societate concede. Per
Dominum nostrum.</p>
<p>
          <emph> <hi>Missa pro sacerdote defuncto.</hi> </emph>

<pb n="0216C"/>
        </p>
<p>Praesta, quaesumus, Domine, ut anima famuli et
sacerdotis tui <hi>Ill.</hi> quam in hoc saeculo commorantem
sacris muneribus decorasti, coelesti sede gloriosa
semper exsultet. Per Dominum.</p>
<p> <hi>Super oblata.</hi> --Suscipe, Domine, quaesumus, hostias
pro anima famuli et sacerdotis tui <hi>Ill.,</hi> ut cui
pontificale donasti praemium, dones et meritum. Per
Dominum.</p>
<p> <emph>218</emph> <hi>Ad Complendum.</hi> --Praesta, quaesumus, omnipotens
Deus, ut animam famuli et sacerdotis tui <hi>Ill.</hi> 
in congregatione justorum aeternae beatitudinis jubeas
esse consortem. Per Dominum.</p>
<p>
          <emph> <hi>Missa unius defuncti.</hi> </emph>
        </p>
<p>
          <pb n="0216D"/>Omnipotens sempiterne Deus, cui nunquam sine
spe misericordiae supplicatur, propitiare animae famuli
tui <hi>Ill.,</hi> ut qui de hac vita in tui nominis confessione
discessit, sanctorum tuorum numero eum
facias aggregari. Per Dominum nostrum.</p>
<p> <hi>Super oblata.</hi> --Propitiare, quaesumus, Domine,
animae famuli tui, <hi>Ill.,</hi> pro qua tibi hostias placationis
offerimus; et quia in hac luce in fide mansit
catholica, in futura vita ejus retributio condonetur.
Per Dominum nostrum.</p>
<p> <hi>Ad Complendum.</hi> --Praesta, quaesumus, omnipotens
Deus, ut animam famuli tui <hi>Ill.</hi> ab angelis lucis
susceptam in praeparata habitacula deduci facias
beatorum. Per Dominum.</p>
<p>
          <emph> <hi>Missa in die depositionis defuncti,</hi> (682) <hi>sive tertio,
septimo trigesimoque.</hi> </emph>

<pb n="0217A"/>
        </p>
<p>Adesto, Domine, quaesumus, pro anima famuli
tui <hi>Ill.,</hi> cujus in depositione sua officium commemorationis
impendimus, ut si aliqua ei saecularis macula
inhaesit, aut vitium mundiale infecit, dono tuae
pietatis indulgeas, et extergas. Per Dominum nostrum.</p>
<p> <hi>Alia.</hi> --Quaesumus, Domine, famulo tuo <hi>Ill.,</hi> cujus
tertium, <hi>vel</hi> septimum <hi>sive</hi> trigesimum obitus sui
diem commemoramus, sanctorum tuorum atque
electorum largire consortium, et rorem ei misericordiae
tuae perennem infunde. Per.</p>
<p> <hi>Super oblata.</hi> --Adesto, Domine, supplicationibus
nostris; et hanc oblationem, quam tibi offerimus ob
<pb n="0217B"/>
diem depositionis tertium, <hi>vel</hi> septimum, <hi>sive</hi> trigesimum,
pro anima famuli <hi>Ill.,</hi> placatus ac benignus
assume.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, per
Christum Dominum nostrum. Per quem salus mundi,
per quem vita hominum, per quem resurrectio mortuorum.
Per ipsum te, Domine, suppliciter deprecamur,
ut animae famuli tui <hi>Ill.,</hi> cujus diem depositionis
tertium, <hi>vel</hi> septimum, <hi>sive</hi> trigesimum celebramus,
indulgentiam largiri digneris perpetuam, atque
contagiis mortalitatis exutam in aeternae salvationis
partem restituas. Per quem Majestatem.</p>
<p> <emph>219</emph> <hi>Ad Complendum.</hi> --Omnipotens sempiterne
<pb n="0217C"/>
Deus, collocare dignare corpus et animam famuli tui <hi>Ill.,</hi> 
 cujus diem depositionis tertium, <hi>aut</hi> septimum, <hi>vel</hi> 
 trigesimum, celebramus, in sinibus Abrahae,
Isaac et Jacob, ut cum dies agnitionis tuae venerit,
inter sanctos et electos tuos eum resuscitari praecipias.
Per Dominum nostrum.</p>
<p>
          <emph> <hi>Missa in anniversario unius defuncti.</hi> </emph>
        </p>
<p>Praesta, Domine, quaesumus, ut anima famuli tui <hi>Ill.,</hi> 
 cujus anniversarium depositionis diem celebramus,
his purgata sacrificiis, indulgentiam pariter et
requiem capiat sempiternam. Per Dominum.</p>
<p> <hi>Super oblata.</hi> --Propitiare, Domine, supplicationibus
nostris pro anima et spiritu famuli tui <hi>Ill.,</hi> cujus
hodie annua dies agitur, pro qua tibi offerimus
sacrificium laudis, ut eam sanctorum tuorum consortio
<pb n="0217D"/>
sociare digneris. Per Dominum.</p>
<p> <hi>Ad Complendum.</hi> --Suscipe, Domine; preces nostras,
pro anima famuli tui <hi>Ill.,</hi> ut si quae ei maculae
de terrenis contagiis adhaeserunt, remissionis tuae
remedio deleantur.</p>
<p>
          <emph> <hi>Missa plurimorum defunctorum.</hi> </emph>
        </p>
<p>Propitiare, quaesumus, Domine, animabus famulorum
famularumque tuarum <hi>Ill. et Ill.</hi> misericordia
<pb n="0218A"/>
sempiterna, ut, mortalibus nexibus expeditas lux eas
aeterna possideat. Per.</p>
<p> <hi>Super oblata.</hi> --Hostias tibi, Domine, humili placatione
deferimus, ut animae famulorum famularumque
tuarum per haec placationis officia tuam misericordiam
consequantur. Per.</p>
<p> <hi>Ad Complendum.</hi> --Inveniant, quaesumus, Domine,
animae famulorum famularumque tuarum <hi>Ill. et
Ill.,</hi> omniumque in Christo quiescentium, lucis
aeternae consortium, qui in hac luce positi tuum consecuti
sunt sacramentum. Per.
</p>
      </div1>

<div1>
        <head>(683) INCIPIT ORDO (684) AD SACROS ORDINES BENEDICENDOS.</head>
<p>(685) <hi>Majores gradus ante Evangelium, minores vero
post Communionem dantur; et</hi> (686) <hi>minores quidem
<pb n="0218B"/>
Dominicis diebus, si necesse est,</hi> (687) <hi>majores vero
in Sabbatis duodecim lectionum per quatuor tempora
tantummodo.</hi> </p>
<p>
          <emph> <hi>Ordinatio ostiarii.</hi> </emph>
        </p>
<p>(688) <hi>Ostiarius cum ordinatur, postquam</hi> (689) <hi>ab
archidiacono instructus fuerit qualiter in domo Dei</hi> <emph>220</emph> 
 <hi>debeat conversari, ad suggestionem archidiaconi</hi> 
(690) <hi>tradat ei episcopus claves ecclesiae, dicens:</hi> Sic
age, quasi redditurus Deo rationem pro his rebus
quae istis clavibus recluduntur. (691) <hi>Et tradat ei
diaconus ostium ecclesiae.</hi> </p>
<p> <hi>Praefatio ostiarii.</hi> --(692) Deum Patrem omnipotentem
suppliciter deprecemur, ut hunc famulum suum <hi>Ill.</hi> 
benedicere dignetur, quem in officium ostiarii eligere
dignatus est, ut sit ei fidelissima cura in diebus ac
<pb n="0218C"/>
noctibus, (693) ad distinctionem horarum certarum
ad invocandum nomen Domini, adjuvante Domino
nostro Jesu Christo, qui cum eo vivit et regnat Deus
in unitate Spiritus sancti, per omnia saecula saeculorum.
Amen.</p>
<p>(694) <hi>Benedictio ejusdem.</hi> --Domine sancte, Pater
omnipotens, aeterne Deus, benedicere digneris hunc
famulum tuum, <hi>Ill.</hi> ostiarium, ut inter janitores
Ecclesiae (695) paret obsequia, et inter electos tuos
partem tuae mereatur habere mercedis. Per Dominum
nostrum.</p>
<p>
          <emph> <hi>Ordinatio lectoris.</hi> </emph>
        </p>
<p>(696) <hi>Lector cum ordinatur, faciat</hi> (697) <hi>de illo
verbum episcopus ad plebem, indicans ejus fidem ac
vitam, atque ingenium; post haec, spectante plebe,</hi> 
<pb n="0218D"/>
(698) <hi>tradat ei Codicem, de</hi> (699) <hi>quo lecturus sit, dicens:</hi> </p>
<p>(700) Accipe, et esto verbi Dei relator, habiturus,
si fideliter et utiliter impleveris officium, partem
cum his qui verbum Dei ministraverunt; eligunt te
fratres tui ut sis lector in domo Dei tui, et agnoscas
officium tuum, et impleas illud; potens est enim
Deus ut augeat tibi gratiam.</p>
<p>
          <pb n="0219A"/> <hi>Benedictio lectoris.</hi> --(701) Domine sancte, Pater
omnipotens, aeterne Deus, benedicere digneris famulum
tuum hunc in officium lectoris, ut assiduitate
lectionum, (702) distinctus atque (703) ordinatus,
et agenda dicat, et dicta opere compleat, et in utroque
sanctae Ecclesiae consulat. Per Dominum.</p>
<p>
          <emph> <hi>Ordinatio exorcistae.</hi> </emph>
        </p>
<p>(704) <hi>Exorcista, cum</hi> (705) <hi>ordinatur, accipiat de
manu episcopi libellum, in quo scripti sunt exorcismi,
dicente sibi episcopo.</hi> </p>
<p>(706) Accipe, et commenda memoriae, et (707)
habeto potestatem imponendi manum super energumenum,
sive baptizatum, sive catechumenum.</p>
<p>(708) <hi>Praefatio exorcistae.</hi> --(709) Deum Patrem
omnipotentem supplices deprecemur, ut hunc famulum
<pb n="0219B"/>
suum <hi>Ill.</hi> benedicere dignetur in officium exorcistae:
ut sit spiritalis imperator ad abjiciendos daemones
de corporibus obsessis, cum omni nequitia
eorum multiformi, adjuvante Domino nostro Jesu
Christo. Qui cum eo vivit et regnat Deus in unitate
Spiritus sancti.</p>
<p> <emph>221</emph> <hi>Benedictio exorcistiae.</hi> --(710) Domine sancte,
Pater omnipotens, aeterne Deus, benedicere digneris
hunc famulum tuum <hi>Ill.</hi> in officium exorcistae, et ad
impositionem manuum et oris officium eum eligere
digneris, ut imperium habeat (711) spirituum immundorum
coercendorum, et (712) probabilis sit
medicus Ecclesiae, (713) gratiae curationum virtute
confirmatus. Per Dominum.</p>
<p>
          <emph> <hi>Ordinatio acolythi.</hi> </emph>
        </p>
<p>
          <pb n="0219C"/>(714) <hi>Acolythus, cum ordinatur,</hi> (715) <hi>primum ab
episcopo doceatur qualiter in officio suo agere debeat;
sed</hi> (716) <hi>ab archidiacono accipiat ceroferarium cum
cereo, ut sciat se ad</hi> (717) <hi>accedenda ecclesiae luminaria
mancipari,</hi> (718) <hi>ita sibi dicente.</hi> </p>
<p>(719) Accipite hoc gestatorium luminis, ut per illud
valeatis adversariorum tenebras effugare, et verissimum
lumen, quod illuminat omnem hominem
venientem in mundum, fideliter invenire.</p>
<p>(720) Accipiat et urceolum vacuum (721) ad fundendum
(722) vinum in Eucharistia corporis.</p>
<p> <hi>Benedictio acolythi.</hi> --(723) Omnipotens sempiterne
Deus, fons lucis, et origo bonitatis, qui per
Jesum Christum Filium tuum, lumen verum, mundum
illuminasti, ejusque passionis mysterio redemisti,
<pb n="0219D"/>
benedicere dignare hunc famulum tuum,
quem in acolythi officium consecramus, poscentes
tuam clementiam, ut ejus mentem et lumine scientiae
illustres, et pietatus tuae rore irriges, ut ita perceptum
ministerium peragat, qualiter ad aeternam remunerationem
pervenire mereatur. Per eumdem
Dominum nostrum.</p>
<p>
          <emph>(724) <hi>Ordinatio subdiaconi.</hi> </emph>
        </p>
<p> <hi>Capitulum sancti Gregorii.</hi> --(725) Sicut qui invitatus
<pb n="0220A"/>
renuit, quaesitus refugit, sacris est altaribus
(726) removendus, sic qui ultro ambit, vel importunum
se ingerit, est procul dubio repellendus;
nam qui nititur ad altiora conscendere, quid agit,
nisi ut crescendo decrescat? Cur non perpendit
quia benedictio illi in maledictum convertitur, qui
ad hoc ut fiat haereticus promovetur?</p>
<p>(727) <hi>Subdiaconus cum ordinatur, quia manus impositionem
non accipit,</hi> (728) <hi>patenam de manu episcopi
accipiat vacuam, et calicem vacuum: de manu
archidiaconi accipiat</hi> (729) <hi>urceolum cum</hi> (730) <hi>aquamanili,
ac</hi> (731) <hi>manutergium. Exhibeatur in conspectu
episcopi patena et calix vacuus, et dicat episcopus:</hi> </p>
<p>(732) Vide, cujus ministerium tibi traditur; et
<pb n="0220B"/>
ideo si usque nunc fuisti tardus ad Ecclesiam,
amodo debes esse assiduus; si usque nunc somnolentus,
amodo vigil; si usque nunc ebriosus, amodo
sobrius; si usque nunc inhonestus, amodo castus.
Oblationes quae veniunt in altare panes propositionis
appellantur. De ipsis oblationibus tantum debet in
altari poni quantum populo possit sufficere, <emph>222</emph> 
ne aliquid putridum in sacrario remaneat. Pallae
vero (733) quae sunt in substratorio, in alio vase
debent lavari, in (734) alio corporales pallae. Ubi
pallae corporales lavatae fuerunt, nullum linteamen
ibidem aliud debet lavari; ipsa aqua in baptisterio
debet vergi. Ideo; te admoneo, tu talem te exhibe,
ut Deo placere possis.</p>
<p>Et tradat ei calicem et patenam.</p>
<p>
          <pb n="0220C"/> <hi>Ordinatio subdiaconi.</hi> --(735) Oremus Deum ac
Dominum nostrum, ut super servum suum <hi>Ill.,</hi> 
quem ad subdiaconatus officium vocare dignatus
est, infundat benedictionem et gratiam suam, ut in
conspectu suo fideliter serviens, praedestinata sanctis
praemia consequatur, auxiliante Domino nostro
Jesu Christo, qui cum eo vivit et regnat Deus.</p>
<p> <hi>Benedictio subdiaconi.</hi> --(736) Domine sancte,
Pater omnipotens, aeterne Deus, benedicere digneris
famulum tuum hunc, quem ad subdiaconatus officium
eligere dignatus es, uti eum sacrario tuo sancto
strenuum sollicitumque coelesti militiae instituas,
et sanctis altaribus fideliter subministret, et requiescat
super eum Spiritus sapientiae et intellectus
Spiritus consilii et fortitudinis, Spiritus scientiae et
<pb n="0220D"/>
pietatis. Repleas eum Spiritu timoris tui, et eum
ministerio divino confirmes, ut obediens facto, atque
dicto parens, tuam gratiam consequatur. Per
Dominum nostrum, etc., in unitate ejusdem.</p>
<p>
          <emph>(737) <hi>Ordo qualiter in Romana Ecclesia diaconi
et presbyteri ordinandi sunt.</hi> </emph>
        </p>
<p> <hi>Mensis primi, quarti, septimi et decimi, Sabbatorum
die in duodecim lect., ad sanctum Petrum, ubi
Missae celebrantur, postquam Antiphonam ad Introitum
<pb n="0221A"/>
dixerint, data Oratione, venit archidiaconus, et offert
eum qui ordinandus est pontifici, ita dicens:</hi> </p>
<p>Postulat sancta mater Ecclesia catholica, ut hunc
praesentem subdiaconem ad onus diaconii, vel diaconum
ad onus presbyterii ordinetis.</p>
<p> <hi>Interrogat episcopus:</hi> Scis illum dignum esse? <hi>Respondet
offerens:</hi> </p>
<p>Quantum humana fragilitas nosse sinit, et scio, et
testificor ipsum dignum esse ad hujus onus officii.</p>
<p> <hi>Et tunc annuntiat pontifex populo, dicens:</hi> </p>
<p>Auxiliante Domino Deo et Salvatore nostro Jesu
Christo.</p>
<p> <hi>Iterum dicit:</hi> --Auxiliante Domino Deo et Salvatore
nostro Jesu Christo, eligimus in ordinem diaconii,
sive presbyterii <hi>Ill.</hi> subdiaconum, sive diaconum
<pb n="0221B"/>
de (738) titulo <hi>Ill. Ill.,</hi> presbyterum (739)
de titulo <hi>Ill.</hi> Si (740) quis autem habet aliquid
contra hos viros, pro Deo et propter Deum cum fiducia
exeat, et dicat. Verumtamen memor sit conditionis
suae.</p>
<p> <hi>Et post modicum intervallum mox</hi> (741) <hi>incipiunt
omnes</hi> Kyrie eleison, <hi>cum litania. Hac expleta ascendunt
ipsi electi ad sedem pontificis, et benedicit eos
ad quod vocati sunt, et descendentes stant in ordine
suo, benedictione percepta.</hi> <emph>223</emph> <hi>Diaconus cum ordinatur,</hi> 
(742) <hi>solus episcopus, qui eum benedicit,
manum super caput illius ponat, quia non ad sacerdotium,
sed ad ministerium consecratur. Ad ordinandum
diaconum et presbyterum, prima Oratio dicitur legendo.
Et sequitur Oratio. Et non dicitur,</hi> Vere dignum,
<pb n="0221C"/> <hi>in consecratione.</hi> </p>
<p> <hi>Oratio.</hi> --Oremus (743), dilectissimi, Deum Patrem
omnipotentem, ut super hunc famulum suum,
quem in sacrum ordinem dignatur assumere, benedictionis
suae gratiam clementer effundat, eique
donum consecrationis indulgeat, per quod eum ad
praemia aeterna perducat, auxiliante Domino nostro
Jesu Christo. Qui cum eo vivit et regnat.</p>
<p> <hi>Oremus.</hi> --(744) Exaudi, Domine, preces nostras,
et super hunc famulum tuum Spiritum tuae
benedictionis emitte, ut coelesti munere ditatus, et
tuae gratiam possit Majestatis acquirere, et bene vivendi
aliis exemplum praebere. Per Dominum, etc.,
in unitate ejusdem.</p>
<p> <hi>Consecratio.</hi> --(745) Adesto, quaesumus, omnipotens
<pb n="0221D"/>
Deus, (746) honorum dator, ordinum distributor,
officiorumque dispositor. Qui in te manens
innovas omnia, et cuncta disponens per Verbum,
Virtutem, Sapientiamque tuam Jesum Christum Filium
tuum Dominum nostrum, sempiterna providentia
praeparas, et singulis quibusque temporibus
aptanda dispensas. Cujus corpus, Ecclesiam tuam
coelestium gratiarum varietate distinctam, suorumque
connexam discretione membrorum, per legem
mirabilem totius compagis unitam in augmentum
templi tui, crescere dilatarique largiris, sacri muneris
servitutem trinis gradibus ministrorum nomini
tuo militare constituens. Electis ab initio Levi filiis,
qui, in mysticis operationibus domus tuae fidelibus
<pb n="0222A"/>
excubiis permanentes, haereditatem benedictionis
aeternae sorte perpetua possiderent. Super hunc quoque
famulum tuum, quaesumus, Domine, placatus intende,
quem tuis sacrariis serviturum in officium diaconi
suppliciter dedicamus. Et nos quidem, tanquam
homines divini sensus et summae rationis ignari,
hujus vitam, quantum possumus, aestimamus. Te
autem, Domine, ea quae nobis sunt ignota non transeunt,
te occulta non fallunt. Tu cognitor secretorum,
tu scrutator es cordium, tu ejus vitam coelesti
poteris examinare judicio, quo semper praevales, et
admissa purgare, et (747) ea quae sunt agenda concedere.
Emitte in eum, Domine, quaesumus, Spiritum
sanctum, quo in opus ministerii fideliter exsequendi
septiformis gratiae tuae munere roboretur.
<pb n="0222B"/>
Abundet in eo totius forma virtutis, auctoritas modesta,
pudor constans, innocentiae puritas, et spiritalis
observatio disciplinae; in moribus ejus praecepta
tua fulgeant, ut suae castitatis exemplo imitationem
sancta plebs acquirat; et bonum conscientiae
testimonium proferens, in Christo firmus, et stabilis
perseveret; dignisque successibus de inferiori
gradu per gratiam tuam capere potiora mereatur.
Per eumdem Dominum nostrum Jesum Christum.</p>
<p>
          <emph>(748) <hi>Quando stolam eum induis, sic dices.</hi> </emph>
        </p>
<p>Per hoc signum vobis diaconatus officium humiliter <emph>224</emph> 
 imponimus, ut firmamentum mensae divinae
tanquam sustentacula columnarum esse possitis,
et praecones regis coelestis irreprehensibiliter
existere mereamini.</p>
<p>
          <pb n="0222C"/>(749) <hi>Presbyter cum ordinatur, episcopo eum benedicente,
et manum super caput ejus tenente, etiam
omnes presbyteri, qui praesentes sunt, manus suas
juxta manum episcopi super caput illius teneant.</hi> </p>
<p>
          <emph> <hi>Oratio ad presbyteros ordinandos.</hi> </emph>
        </p>
<p>(750) Oremus, dilectissimi, Deum Patrem omnipotentem,
ut super hunc famulum suum, quem ad
presbyterii munus elegit, coelestia dona multiplicet,
et quae ejus dignatione suscipit, ipsius exsequatur
auxilio, auxiliante Domino nostro Jesu Christo.</p>
<p> <hi>Oremus.</hi> --(751) Exaudi nos, quaesumus, Domine
Deus noster, et super hunc famulum tuum benedictionem
sancti Spiritus, et gratiae sacerdotalis effunde
virtutem, ut quem tuae pietatis aspectibus offerimus
consecrandum, perpetua muneris tui largitate
<pb n="0222D"/>
consequaris. Per Dominum.</p>
<p>(752) <hi>Consecratio.</hi> --(753) Domine sancte, Pater
omnipotens, aeternae Deus, (754) honorum auctor,
et distributor omnium dignitatum, per quem proficiunt
universa, per quem cuncta firmantur, amplificatis
semper in melius naturae rationalis incrementis
per ordinem congrua ratione dispositum. Unde et
sacerdotales gradus atque officia Levitarum, sacramentis
mysticis instituta creverunt, ut cum (755)
pontifices summos regendis populis praefecisses, ad
eorum societatis et operis adjumentum, sequentis
ordinis viros et secundae dignitatis eligeres. Sic in
eremo per septuaginta virorum prudentium mentes
Moysi spiritum propagasti, quibus ille adjutoribus
<pb n="0223A"/>
usus in populo innumeras multitudines facile gubernavit.
Sic in Eleazaro et Ithamar filiis Aaron paternae
plenitudinis abundantiam transfudisti, ut ad hostias
salutares et frequentioris officii sacramenta ministerium
sufficeret sacerdotum. Hac providentia, Domine,
apostolis Filii tui, doctores fidei, comites
addidisti, quibus illi orbem totum secundis praedicatoribus
impleverunt. Quapropter infirmitati quoque
nostrae, Domine, haec adjumenta largire, quia
quanto magis fragiliores sumus, tanto his pluribus
indigemus. Da, quaesumus, omnipotens Pater, in
hunc famulum tuum presbyterii dignitatem, innova
in visceribus ejus Spiritum sanctitatis; et acceptum
a te, Deus, secundi meriti munus obtineat, censuramque
morum exemplo suae conversationis insinuet.
<pb n="0223B"/>
Sit probus cooperator ordinis nostri, et luceat in eo
totius forma justitiae, ut, bonam rationem dispensationis
sibi creditae redditurus, aeternae beatitudinis
praemia consequatur. Per eumdem Dominum.</p>
<p>(756) <hi>Hic vestis ei casulam.</hi> --Benedictio Patris,
et Filii, et Spiritus sancti descendat super te, ut sis
benedictus in ordine sacerdotali, et offeras placabiles
Hostias pro peccatis atque offensionibus populi
omnipotenti Deo. Cui est honor et gloria in saecula
saeculorum.</p>
<p> <emph>225</emph> <hi>Consecratio manus.</hi> --(757) Consecrentur
manus istae, quaesumus, Domine, et sanctificentur
per istam unctionem et nostram benedictionem, ut
quaecunque benedixerint, benedicta sint, et quaecunque
sanctificaverint sanctificentur. Per.</p>
<p>
          <pb n="0223C"/>(758) <hi>Episcopus cum ordinatur, duo</hi> (759) <hi>episcopi
ponant et teneant Evangeliorum codicem super caput
ejus; et uno super eum fundente benedictionem,</hi> (760) <hi>reliqui omnes episcopi, qui adsunt,</hi> 
 (761) <hi>manibus suis
caput ejus tangant.</hi> </p>
<p>
          <emph>(762) <hi>Oratio ad ordinandos episcopos.</hi> </emph>
        </p>
<p>(763) Oremus, dilectissimi nobis, ut his viris (764)
ad utilitatem Ecclesiae providendam electis benignitas
omnipotentis Dei gratiae suae tribuat largitatem.
Per Dominum nostrum.</p>
<p> <hi>Benedictio episcoporum.</hi> --(765) Adesto supplicationibus
nostris, omnipotens Deus, et quod humilitatis
nostrae gerendum est ministerio, tuae virtutis
impleatur effectu. Per.</p>
<p> <hi>Alia.</hi> --(766) Propitiare, Domine, supplicationibus
<pb n="0223D"/>
nostris, et inclinato super hunc famulum tuum cornu
gratiae sacerdotalis, benedictionis tuae in eo effunde
virtutem. Per.</p>
<p> <hi>Consecratio.</hi> --(767) Deus honorum omnium,
(768) Deus omnium dignitatum quae gloriae tuae sacratis
famulantur ordinibus, Deus qui, Moysen famulum
tuum secreti familiaris affatu inter caetera coelestis
documenta culturae de habitu quoque indumenti
sacerdotalis instituens, electum Aaron mystico
amictu vestiri inter sacra jussisti, ut intelligentiae
<pb n="0224A"/>
sensum de exemplis priorum caperet secutura posteritas,
nec eruditio doctrinae tuae ulli deesset aetati;
cum et apud veteres reverentiam ipsa significationum
species obtineret, et apud nos certiora essent
experimenta rerum quam aenigmata figurarum; illius
namque sacerdotii anterioris habitus nostrae
mentis ornatus est, et (769) pontificalem gloriam
non jam nobis honor, commendat vestium, sed
splendor animarum, (770) quia et illa quae tunc carnalibus
blandiebantur obtutibus, ea potius quae in
ipsis erant intelligenda poscebant; et idcirco huic
famulo tuo, quem (771) ad summi sacerdotii ministerium
elegisti, hanc, quaesumus, Domine, gratiam
largiaris, ut (772) quidquid illa velamina in fulgore
auri, in nitore gemmarum, in multimodi operis varietate
<pb n="0224B"/>
signabant, hoc in ejus moribus actibusque
clarescat. (773) <hi>Hic accipis chrisma.</hi> Comple, Domine,
in sacerdote tuo mysterii tui summam, et ornamentis
totius glorificationis instructum (774) coelestis
unguenti flore +sanctifica. (775) <hi>Hic fundis in
caput ejus.</hi> Hoc, Domine, copiose in ejus caput + influat,
hoc in oris subjecta + decurrat, hoc in totius
corporis extrema descendat, ut tui Spiritus virtus,
et interiora ejus repleat, et exteriora circumtegat.
Abundet in eo constantia fidei, puritas dilectionis,
(776) sinceritas pacis; (777) tribuas ei, <emph>226</emph> Domine,
cathedram episcopalem ad regendam Ecclesiam
tuam, et plebem universam. Sis ei auctoritas,
sis ei firmitas, sis ei potestas. Multiplices super eum
benedictionem et gratiam tuam, ut ad exorandam
<pb n="0224C"/>
semper misericordiam tuam, tuo munere semper
idoneus, tua gratia possit esse devotus. Per.</p>
<p>
          <emph>(778) <hi>Si papa ordinatus est, haec addi debent in
loco ubi scriptum est:</hi> </emph>
        </p>
<p>Et idcirco huic famulo tuo, quem apostolicae sedis
praesulem (779) et primatem omnium qui in orbe
terrarum sunt sacerdotum ac universalis Ecclesiae
tuae doctorem dedisti, et ad summi sacerdotii ministerium
elegisti, hanc, quaesumus, Domine, gratiam
largiaris.</p>
<p> <hi>Super oblata.</hi> --Haec hostia, Domine, quaesumus,
emundet nostra delicta, et (780) sacrificium celebrandum
subditorum tibi corpora mentesque sanctificet.
Per Dominum nostrum.</p>
<p> <hi>Infra actionem.</hi> --(781) Hanc igitur oblationem
<pb n="0224D"/>
servitutis nostrae, sed et cunctae familiae tuae, quam
tibi offerimus, etiam pro famulo tuo <hi>Ill.,</hi> quem ad
episcopatus ordinem promovere dignatus es, quaesumus,
Domine, ut placatus accipias, et propitius in
eo tua dona custodias, ut quod divino munere consecutus
est, divinis effectibus exsequatur; diesque
nostros, etc.</p>
<p> <hi>Ad Complendum.</hi> --(782) Haec nos communio,
Domine, purget a crimine, et coelestis remedii faciat
<pb n="0225A"/>
esse consortes. Per Dominum nostrum Jesum Christum.</p>
<p>
          <emph> <hi>Oratio in</hi> (783) <hi>natali papae.</hi> </emph>
        </p>
<p>Deus, qui licet sis magnus in magnis, mirabilia
tamen gloriosus operaris in minimis, concede mihi
indigno famulo tuo, sacris convenienter servire mysteriis,
atque in omnibus tua misericordia protegat
quem conscientiae reatus accusat. Per.</p>
<p> <hi>Alia.</hi> --Deus, qui populis tuis indulgentia consulis,
et amore dominaris, da Spiritum sapientiae quibus
dedisti regimen disciplinae, ut de profectu sanctarum
ovium fiant gaudia aeterna pastorum. Per Dominum
nostrum.</p>
<p> <hi>Super oblata.</hi> --Hostiam tibi, Domine, laudis exsolvo,
suppliciter implorans, ut quod immerito
<pb n="0225B"/>
mihi contulisti, intercedente beato Petro apostolo
tuo, propitius exsequaris. Per.</p>
<p> <hi>Praefatio.</hi> --Vere dignum et justum est, aequum
et salutare, nos tibi semper et ubique gratias agere,
Domine sancte, Pater omnipotens, aeterne Deus, ut
quia in manu tua dies nostri vitaque consistit, sicut
honorem nobis indignis largiris ministerii, sic quoque
tribuas rationabilis obsequii propitius incrementum.
Et tua dona in nobis custodias, ut <emph>227</emph> 
ejus suffragiis apud te semper reddar acceptus, cujus
me vice hodie Ecclesiae tuae praeesse voluisti.
Per Christum.</p>
<p> <hi>Ad Complendum.</hi> --Corporis sacri et pretiosi
sanguinis repleti libamine, quaesumus, Domine Deus
noster, ut gratiae tuae munus, quod nobis immeritis
<pb n="0225C"/>
contulisti, intercedente beato Petro apostolo tuo,
propitius muniendo custodias. Per Dominum nostrum.</p>
<p>
          <emph> <hi>Missa propria</hi> (784) <hi>in die ordinationis suae.</hi> </emph>
        </p>
<p>Deus, qui non propriis suffragantibus meritis, sed
sola ineffabilis gratiae largitate, me familiae tuae
praeesse jussisti, tribue tibi digne persolvere ministerium
sacerdotalis officii, et ecclesiasticis convenienter
servire ministeriis, plebemque commissam,
te in omnibus protegente, gubernare concede. Per.</p>
<p> <hi>Alia.</hi> --Deus, mundi Creator et rector, ad humilitatis
meae preces placatus intende, et me famulum
tuum, quem nullis suffragantibus meritis, sed immensa
largitate clementiae tuae coelestibus mysteriis
<pb n="0225D"/>
servire tribuisti, dignum sacris altaribus fac ministrum,
ut quod mea celebrandum voce depromitur,
tua sanctificatione firmetur. Per Dominum nostrum.</p>
<p> <hi>Super oblata.</hi> --Ad gloriam, Domine, tui nominis,
annua festa repetentes sacerdotalis exordii,
Hostiam tibi laudis offerimus, suppliciter exorantes,
ut cujus ministerii vice tibi servimus immeriti, suffragiis
ejus reddamur accepti. Per.</p>
<p> <hi>Infra actionem.</hi> --Hanc igitur oblationem, quam
tibi offero ego tuus famulus et sacerdos ob diem, in
quo me dignatus es ministerio sacro constituere sacerdotem,
<pb n="0226A"/>
obsecro, Domine, placatus suscipias, Majestatem
tuam supplex exorans ut in me quod largiri
dignatus es, propitius custodire digneris. Per.</p>
<p> <hi>Benedictio.</hi> --Omnipotens Deus, qui in populo
suo ministerio utitur sacerdotum, conferat vobis suae
propitiationis et benedictionis donum. Amen. Quique
me indignum nullis existentibus meritis, sed
gratuita sua pietate huic Ecclesiae praeesse voluit,
suffragiis sanctorum suorum me ab omnibus vinculis
peccatorum absolvat, sanctisque suis altaribus
strenuum dignumque ministrum efficiat. Amen.
Quatenus, per exempla sanctorum sacerdotum qui
in hac sede et in hoc ministerio ei placuerunt gradientes,
gregemque commissum secundum suam voluntatem,
eo opitulante, regentes, ab omnium pastorum
<pb n="0226B"/>
Pastore Christo Domino praemia sanctis
promissa una cum subditis percipere et in electorum
numero mereamur adjungi. Amen. Quod ipse
praestare dignetur.</p>
<p> <emph>228</emph> <hi>Ad Complendum.</hi> --Repleantur consolationibus
tuis, Domine, quaesumus, tuorum corda fidelium,
pariterque etiam et de Ecclesiae praesule, et de
suorum votorum plenitudine gratiarum referant
actionem. Per.</p>
<p>
          <emph> <hi>Orationes pro adepta dignitate.</hi> </emph>
        </p>
<p>Deus, cui omnis potestas et dignitas famulatur, da
famulo tuo <hi>Ill.</hi> prosperum suae dignitatis effectum,
in qua te semper timeat, tibique jugiter placere
contendat. Per Dominum.</p>
<p> <hi>Alia.</hi> --Omnium, Domine, fons bonorum justorumque
<pb n="0226C"/>
provectuum, tribue, quaesumus, <hi>Ill.</hi> famulo
tuo adeptam bene gerere dignitatem, et a te sibi
praestitam bonis operibus comprobare. Per Dominum
nostrum.</p>
<p>
          <emph>(785) <hi>Oratio ad abbatem faciendum.</hi> </emph>
        </p>
<p>Quaesumus, omnipotens Deus, famulum tuum <hi>Ill.,</hi> 
quem ad regimen animarum elegimus, gratiae tuae
dono prosequere, ut te largiente cum ipsa tibi nostra
electione placeamus. Per.
</p>
      </div1>

<div1>
        <head>(786) INCIPIUNT APOLOGIAE.</head>
<p>(787) Impellit ministrandi officium (788) Hostia
salutaris populi pro delicto, terret conscientia indebiti
sacerdotii pro reatu. Si a me omnium sacerdotum
(789) peripsema sacrificium offeratur, pollutae
conscientiae crimen augetur. Si tantae Majestati universae
<pb n="0226D"/>
carnis judici non offertur, negligentiae reatus
ascribitur. Inter haec tuae, omnipotens, libramen
pietatis imploro, cujus ultionis diem accusante conscientia
pertimesco. (790) Ne indignum, quaeso,
misericordia tua judices, quem a tempore poenitentiae
non excludis. (791) Suspende securim, donec
cultor vineae admoveat cophinum stercoris infructuosae
arboris ad radicem. Parce mihi, Domine clementissine,
poenitenti, qui David post lapsum clementer
ad veniam revocasti; qui Petri misericors
<pb n="0227A"/>
amare flentis lacrymas respexisti, qui latronem in
crucis patibulo tanti facinoris reum divina gratia
illustrasti, cui mox obtinuit confessio (792) perspicue
Dei Filium, fides praemium, poena veniam,
lamenta gaudia sempiterna, (793) dum confessor in
cruce, possessor exstitit paradisi post crucem. Sed
quia verba venia tuae pietatis indigent, quae indigni
sacerdotis opera non commendant, saltim astantium
vota suscipe, ut et mihi suis apud te precibus veniam,
et eorum meritis sacrificia nostrorum vulnerum
salubriter nobis conferant medicinam, (794) ut
quia omnipotens pro omnibus factus es hostia pro
peccatis, adsis nobis sanctificatio in sacrificio pro
delictis, Christe, Salvator mundi, qui cum aeterno
Patre una cum Spiritu sancto vivis et regnas Deus.
<pb n="0227B"/>
Per omnia saecula saeculorum.</p>
<p> <hi>Item apologia.</hi> --(795) Ante oculos tuos, Domine,
reus conscientiae testis assisto: rogare vix (796) audeo
quod impetrare <emph>229</emph> non mereor. Tu (797)
enim scis, Domine, omnia quae aguntur in nobis.
(798) Erubescimus confiteri quod (799) per nos non
timemus (800) admittere. Verbis tibi tantum obsequimur,
corde mentimur, et quod velle nos dicimus,
nolle nostris actibus approbamus. (801) Parce, Domine,
confitentibus ignosce. Peccavimus, miserere,
te rogamus. Et quia in sacramentis tuis meus sensus
(802) infirmus est, praesta, quaesumus, (803) ut qui
ex nobis duri cordis verba non suscipis, (804) per te
nobis veniam largiaris. (805) Per Dominum.</p>
<p> <hi>Item apologia.</hi> --(806) Conscientia quidem trepidi,
<pb n="0227C"/>
omnipotens Deus, ad altare tuum accedimus, sed fiduciam
de tuae pietatis misericordia retinemus. Et licet
ad celebranda sacrificia semper inveniamur indigni,
(807) sed si recedimus, veremur de inobedientia
condemnari. Pro (808) qua re dignare nos pietate
paterna placito vultu respicere, et cordis nostri interiora
purgare. (809) Et si nos pondere peccatorum
nostrorum ac reatu constringimur, nostrarum tamen
precum obtentu tibi sint, quaesumus, Domine, in omnibus
placita mysteria consecranda. Per.</p>
<p> <hi>Item apologia.</hi> --(810) Ignosce, Domine, ignosce,
(811) quod dum rogare compellor, dum per immunda
labia nomen sanctum tuum assumo, et (812) cum
pudendorum actuum secreta confiteor, (813) non habeo
apud te nec verba sine crimine. Tu enim conscientiae
<pb n="0227D"/>
meae vulnera et (814) cogitationum mearum
occulta nosti, et immunditias meas tu solus agnoscis.
Miserere mihi, Domine, miserere mihi, ignosce
mysterii tui secreta tractanti, nec indignum misericordia
tua judices quem pro aliis rogare permittis,
et in quo testimonium boni operis non agnoscis
officium saltem dispensationis creditae non recuses.
Per (815) Dominum nostrum.</p>
<p> <hi>Item alia.</hi> --(816) Rogo te, Deus Sabaoth altissime,
pater sancte, (817) uti me tunica castitatis digneris
<pb n="0228A"/>
accingere, lumbosque meos balteo tui amoris ambire,
ac renes cordis mei igne tuae charitatis urere, ut
pro peccatis meis possim intercedere, et astantis populi
peccatorum veniam promereri, ac pacificas singulorum
hostias immolare, me quoque tibi audaciter accedentem
non sinas perire, sed dignare lavare, ornare
et leniter suscipere. Per Dominum nostrum Jesum.</p>
<p> <hi>Item alia.</hi> --(818) Ante aeterni regis Christi praesentiam
nostra indigna accedunt praeconia quae valent populi
impetrare delicta. (819) Livore torquetur conscientia,
quia sacris mysteriis offerendis se ingerit criminosam;
et dum respicit admissa, terretur tuis conspectibus
astare confusa. Sed quaeso humilis reus, quia ad
te post lapsum redeo devius, jaceo saucius, in te vilis
respiro, bone medice, vulneratus, ut qui sacrificia
<pb n="0228B"/>
altaribus tuis munda offerri praecipis, cum offerentium
meritis sacerdotis indigni labia polluta sanctifices,
qui indigere me miserum tua, Christe Salvator inclyte,
misericordia recognoscis. Qui vivis et regnas.</p>
<p> <emph>230</emph> <hi>Item alia in festivitate sanctorum.</hi> --(820)
Eripiat nos, quaesumus, Domine, tuorum deprecatio
sanctorum, et sicut per Moysem famulum tuum peccata
populi dimisisti, ita per intercessionem sanctorum
tuorum nostra omnium jubeas relaxari delicta.
Per Dominum.</p>
<p> <hi>Item apologiae quotidianae sacerdotis propriae.</hi> --(821)
 Mordacis conscientiae stimulis et delictorum
nostrorum recordatione commoniti (822), te Deum
indulgentiae deprecamur, ut quidquid dicto, facto,
cogitatione (823) peccatum est, sive lubricae aetatis
<pb n="0228C"/>
impulsu, sive ignorantiae errore (824) commissum,
pietas Domini nostri Jesu Christi (825) resolvere ac
indulgere dignetur. Per.</p>
<p> <hi>Item alia.</hi> --(826) Indignum me, Domine, sacris tuis
esse fateor, qui innumeris quotidie peccatis fuscor.
(827) Quid ego te blandis verbis rogare praesumo,
quem improbis saepissime factis offendo? tu enim
mihi medicinam (828) ingeris, ego (829) sanitati meae
contraria ago. Legem tuam sacris inditam paginis lego,
sanam vero disciplinam infelix negligo. Ad tuum
quidem altare quasi devotus accedo, sed a praeceptis
tuis contumaci corde (830) recedo. Da ergo mihi,
Domine, cor compunctum, quo veraciter odio habeam
peccatum. Meum est, si donaveris, delicta
deflere; tuum est etiam (831) nubem eam cito delere,
<pb n="0228D"/>
ut (832) qui hanc palmam amiserim inimico fraudante,
(833) ad veniam saltem pertineam, te Domino
miserante. (834) Tibi enim Deo est honor regum Regi
cunctorum per cuncta regnanti saecula saeculorum.</p>
<p> <hi>Item alia.</hi> --(835) Projectis nobis, Domine, in
condemnationem operum nostrorum, da capiti nostro
aquam, et oculis nostris fontem infunde lacrymarum,
ut peccati maculas abluendo ultrices poenarum flammas
fletuum ubertate vincamus, (836) quia tibi non
sunt occulta quae (837) gerimus. Sit (838) in nobis,
<pb n="0229A"/>
Domine, non oris tantum confessio, sed et doloris;
non excusatio criminum, sed lamentatio peccatorum.
(839) Castos enim nostri corporis oculos lasciviae
(840) mundi violavit aspectus. (841) Mores corrupti,
disciplina vitiata, simulatio in vultu, fallacia
in verbis, dolus in corde, volubilitas in lingua, operatio
stulta, mens dubia, concupiscentia carnalis, (842)
sollicitudo carnis, oblivio animae, negligentia sanctitatis,
super haec autem mortis timor increvit. Miserere
nobis, Domine, miserere nobis. Da (843) praeteritis
veniam, praesentibus emendationem, futuris largire
custodiam. Per.</p>
<p> <hi>Item alia.</hi> --(844) Ita, Domine, immensi criminis
rei, conscientia teste, confundimur, ut ad officium
tuum nec securi possimus venire, nec liberi. Quis
<pb n="0229B"/>
enim pensans peccatum suum, (845) nec se a facie
tua vellet abscondere, si liceret tantae majestatis
oculos declinare, si aut evasurus lateret, aut occultatus
evaderet? Aut quis non magis videre te
cuperet, si non jam hinc (846) quodcunque peccantem
prospicis plus timeret? Ergo quia tu ubique nos
invenis, ad te confugimus, quem fugere non valemus.
Restat miseris non latebras intervenire, sed lacrymas.
Foveat <emph>231</emph> indulgentia, quos terret offensa.
Minatur potentia, sed misericordia consoletur.
Ex te est qui liberet, per te est qui excuset. Parce,
Pater omnipotens; et quos aspicis humiles per reatum,
erectos munerare digneris in praemio. Et quos
intelligis per confessionem miseros, non facias in
examinatione confusos. Per Dominum.</p>
<p>
          <pb n="0229C"/>(847) <hi>Item alia in tribulatione.</hi> --(848) Si ante
oculos tuos, Domine, culpas quas fecimus, et (849)
plagas quas excipimus conferamus, minus est quod
patimur, majus est (850) quod meremur. Peccati poenam
sentimus, et peccandi pertinaciam non vitamus.
In flagellis tuis fragilitas nostra (851) frangitur, et
iniquitas non mutatur. Mens aegrota torquetur, et cervix
dura non flectitur. Vita in dolore suspirat, et (852)
in opere non (853) emendat. Si exspectas, (854) non
corrigimur; si vindicas, non duramus. Confitemur
(855) in correptione quod fecimus, obliviscimur in
visitatione quod flevimus. Si (856) impresseris
manum, facienda promittimus; si suspenderis
gladium, promissa non facimus; si ferias, clamamus
ut parcas, si (857) parcas, iterum te (858)
<pb n="0229D"/>
provocamus ut ferias; si (859) angustiae veniunt,
tempus petimus poenitendi; si misericordia subveniat,
abutimur patientia quae pepercit. Adhuc plaga
illata vix praeterit, etiam non recolit mens ingrata
quod pertulit. Si citius nos audias, ex misericordia
insolescimus; si tardius, ex impatientia murmuramus.
Te, Domine, volumus servare quod feceris,
(860) non timemus observare quod jusseris. Habes,
Domine, confitentes reos, parce, quia pius es. (861)
Novimus quod nisi dimittas, recte nos (862) punias.
Sed apud te est multa miseratio, et propitiatio perabundans.
Praesta sine merito quod rogamus, qui fecisti
<pb n="0230A"/>
(863) ex nihilo (864) qui rogarent. Clamantibus
nobis ad te; Domine, miserere; moveat misericordiam
tuam vox fidelis et flebilis; atque illa, de qua
totum speramus, pietas non reputet quod offendimus,
dum respicit quod rogamus; et cum grandis sit
miseria esse nos reos, major tibi sit clementia esse
nos miseros. Tuo (865) supplices auxilio ante te et
criminis nostri mala ponimus, et dolores; a te precando
misericordiam, quam peccando repulimus,
exspectamus. Praestetur his de indulgentia (866)
quod rogaris accipere, quos agnoscis fiduciam de
(867) tua justitia non habere. Erige nos, Domine
Deus noster, et alleva in misericordia tua, ut
communione salutis, et gaudio charitatis, dum ipsi
salvari ex munere tuo cupimus, etiam fide et pace
<pb n="0230B"/>
(868) cuncta regentium gaudeamus. Per Dominum.</p>
<p> <hi>Item alia.</hi> --(869) Ignosce, Domine, (870) commaculatae
viae conscientiae sordido, et criminum confusione
captivo, (871) qui pro me obtinere nihil mereor,
pro aliis rogaturus assisto. Profero ad te, si
digneris, Domine, gemitus captivorum, tribulationes
plebium, pericula populorum, (872) angustias
pauperum, necessitates peregrinorum, inopias debilium,
desperationes languentium, defectus senum,
suspiria juvenum, vota virginum, (873) lamenta viduarum.
Et (874) quoniam me eadem, quae populum
tuum catena constringit, (875) communes lugeo passiones,
non obsit populo tuo oratio subjugata peccatis.
Per me tibi offertur (876) votum, per te meum
compleatur officium. Per.</p>
<p>
          <pb n="0230C"/> <emph>232</emph> <hi>Alia.</hi> --(877) Deus, ad quem accedere mundi
desideramus, et ob cujus gloriam in honorem tuorum
martyrum expiari deposcimus, in vivam nos
tibi praepara hostiam; cordium quoque nostrorum
abdita omni crimine lava, et spiritali reple laetitia.
Quique coram te, et pro nostris, et pro fratrum delictis
ingemiscimus, exaudiri a te quantocius mereamur,
ut nec nostro puniamur, nec alieno peccato, ut
justitia et sanctitate vestiti, praesentemur tibi indemnes
in die judicii.</p>
<p> <hi>Alia.</hi> --(878) Dimitte, Deus, (879) quidquid per intemperantiam
mordacis linguae incauta oris nostri
increpatio momordit in subditos. Quidquid minus de
boni perfectione diximus, parce; quidquid incongruum
vel minus temperate protulimus, tu ignosce. Non incautum
praesumptio puniat, sed agnoscentem me iniquitates
<pb n="0230D"/>
meas pietas miserationis tuae absolvat. Et
quia non mihi alibi est fiducia, nisi in misericordia
tua, tu et os meum praeconio veritatis (880) perarma
<note>( <hi>In Ms.</hi> per arma], et opus pleniori ubertate sanctifica,
ut et indignum me salves, et commissum mihi
gregem pro tua pietate (881)</note> justifices. Quidquid in
illis vitiatum (882) respicis, sana; quidquid in me
vitiosum inspicis, cura. Si (883) quam vitio tepiditatis
meae, vel incuria contraxerunt, vel contrahunt
fabem, omitte. Si quo etiam, me ignorante, vel (884)
cognito, deciderunt in crimine, atque si exempli mei
offendiculo proruerunt, (885) ignosce; et pro culpis
<pb n="0231A"/>
talibus misero mihi ultionis non restituas vicem. His
tamen, quibus increpationis visus sum adhibere judicium,
et (886) increpatio ipsa eis proficiat ad salutem,
et oratio haec interpellans commisso eos revocet
ab errore, ut non perferant tartareos cruciatus,
quibus, ut pote (887) mortales, poenitentiae indiximus
leges; quo (888) utrorumque incommodis parcens,
illorum iniquitatibus tribuas veniam, et meam
abluas contractam de gerendi incommoditate offensam.
Praebe, Deus, aurem sacrificiis nostris, et me
mihique commissos tuis ascribe in paginis, quo cum
grege mihi credito, et a cuncto eluar crimine, et ad
te merear pervenire in pace. Pacatum redde, Deus,
nostrorum cordium habitaculum ex pulsione carnalium
vitiorum. Et (889) qui in subditis conor summa exercere
<pb n="0231B"/>
virtutum, pacatis mentium corporumque incommodis
pacificus merear, te judicante, coronari cum
angelis. Fac ergo, quaesumus, nos, pie Deus, aspicientes
in conspectu tuo, (890) flammescentes tuae
gratiae dono, ut zelus tuae domus nos comedat. Atque
ita per vigorem sancti Spiritus regentes subditos
temperemus; (891) ut et disciplinis nostri regiminis
obtineant lucrum, et illorum duritia frangatur, ac
vita sanctificetur. Suscipe, Domine, nostrorum votorum
libamina, et per haec quidquid in subditos correctionis
verbo vel merito impertimus, non ad discordiam
nostri, sed ad perpetuum dulcedinis gaudium,
et nobis, et illis profecisse (892) laetemur.
Ablue (893) nos, Deus, et alieno et nostro delicto,
ut, in utroque spiritalis gratiae efficientiam capientes,
<pb n="0231C"/>
fiducialius tuo nomini supplicemus. Per Dominum.</p>
<p>
          <emph>(894) <hi>Orationes ad visitandum infirmum.</hi> </emph>
        </p>
<p> <hi>In primis faciant sacerdotes asperso sale aquam
benedictam, et</hi> (895) <hi>aspergant eam</hi> (896) <hi>cum Antiphona</hi> <emph>233</emph> 
 <hi>et Orationibus super ipsum infirmum, et
super domum ejus.</hi> </p>
<p>(897) <hi>Exorcismus salis.</hi> --Exorcizo te, creatura
salis, per Deum vivum, per Deum verum, per Deum
qui te per Elisaeum prophetam in aquam mitti jussit,
ut sanaretur sterilitas aquae; ut efficiaris sal exorcizatum
in salutem credentium, et sis omnibus te sumentibus
sanitas animae et corporis; et effugiat atque
discedat ab eo loco quo aspersus fueris omnis
phantasia et nequitia, vel versutia diabolicae fraudis,
<pb n="0231D"/>
omnisque spiritus immundus adjuratus per eum
qui venturus est judicare vivos et mortuos, et saeculum
per ignem.</p>
<p> <hi>Benedictio salis.</hi> --Immensam clementiam tuam,
omnipotens aeterne Deus, humiliter imploramus, ut
hanc creaturam salis, quam in usum generis humani
tribuisti, benedicere et sanctificare tua pietate digneris,
ut sit omnibus salus mentis et corporis; ut
quidquid eo tactum vel respersum fuerit, careat
omni immunditia omnique impugnatione spiritalis
nequitiae. Per.</p>
<p> <hi>Exorcismus aquae.</hi> --Exorcizo te, creatura aquae,
<pb n="0232A"/>
in nomine Dei Patris omnipotentis, et in nomine Jesu
Christi Filii ejus Domini nostri, ut fias aqua exorcizata,
ad effugandam omnem potestatem inimici, et
ipsum inimicum eradicare et explantare valeas cum
angelis suis apostaticis, per virtutem Domini nostri
Jesu Christi, qui venturus est judicare vivos et mortuos,
et saeculum per ignem.</p>
<p> <hi>Benedictio aquae.</hi> --Deus, qui, ad salutem humani
generis, maxima quaeque sacramenta in aquarum
substantiam condidisti, adesto invocationibus
nostris, et elemento huic multimodis purificationibus
praeparato virtutem tuae benedictionis effunde, ut
creatura mysterii tui, tibi serviens ad abjiciendos
daemones morbosque pellendos, divinae gratiae sumat
effectum; ut quidquid in domibus vel in locis fidelium
<pb n="0232B"/>
haec unda resperserit careat immunditia, liberetur
a noxa. Non illic resideat spiritus pestilens,
non aura corrumpens; discedant omnes insidiae latentis
inimici; et si quid est quod aut incolumitati
habitantium invidet, aut quieti, aspersione hujus
aquae effugiat, ut salubritas per invocationem tui
nominis expetita, ab omnibus sit impugnationibus
defensa. Per.</p>
<p> <hi>Benedictio salis et aquae pariter.--Hic mittitur sal
in aquam.</hi> </p>
<p>Deus, invictae virtutis auctor, et inseparabilis
imperii Rex, ac semper magnificus triumphator, qui
adversae dominationis vires reprimis, qui inimici
rugientis saevitiam superas, qui hostiles nequitias
potens expugnas, te, Domine, trementes ac supplices
<pb n="0232C"/>
deprecamur, ac petimus, ut hanc creaturam salis
et aquae dignanter accipias, benignus illustres, pietatis
tuae more sanctifices, ut ubicunque fuerit aspersa,
per invocationem sancti tui nominis omnis infestatio
immundi spiritus abjiciatur, <emph>234</emph> terrorque venenosi
serpentis procul pellatur, et praesentia sancti
Spiritus nobis misericordiam poscentibus ubique
adesse dignetur. Per Dominum.</p>
<p>
          <emph> <hi>Oratio quando aqua spargitur in domo.</hi> </emph>
        </p>
<p>Exaudi nos, Domine sancte, Pater omnipotens,
sempiterne Deus, et mittere dignare angelum tuum
sanctum de coelis, qui custodiat, foveat, protegat,
visitet, et defendat omnes habitantes in hoc habitaculo.
Per.</p>
<p> <hi>Benedictio domus.</hi> --Adesto, Domine, supplicationibus
<pb n="0232D"/>
nostris, et hanc domum serenis oculis tuae
pietatis illustra. Descendat super habitantes in ea
gratiae tuae larga benedictio, ut in his manufactis
habitaculis cum salubritate manentibus ipsi tuum
semper sint habitaculum. Per Dominum.</p>
<p> <hi>Alia.</hi> --Exaudi nos, Domine sancte, Pater omnipotens,
aeterne Deus, ut si qua sunt adversa, si qua
contraria in hac domo famuli tui <hi>Ill.,</hi> auctoritate
Majestatis tuae pellantur. Per.</p>
<p>(898) <hi>Benedictio uvae vel</hi> (899) <hi>favae.</hi> --Benedic,
Domine, hos fructus novos uvae, <hi>sive</hi> favae, quos tu,
Domine, per rorem coeli, et inundantiam pluviarum,
<pb n="0233A"/>
et tempora serena atque tranquilla ad maturitatem
perducere dignatus es, ad percipiendum nobis cum
gratiarum actione in nomine Domini nostri Jesu
Christi. Qui tecum.</p>
<p> <hi>Benedictio ad fructus novos.</hi> --Domine sancte,
Pater omnipotens, aeterne Deus, qui coelum et terram
et omnia creasti, te supplices quaesumus ut
hunc fructum novum benedicere et sanctificare digneris,
et multiplicare abundanter offerentibus tibi,
ut repleas eorum cellaria cum fortitudine frumenti
et vini, ut laetantes in eis referant tibi Deo omnipotenti
laudes et gratias. Per.</p>
<p> <hi>Benedictio ad omnia quae volueris.</hi> --Benedic,
Domine, creaturam istam, ut sit remedium salutare
generi humano; et praesta per invocationem nominis
<pb n="0233B"/>
tui ut quicunque ex ea sumpserit corporis sanitatem
et animae tutelam percipiat. Per.</p>
<p> <hi>Benedictio</hi> (900) <hi>panis.</hi> --Benedic, Domine, creaturam
istam panis, sicut benedixisti quinque panes
in deserto, ut omnes gustantes ex eo accipiant tam
corporis quam animae sanitatem. Qui vivis cum Deo
Patre in unitate.</p>
<p>
          <emph> <hi>Oratio ad</hi> (901) <hi>capillaturam.</hi> </emph>
        </p>
<p>(902) Omnipotens sempiterne Deus, respice propitius
super hunc famulum tuum <hi>Ill.,</hi> quem ad novam
tondendi gratiam evocare dignatus es, tribuens
ei remissionem omnium peccatorum, (903)
atque coelestium donorum consortium esse praeceptorum.
Per.</p>
<p>
          <emph> <emph>235</emph> <hi>Oratio ad</hi> (904) <hi>barbas tondendas.</hi> </emph>
        </p>
<p>
          <pb n="0233C"/>Deus, cujus spiritu creatura omnis adulta congaudet,
exaudi preces nostras super hunc famulum
tuum <hi>Ill.</hi> juvenili aetate decore laetantem, et primis
auspiciis, ad tondendum, exaudi, Domine, ut in
omnibus protectionis tuae munitus auxilio, coelestem
benedictionem accipiat, et praesentis vitae praesidiis
gaudeat et aeternae. Per.</p>
<p>
          <emph> <hi>Oratio ad</hi> (905) <hi>infirmum ungendum.</hi> </emph>
        </p>
<p>Inungo te de oleo sancto, sicut unxit Samuel David
in regem et prophetam. Operare, creatura olei, in
nomine Patris omnipotentis, ut non lateat illic spiritus
immundus, neque in membris illius, neque in
medullis, neque in ulla compagine membrorum; sed
in te habitet virtus Christi altissimi, et Spiritus sancti.
Per eumdem.</p>
<p>
          <emph>
            <pb n="0233D"/> <hi>Oratio ad visitandum infirmum.</hi> </emph>
        </p>
<p>(906) Deus, qui famulo tuo Ezechiae ter quinos annos
ad vitam donasti, ita et famulum tuum illum a
lecto aegritudinis tua potentia erigat ad salutem. Per.</p>
<p> <hi>Alia.</hi> --Respice, Domine, famulum tuum in infirmitate
sui corporis laborantem, et animam refove
quam creasti, ut, castigationibus emundata, continuo
se sentiat tua medicina salvatum. Per.</p>
<p> <hi>Alia.</hi> --Deus, qui facturae tuae pio semper dominaris
affectu, inclina aurem tuam supplicationibus
nostris, et famulum tuum <hi>Ill.</hi> ex adversa valetudine
<pb n="0234A"/>
corporis laborantem placatus respice, et visita in
salutari tuo, ac coelestis gratiae praesta medicinam.
Per.</p>
<p> <hi>Alia.</hi> --Deus, qui humano generi, et salutis remedium,
et vitae aeternae munera contulisti, conserva
famulo tuo <hi>Ill.</hi> tuarum dona virtutum, et concede
ut medelam tuam non solum in corpore, sed
etiam in anima sentiat. Per.</p>
<p> <hi>Alia.</hi> Virtutum coelestium, Deus, qui ab humanis
corporibus omnem languorem et omnem infirmitatem
praecepti tui potestate depellis, adesto propitius
huic famulo tuo <hi>Ill.,</hi> ut, fugatis infirmitatibus, et
viribus receptis, nomen sanctum tuum instaurata
protinus sanitate benedicat. Per Dominum nostrum.</p>
<p> <hi>Alia.</hi> --Domine sancte, Pater omnipotens, aeterne
<pb n="0234B"/>
Deus, qui fragilitatem conditionis nostrae infusa virtutis
tuae dignatione confirmas, ut salutaribus remediis
pietatis tuae corpora nostra et membra vegetentur,
super hunc famulum tuum <hi>Ill.</hi> propitiatus intende,
ut, omni necessitate corporeae infirmitatis
exclusa, gratia in eo pristinae sanitatis perfecta reparetur.
Per Dominum.</p>
<p> <hi>Deinde a sacerdote dicatur haec Oratio:</hi> </p>
<p>Domine Deus, (907) qui per apstolum tuum locutus
es: INFIRMATUR QUIS IN VOBIS? INDUCAT PRESBYTEROS
ECCLESIAE, <emph>236</emph> ET ORENT SUPER EUM, UNGENTES
EUM OLEO SANCTO IN NOMINE DOMINI; ET ORATIO FIDEI
SALVABIT INFIRMUM, ET ALLEVABIT EUM DOMINUS; ET SI
IN PECCATIS EST, DIMITTENTUR EI; cura, quaesumus,
Redemptor noster, gratia Spiritus sancti languores
<pb n="0234C"/>
istius infirmi, et sua sana vulnera, ejusque dimitte
peccata, atque dolores cunctos cordis et corporis
expelle, plenamque ei interius exteriusque sanitatem
misericorditer redde, ut, ope misericordiae tuae restitutus
et sanatus, ad pristina pietatis tuae reparetur
officia. Per.</p>
<p> <hi>Et sic</hi> (908) <hi>flectat genu vel genua qui est languidus,
et stet ad dexteram sacerdotis, et sic decantetur
haec Antiphona:</hi> </p>
<p>Dominus (909) locutus est discipulis suis: IN NOMINE
MEO DAEMONIA EJICITE; ET SUPER INFIRMOS MANUS
VESTRAS IMPONITE, ET BENE HABEBUNT. <hi>Psal.</hi> Deus
Deorum Dominus locutus est. <hi>Et repetit:</hi> In nomine
meo, <hi>etc.</hi> </p>
<p> <hi>Sequitur Oratio.</hi> --Oremus Dominum nostrum
<pb n="0234D"/>
Jesum Christum, et cum omni supplicatione rogemus,
ut hunc famulum suum <hi>Ill.</hi> per angelum sanctum
suum visitare, laetificare et confortare dignetur.</p>
<p> <hi>Sequitur Antiphona.</hi> --Succurre, Domine, infirmo
isto <hi>Ill.</hi> et medica eum spiritali medicamine,
ut, in pristina sanitate restitutus, gratiarum tibi sanus
referat actiones. <hi>Psal.</hi> (910) Ad Dominum cum
tribularer. <hi>Sequitur alia Ant.</hi> Sana, Domine, infirmum
istum, cujus ossa turbata sunt, et cujus anima
turbata est valde; sed tu, Domine, convertere, et
sana eum, et eripe animam ejus. <hi>Psal.</hi> Domine, ne
<pb n="0235A"/>
in furore tuo arguas me, <hi>cum</hi> Gloria; <hi>Et repetent:</hi> 
Sana, Domine.</p>
<p> <hi>Et (911) sic perungat infirmum de oleo sanctificato,
cruces faciendo in collo et gutture, et inter scapulas,
et in pectore, seu in loco ubi plus dolor imminet amplius
perungatur; et supplicando, dum ungitur infirmus,
dicat unus ex sacerdotibus hanc Orationem:</hi> </p>
<p> <hi>Sequitur Oratio.</hi> --(912) Inungo te de oleo sancto
in nomine Patris et Filii et Spiritus sancti, ut
non lateat in te spiritus immundus, neque in membris,
neque in medullis, neque in ulla compagine
membrorum, sed in te habitet virtus Christi altissimi,
et Spiritus sancti, quatenus per hujus operationem
mysterii, et per hanc sacrati olei unctionem,
atque nostram deprecationem, virtute sanctae Trinitatis
medicatus, sive fotus, pristinam et immelioratam
<pb n="0235B"/>
medicatus, sive fotus, pristinam et immelioratam
recipere merearis sanitatem. Per eumdem.</p>
<p> <hi>Sequitur haec Oratio.</hi> --Domine (913) Deus, Salvator
noster, qui es vera salus et medicina, et a quo
omnis sanitas et medicamentum venit, quique nos
apostoli documento instruis, ut languentes olei liquore
orantes tangeremus, respice propitius super
hunc famulum tuum <hi>Ill.,</hi> et quem languor curvat ad
exitum, et virium defectus trahit ad occasum, medela
tuae gratiae restituat in salutem. Sana quoque,
quaesumus, omnium medicator, ejus febrium et cunctorum
languorum cruciatus, aegritudinemque, <emph>237</emph> 
et dolorum omnium dissolve tormenta, viscerumque
ac cordium interna medica, medullarum quoque et
cogitationum; sana discrimina ulcerum, vanitatumque
<pb n="0235C"/>
putredines evacua, conscientiarumque atque
plagarum obducito cicatrices veteres, immensasque
remove passiones; carnis ac sanguinis materiam reforma,
delictorumque cunctorum veniam tribue; sicque
illum tua pietas jugiter custodiat, ut nec ad correptionem
aliquando sanitas, nec ad perditionem
nunc, te auxiliante, perducat infirmitas; sed fiat illi
haec olei sacra perunctio morbi et languoris praesentis
expulsio, atque peccatorum omnium optata remissio.
Per Dominum nostrum.</p>
<p> <hi>Alia.</hi> --(914) Propitietur Dominus cunctis iniquitatibus
tuis, et sanet omnes languores tuos, redimatque
de interitu vitam tuam, et satiet in bonis
desiderium tuum, qui solus in Trinitate unus Deus
vivit et regnat per immortalia saecula saeculorum.
<pb n="0235D"/>
Amen.</p>
<p>(915) <hi>Deinde communicet eum corpore et sanguine
Domini. Et</hi> (916) <hi>sic faciant illi per septem dies, si
necessitas fuerit, tam de communione quam et de alio
officio; et suscitabit eum Dominus, et, si in peccatis
fuerit, dimittentur ei.</hi> </p>
<p>(917) <hi>Debent etiam sacerdotes et ministri sanctae
Ecclesiae cum summa reverentia infirmis decantare per
singulos dies Vesperas et Matutinos cum hymno:</hi> 
(918) Christe coelestis medicina Patris, et reliq., <hi>et
cum Antiphonis, et Responsoriis, sive lectionibus et
Orationibus ad hoc pertinentibus.</hi> </p>
<p>
          <pb n="0236A"/>(919) <hi>Multi enim sacerdotum infirmos</hi> (920) <hi>perunguent
insuper in quinque sensus corporis, id est in superciliis
oculorum, et in</hi> (921) <hi>naribus deintus, et in
narium summitate sive exterius, et in labiis exterius,
et in manibus exterius, id est deforis. In omnibus ergo
his membris crucem faciant de oleo sacrato</hi> (922) <hi>dicentes:</hi> 
In nomine +Patris, et +Filii, et +Spiritus
sancti.</p>
<p> <hi>Hoc enim faciant, ut si in quinque sensus mentis et
et corporis aliqua macula inhaesit, hac medicina Dei
sanetur.</hi> </p>
<p> <hi>Oratio in consummatione hujus officii.</hi> --(923) Omnipotens
sempiterne Deus, qui subvenis in periculis
et necessitate laborantibus, Majestatem tuam supplices
exoramus, ut mittere digneris sanctum angelum
<pb n="0236B"/>
tuum, qui famulum tuum <hi>Ill.</hi> in angustiis et necessitatibus
laborantem consolationibus tuis attollat,
quibus et de praesenti consequatur auxilio, et aeterna
remedia comprehendat. Per Dominum nostrum.</p>
<p>
          <emph> <hi>Missa pro episcopo vel congregatione.</hi> </emph>
        </p>
<p>Omnipotens sempiterne Deus, qui facis mirabilia
magna solus, praetende super famulum tuum <hi>Ill.</hi> et
super cunctos illi commissos spiritum gratiae salutaris,
et, ut in veritate tibi complaceant, perpetuum
eis rorem tuae benedictionis infunde. Per Dominum.</p>
<p> <hi>Super oblata.</hi> --Hostias, Domine, famuli tui <hi>Ill.</hi> et
omnium sibi commissorum placatus intende, et quas
in honorem nominis tui devota mente pro eis celebramus <emph>238</emph> 
 proficere sibi sentiant ad medelam.
<pb n="0236C"/>
Per Dominum.</p>
<p> <hi>Ad Complendum.</hi> --Famulum tuum <hi>Ill.</hi> et omnes
sibi commissos per haec coelestia munera perpetuo,
Domine, comitare praesidio, eosque fovere non desinens,
dignos fieri sempiterna redemptione concede.
Per.</p>
<p>
          <emph> <hi>Alia Missa.</hi> </emph>
        </p>
<p>Omnipotens sempiterne Deus, misere famulo tuo,
et dirige eum secundum tuam clementiam in viam
salutis aeternae, ut, te donante, tibi placita cupiat et
tota virtute perficiat. Per.</p>
<p> <hi>Super oblata.</hi> --Proficiat, quaesumus, Domine,
haec oblatio quam tuae supplices offerimus Majestati,
ad salutem famuli tui <hi>Ill.,</hi> ut tua providentia ejus
vita inter adversa et prospera ubique dirigatur. Per.</p>
<p>
          <pb n="0236D"/> <hi>Ad Complendum.</hi> --Sumentes, Domine, perpetuae
sacramenta salutis, tuam deprecamur clementiam,
ut per ea famulum tuum ab omni adversitate protegas.
Per.</p>
<p> <hi>Alia ad Complendum.</hi> --Famulum tuum, quaesumus,
Domine, tua semper protectione custodi, ut
libera tibi mente deserviat, et te protegente a malis
omnibus sit securus. Per.</p>
<p>
          <emph> <hi>Missa votiva.</hi> </emph>
        </p>
<p>Deus, qui justificas impium, et non vis mortem peccatorum,
Majestatem tuam suppliciter deprecamur,
ut famulum tuum <hi>Ill.</hi> de tua misericordia confidentem
<pb n="0237A"/>
coelesti protegas benignus auxilio, et assidua
protectione conserves, ut tibi jugiter famuletur, et
nullis tentationibus a te separetur. Per.</p>
<p> <hi>Super oblata.</hi> --Hujus, Domine, quaesumus, virtute
mysterii et a propriis nos munda delictis, et
famulum tuum <hi>Ill.</hi> ab omnibus absolve peccatis.
Per.</p>
<p> <hi>Ad Complendum.</hi> --Purificent nos, Domine, quaesumus,
sacramenta quae sumpsimus, et famulum
tuum <hi>Ill.</hi> ab omni culpa liberum esse concede, ut
quia conscientiae reatu constringitur, coelestis remedii
plenitudine glorietur. Per.</p>
<p>
          <emph> <hi>Missa specialis sacerdotis.</hi> </emph>
        </p>
<p>Fac me, quaeso, omnipotens Deus, ita justitia indui,
ut in sanctorum tuorum merear exsultatione
<pb n="0237B"/>
laetari, quatenus, emundatus ab omnibus sordibus
peccatorum, consortium adipiscar placentium sacerdotum,
meque tua misericordia a vitiis omnibus exuat
quem reatus propriae conscientiae gravat. Per.</p>
<p> <hi>Super oblata.</hi> --Deus, qui te praecipis a peccatoribus
exorari, tibique sacrificium contriti cordis offerri,
hoc sacrificium, quod indignis manibus meis
offero, acceptare dignare, ut et ipse tibi hostia, et
sacrificium esse merear, miseratus concede, quo per
ministerii hujus <emph>239</emph> exhibitionem, peccatorum
omnium percipiam remissionem. Per.</p>
<p> <hi>Ad Complendum.</hi> --Hujus mihi, Domine, sacramenti
perceptio sit peccatorum remissio, et tuae pietatis
optata propitiatio, ut per haec, te opitulante,
efficiar sacris mysteriis dignus, quae de tua pietate
<pb n="0237C"/>
confisus frequentare praesumo indignus. Per.</p>
<p>
          <emph> <hi>Missa pro salute vivorum.</hi> </emph>
        </p>
<p>Praetende, Domine, misericordiam tuam famulis
et famulabus tuis <hi>Ill.</hi> dexteram coelestis auxilii,
ut te toto corde perquirant, et quae digna postulant
assequantur, et medelam tuam non solum in
corpore, sed etiam in anima sentiant. Per.</p>
<p> <hi>Super oblata.</hi> --Propitiare, Domine, supplicationibus
nostris, et has oblationes famulorum famularumque
tuarum, quas tibi pro incolumitate eorum offerimus,
benignus assume; et ut nullius sit irritum votum,
nullius vacua postulatio, praesta, quaesumus, ut quod
fideliter petimus efficaciter consequamur. Per.</p>
<p> <hi>Ad Complendum.</hi> --Da famulis et famulabus tuis,
quaesumus, Domine, in tua fide et sinceritate constantiam,
<pb n="0237D"/>
ut, in charitate divina firmati, nullis tentationibus
ab ejus integritate vellantur. Per.</p>
<p>
          <emph> <hi>Missa pro familiaribus.</hi> </emph>
        </p>
<p>Deus, qui charitatis dona per gratiam sancti Spiritus
tuorum cordibus fidelium infudisti, da famulis
tuis, pro quibus tuam deprecamur clementiam, salutem
mentis et corporis, ut te tota virtute diligant,
et quae tibi placita sunt tota dilectione perficiant.
Per.</p>
<p> <hi>Super oblata.</hi> --Miserere, quaesumus, Domine
Deus, famulis tuis, pro quibus hoc sacrificium laudis
<pb n="0238A"/>
tuae offerimus Majestati, ut per haec sancta supernae
benedictionis gratiam obtineant, et gloriam
aeternae beatitudinis acquirant. Per.</p>
<p> <hi>Ad Complendum.</hi> --Divina libantes mysteria, quaesumus,
Domine, ut haec salutaria sacramenta illis
proficiant ad prosperitatem et pacem, pro quorum
dilectione haec tuae obtulimus Majestati. Per Dominum.</p>
<p>
          <emph> <hi>Missa quotidiana pro rege.</hi> </emph>
        </p>
<p>(924) Quaesumus, omnipotens Deus, ut famulus
tuus <hi>Ill.,</hi> qui tua miseratione suscepit regni gubernacula,
virtutum etiam (925) omnium percipiat incrementa,
quibus decenter ornatus, et vitiorum
monstra devitare, et ad te, qui via, veritas et vita
es, gratiosus valeat pervenire. Per.</p>
<p>
          <pb n="0238B"/> <hi>Super oblata.</hi> --Munera, Domine, quaesumus,
oblata sanctifica, ut et nobis Unigeniti tui corpus et
sanguis fiant, et (926) <hi>Ill.</hi> regi ad obtinendam animae
corporisque salutem, et (927) peragendum injunctum
officium, <emph>240</emph> te largiente, usquequaque proficiant.
Per Dominum.</p>
<p> <hi>Ad Complendum.</hi> --Haec, Domine, (928) oratio
salutaris famulum tuum <hi>Ill.</hi> ab omnibus tueatur adversis,
quatenus et ecclesiasticae pacis obtineat tranquillitatem,
et post istius temporis decursum ad
aeternam perveniat haereditatem. Per.</p>
<p>
          <emph> <hi>Missa pro pace.</hi> </emph>
        </p>
<p>Deus, a quo sancta desideria, recta consilia, et
justa sunt opera, da servis tuis illam quam mundus
dare non potest pacem, ut et corda nostra mandatis
<pb n="0238C"/>
tuis dedita, et, hostium sublata formidine, tempora
sint tua protectione tranquilla. Per.</p>
<p> <hi>Super oblata.</hi> --Deus, qui credentes in te populos
nullis sinis concuti terroribus, dignare et preces
et Hostias dicatae tibi plebis suscipere, ut pax, tua
pietate concessa, Christianorum fines ob omni
hoste faciat esse securos.</p>
<p> <hi>Ad Complendum.</hi> --Deus, auctor pacis et amator,
quem nosse vivere, cui servire regnare est, protege
ab omnibus impugnationibus supplices tuos, ut qui
in defensione tua confidimus, nullius hostilitatis
arma timeamus. Per.</p>
<p>
          <emph> <hi>Missa pro quacunque tribulatione.</hi> </emph>
        </p>
<p>Ineffabilem misericordiam tuam, Domine, nobis
clementer ostende, ut simul nos et a peccatis exuas,
<pb n="0238D"/>
et a poenis quas pro his meremur eripias. Per.</p>
<p> <hi>Super oblata.</hi> --Purificet nos, Domine, quaesumus,
muneris praesentis oblatio, et dignos sacra
participatione perficiat. Per.</p>
<p> <hi>Ad Complendum.</hi> --Praesta, Domine, quaesumus,
ut, terrenis affectibus expiati, ad superni plenitudinem
sacramenti, cujus libavimus sancta, tendamus.
Per.</p>
<p>
          <emph> <hi>Missa pro infirmis.</hi> </emph>
        </p>
<p>Omnipotens sempiterne Deus, salus aeterna credentium,
exaudi nos pro famulis tuis <hi>Ill.,</hi> quibus
<pb n="0239A"/>
misericordiae tuae imploramus auxilium, ut reddita
sibi sanitate, gratiarum tibi in Ecclesia tua referant
actionem. Per Dominum.</p>
<p> <hi>Super oblata.</hi> --Deus, sub cujus nutibus vitae nostrae
momenta decurrunt, suscipe preces et Hostias
famulorum tuorum, pro quibus aegrotantibus misericordiae
tuae imploramus auxilium, ut de quorum
<pb n="0240A"/>
periculis metuimus, de eorum salute laetemur. Per
Dominum.</p>
<p> <hi>Ad Complendum.</hi> --Deus, infirmitatis humanae
singulare praesidium, auxilii tui super infirmos
nostros ostende virtutem, ut, ope misericordiae tuae
adjuti, Ecclesiae tuae sanctae repraesentari mereantur.
Per Dominum nostrum Jesum Christum Filium
tuum.

</p>
      </div1>
</body>
  </text>
</TEI>