<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>In epistolam Pauli ad Philippenses</title>
              <author ref="http://viaf.org/viaf/89512766">Marius Victorinus<date>c.285-c.365</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 8</title>
           <idno>MarVic.InEpPaA2</idno>
          </seriesStmt>
          <notesStmt>
  			<note>XML improved by Jan Ctibor in 2023</note>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>CAP. I.</head>

<pb n="1197C"/>
<p>VERS. 15. <hi>Posuit vel quatuor causas</hi> 
vel quatuor personas, quae annuntient Christum. Ex
his duae, prima et novissima, ex malignitate: duae
mediae, ex bono animo et voluntate. Quod inter se
distent, prima et postrema: quod inter se, secunda
et tertia, dicendum. Prima est de malignitate, propter
invidiam et contemptionem: invidiam enim dixit
quod sentiant cum aemuli nobis sint. Postrema
etiam est et ipsa de malo, ut, VERS. 17,-- <hi>quidam per
contumaciam Christum pronuntiant</hi>. Id est ut nobis
noceant. Cum enim aperte Christum negent, finxerunt
se annuntiare; ut nos, qui eos adversarios putamus
et credimus, doleamus ab his eadem pronuntiari
quae nos pronuntiamus: <hi>per contumaciam</hi> enim, inquit,
non sancte neque caste, <hi>pronuntiant Christum;</hi> 
<pb n="1197D"/>
sed ut nobis incutiant tribulationem et gemitum et
dolorem; ut poenis et vinculis nostris se gaudere ostendant:
quomodo dictum est ipsi Christo in cruce
posito, si <hi>filius Dei es, libera te,</hi> ita et Paulo dicatur: <hi>Deus tuus a vinculis te liberet;</hi> 
 ille Christus Deus,
Deus est; sed tu tamen in poenis es Hoc igitur modo
distat haec praedicatio malignorum ab illa superiore:
illa non ut poenas inserat vinculis apostoli, sed ut ipsi
affectent gloriam praedicationis, cum per invidiam
<pb n="1198C"/>
hoc faciant, non per intelligentiam et propriam voluntatem.
At vero vel duplex causa, vel duplex persona,
de bono sic se habet, quod quidam per bonam
voluntatem Christum pronuntiant, quidam ex charitate.
Hae duae causae de bono adversae sunt singulis de
malo: namque ad primam respondit haec quae secunda
est. Si enim primi, quia invident et quia contendunt,
ideo praedicant Christum; contra quidam de
bonis per bonam voluntatem Christum annuntiant
vere hoc sentientes, non invidentes nobis, sed
quia bonum est quod sentiunt et habent bonam voluntatem
circa Evangelium. Tertia autem quae de
bonis causa est, contraria est illi, quae postrema est
de malis. Nam si illa quae de malis est postrema,
talis est, ut quidam in nostram poenam et tribulationem
<pb n="1198D"/>
per contumaciam Christum pronuntient;
haec de bonis contraria est, quia quidam ex charitate
pronuntiant: hoc est me sequentes et chari mihi, non
mihi insultantes: scilicet, inquit, <hi>quod in defensione
Evangelii positus sum</hi>. Sciunt enim quia in defensione
Evangelii sum, et idcirco poenas has meas pro
evangelio me sustinere: unde et ipsi ex charitate
Christum pronuntiant, vel charitate in Christum vel
charitate in me, non mihi insultantes, ut illi qui per
contumaciam Christum praedicant; non caste, sed <hi>existimantes tribulationem 
 se suscitare vinculis meis.</hi> </p>
<p>
            <pb n="1199A"/>VERS. 18.-- <hi>Quid enim? dum omni modo sive sub
obtentu sive veritate Christus annuntietur.</hi> Cum quatuor
supra vel personas vel causas posuerit, ut
Christus annuntietur, non se omnino motum a
malignis quia Christum praedicant, declarat et ostendit.
Frustra enim illi existimant <hi>tribulationem se suscitare
vinculis meis.</hi> Quid enim, aut quare moveor? aut
quare in tribulationem mittor? cum enim gaudeam
laetusque sim quod per omnem modum annuntiatur
Christus: sive dum illi aliquo, suo obtentu vel
aliqua sua occasione vel nocendi vel invidendi praedicant
Christum, dummodo praedicent, sive veritate
pronuntient. Eventus enim mihi plurimum placet,
quod de Christo pronuntiant; et Christum et nominant,
et Deum, sub alio licet animo, fatentur et Dei
<pb n="1199B"/>
Filium. Hoc enim cum celebratur, exercetur, agitur,
sic annuntiatur Christus ab omnibus, et nos ad id
pervenimus quod volumus ut Christus annuntietur.
Quod si ita est, frustra existimarunt me in tribulationem
mitti. Denique sic subjungit: <hi>Et in hoc gratulor,
sed et gratulabor</hi>. <hi>Et gratulor,</hi> inquit, etiam
in hoc ipso, quod annuntiatur Christus. Non enim
negant etiam illi qui nocendi modo, ut mihi noceant,
Christum annuntiant: neque illi qui per invidiam Christum
annuntiant, animi causa, et latenter, et <hi>per</hi> maligna
verba, tamen Christum confitentur, et Christum
annuntiant: <hi>in hoc,</hi> inquit, <hi>gratulor et gratulabor.</hi> </p>
<p><hi rend="bold">VERS. 19.</hi> <hi>Scio enim quoniam hoc mihi proveniet
in salutem per orationem vestram, et subministrationem
spiritus Christi Jesu.</hi> Pene audaciter ac
<pb n="1199C"/>
temere libenter accepisse et in gaudium accepisse,
quod quoque modo Christus annuntiaretur etiam ab
improbis, etiam per contumaciam, etiam per invidiam:
sed hoc ex fiducia Dei, et benevolentia, et, ut ipse
ait, ex subministratione Christi et spiritus ejus confirmo
futurum; et scio futurum, quoniam istud quoquo
modo, quod pronuntiatur, erit verum, eritque
etiam ita ut ipse ille Paulus vult, qui vere annuntiat:
et idcirco ait, scio enim quod hoc mihi proveniat
in salutem: ut hoc quod illi, vel in perniciem
meam pronuntiant, qui per contumaciam Christum
pronuntiant, vel illi qui per invidiam et contentionem
Christum pronuntiant, omnia tamen ita scio,
quoniam mihi proveniant in salutem, subministrante
scilicet Christo et spiritu ejus: secundum, inquit, quod
<pb n="1199D"/>
expecto, et spem habeo, ita mihi fiducia est, ut
nunquam mihi ipsi noceant, etiamsi alia causa pronuntiant
Christum, ut ego poenas patiar et crucier:
tamen quoniam spes mea et expectatio est de Christo,
proveniet id mihi in salutem.</p>
<p><hi rend="bold">VERS. 20.</hi> <hi>Quoniam in nullo erubescam; sed in
omni fiducia, quemadmodum semper, et nunc magnificabitur
<pb n="1200A"/>
Christus in corpore meo</hi>. Sequebatur uti
non continuo in salutem provenire posset istud ipsum,
quod maligni praedicant, quod per invidiam praedicant,
quod per contumaciam praedicant, uti posset illi
et perniciem afferre et poenas, ut in catenis semper
esset, verum etiam et in morte, sed utrumque. Nam
apostolus prospiciens dicit futurum esse ut Christus
praedicetur quolibet in eventu: nunquam enim,
inquit, <hi>erubescam,</hi> sed ex utroque et gaudio laetabor
et gratulabor, et sicut <hi>semper et nunc magnificabitur,</hi> 
inquit, <hi>Christus: in corpore,</hi> inquit, <hi>meo;</hi> id est cum
meum corpus poenis subjectum omnibus tolerat universa,
et Christum praedicat, nec desistit, nec poenis
terretur, et omnibus poenis non cedit. Quid est autem
omnibus poenis, ipse exponit subjungendo <hi>sive per vitam,
<pb n="1200B"/>
sive per mortem.</hi> Sive enim tolerando poenas
vixero, praedicabitur Christus: sive sub poenis mortuus
fuero, magis ac magis praedicabitur; cum videant
omnes me nec poenis deterritum, nec morte revocatum,
sed in evangelio aut vitam cum poenis exegisse,
aut usque ad mortem poenas tolerasse, et tamen in
evangelio praedicando perseverasse.</p>
<p><hi rend="bold">VERS. 21.</hi> <hi>Mihi enim vita Christus est et mori lucrum.</hi> 
Non igitur mortem timeo, quia mori mihi lucrum
est: non ipsa mors lucrum, sed mori: vita autem Christus
est, quia qui in illo sperat, semper vivit, et nunc
et postea. Etenim cum dixerit, in corpore meo magnificabitur
Christus, sive per vitam sive per mortem, ad
vitam istam referens; si vincit eos, qui sibi parant
insidias, et perseverat in Evangelio, gloriabitur vita
<pb n="1200C"/>
ejus, quia in Christo gloriatur, non in catenis, non
in salute, non si nihil patiatur. Si autem occisus
fuerit, lucrum est mori, cum illi vita sit Christus.
Sic igitur singulis singula reddidit; ut ad mortem
responderit, non timeo mortem, cum mihi vita sit <hi>Christus:</hi> 
 sive in vita, sive in catenis licet me alligent,
tamen <hi>mihi vita Christus est,</hi> et ipsum mori lucrum
est, cum pervenio ad Christum. Sive utrumque
hoc singulis superioribus datur, non timeo mortem,
quia <hi>vita mihi Christus est, et mori lucrum est:</hi> 
sive cum vitae mihi in poena erit, non timeo vitam,
quia <hi>vita mihi Christus est.</hi> Ergo illi nihil
agunt, sive me morti tradant, sive in vita cruciatibus
dedant: mihi enim utrumque non nocet,
quia non est apud me in tormentis vita cum
<pb n="1200D"/>
poena, propterea quia <hi>vita mihi Christus est:</hi> sive
interficiant, non est mihi et ista poena, quia <hi>vita mihi
Christus est, et mori lucrum.</hi> </p>
<p><hi rend="bold">VERS. 22.</hi> <hi>Quod si vivere in carne, hic mihi fructus
operis est.</hi> Quoniam supra dixit, <hi>vita mihi Christus
est;</hi> et incertum quam vitam dixerit, utrum istam
quae in carne, an illam quae postea; adjecit de ista
<pb n="1201A"/>
vita, quae hic in carne est, et dixit nihilominus etiam
in ista vita, cum hic in carne vivimus, <hi>fructus est
mihi,</hi> inquit, <hi>operis.</hi> Qui iste operis fructus? ut labore
meo et Evangelio annuntiem Christum, et multis
spem vitae et salvationis efficiam, cum sperare in Christum
coeperint, et fidem Evangelio dare. Hic est, inquit,
mihi fructus operis etiam in carne vivere. <hi>Et quid eligam
ignoro.</hi> Sive enim moriar, quia <hi>mors lucrum</hi> est,
ac <hi>mihi vita Christus est,</hi> et ad illum utique pervenio,
cum morior hic in carne: sive rursus hic in carne
vivam, quia mihi fructus est operis annuntiare Christum
et evangelizare; <hi>quid eligam,</hi> inquit, nescio;
utrum mortem appetam, an adhuc in vita maneam.</p>
<p><hi rend="bold">VERS. 23, 24.</hi> <hi>Coarctor autem ex duobus, concupiscentiam
habens dissolvi et esse cum Christo,
<pb n="1201B"/>
quanto magis optimum est. Ut vero autem in carne
permaneam, necessarium propter vos</hi>. Duplex,
inquit, me necessitas et cupiditas in divisa
deducit; nam et habeo <hi>concupiscentiam dissolvi,</hi> id est
discedere a corpore, <hi>et esse cum Christo;</hi> etiam illam,
lucrum consequi; quod est quidem optimum
et eligendum. Sed rursus est mihi in carne necessitas
ut maneam et perseverem propter vos. Ita superiori
parti concupiscentiam dedit dissolvi velle et esse cum
Christo, quia summum est et praecipuum et optimum;
hic autem ut in carne adhuc maneat necessitatem <hi>magis</hi> 
 dixit, quam illam; ut propter hoc vivam, ut
vos instruam, ut vos in Evangelio confirmem. Cum
igitur duas veluti concupiscentias habeat, confirmat
unam quod hic in carne adhuc manebit; et hoc confidenter
<pb n="1201C"/>
scio, quoniam manebo, et permanebo vobis,
ad vestrum profectum et gratiam fidei. Vere ut pater,
vere ut famulus Dei, de duabus cupiditatibus suis illam
quasi reliquit, quae ipsi tantum fuerat profutura,
ut jam abiret, jam dissolveretur essetque cum Christo.</p>
<p><hi rend="bold">VERS. 25.</hi> <hi>Confido,</hi> inquit, <hi>et confidenter scio,
quoniam Deus me hic adhuc esse faciet, ut permaneam;
et permanebo, ut vobis omnibus prosim, et profectum
habeatis ad gloriam fidei</hi>. Manebo, inquit, et adjecit
amplius, <hi>et permanebo,</hi> id est, usque ad perfectionem
manebo; perfectionem autem profectus vestri,
ut proficiatis et gratiam consequamini, fidei scilicet;
id est cum fidem praestatis a Deo gratiam mercamini.</p>
<p><hi rend="bold">VERS. 26.</hi> <hi>Ut gloria et exultatio vestra abundet in
Christo Jesu penes me, per praesentiam meam denuo
<pb n="1201D"/>
apud vos</hi>. Ut cum apud vos esse iterum coepero,
hoc est <hi>per praesentiam meam denuo</hi> ad vos, exultet
gloria vestra, et <hi>abundet</hi> ipsa <hi>exaltatio in Christo Jesu
penes me, per praesentiam meam denuo apud vos:</hi> id est
<pb n="1202A"/>
ut ego praesens sentiam quemadmodum gloria vestra
exultet et abundet in Christo, quod Christum diligitis,
quod Christo servitis, quod Christo vos servire gaudetis.</p>
<p><hi rend="bold">VERS. 27.</hi> <hi>Tantummodo digne in Evangelio
Christi conversamini</hi>. Tota vitae summa christianae
ista est, in Evangelio Christo conversari, ipsum sibi
annuntiare et caeteris, in ipso spem habere, omne quod
agat ex mandatis ejus agere: hoc est digne in Evangelio
Christi conversari. Sed et hoc parum est: ergo
jungendum ut in Evangelio Christi conversemur ante
omnia, et digne conversemur. Est digne conversari,
secundum ejus praecepta vivere, et ea facere quae
Christus praecipit. <hi>Ut sive cum venero, et videro vos;
sive per absentiam, audiam de vobis quoniam statis in
uno spiritu, una anima concertantes cum fide Evangelii</hi>.
Ipse exponit quid sit digne in Evangelio Christi
conversari, <hi>uno spiritu</hi> stantes, <hi>una anima concertantes
cum fide Evangelii: Spiritu</hi> autem, <hi>inquit,</hi> stantes <hi>uno:</hi> 
 quia unus est spiritus cum jam sapimus, et
Evangelium sentimus, et ita vivimus. Animae autem
opus hoc est, ut adversa corporis expellamus: ideo
una, inquit, concertantes cum fide; quam fidem vobis
Evangelium dedit. Ergo state, inquit, in uno spiritu,
et colluctamini una anima cum fide Evangelii.</p>
<p>Verum haec expositio illud continet quod supra
dixit, digne in Evangelio Christi conversamini. Quomodo
autem se habeant verba ut integra sibi et juncta
sint, sic attendemus: conversamini, inquit, digne in
Evangelio, ut digne vobis <hi>audiam quoniam statis in
uno spiritu et una anima concertantes cum fide Evangelii.</hi> 
<pb n="1202C"/>
Audiam autem vel <hi>per absentiam;</hi> fides autem
erit, ut cum audiam, credam, cum venero ad vos, et
videro vos. <hi>Sive per absentiam audiam de vobis,</hi> jam
ad utrumque videro vos, quoniam statis in uno spiritu.</p>
<p><hi rend="bold">VERS. 28.</hi> <hi>Et nec in quocumque territi sitis ab
adversariis</hi>: et hoc opus pertinet ad expositionem
quod est digne in Evangelio Christi conversari, numquam
terreri ab adversariis, nec in aliquo terreri:
quandoquidem est illis declaratio interitus, nobis autem
salutis. Hoc, inquit, non terreri Evangelio
servientes. Id est omnis actus christiani ad salutem
est, non conturbari ab adversis, fidem Evangelii credere
in Christo, pati pro Christo, simulque etiam ut
sciamus ex Dei gratia provenire. Ergo haec, inquit,
res non terreri in aliquo ab adversariis, et nobis ad salutem
<pb n="1202D"/>
est, et nostris adversariis causa est ad interitum:
et hoc tamen donum est Dei. <hi>Et hoc a Deo:</hi> ne operae
nostrae putemus esse, quod non terreri causa nobis est
ad salutem: nam et hoc a Deo est, sicuti frequenter monui,
ut Dei nutu et misericordia et gratia fiant omnia.</p>
<p><hi rend="bold">VERS. 29, 30.</hi> <hi>Quoniam vobis donatum est a
Christo</hi>. Omni exhortatione praecepta haec jungit:
pertinet enim digne in Evangelio Christi conversari
quid sit, sic ostendere secundum superiora
<pb n="1203A"/>
praecepta: et nunc cum exhortatio adjungitur ut
credant in Christo; neque tantum credant, sed ut
etiam patiantur pro illo. Quae autem patiantur, subjungit:
vel quae in me <hi>vidistis,</hi> vel quae de me <hi>audistis:</hi> 
hoc est enim digne in Evangelio Christi conversari,
et hoc dono datum est nobis pro Christo,
quoniam ille mysterium complevit, et ad liberationem
nostram passus est omnia. Pro ipso igitur donum
nobis dedit, ut credamus in eum. Magnum autem donum,
si sola in eum fide tantam gratiam meremur.
Sed ita credamus, ut etiam patiamur pro illo; hoc
enim subjungit: <hi>Id ipsum certamen et agonem
habentes, quem et vidistis in me, et audistis de me</hi>.
Ut vos quoque credentes in Christo, patiamini omnia
pro illo, id est propter ipsum. Facere enim omnia,
<pb n="1203B"/>
neque in alium converti, et pro illo pati omnia,
hoc est certamen: et hunc agonem habemus
scilicet et contentionem et intentionem, quae educit
ad palmam et ad coronam. Hunc igitur agonem ne
ignoretis, ipse est quem in me vidistis, scilicet de
catenis, de carcere, de cunctis malis, quae perpessus
est Paulus: quae utraque apud vos habent fidem me
passum esse, cum aut audistis aut vidistis.</p>
</div1>
<div1>
            <head>CAP. II.</head>

<p><hi rend="bold">VERS. 1, 2, 3, 4.</hi> <hi>Si qua igitur advocatio 
 in Christo, si qua consolatio dilectionis, si qua
societas spiritus, si qua viscera et miserationes; implete
gaudium meum, ut idem sentiatis omnes.</hi> Petiturus beneficium,
ut gaudium suum impleatur quod gaudium
circa hoc mandatum est, <hi>ut idem sentiatis omnes,</hi> ut
nullus discrepet (tunc enim et charitas et concordia
<pb n="1203C"/>
est, idem sentientibus cunctis; et si concordia est, hoc
habebit apostolus gaudium): ut ergo hoc impetret quod
suum gaudium vult esse, per illorum unanimitatem,
concordiam, eamdemque sententiam, et caetera similia,
quasi rationem meritorum praemittit, quod ab
ipsis meretur, ut impleatur gaudium suum circa hoc,
ut idem omnes sentiant, et caetera. Meritorum autem
rationes istae sunt, quia advocati simul in Christo
sunt: advocat enim Deus in Christo nos; eos enim
sanctificat, quos vocavit et elegit et quos ordinavit.
Advocatio ergo prima est; si est, inquit, advocatio
in Christo aliqua in nobis, quod simul vocati sumus,
et vocati in Christo, et meritum meum erga vos; ergo
implete gaudium meum. Prima igitur haec ratio meritorum
inter se, ut se invicem audiant: quod advocati
<pb n="1203D"/>
sunt in Christo. Ex hoc autem quod advocati
sunt in Christo, est etiam dilectio. Item adjungit <hi>si
qua consolatio dilectionis.</hi> Cum enim in malis simus,
et mundi malis laboremus, si nos invicem diligamus,
Deus erit nobis consolatio dilectionis. Haec, inquit,
<pb n="1204A"/>
igitur si est consolatio dilectionis, ut quia vos diligo,
vos me consolemini in malis in quibus sum: implete
ergo gaudium meum. Singulis ergo hoc adjungendum.
Deinde adjecit, <hi>si qua societas spiritus.</hi> Bono ordine
et hoc tertium: nam primum est advocari in Christo,
deinde dilectionem habere: cum autem utrumque
fuerit, ut jam et advocati in Christo sint, et consolationem
habeant inter se dilectus et dilectionis,
sine dubio est societas spiritus. <hi>Si qua,</hi> inquit, est <hi>societas
spiritus.</hi> Audiamus illud, <hi>implete gaudium meum.</hi> 
Adjungit deinde, <hi>si qua viscera et miserationes.</hi> Unum
enim corpus efficitur Ecclesiae, cum sibi vocati in
Christo charitate junguntur, junguntur etiam spiritu,
et fiunt eadem viscera et eaedem miserationes. Si qua
igitur viscera, si quae miserationis sint viscera, ad hoc
<pb n="1204B"/>
ut vocatio sit in Christo, et societas in spiritu. Miserationes
autem sunt ad hoc, si qua consolatio est dilectionis,
ut omnis alterum consoletur, quod in malis
semper in mundo sumus: quoniam viscera eadem sumus,
miserationes invicem nobis praestare debemus.
Sic ergo si qua viscera miserationis, <hi>implete gaudium
meum.</hi> Quod autem gaudium, subjunxit, <hi>ut idem sentiatis,</hi> 
omnes id ipsum. Quid est <hi>idem sentiatis?</hi> supponit
per subjecta, aut in quibus idem sentiant, aut
quemadmodum idem sentiant:-- <hi>Eamdem dilectionem
exerc eatis unanimes, unum sentientes, nihil per
contentionem, neque per inanem gloriam, sed in humilitate
sensus invicem vos ab alteris praecedi arbitrantes.
Non sua propria tantum unusquisque vestrum
perspiciat, sed aliorum singuli</hi>.</p>
<p>
            <pb n="1204C"/>VERS. 5.-- <hi>Hoc enim sentite in vobis quod et in Jesu
Christo.</hi> Ut dixi, exhortatio ista est quam nunc exsequitur,
praeceptis plenioribus: <hi>implete,</hi> inquit, <hi>gaudium
meum,</hi> quibus in rebus effici potest: quae praecepta,
ut semper docuit, tenent quae facienda sunt, et
item quae non facienda. Quae facienda sunt, sic subjungit, <hi>ut idem sentiatis omnes,</hi> 
 eamdem dilectionem
exerceatis omnes, unanimes, unum sentientes. Interponit
quae non facienda, <hi>nihil per contentionem neque
per inanem gloriam.</hi> Et subjungit quae facienda rursus, <hi>sed per humilitatem sensus invicem vos ab alteris praecedi
arbitrantes.</hi> 
 Item subjungit quae non facienda: <hi>non sua propria unusquisque perspiciat.</hi> 
 Deinde id quod
faciendum, <hi>sed aliorum singuli.</hi> Sic deinde subjungit,
quod ad exhortationem plurimum valet, et certam
<pb n="1204D"/>
exhortationem de praeceptis, in qua conclusio praecepti
haec est, ut de aliorum recreatione singuli
cogitent. Hoc, inquit, facere debetis et constituere et
sentire in vobis, quod Christus fecit: quod de aliis
cogitans, de se et de sua gloria nihil cogitavit: vel
de eo quod potentiam suam, ut docebit, ipse deposuit,
<pb n="1205A"/>
ut aliis caeteris subveniret. Ergo hoc tenetur
in exhortatione, ut gaudium possit impleri ipsius
Pauli.</p>
<p>Videamus igitur singula quae praecepta sint. Primo
ait ut idem, omnis christianitatis potestatis, et jus et
operatio illa est non dissentire, sed unum atque idem
in animo habere. Etenim si unus Deus, si unus ejus
filius, si unus Spiritus sanctus est, si omnia ista tria
unum, ita debemus et nos unum habere quod sentimus,
ut idem sentiamus omnes. Deinde sequitur ut
eamdem dilectionem exerceamus. Hoc jam ad moralem
disciplinam, id est ad vitam pertinet; illud ad
scientiam. Nam cum duo genera dixissem esse in
Paulo, et in omni tractatu, ut alia discerentur ad
scientiam, alia discerentur ad actus et ad vitam; ita
<pb n="1205B"/>
et hic ad scientiam, ita positum ut idem sentiatis:
deinde ad vitam, <hi>eamdem dilectionem exerceatis. Eamdem</hi> 
quid est? quam alter circa vos, eamdem vos circa
alterum; neque divisam dilectionem, sed in Christo
dilectionem. Ipsa est eadem dilectio. Deinde adjecit: <hi>unanimes unum scientes.</hi> 
 Eadem repetisse mihi videtur
verso ordine, quae supra sunt dicta. Namque unum
est <hi>unanimes</hi> quod ad eamdem dilectionem: aliud est <hi>unum scientes,</hi> 
 quod supra ut dixi, <hi>ut unum sentiatis
omnes.</hi> Verum et amplius aliud in his duobus est,
quod in superioribus. Namque aliud est <hi>idem sentiatis
omnes,</hi> aliud <hi>unum scientes,</hi> in ipso quidem: quippe
cum ad scientiam utrique pertineat. Verum illud superius
idem sentire, ad hoc est, ut adhuc scientia
nondum confirmata, par tamen videatur sciendi potestas,
<pb n="1205C"/>
nondum confecta, jam perfecta scientia.
Secundo igitur praecepto cum uno in sensu utrumque
sit, fortius tamen positum; <hi>unum,</hi> inquit, <hi>scientes:</hi> 
jam praeceptio est ipsa, cum <hi>scientes</hi> dixit. At vero
superius <hi>idem sentientes</hi> dixit, id est sensus eosdem
intelligentiae habentes: illud ergo adhuc in actu est,
hoc in perfectione videri potest. <hi>Idem sentientes</hi> et ad
vitam pari modo, etiam in actu est, circa vitam <hi>eamdem dilectionem exerceatis.</hi> 
 Porro autem in perfectione
hoc est <hi>unanimes et</hi> utrumque de moribus et
de vitae genere: unde tamen cum eadem videantur
singula in singulis, posteriora potiora sunt. Deinde
adjunxit: <hi>nihil per contentionem neque per gloriam
inanem.</hi> Potuit enim, et idem sentiendi, et idem sciendi
esse tamen contentio. Modus igitur subjunctis est,
<pb n="1205D"/>
qui esse debeat, vel potius qui non esse: <hi>nihil,</hi> inquit, <hi>per contentionem.</hi> 
 Multi enim contendendi vel
necessitatem habent vel voluntatem. Utramque igitur
contentionem tulit, ut necessitas non sit contendendi
nec voluntas. Quippe cum utrumque vitiosum sit.
Alii curiositate in ipsam contentionem irruunt: alii
natura tales sunt, ut contentiosi sint: ideo adjectum, <hi>nihil per contentionem.</hi> 
 Deinde rursus alii ad jactantiam
hoc proferunt, ut contendant, et pares esse videantur,
<pb n="1206A"/>
aut potiores resistendi pertinacia et superiores
aut gloriandi. Hoc ergo auferri vult, dicitque, <hi>neque per gloriam inanem.</hi> 
 Etenim gloria inanis est
placere velle sermonibus, placere ingenti calliditate,
et contentione disserendi. Raro enim apud christianum
debet esse contentio, non in sermone jactantia.</p>
<p>Huic ita posito posteriori praecepto ne quid per
gloriam inanem facere videamur, necessario subjunctum, <hi>sed per humilitatem sensus.</hi> 
 Sic enim inanis gloria
poterit auferri, si humilitas sit in sensibus, id est
intellectibus. Hos enim sensus posuit. Quaerendi modo,
proferat quaecumque tractat, non auctoritate suscepta. <hi>Invicem vos ab alteris praecedi arbitrantes.</hi> 
 Vere enim
haec humilitas, si omnem alterum putas esse potiorem:
hoc est enim invicem praecedi ut vos arbitremini;
<pb n="1206B"/>
ne quisquam alterum non ita putet, ut non
potiorem aestimet, et praecedere et esse meliorem.
Quod si ita est, haec est humilitas sensus. Deinde
subjungit: <hi>Non sua propria unusquisque vestrum perspiciat,
sed aliorum.</hi> Ex hoc sensu nectitur id quod
postea subjungitur. Interea referendum hoc ad superiora,
tunc enim implebitis meum gaudium, si et hoc
quoque faciatis ut unusquisque non tantum sua propria
perspiciat, sed aliorum, et ita singuli de aliis
atque aliorum curas habeant. Hoc enim nos putamus.
Quod si de nobis tantum cogitemus, nobis prodesse
poterimus, et de nostris tantum rebus agere, de spe,
de liberatione nostra: sed hoc parum est. Tunc enim
vere de nobis agimus, si et alios curemus, et aliis
prodesse properemus. Cum enim omnes unum corpus
<pb n="1206C"/>
simus, aliis si prospiciamus, nobis prospicimus: si
de aliis cogitemus, de nobis magis cogitamus. Hinc
subjungit, quantum sit istud quod monet, quod praecipuum,
quod vehemens, cum dicit: <hi>Hoc idem nos in
nostris sensibus habeamus, quod et in Christo Jesu.</hi> 
Quid istud est, <hi>Hoc sentite in vobis quod sentitis in
Christo Jesu;</hi> ipse exponit et explicat. Etenim si hoc
sentimus in Christo Jesu, quia ipse magis de aliis,
id est de nobis curam gessit, non de se, neque de eo
quod ipse posset aut poterat, aut potest, sed de nobis
potius cogitavit. Hoc est quod supra dixit, sed aliorum
singuli curam geramus: etenim Dominus noster
Christus Salvator, utique cum Salvator esset, aliis salutem
attulit: et quemadmodum non modo benignitate
tantum usus, neque fulgens sua benevolentia
<pb n="1206D"/>
sua luce vestit et texit, atque ad se benignitate infusa
et majestate revocavit. Ut ergo magis beneficium ejus,
et maximum nosse possemus, exinanivit, inquit, se
atque omni exuit majestate, ut in carnem descendens,
ut omnem illam patientiam humilitatis suscipiens,
nobis ut prodesset carne, injurias in carne, deinde
crucem mortemque sustinuit. Quae omnia docent et
hortantur nos, ut similiter imitantes Dominum,
non de aliis potius cogitemus quam de nobis ipsis.
Hoc est enim vere de nobis agere, aliorum curam pro
eorum salute suscipere. Hoc est ergo ut hoc sentiatis
in vobis, quod et in Christo sentitis. Illum profuisse
<pb n="1207A"/>
aliis sentitis: ergo et in vobis hoc sentite, ut pro aliis
cogitetis, et sollicitudinem pro aliis suscipiatis, ut
aliis prodesse possitis.</p>
<p><hi rend="bold">VERS. 6, 7, 8.</hi> <hi>Qui cum in forma Dei constitutus 
 esset, non rapinam arbitratus est, ut esset
aequalis Deo; sed et semetipsum exinanivit, et servi
sumpsit formam in similitudine hominum factus, et habitu
inventus tanquam homo. Humiliavit se ipsum, subditus
factus usque ad mortem, mortem autem crucis.</hi> 
Duas res, id est duo praecepta, supra dederat, unum
ut diligerent humilitatem, aliud non sua tantum curarent,
sed et aliorum. Et ait: <hi>Hoc sapite in vobis,
quod et in Christo Jesu.</hi> Quid igitur de duobus istis accipimus
in Christo Jesu? utrum unum? et quod unum?
an ambo potius? Namque unum de humilitate manifestum,
<pb n="1207B"/>
quod semetipsum humiliavit Christus, et
servi sumpsit personam. Potest tamen esse hic etiam
secundum praeceptum: propter alios enim ita sustinuit,
et de aliis potius quam de se cogitavit. Breviter
autem hic expositum, quod Christus sit, et antequam
in carne descenderet, et in qua sit virtute atque substantia.
Dictum est enim quod forma Dei Christus
esset. Quid autem sit Dei forma? non figura, non
vultus, sed imago et potentia. Plene de hoc et hic
tetigi ad Ephesios, et plenus uberiusque in aliis
tractavi libris, Deum esse in eo quod est ipsum principale
esse; esse autem ipsum, est principale habere,
vivere et intelligere. Sed intelligere atque vivere,
forma quaedam est et imago ipsius existentiae.
Cum igitur existentia Deus sit, ut multis probatur,
<pb n="1207C"/>
atque id magis quod supra existentiam est; forma
autem existentiae, moveri, intelligere, vivere; circumformatur
enim et definitur quodammodo, id est
in considerationem et cognoscentiam devocatur,
quod sit illud esse, quod invisibile est et incomprehensibile,
vivere intelligitur et intelligere. Ita esse,
pater est: vivere autem et intelligere, quae ista ipsa
in eo sunt, quod est esse, quasi forma. Christus ergo
Dei forma est: vita est enim Christus, et cognoscentia
et intellectus. Haec igitur forma et imago Dei.
Quanta potentia, et quanta deitas, vel virtus sit,
alibi expressum. Ergo nunc Paulus: non, inquit,
Christus rapinam credidit, id est hoc sibi vindicavit,
tantum habere voluit, ut forma Dei esset; sed etiam
se ipsum exinanivit potentia, ut ad mundum et ad
<pb n="1207D"/>
carnem descenderet, et formam hominis sumeret,
id est parvi et humilis imaginem.</p>
<p>Illud autem diligenter et acute attendendum puto,
<pb n="1208A"/>
quod cum et ipse se missum a Deo dicat, et voluntatem
patris implere, hoc ita positum mysterium est,
ut ipsius sit voluntatis, quod venerit, et quod formam
vel imaginem servi sumpserit. Sic enim ait, <hi>qui cum in forma Dei constitutus esset, non rapinam
arbitratus est, ut esset aequalis Deo; sed semetipsum
exinanivit, et servi sumpsit formam.</hi> 
 Sed cum ita jungamus
semper, et hoc intellectus necessitate capiamus,
et in eo quod est esse, intelligentiam inesse et
vitam, ut et Deo, cui est potentia haec ut esse sit, et
esse omnibus praebeat, sit tamen intelligens illud, ut
vivens vel supra intelligentiam et supra vitam, et supra
existentiam Christus, qui vita est, etiam progressa
a Deo vita insit, et in eo quod vita est ipsa existentia,
et ipsa intelligentia aequalis Deo est: unde et in
<pb n="1208B"/>
Filio Pater est, et in Patre est Filius. Sed haec, ut
dixi, plenius alibi. Ergo et cum Pater voluit, Filius
voluit: et cum Filius voluit, Pater voluit. Unde
utrumque recte, et quod missus a Patre est, et quod
hic positum ut ipse se exinaniverit. Intelligamus autem
ipsum se exinanisse, non in eo esse quod potentiam
suam alibi dimiserit, aut se privaverit; sed
ad sordida quaeque se humiliarit, ad postrema officia
descendens. Cum haec implevit, se et potentiam
suam exinanivit. Nam carnem sumens et formam
hominis et similitudinem, omnia quae hominis erant
perpessus est, egit, implevit. Hoc est enim quod ait, <hi>in similitudine hominis factus, et habitu inventus tanquam
homo.</hi> 
 Non enim audiendi sunt illi qui phantasma
dicunt fuisse, quia dictum hic est <hi>in similitudine
<pb n="1208C"/>
hominis:</hi> sed ad Deum refertur, et <foreign xml:lang="greek">λόγον</foreign> ipsum
formatum per carnis assumptionem in similitudine
hominum. Etenim cum caro in terris diversas formas
habeat, accepisse autem carnem Christum manifestum
sit; sed in qua similitudine dictum, in similitudine
hominum, id est caetera animalia non
quo hic similitudo hominum in Christo fuerit,
non ipse homo susceptus.</p>
<p>Denique adjectum post similitudinem et habitum,
ut ita se haberet tanquam homo. Sic adjunxit, <hi>inventus
tanquam homo.</hi> Graecus quidem <foreign xml:lang="greek">σχῆμα</foreign> dixit,
latinus <hi>habitum</hi> nominavit. Ita cum duo posita sunt
apud graecum, in similitudine et habitu; accipiamus
igitur habitu figuram, et ut se homo habeat. Etenim
omnis hominis qualitas his duobus exprimitur, similitudine
<pb n="1208D"/>
et figura. Potuit enim in immenso similitudo
hominis, ut in gigantibus, ut in vultibus et in
membris, quae finguntur: ideo ergo adjecit: <hi>et figura
hominis,</hi> ut certus habitus et modus praeter
similitudinem hominis, videatur assumptus. Porro
autem quod dixit <hi>inventus tanquam homo,</hi> non hic cum
dubitatione dictum, tanquam homo quasi non homo
fuerit, sed phantasia hominis; sed dictum, <hi>inventus
tanquam homo.</hi> Haec scilicet media pronuntiatione,
qua vere non homo fuit, sed Deus, et carne et
<pb n="1209A"/>
figura accepta quasi homo. Quod autem dixit, <hi>servi
formam sumpsit,</hi> quoniam ipse forma Dei fuit, Dei
autem servus homo est, idcirco dictum, <hi>servi
formam sumpsit.</hi> Ex qua re se humiliavit, et se exinanivit
factus, inquit, ut subditus usque ad mortem
scilicet crucis. Ecce in hoc ipso cum dixit, <hi>subditus
factus,</hi> graece autem aperte et plene, cum dictum <foreign xml:lang="greek">ὑπήκοος γενόμενος,</foreign>
 quod est, <hi>subauditor effectus,</hi> in
quo ut dixit, in hoc ipso expressum, quod paulo
ante diximus, quoniam a Patre missus est. Si enim
subauditor, verum est illud et integre dictum, qui me
huc misit et subditus factus; certe potest utrumque
non solum per illam rationem accipi atque intelligi
quia et in Christo Deus est, et est in Filio Pater, et
in Patre Filius, sed quod etiam in multis locis simile
<pb n="1209B"/>
reperimus, ut et mittentis sit auctoritas, et voluntas
obtemperantis. Etenim ut apud poetas, si cum pater
Mercurium mittens imperio suo misit; Mercurius autem
patris cum pareret imperio, se ipsum composuit,
et se exinanivit ut volaret et iter tenderet, si
fas est divinis talia comparare; intelligi licet, et Patris
imperio Dei omnipotentis missum Christum: et
Christus Filius, eo ipso quod imperio obtemperabat,
se exinanivit, ut hominis formam sumeret, et in
carne veniret, et servi imaginem sustineret, se humilians
et obauditor factus, obauditor autem usque
ad mortem. Quam illam mortem? multa enim genera
mortis sunt: nam primum esse in carne, mortis
est: deinde accipere omnia peccata carnis, et ipsa
mors est: ideo adjectum, <hi>usque ad mortem.</hi> Quam
<pb n="1209C"/>
mortem? <hi>crucis,</hi> inquit. Etenim nos Salvator morte
non liberavit, sed morte crucis liberavit: omne enim
mysterium non in morte tantum, sed Christi, sed et
in morte crucis: unde dixit Paulus, fidem se habere
in Christum, et in Christum ipsum <hi>crucifixum.</hi> </p>
<p><hi rend="bold">VERS. 9, 10, 11.</hi>Quibus omnibus quid colligitur?
Ergo Christus et aliis consuluit, et se humilem fecit. <hi>Propter quod et Deus exaltavit illum, et donavit illi
nomen, ut in nomine Jesu omnes genua flectant, coelestium,
terrestrium, et infernorum; et omnis lingua confiteatur
quoniam Dominus Jesus Christus in gloria Dei
Patris</hi>.
Quid istud sit, quod nunc dictum est, quia
ideo Deus Filium suum exaltavit, et ei donavit nomen
quod supra omnia nomina est, et quod sit hoc
ipsum nomen, et quare nunc haec donaverit atque
<pb n="1209D"/>
concesserit, etsi magni tractatus est magnaeque doctrinae,
tamen nos id quale sit, breviter admonemus.
Christus, id est <foreign xml:lang="greek">λόγος,</foreign> qui cum Deo est, et apud Deum,
juxta Deum, et idcirco etiam ipse Deus, cui <foreign xml:lang="greek">λόγος</foreign>
hic ex operatione ejus provenit, ut et Christus
esset Jesus, et exaltaretur, et supra omnia nomina
nomen acciperet, <foreign xml:lang="greek">λόγος,</foreign> inquam, iste in eo quod <foreign xml:lang="greek">λόγος</foreign>
est, forma Dei est, vere jungitur, copulatur,
unumque est, et idcirco et <foreign xml:lang="greek">λόγος</foreign> Deus est, per quem
creata sunt omnia, et in quo quod effectum est, vita
est, et hoc fuit a principio, et sine logo factum est
<pb n="1210A"/>
nihil, qui jungitur. Simpliciter hoc aures accipiant,
num ipso tempore Filius non dicebatur? Intelligi
quidem potest, quoniam virtute Dei, ut Deus ipse, et
forma Dei, ipse Deus, nomen hoc et hoc vocabulum
postea acceperit, posteaquam in mundum descendens,
id est <foreign xml:lang="greek">ὓλην,</foreign> ipsam <foreign xml:lang="greek">ὓλην</foreign> praecidit, et vicit, et
mortem superavit, ut jam mors non dominaretur.
Quod si tanta haec ejus opera, et tanta misericordia
Dei, per hoc ab illo munus impletum est, in reditu
atque reversione hoc nomen accepit, et hinc exaltatus
est, et hanc gratiam consecutus est, ut Filii nomen
acciperet, quod nomen supra omne nomen est.</p>
<p>Sed catholica disciplina dicit, et semper fuisse
Patrem, et semper Filium: et ita et dicendum est, et
intelligendum. Verumtamen, quoniam apud nos hic
<pb n="1210B"/>
error est natus, quod constet ante in carne descensum,
nunquam filium dictum esse <foreign xml:lang="greek">λόγον,</foreign> nec
nunc ita expositio ista currit, et sententiam suam
tenet, ut cum dictum sit quod se ipsum exinaniverit,
et cum Dei esset forma, formam servi acceperit et
figuram, in similitudine inventus hominis et factus;
et usque ad mortem se humiliaverit, et mortem crucis,
et adjunctum ita sit, <hi>propter quod Deus illum
exaltavit:</hi> videtur propter ipsam passionem exaltatus
esse, et accepisse se hanc gratiam, ut hoc nomen acciperet
quod supra omne nomen est, propter istam,
inquam, causam. Sic enim dicit Paulus. Quod si ita
est, quasi intelligi vult, ante hoc non fuisse nomen,
ut fuerit virtus Dei, <foreign xml:lang="greek">λόγος</foreign> fuerit, etiam forma fuerit in
eo quod <foreign xml:lang="greek">λόγος,</foreign> et Deus, et fuerit apud Deum: ac
<pb n="1210C"/>
propterea quasi non conveniat, ut tunc filii nomen
acceperit, sed posteaquam missus. In quo intelligimus
jam, ex eo quod missus est, illum esse Patrem,
et hunc Filium: deinde propter opera, propter mysterium,
propter passionem, qua vita mors est, morte
ipsa Christi; propter hanc, inquam, gratiam accepit
nomen quod supra omne nomen est; ut tantum nomen
accesserit, res eadem fuerit: et ante, id est <foreign xml:lang="greek">λόγος,</foreign>
 atque ipsa virtus; non ut nunc primum res
fuerit, quando in carnem venit. Sed cum res venit,
id est virtus, et sapientia, et actus, et operatio, <foreign xml:lang="greek">λόγος</foreign>
tamen dictus fuerit, et <foreign xml:lang="greek">λόγος</foreign> fuerit. Nunc autem ipse <foreign xml:lang="greek">λόγος</foreign>
 cum induit carnem, ut dictum est, ipse, inquam, <foreign xml:lang="greek">λόγος</foreign>
 post passionem, et post mortem crucis, qua
vicit omnem mortem et omnia peccata, vocabulum
<pb n="1210D"/>
acceperit Filii, quod vocabulum supra omne nomen
est. Quid enim est quod possit accipi aequale, quod
comparari possit cum Filii nomine? Etenim amicitia,
sanguinis conjunctio, germanitas, et caetera, inferiora
sunt omnia; sive ministrorum, sive angelorum, sive
quaecumque alia dixerimus. Est igitur Filius supra
omne nomen: quod nomen dedit Deus Christo post
passionem, post crucem.</p>
<p>Videri tamen potest, prope non ita esse ut verum
sit, quod Filius supra omne nomen sit. Etenim si
filius non dicitur nisi cum pater sit, et pater cum filius
<pb n="1211A"/>
sit, numquid etiam hoc nomen, Filius, supra illud
nomen est, quod Pater est? Utique non. Quomodo
ergo Filius nomen cum acciperet, supra omne nomen
accepit? Utique circa alia sine dubio nomina accipienda
sunt, supraque omnia alia hoc nomen Fili
sit. Nam pater cum Filio junctus est, et aequalia nomina
ista sunt, quantum ad nomina; etsi non sit
Filius nomen supra Patris nomen, nec Pater nomen
supra Filii nomen. Virtus illa quae dicitur Pater,
supra est, supra illam virtutem, quae dicitur Filius;
nomen tamen vel Filius vel Pater, aequalia inter se
sunt. Quod si ita est, Filius supra omne nomen est,
quia Pater cum Filio simul supra omne nomen est;
cui nomini, et in quo nomine, Jesu Christi, omnis
homo genua curvat, et orat: neque homo tantum,
<pb n="1211B"/>
sed omnia coelestia et omnia terrena, et omnia sub
terris quae inferius esse dicuntur. Et item, VERS. 11:-- <hi>Omnis
vox confitetur quod Jesus Christus Dominus noster,
in gloria Patris est</hi>, et fuit semper. Haec ergo gloria
ei data est, ut gloria sit ipse patris, quoniam et
pater eum genuit; et ab eo creatus mundus est et
salvatus, et vita mors est; et salus aeternitasque, quae
quaesita est his omnibus. Qui in ipsum credunt mortem
in Christi morte vicerunt.</p>
<p><hi rend="bold">VERS. 12, 13.</hi> <hi>Quapropter, mihi charissimi, quemadmodum
semper obauditis, non tanquam in praesentiam
tantum, sed multo magis nunc in absentia, cum
metu et tremore salutem vestram operamini. Deus est
enim qui operatur in vobis, et voluntate et efficacia, pro
bona voluntate</hi>. Post mysterium totius administrationis
<pb n="1211C"/>
editum, quod ista positum fuerat, uti praeceptum
confirmaretur, quo monebat ut omnis homo non de
se cogitaret, neque curam gereret, ut et Dominus
noster Jesus suo mysterio egit; subjungitur, ut dixi,
exhortatio ut se invicem diligant, primo cum dixit
illos charissimos sibi et dilectissimos: deinde sicuti,
inquit, mihi obaudientes fuistis, ita semper obaudistis,
non in praesentia tantum, sed magis ac magis in
absentia, et obaudistis cum timore et tremore. Quare
autem magis ac magis? vel quia dies praecedunt, vel
quia in absentia plus timendus est ille, qui monet.
Quid autem istud quod hortatur et monet ut agant
atque operentur salutem suam, et agant observantes
atque obedientes, cum timore, inquit, et tremore? ut
timor ad animum, tremor vero ad corpus referatur.
<pb n="1211D"/>
Magnum autem mysterium quod intente audire debemus,
<pb n="1212A"/>
quod consulentes et curam aliis gerentes, nobis
magis salutem operamur. Deinde quod in nobis praestans
 sit nobis salutem operari. Sic enim dixit, <hi>salutem
vestram operamini.</hi> Sed rursus ne unusquisque
parum gratiam Deo referat, si ipse sibi salutem operari
videatur, adjectum est illud, <hi>Deus est enim qui operatur
in vobis, et voluntate et efficacia, pro bona voluntate.</hi> 
Ergo <hi>salutem vestram,</hi> inquit, <hi>operamini:</hi> sed ipsa
operatio tamen a Deo est: Deus enim operatur in
vobis, et operatur ut velitis ita. Et velle quasi nostrum
est, unde nos operamur nobis salutem. Et tamen
quia ipsum velle, a Deo nobis operatur, fit ut ex
Deo et operationem et voluntatem habeamus. Ita
utrumque mixtum est, ut et nos habeamus voluntatem,
et Dei sit ipsa voluntas; et quia habemus voluntatem,
<pb n="1212B"/>
adsit efficacia pro bona voluntate. Magis
autem hominis alligat timorem, cum dicit, <hi>Deus est
enim qui operatur in vobis.</hi> Etenim si in ipsis Deus
est qui operatur, sine dubio in timore esse debemus,
ne faciamus contra Dei voluntatem, aut minus agendo,
aut non cum timore et tremore. Operatur autem
Deus in nobis, et velle et agere, pro bona voluntate.
Ita qui non ex Deo operatur, primum non habet velle:
deinde etiam si habuerit velle, efficaciam non habet,
quia non habet bonam voluntatem.</p>
<p><hi rend="bold">VERS. 14, 15.</hi> <hi>Omnia facite sine murmurationibus et
haesitationibus vel retractationibus</hi>. Ista duo sunt
monita, ut cum agimus aliquid jam fidentes, jam in
Deum credentes, et mandata divina exequimur ve
apostolica vel prophetica vel evangelica, non habeamus
<pb n="1212C"/>
murmurationem, id est querelas obtemperandi
cum obtemperamus: ne quid, inquit, agamus vel
cum dubitatione aliqua vel cum ratiocinatione ac retractatione,
faciendum enim vel non esse faciendum.
Vel quia ex necessitate facias, si conqueraris, non
est obtemperantis bona voluntas. <hi>Ut sitis sine querela</hi> 
(Graecus ait, <hi>ut sitis sine culpatione</hi> ): id est,
ut querela de vobis non sit: et hoc dixerit latinus,
sine querela et inculpabiles. Denique hoc sequitur: <hi>Et sinceri filii Dei immaculati, in medio pravae
generationis et perversae</hi>.
Si enim hoc modo vivatis
et hoc modo obediatis, non eritis maculati, inquit latinus.
Graecus tamen ita posuit <foreign xml:lang="greek">ἄμωμα τέκνα,</foreign> id est
filii sine vituperatione. Hoc est, et supra dictum, sinceri
autem sitis nunc, ubi in medio pravae generationis
<pb n="1212D"/>
et perversae. Quid hoc significet? si salvata anima
hoc modo filius Dei fit, si ita vivat quemadmodum
nunc, cum in mundo est, in medio est, in prava generatione
et perversa, id est in hac vita. Ergo cum in
hac vita sumus, laborandum nobis est, ut perversitatem
istam fugientes et pravitatem generationis istius
id est creaturae, in qua sumus, immaculati sine
vituperatione, sinceri Dei filii, vivamus; facientes
omnia sine vituperatione et sine retractatione. Non
ergo facere tantum sufficit, sed et hoc modo facere,
<pb n="1213A"/>
ut nulla sit apud nos vel retractatio vel admurmuratio
et querela faciendi. Quae si in vita ista faciamus, mens
enim devota jam Deo tunc efficitur inter filios Dei, si
faciat praecepta Dei volens, cupida, sine querela; et
faciat nunc cum in medio sit pravae generationis atque
perversae. <hi>In quibus lucetis ita ut luminaria in mundo.</hi> 
Magna exhortatio, cum jam in hoc ipso, in quo in hoc
mundo sumus, emineamus jam in hac prava generatione
et perversa: emineamus autem ita, ut mundi
luminaria simus, quae in ipso mundo; ut sol atque
luna et ut caeterae stellae lucentes. Fide enim et cognitione
Dei secundum divina praecepta viventes excellunt
Christiani, et ut lux et splendor in hoc mundo
existunt. Etenim si praeter caeteros homines omnia,
quaeque mala sunt, vincunt, et occultos daemones
<pb n="1213B"/>
opprimunt, et iniquitates produnt, vincentes
tenebras et opera tenebrarum; agunt in hoc mundo
ut luminaria, et lumen omnibus praestant.</p>
<p><hi rend="bold">VERS. 16.</hi> <hi>Verbum vitae obtinentes ad gloriam
mihi in die Christi.</hi> Et vobis praemium est, quod
ita vivitis, si quidem luminaria in mundo estis; et
mihi ad gloriam eritis in die Christi, id est cum judicaturus
venerit Christus. Ego per vos habeo gloriam,
quia vitae verbum obtinetis, id est quia Christum cognovistis,
quod est verbum vitae: quia in Christo
quod factum est, vita est. Ergo Christus verbum vitae
est. Unde cognoscitur quantum sit beneficium et
quanta gloria eorum, qui animas aliorum corrigunt. <hi>Quoniam non in vacuum cucurri.</hi> 
 Haec erit mihi, inquit,
gloria per diem Christi, quod vos liberavi, et
<pb n="1213C"/>
labor meus non in vacuum laboravit neque in vacuum
cucurrit. Labor genus est, species laboris est currere.
Ergo cum genus proposuisset, non in vacuum
laboravi, quod esse poterat vel corpore vel lingua vel
monitione vel instantia; adjecit speciem certam, <hi>non
in vacuum cucurri.</hi> Hic vel labor est itineris, vel labor
affectus, ut hoc persuaderet, et cito persuaderet:
hoc est <hi>non in vacuum cucurri.</hi> </p>
<p><hi rend="bold">VERS. 17, 18.</hi> <hi>Sed si laboro in victima et obsequio
fidei vestrae, laetor et gratulor omnibus vobis. Hoc idem
et iamvos laetamini mihi</hi>. Quod supra per praeceptum
datum est, hic in exhortatione ponitur: uti non nostri
tantum curam habeamus, sed etiam unusquisque
et aliorum. Quod si ita est, et gratulatio et ex nobis
nascitur. De nobis et de aliis hoc ait. Sed si laboro,
<pb n="1213D"/>
inquit, in victima et obsequio fidei vestrae, hoc est ut
pro vobis etiam mori paratus sim, dummodo obsequar
vobis, et fidem vestram confirmem, laetor et
gratulor omnibus vobis. Sic ergo et vos laetamini
mihi, ut pariter et curam nostri omnes geramus, et
de nobis invicem laetemur.</p>
<p><hi rend="bold">VERS. 19.</hi> <hi>Spero autem in Domino Jesu Christo
Timotheum celeriter mittere vobis, ut et ego bono animo
<pb n="1214A"/>
possim esse, cognoscens quae penes vos sunt</hi>. Hoc
autem de mandatis est. Vere autem curam illorum
gerit, siquidem et mittere alterum, qui eadem praestet
illis, pollicetur, et a quo cognoscat quae agant
Philippenses. Timotheum suum carissimum promittit
brevi se esse missurum. Et quoniam omnis actus
noster Deo est assignandus, ut a Deo compleatur, <hi>spero,</hi> 
 inquit, <hi>in Domino Jesu Christo,</hi> quod vobis
mittam Timotheum, et celeriter mittam. Causa cur
mittat subjungitur: ut et ego bono animo sim, cognoscens
quae vos agatis, aut quemadmodum circa vos
res sit. Quod autem dixit, <hi>ut et ego bono animo possim
esse;</hi> spero enim vos bono esse animo, quod omnia
praecepta servatis, et fidem in Jesu Christo, unde bono
animo estis; ideo autem ego mittere Timotheum
<pb n="1214B"/>
celeriter volo, ut et ego bono animo possim esse, cum
cognosco quae sunt penes vos, vel ex moribus vestris,
vel ex aliorum.</p>
<p><hi rend="bold">VERS. 20, 21.</hi> <hi>Neminem enim habeo, qui
mecum sit unanimis</hi>. Quare Timotheum polliceatur
ostendit, et dat causas, quia neminem unanimem
habet, id est, qui eamdem mentem gerat.
Habes unam causam. Subjunxit alteram: <hi>qui fideliter
sollicitus est de vobis</hi>. Vere iste mittendus, qui
et mihi sit charissimus, et vestri curam gerat,
et sollicitudinem pro vobis habeat: <hi>Omnes enim
sua quaerunt, non quae sunt Jesu Christi.</hi> Quoniam
dixit, solus est, et neminem inquit habeo, qui
mihi sit unanimis. De caeteris quas causas ponit?
Scilicet quae secunda est pietas. Nam si Timotheus
<pb n="1214C"/>
datur, qui fideliter sollicitus sit pro
vobis; et hanc causam subjunxit, vitium atque
peccatum, <hi>omnes sua quaerunt,</hi> id est solliciti sunt,
sua defendunt, sua custodiunt: et ad hoc Christiani
non est. Quid enim est Christiani quaerere potius
in quocumque socio fratre, <hi>quam</hi> quae Christi sunt
id est fidem in Christum, societatem, amorem, scientiam?
Potest tamen illud intelligi, <hi>quae sunt,</hi> id est de
Christo evangelizare.</p>
<p><hi rend="bold">VERS. 22, 23, 24.</hi> <hi>Sed experimentum ejus
optime scitis</hi>. Id est probationem de eo habetis:
graecus ita posuit. Scire debetis, percipite atque cognoscite
qualem probationem ejus habeam. Denique
juste connectitur, quod sequitur, <hi>quoniam sicuti patri
filius mecum servivit in Evangelio.</hi> Apparet ergo
<pb n="1214D"/>
quid sit, <hi>non quae sunt Jesu Christi quaerunt.</hi> Servivit,
inquit, mecum Timotheus in Evangelio sicuti patri
filius. Breviter quemadmodum servierit ostendit,
quanquam dixerit mecum servivit in Evangelio.
Sed quomodo servivit? ut servit filius patri, in charitate
et obsequio majore servivit mecum Timotheus
<pb n="1215A"/>
in Evangelio: <hi>mecum</hi> enim, inquit, servivit: non <hi>mihi</hi> 
 servivit. <hi>Hunc igitur spero me mittere mox.</hi> 
Posteaquam commendavit personam et affectum
et diligentiam, subjunxit quod talem virum missurus
sit. <hi>Spero,</hi> inquit, <hi>me mittere.</hi> Hoc et supra, <hi>spero in Domino.</hi> 
 Quod autem dixit <hi>mox,</hi> hoc est quod
supra <hi>celeriter.</hi> Ut videro quae circa me sint, mittam
Timotheum; sed cum videro quae circa me sint. <hi>Confido autem in Domino quod et ipse cito veniam.</hi> 
Magno affectu et magna monitione hoc adjunxit, quod
cum mittat Timotheum, tamen se promittat esse
venturum.</p>
<p><hi rend="bold">VERS. 25.</hi>Confido enim, inquit, in Domino,
quia circa me omnia recte erunt; <hi>Necessarium tamen
existimavi Epaphroditum fratrem</hi>, <hi>et commilitonem
<pb n="1215B"/>
meum, vestrum autem apostolum, et ministrum desiderii
mei</hi>, <hi>mittere ad vos.</hi> Licet promiserit Timotheum celeriter
se missurum, tamen quia habet adhuc quamdam
moram, cum missurum se dixit, nunc mittit Epaphroditum:
necessarium, inquit, mittere ad vos Epaphroditum.
Commendat personam: postea subjunxit
causam. Commendatio personae est, fratrem in lege,
commilitonem castris et in labore Evangelii, vestrum
autem apostolum. Ecce Epaphroditum apostolum nominat.
Omnis enim qui mittitur, et qui propter Evangelium
mittitur, apostolus dici potest. Denique hinc
illi apostoli dicti XII vel XI a ministerio, quo mittebantur
praedicare. Ita quicumque ad hoc mittitur, apostolus
dici potest. Quod autem dixit vestrum apostolum,
vel quia ad vos mittitur; alii enim ad alia loca: vel
<pb n="1215C"/>
quem vos de vestris elegistis apostolum; <hi>ministrum,</hi> 
inquit, tamen <hi>desiderii mei.</hi> Quod est autem desiderium
meum? ut vos audiatis, ut vos verbum obtineatis.</p>
<p><hi rend="bold">VERS. 26.</hi> <hi>Quia desiderans et conscupiscens
erat omnium vestrum</hi>. Nunc subjungit causam,
quare ipsum mittat: etenim Timotheum celeriter
se missurum dixit, ut bono animo possit esse
cognoscens, quae penes vos sunt. Nunc hunc mittit,
quia desiderat vos, et concupiscit vos omnes, et
aegre est se esse absentem. Probat autem quod aegre
ferat sic: <hi>et taediabatur propter quod audiebatis esse 
 infirmum</hi>. Hoc, inquit, taedio laborabat, et
audiebatis illum infirmum esse corpore, id est aegrotare.
An hoc significat taediabatur, ut sibi sua causa
sit, quod in aegrotatione fuit? et ex ipsa causa taediabatur,
<pb n="1215D"/>
et propterea aeger fuit, quia desideravit vos
et concupivit? Inde ergo jam mitto illum vobis.</p>
<p><hi rend="bold">VERS. 27.</hi> <hi>Nam et infirmus fuit usque ad mortem:
sed Dominus misertus est ejus; nec illius tantum, sed
etiam</hi> mei, <hi>ut non tristitiam habeam</hi>. Ostendit cur
<pb n="1216A"/>
vel desiderabat Philippenses vel taediabatur; qui usque
ad mortem, inquit, fuit infirmus. In tali aegrotatione
magna sunt desideria et vehementia: ad mortem,
inquit, aegrotabat; Dominus autem misertus est
ejus. Ecce quoniam beneficium a Domino et hic in
vita sentimus. Deinde quia et festinare ad mortem
debemus. Licet enim peccati ministerium mundus
sit, et idcirco fugiendus; tamen et desiderare vitam
in mundo, peccatum non est. Et si debet desiderari,
recte dictum, sed Dominus misertus est ejus. Deinde
quoniam omne quod ad vitam hic agimus, si et
justi simus, et nobis prosimus et aliis, merito nostri
miseretur Deus, et reservat in vita. Sic denique adjungit: <hi>Non illius tantum Deus misertus est, sed etiam mei,
ut non tristitiam habeam.</hi> 
 Etenim si supra dictum <hi>ministrum
<pb n="1216B"/>
desiderii mei,</hi> de ipso Epaphrodito; si enim
perderem <hi>ministrum desiderii mei,</hi> contristarer et tristitiam
haberem. Ergo multi servantur: et Deus eorum
miseretur, per quos aliquid agitur quod ad ministerium
salvationis pertineat. Simul et nos pro hujusmodi
hominibus rogare debemus, ne tristitiam habeamus
si illos amiserimus, quorum auxilio utimur in
divinis rebus agendis, insinuandis, enuntiandis.</p>
<p><hi rend="bold">VERS. 28.</hi> <hi>Festinantius itaque misi eum.</hi> Discrevit
missiones suas. Nam de Epaphrodito, misi inquit. De Timotheo, <hi>celeriter,</hi> 
 inquit, <hi>spero me mittere vobis.</hi> Et tamen
supra, <hi>necessarium existimavi mittere ad vos,</hi> non de
eo est, quod missurus est, sed quod jam missus. Unde
hic conclusit, <hi>misi ad vos, ut cum videritis illum, denuo
gratulemini, et ego sine tristitia sim</hi>. Junxit et hanc
<pb n="1216C"/>
causam, cur illum miserit. Supra ideo: Misi, quia desiderabat
vos et concupiscebat: nunc ad ipsos Philippenses,
ut vos gaudeatis, et denuo gratulemini, cum illum
videritis. Quid est <hi>denuo gratulemini?</hi> ut cum in tristitia
fueritis; sic enim supra dictum, <hi>audieratis illum esse infirmum,</hi> 
 nunc rursus gaudeatis, cum eum videtis. An
denuo, quia post gravem valetudinem audierunt illum
sanum factum, et gratulati sunt, nunc autem si
eum videant, denuo gratulabuntur? Quod autem
adjunxit, <hi>et ego sine tristitia sim,</hi> quia si supra dixit
ministrum sui desiderii esse Epaphroditum,
utique cum illum mittit, quasi videri potest tristis: 
sed quoniam et ille desiderabat illos, et gratulabuntur
si illum viderint, poterit Paulus esse sine
tristitia.</p>
<p>
            <pb n="1216D"/>VERS. 29, 30.-- <hi>Excipite ergo illum in Domino cum
omni gratulatione; et eos qui hujusmodi sunt, in honoribus
habetote. Quoniam propter opus Christi usque
ad mortem accessit, exponens in incertum animam
suam, ut suppleret id quod defuit vobis circa meum
obsequium</hi>. Commendatio est haec, ut Epaphroditum
<pb n="1217A"/>
suscipiant. Dat autem gratiam causamque commendationi;
in Domino, inquit, excipite; id est ut
eum, qui minister sit Domini: vos qui jam in Domino
estis, amate Domini ministrum, et amate cum
omni gratulatione. Atque id vult generaliter omnibus
exhiberi, qui tales sunt. Eos, inquit, excipite qui
ejusmodi sunt. Quid est autem, <hi>ipsum excipite? in
honoribus habete.</hi> Dat etiam causas, cur ista praeberi
hominibus velit, quoniam propter opus Christi usque
ad mortem accessit. Hoc utique de Epaphrodito;
quia dum vult labore et animi et corporis satisfacere
Evangelio, hoc est verbum Domini praedicare, multum
laboravit, et aegrotatione gravi ad mortem accessit.
Simul et quid Epaphrodito contigerit, et quid
nos agere debeamus ostendit. At quantum laboravit?
<pb n="1217B"/>
ad mortem, inquit, accessit; et ponens in incertum
animam suam. Non in incertum quod circa
vos agebat, sed in incertum quod usque periculum
laboravit: ut jam in incerto esset, an viveret per
laborem. Quid autem egit circa vos? Ut suppleret id
quod defuit vobis circa meum obsequium: ut quod
ego occupatus fui, ille compleret quod mecum defuit
obsequium. Etenim revera quoniam una praedicatio
est, et una doctrina est, labor tantum diversus
potest esse in singulis apostolis et evangelistis; unum
tamen est, quod docent. Denique et ipse Epaphroditus
apostolus quid implevit? Hoc, inquit, obsequium,
quod vobis defuit, ille complevit.</p>
</div1>
<div1>
            <head>CAP. III.</head>
<p><hi rend="bold">VERS. 1, 2, 3.</hi> <hi>De caetero, fratres,
gratulamini in Domino: eadem scribere ad vos,
<pb n="1217C"/>
mihi quidem non pigrum, vobis autem manifestum</hi>.
Gaudete, inquit, in Domino, o fratres, quod mihi
non pigrum est eadem ad vos non scribere, vobis
autem plurimum prodest. Firmum atque tutum est,
quod scribo. Graecus sit posuit, ut firmum diceret
et tutum; latinus, manifestum ait. <hi>Cavete a canibus,
attendite operarios malos, intuemini praecisionem.
Nam circumcisio nos sumus, qui per spiritum
Deo servimus, et exultamus in Christo Jesu, non
in carne fidentes</hi>. Haec admonitio non quid faciendum,
sed quid vitandum sit, docet. Monet autem
ut a Judaeis se temperent: cavete, inquit a
canibus. De canibus est tractatus: nam et ponit
scriptura divina esse canes, qui prosint et defensores
sint Ecclesiae, sicut David docet in psalmo LXVIII
<pb n="1217D"/>,
quos dicit satiari e sanguine inimicorum in templo
<pb n="1218A"/>
Dei. Et hic adversus canes dicit, a quibus dicit
cavendum esse; Judaei scilicet, qui sint, quod operarii
sint et mali: operarii enim in operibus exercent
vitam, Deum non cognoscentes, et salutem sibi ex
operibus sperant: de quibus supra jam dictum quod
opera nihil valeant. <hi>Intuemini,</hi> inquit, <hi>praecisionem.</hi> 
Ut apud illos praecisio sit, quod foedam partem corporis
praecidunt. <hi>Nos autem circumcisio sumus,</hi> inquit.
Circumcidimus enim omnem malitiam ex cordibus
nostris: et id facimus, quia per spiritum Deo
servimus, illi autem per carnem; ergo praecisi sunt,
non circumcisi. Exultemus, inquit; imo potius, <hi>exultamus.</hi> 
Ubi autem exultamus? Non in carne, ut illi,
fiduciam habentes, sed in Christo Jesu. Ergo avocate
omnem scientiam vestram a judaica disciplina, ab operibus
<pb n="1218B"/>
Judaeorum, a circumcisione judaica; et circumcisionem
cordis habetote; ut per spiritum Deo serviamus
et exultemus in Christo. Illi autem in carne exultent;
inde fiduciam habentes, quia in carne circumcisi
sunt, se posse servari, et aeternam vitam mereri.</p>
<p><hi rend="bold">VERS. 4, 5, 6, 7.</hi> <hi>Quanquam ego habeam etiam in
carne fiduciam</hi>. Multis modis probatur Judaeos omnem
fiduciam in carne habere et in circumcisione: siquidem
etiam sic interpretati sunt Judaei, cum salus
proveniret circumciso Moyse: unde intelligi licet
Judaeos etiam de carne, et magis in carne, fiduciam
gerere. Sed hoc Paulus docet, si in carne, inquit,
est fiducia, id est in circumcisione; magis mihi
est: ego enim in carne, inquit, fiduciam habeo. Denique
ita supponitur, si quis alter putat se in carne
<pb n="1218C"/>
confidere, magis ego. Et docet, quare in carne fiduciam
si aliquis habeat, magis ipse habeat. Et sic
ostendit personam suam totam omni modo judaicam,
circumcisione, genere, tribu, gente, lege, administratione
in lege, studio etiam vitae. Et tamen omnia
haec circa judaicam compleverit disciplinam; ista,
inquam, cuncta damno sibi esse dixerit propter Christum,
et propter eminentiam carnis ejus. Haec
igitur omnia in propositione sic probabuntur. <hi>Circumcisus
sum octava die;</hi> haec circumcisio est.
Genere, inquit, <hi>ex genere Israel.</hi> Item tribu, <hi>Benjamin.</hi> 
Item gente, <hi>hebraeus ex hebraeis.</hi> Item lege, <hi>secundum legem pharisaeus.</hi> 
 Item studio, <hi>secundum
aemulationem persequens Ecclesiam.</hi> Item vita, <hi>secundum
justitiam, quae est in lege, cum essem sine reprehensione</hi>.
<pb n="1218D"/>
His ergo omnibus se probavit magis fiduciam
habere in carne et in circumcisione; quae
omnia judaicae disciplinae habuerit, et in sanguine,
et in gente, et in animo, et in vita. Quod autem dixit <hi>secundum aemulationem persequens Ecclesiam;</hi> 
 ut magnum studium pro synagoga habens, ecclesiam
<pb n="1219A"/>
persequeretur. Item quod ait secundum justitiam,
hoc est per mores et vitam, unde homo justificatur;
in lege tamen Judaeorum ait. Cum essem sine reprehensione,
ut nullum crimen admiserim, fecerimque
omnia quae lex jussit. Ipsa est enim justitia apud Judaeos
ex lege. Verum cum justitia nunc nobis Christianis
a Christo sit, et propter ipsum justificemur; <hi>Illa,</hi> 
 inquit, <hi>quae erant mihi in lucro, haec pro
damno esse duxi</hi>: hoc est damnum mihi facere
intellexi, habens omnia illa vilia propter Christum.</p>
<p><hi rend="bold">VERS. 8, 9.</hi>Verum et hoc adjecit, <hi>Propter
eminentiam Christi Jesu Domini nostri</hi>. Graecus autem
habet <hi>propter eminentiam cognitionis Domini
nostri Jesu Christi:</hi> ut illa ostendat et parva esse
<pb n="1219B"/>
et minima et magis contraria, si sola sint; quia
damno sunt, inquit: et ista Christi eminentia est
quae excellat et vincat omnia. <hi>Propter quem universis
detrimentis affectus sum, et ut stercora existimo</hi>.
Concludit sensum, omnia se illa contemnere,
et detrimenta omnia pati propter Christum, ut lucri
Christum faciat. Quid autem est <hi>detrimentis affectus
sum?</hi> Omnia illa, quae gloriosa mihi fuerant, et de
sanguine, et de tribu, et de gente, et quod in lege
fueram pharisaeus, et quod justitiam sic servassem,
ut sine reprehensione essem; his omnibus projectis,
detrimenta omnium rerum sustinui; et illa omnia ut
stercora existimavi vel existimo. Melius enim sic legimus,
quam <hi>existimor:</hi> nam et graecus ita posuit, <foreign xml:lang="greek">ἡγοῦμαι</foreign>,
 <hi>non</hi> ut ipse ab aliis existimetur, sed ut
<pb n="1219C"/>
existimet illa omnia superiora, ut stercora; atque illa
abjiciat, et justa sententia Christum lucrifaciat. Ipse
subjungit. <hi>Et inveniar in illo.</hi> Hoc est enim Christum
lucrifacere, jam in eo esse, et fide illi jungi, et
ipsum sentire, ipsum habere.</p>
<p> <hi>Non meam justitiam habens, quae ex lege est.</hi> Illam scilicet quam supra exposui, cum sine reprehensione
viverem: tunc enim quasi mea justitia est,
vel nostra, cum moribus nostris justitiam Dei mereri
nos putamus perfectam per mores. At non, inquit,
hanc habens justitiam. Sed quam? Illam subjungit: <hi>Sed eam, quae est ex fide Christi, quam praedixit; ex
Deo justitiam, ex fide</hi>.
Hanc ergo justitiam, inquit,
habet; non illam, quae ex lege est, quae in operibus
est, ut dixi, et carnali disciplina; sed hanc quae ex
<pb n="1219D"/>
Deo procedit. Quae illa est? justitia ex fide, quae est
fides ex fide Christi, id est ex nobis in Christum.
Et plenissime subjecit, quae sit fides nobis in Christum,
unde nobis justitia est.</p>
<p>
            <pb n="1220A"/>VERS. 10, 11.-- <hi>Ad cognoscendum eum, et virtutem resurrectionis
ejus, et societatem passionum ejus; particeps
oneris mortis ejus; si quo modo obvius fiam in resurrectione,
quae est ex mortius</hi>. Exponit fidem quam habemus
in Christo, quam persuadere se dixit et annuntiare
Philippensibus, quae procedit ex Deo, justitia ex fide,
ex fide quam subjungit ad eum cognoscendum,
quid sit, qui ipse sit, unde sit. Utique de Christo haec
deinde adjunxit, <hi>et virtutem resurrectionis ejus.</hi> Vel in
eo quod resurrexit virtute; magna enim virtus resurgere
a mortuis: vel in eo quod ad nostram salvationem
resurrexit; haec enim est virtus resurrectionis
ejus. Atque idem sequentibus probavit: etenim, inquit,
si societatem passionum ejus habemus, sicut,
ipse dixit, quia mortis participes fuimus vel sumus,
<pb n="1220B"/>
idcirco et participes ejus erimus. Haec virtus est resurrectionis,
quia est societas nobis passionum ejus.
Quae autem est ista societas? quia qui Christum credimus,
passiones toleramus, et omnes passiones, utique
ad crucem atque ad mortem: quibus his omnibus
ex cognitione et ex passionum societate resurrectio
provenit; et inde cum participes mortis onerisque
ejus sumus, aliquo modo obvii efficimur, ut in
resurrectione obvii veniamus, quae resurrectio est a
mortuis. Ecce quae fides in Christum est; et hanc
docere se dicit, docens quid in vita agendum sit;
scilicet ut socii passionis Christi, et hoc credamus,
et haec nobis fides sit, quia veniemus in virtute resurrectionis
ejus; participes scilicet effecti oneris mortis
ejus; ut ob hoc aliquo modo obvii fiamus in resurrectione,
<pb n="1220C"/>
quae est ex mortuis. Hoc praemium est, labor
ille; illa vita, hoc meritum et gloria.</p>
<p><hi rend="bold">VERS. 12.</hi> <hi>Non propterea quod jam acceperim
aut jam consummatus sim</hi>. Fortius hoc adjecit de
se quidem memorans; sed nostrum est ad nos revocare
quod de se Paulus dicit. Quid autem istud est?
ut illis laboribus, et illa tolerantia societatis in morte
atque passionibus, obviam ire possimus, simulque
consurgere in resurrectione mortuorum. Sed non
propterea, inquit, haec ego ago, quod jam ista <hi>acceperim
aut consummatus jam sim:</hi> quamdiu enim
quisque vivit, nondum haec accipit aut consummatur;
adhuc enim in societate passionum ejus versatur:
quippe cum usque ad mortem sit societas passionum.
Nondum ergo accipit neque consummatur, sed perseverat
<pb n="1220D"/>
usque vitae exitum, in iisdem istis laboribus et
vera societate passionum ejus manens, tunc poterit
in resurrectione ejus ex mortuis obvius ire. In quo
tamen etiam dubitationem posuit dicendo <hi>si quo
modo obvius fiam.</hi> Quod adhuc enim vivit, ideo
dixit <hi>si quo modo.</hi> Nam cum perseverat in societate
passionum, qui etiam ipsa morte consimilis extiterit,
<pb n="1221A"/>
nulla dubitatio est quin obvius fiat in resurrectione.
Quid est autem obvium fieri in resurrectione mortuorum?
Perfecta atque plena vita uniuscujusque et
exacta ex societate passionum Christi omnibus modis
eo tempore cum resurrectio fit a mortuis, id est cum
resuscitantur mortui. Ille, ut Paulus de se loquens
dicit, ille, inquam, qui plena societate passionum
ejus egit vitam, obvius Christo fit: non resuscitatur,
sed obvius Christo fit. Alii resuscitantur tantummodo;
at vero perfecti, et omni genere passi
quemadmodum Christo obvii erunt, et obvii ibunt
venienti Christo; sicut et ipse alibi dixit. Merito igitur <hi>si quo modo</hi> 
 ait, quod adhuc in vita sit. Et merito
adjunxit, <hi>non propterea quod jam acceperim, aut jam
consummatus sim: sector autem ut aliquando comprehendar,
<pb n="1221B"/>
in quo et comprehensus a Christo sum</hi>.
Vides quod adhuc in vita se esse dicat, et idcirco supra
dubitaverit. Sectatur enim adhuc per passiones
omnes Christum, ut comprehendat Christum,
id est ut perveniat ad Christum omnibus passionibus
ejus particeps factus. Christus enim omnibus passionibus
suis liberavit omnes sequentes; et quodammodo
comprehendit universos, sed qui sequerentur.
Is qui sequi et comprehendere Christum vult, in omnibus
passionibus sequi Christum debet, ut comprehendat
Christum in eo in quo et comprehensus a
Christo est. Nam si passionibus suis Christus liberavit
omnes, comprehendit omnes passionibus suis; in
his igitur sumus. Id est particeps Christo factus per
ejus passiones, in eo comprehendit Christum, in quo
<pb n="1221C"/>
comprehensus a Christo est.</p>
<p><hi rend="bold">VERS. 13, 14.</hi> <hi>Fratres, ego me non arbitror comprehendisse.</hi> 
Adhuc perseverat in eo quod dixi quod adhuc
vivit, et idcirco non jam acceperit nec consummatus
sit, nec jam comprehenderit. Hoc enim dixit, <hi>sector
autem ut aliquo modo comprehendam.</hi> Ergo arbitror
nondum me comprehendisse ut exinde intelligant
Philippenses quam longe a beneficiis liberationis sint,
cum ipse ille Paulus in tot passionibus Christi saepe
versatus, caesus, inclusus, feris objectus, et caeteris
malis oneratus, nondum tamen se arbitretur comprehendisse
Christum; quippe cum adhuc vivat et supersit.
Magna illa participatio passionis per quam
vere jungimur, si Christum etiam in passione imitemur. <hi>Unum adhuc tamen quae sunt retro transmittens
<pb n="1221D"/>
in oblivionem, in ea vero quae in primo sunt extendens
me secundum regulam, sector ad bravium supernae vocationis
in Christo Jesu</hi>.
Quoniam, ut diximus, ita
supra locutus si quo modo obvius fiam in resurrectione
mortuorum, et docuimus cur sit posita ista dubitatio
quod adhuc vivat, et multa possent accidere, maximeque
ipsa illa mors; idcirco adjunxit non se arbitrari
comprehendisse adhuc Christum. Sed quiddam
<pb n="1222A"/>
 habere etiam nunc in sententia se ostendit;
unum, inquit. Quid illud est? ut omnia quae praeterita
sunt in oblivionem mittantur, sequatur tantum
quae futura sunt in primo; id est in his quae ante nos
prima sunt, et sequenda secundum regulam disciplinamque
praeceptorum, a Christo ut <hi>ad bravium supernae
vocationis, in Christo</hi> tamen <hi>Jesu,</hi> venire possimus.
Duo igitur praecepta sunt ad reliquam vitam
christiano ordine viventi, et qui ex regula adhuc
vivat, ut ea omnia quae egit, bene licet recteque
agat, non sibi tamen in memoria teneat, tamquam
inde mereatur quae consequi habet; sed mittat in
oblivionem, semper deinde quasi nova sequatur,
quae restant, secundum regulam tamen vivens, ac se
in ea semper extendens, atque usque ad exitum mortis
<pb n="1222B"/>
custodiens regulam christiani, ut possit ad bravium
venire. Nam meminisse praeteritorum, etiam
recte factorum primum, merito suo attribuentis et
vindicantis est; cum haec nec nostra sint, et non operibus
nostris gratiam consequamur. Deinde nescio
quomodo in ea quae in primo sunt, id est quae consequuntur,
negligentes sumus, fiducia quia multa facimus.
Unde praecepit apostolus, retro quae sunt, transmittenda
esse omnia in oblivionem. Potest accipi
etiam illa quae diximus, sed diversa vita qua viximus:
ut ipse Paulus, quod judaeus fuit, quod insectator
legis, et caetera: ut haec dixerit retro esse, et in
oblivionem mittenda; ac si nostrum unusquisque vitam
praeteritam in oblivionem debeat mittere. Verum
fortior ille sensus, etiam bene gestam, et recte secundum
<pb n="1222C"/>
regulam actam vitam praeteritam, in oblivionem
mittere debeamus, et in ea quae in primo sunt
nos extendere secundum regulam, ut sequi Christum
possimus <hi>ad bravium supernae,</hi> inquit, <hi>vocationis.</hi> Ex
eo enim jam Christiani sumus, vocati a Deo sumus.
Haec superna vocatio est: nemo enim ad Deum vel a
Deo vocatur nisi in Jesu Christo. Ipse enim est janua,
ipse propitiator, conciliator ipse: et hoc multis
partibus docuimus: et sic vita nobis est atque esse
debet; ut duce Christo praeeunte, id est fide nostra
in Christo, ad bravium venire possimus.</p>
<p><hi rend="bold">VERS. 15, 16.</hi> <hi>Quicumque itaque perfecti sumus, hoc
sentiamus: et si quid aliter sapitis, et hoc Deus vobis
revelavit</hi>. Hinc intelligi licet, vere nos exposuisse
de his quae supra diximus, ut retro transmittamus
<pb n="1222D"/>
in oblivionem ea quae sunt gesta a nobis in recta
regula. Siquidem jungit: quicumque itaque perfecti,
retro mittant in oblivionem omnia quae gesta sunt.
Non enim meritis nostris, sed Dei gratia, consequimur
bravium. Sic igitur hortatur: <hi>hoc sentiamus,</hi> inquit.
Qui illi hoc sentiant? <hi>Quicumque perfecti sumus.</hi> 
Quid autem sentiamus? Ut quae sunt retro, transmittamus
in oblivionem, et praesens enim tempus, id est
quod nunc gerimus, in oblivionem transmittendum
est. Utique si praesens, et praeteritum scilicet, et quae
<pb n="1223A"/>
in vita habuimus: et ad ea quae in primo sunt, extendamus
nosmetipsos secundum regulam. Hoc, inquit,
sentiamus omnes, et omnes perfecti. Quod vero
adjungit, <hi>et si quid aliter sapitis, et hoc vobis Deus revelavit,</hi> 
si plenus est sensus, et se tenens non ad
posteriora conjunctus, sic intelligendus est: et si est
aliquid de hoc ipso, quod nos diximus, quod vos aliter
accipiatis, et intelligatis, sapiatis concedo vobis:
quoniam enim de perfectis loquitur, sic enim dixit,
quicumque itaque perfecti sumus. Ergo qui perfecti,
etiamsi aliter sapitis: quae conclusit ad concessionem,
et hoc Deus vobis revelavit, bonum est, quoniam
hoc et hoc, quod vos sapitis, et id quod ego
dixi. Si autem non est istud, concedentes, pendebit
sensus, ut ita dictum sit, si quid aliter sapitis, et tamen
<pb n="1223B"/>
hoc vobis Deus revelavit: adjungit quod subjunctum
est: <hi>Tamen id sapiamus ad quod pervenimus</hi>,
id est, quod nos docuimus, et ad quod
instituti sumus. Sic enim subjungit, verumtamen in
id quod pervenimus, in id ipsum sapiamus, <hi>in eodem
ambulemus</hi>. Hoc est, ex quo Evangelium vobis
pronuntiavi, et ad hoc usque pervenimus genere
vivendi et intelligendi; id ipsum, inquit, sapiamus,
et <hi>in eodem ambulemus;</hi> in id scilicet quod pervenimus:
etenim dicendo <hi>tamen,</hi> quasi repudiat. Quod
supra est non admittimus, et sensus talis: est quidem
istud tolerabile et faciendum; verumtamen illud
maxime. Ergo et si aliter sapitis, et si hoc Deus vobis
revelavit, quo aliter sapitis; verumtamen in
id quod pervenimus, in id ipsum sapiamus. Quid
<pb n="1223C"/>
autem illud est, <hi>in id quod pervenimus?</hi> Quod olim ex
meis monitis accepistis, et quod nunc a me praeceptum
est: in id enim pervenimus, ex omni admonitione
et praeceptis: inquit autem, pervenimus;
praeceptis nostris scilicet; ut quae retro sunt transmittentes
in oblivionem, in ea quae in primo sunt,
extendamus nos secundum regulam, ut ad bravium
supernae vocationis veniamus in Jesu Christo. <hi>In eo</hi> 
ergo, inquit, <hi>ambulemus.</hi> Adeo de vita illa et de praecepto
ad vitam superior ratio est. Siquidem supra
dictum, quae sunt retro transmittentes in oblivionem,
in primo quae sunt extendamus nos. Hoc est
enim <hi>in eo ambulemus.</hi> </p>
<p><hi rend="bold">VERS. 17, 18.</hi> <hi>Imitatores mei estote, fratres.</hi> 
Opportune ad sententiam, quam loquebamur; ut
<pb n="1223D"/>
nihil ipsi novi faciant, etsi aliter sapiunt, etsi aliquid
a Deo revelatum habent. <hi>Imitatores mei,</hi> inquit, <hi>estote, fratres;</hi> 
 ut quae ego ago, quae praecipio, quae
in vita exerceo, quod sequor, hoc quoque vos
imitemini, et sequamini. <hi>Et contemplamini eos qui
ita incedunt, quemadmodum exemplum habetis nos</hi>.
<pb n="1224A"/>
Praeceptum dederat quid agendum perfectis viris
esset, et postea adjecerat ne aliter saperent, et quasi
concesserat; concludens tamen ut se potius sequerentur,
atque ita ambularent quemadmodum ipse.
Nunc plena hortatione cum diceret, imitatores mei
estote, adjecit exemplum, quo facilius persuaderet;
ideo facere oportere; scilicet quod alii facerent: <hi>Contemplamini,</hi> 
 inquit, <hi>eos qui ita incedunt, quemadmodum
exemplum habetis nos.</hi> Duo conclusit, qui ita
incedunt quemadmodum nos, et in eo ipso ut et
ipse his esset exemplum breviter collocavit, et qui
aliis esset, et qui his esse deberet. Scilicet
quemadmodum illi me imitantur, etiam vos habeatis
et exemplum. <hi>Multi enim incedunt, de
quibus vobis saepe dixi</hi>. Plus adjecit, ut pauci
<pb n="1224B"/>
essent qui illum viderentur imitari: <hi>multi,</hi> inquit, <hi>ita incedunt.</hi> 
 Et adjecit aliud argumentum, ne hodie
vobis exemplum proferam ad exhortationem,
multi, inquit, sunt qui incedunt sicuti nos, de quibus
saepe dixi. Ergo non ad tempus protulit eos qui
ita incederent; siquidem de ipsis quod ita incederent,
saepe jam dixerit.</p>
<p><hi rend="bold">VERS. 19.</hi> <hi>Nunc autem etiam lacrymabundus
dico, inimicos crucis Christi; quorum Deus venter, et
gloria in turpitudine eorum qui terrena sapiunt</hi>.
Major hortatio est, cum ex metu sit. Supra enim ex
commodis et utilitatibus. Nam est exhortatio
quemadmodum vivant, ad hoc ipsum quod supra
praecepit, cum ipse ad eamdem vitam compellat et
adigat Philippenses, et dederit rursus aliud argumentum
<pb n="1224C"/>
quod jam multi eodem modo vivunt, et
multi quos jam ita vivere ipse Philippensibus Paulus
saepe dixerit. Haec utilitas exhortationis majore ratione
firmatur, quid mali pati habeant si aliter vixerint,
et ut dixi major est persuasio ex timore. Adjecit
etiam affectum, dicturus mala quae patiantur
illi, qui aliter vivunt dicendo: <hi>lacrymabundus dico.</hi> 
Doleo enim et lacrymo, quia qui inimici crucis sunt,
id est qui non credunt in hoc Evangelium, quod scilicet
credant in Christum hominem, id est qui in
homine fuerit, qui natus ex Maria sit, crucifixus sit.
Omnes igitur haeretici qui neque cruxifixum, neque
in homine Christum accipiunt, qui multi et varii
sint; ii, inquam, finem habebunt interitum. Alii
enim dixerunt hominem fuisse, non in homine
<pb n="1224D"/>
fuisse. Alii negant omnino natum in carne, alii
negant crucifixum. Omnes ii haeretici, ut dixi, atque
horum similes interituri sunt. Hoc enim dixit, <hi>quorum finis est interitus:</hi> 
 quae utique consequentur
hujusmodi homines. Et quid patientur, et quid sint,
<pb n="1225A"/>
ita numerat, quid patientur, <hi>quorum finis est interitus;</hi> 
quid sint, <hi>quorum Deus venter;</hi> quid consequentur, <hi>et gloria,</hi> 
 inquit, <hi>in turpitudine eorum?</hi> 
Quemadmodum sapiant, adjunxit: <hi>qui terrena sapiunt?</hi> 
De interitu; quod finis eorum sit interitus, qui
haec non credunt, id est qui inimici crucis sunt. Hoc
enim dixit, inimicos crucis Christi esse, crucem
Christi non credere. Hi, inquam, perituri, et finis
his est interitus.</p>
<p>At vero istud qui non credunt, id est qui inimici
crucis Christi sunt, quomodo Deum habent ventrem,
de quibus dixit, <hi>quorum Deus venter est?</hi> Duo quodammodo
sunt, id est unum de duobus, qui inimici
crucis Christi sunt: aut enim carnaliter sentientes
crucem Christi rident, cum hominem Christum putant
<pb n="1225B"/>
in crucem sublatum; non mysterio secundum
Evangelium Christum in homine crucifixum, per
quod peccatum vicit et triumphavit potestates, et
triumphavit per carnem crucifixam: hanc, inquam,
crucem in mysterio habemus. Alii, ut dixi, ut
secundum hominem, vere tantum hominem accipiunt
crucem: et idcirco inimici sunt cruci, et hi
quia carnaliter sentiunt, contemnunt mysterium
crucis: et hi, ut dixi, de carne sentiunt, et nihil
aliud quam de carne extimant, et illis Deus venter
est, et gloria in turpitudine eorum est, et hi sunt,
qui terrena sapiunt, quorum tamen finis est interitus.
Aut rursus illi qui spiritalem sentiunt Christum.
et non intelligunt illum in carne, neque crucifixum;
et idcirco inimici sunt crucis Christi, et ipsi
<pb n="1225C"/>
finem habebunt interitum. Et haec pars conclusa de
illis est: quamquam ista pars pertineat et ad illos
qui de Christo carnaliter sentiunt: at vero haec tria,
quae sequuntur, ad eos pertinent qui de Christo carnaliter
sentiunt; ut Deus eorum venter sit, et gloria
in turpitudine eorum et terrena sapiunt.</p>
<p><hi rend="bold">VERS. 20.</hi> <hi>Nostra enim conversatio in coelis est.</hi> 
Utique hoc contrarium superiori est; ad istam partem
tamen quod dixit terrena sapiunt, aestimando
Christum hominem esse, et hominem fuisse, et non
in carne fuisse, sed cum carne venisse, sicuti
Judaei venturum dicunt, et caeteri haeretici. At
nos contra, omnem vitam, et conversationem vivendi
in coelis habemus; sentientes de coelo venisse
Christum, induisse carnem, in cruce sublatum.
<pb n="1225D"/>
Denique sic adjungit: <hi>unde etiam salutarem expectamus
Dominum nostrum Jesum Christum.</hi> Ut et
inde venerit, et inde venturus sit. Etenim si inde
venturus est, et ante inde venit. Qui enim ascendit,
ipse est et qui descendit. Ergo nos in coelis habemus
conversationem, quia inde et <hi>Salutarem expectamus
Dominum nostrum Jesum Christum,</hi> qui venturus est ad
judicium postremis temporibus; et erit nobis Salutaris,
quia in ipsum credimus, et Christum expectamus.</p>
<p><hi rend="bold">VERS. 21.</hi> <hi>Qui transfiguravit corpus humilitatis
nostrae, ut sit aequiforme cum corpore gloriae
<pb n="1226A"/>
ipsius, secundum operationem potentiae suae, ut possit
etiam universa illi subdere</hi>. Et iste locus tenet de
resurrectione mysterium. Etenim quod Christus in
carne positus implevit ut salvaret animas, ut et
carni etiam per resurrectionem immortalitas daretur,
virtutes suae crucis operatus est. Et haec omnia
expectamus, et ipsum Dominum nostrum Jesum
Christum qui, inquit, illo mysterio quo descendit
et crucifixus est et resurrexit, humilitatem nostri
corporis vel figuram, aut magis corpus humilitatis
nostrae transfiguravit. Quomodo istud est? Quia
corpus nostrum humile cum resurgit et immutatur,
in melius transfiguravit Jesus Christus humilitatem
corporis nostri, vel corpus nostrum humile transfiguravit
in magnificum. Dat illi scilicet aeternitatem,
<pb n="1226B"/>
faciens ipsi indumentum coeleste; ut sit, inquit,
aequiforme cum corpore gloriae ipsius. Namque
Christus spiritus est, ex quo illi corpus species,
et virtus, ipsa species quae virtus est, species gloriae
corpus est divinae et aeternae. Cum autem nos resurgentes
immutabimur, et spiritales effecti fuerimus
et anima et corpore et spiritu, ita enim ista in unum
virum concurrunt, atque unus spiritus erunt; si et
corpus humilitatis nostrae aequiforme, hoc est ejusdem
atque aequalis formae cum corpore gloriae ipsius
Christi, ut et nos spiritus simus, ut et ipse spiritus
est. Fiet autem hoc secundum operationem potentiae
ejus. Omne enim mysterium atque omnis actio
Christi hoc operatur hoc complet secundum potentiam
suam, ut nos in unum conveniamus; cum et
<pb n="1226C"/>
anima et corpus et spiritus erunt, ut ipse spiritus
est.</p>
<p>Item, quia Deus cum spiritus sit, subjicientur universa
Deo cum ad unam virtutem redigentur, et sic,
inquit, poterit universa illi subdere, scilicet Deo.
Videri potest in continuum et non conjunctum in
oratione, cum ita posuit <hi>ut possit etiam universa
illi subdere,</hi> neque praemisit quo referamus <hi>illi.</hi> Etenim
si <hi>illi</hi> ad Deum revocamus, Deus supra nominatus
non est, sit obscurum et non rectum, sed ab
interpretatore magis positum quam a Paulo. Quo
igitur referimus <hi>illi?</hi> Constat quidem quoniam ob hoc
operatur Christus, uti universa Deo subjiciat; sed
hic Dei significatio nulla est. Quo igitur referimus?
intelligendum quomodo breviter, et aperte tamen posuerit
<pb n="1226D"/>
Deum. Nam cum dixit quod Christus, quem
expectamus, transfiguravit corpus humilitatis nostrae,
ut ipsum corpus humilitatis nostrae sit aequiforme
cum corpore gloriae ipsius; hic est ubi Dei
intelligentia accipitur, et ipse Deus, cum dixit secundum
<pb n="1227A"/>
operationem potentiae suae. Omnia enim fecit
Christus ut consuleret animis, aeternitatem carni
etiam daret, et aequiforme corpus nostrum faceret
corpori gloriae suae, sed hoc fecit secundum operationem
potentiae suae. Operatus est enim, sed potentia
ejus per quam operatus est: Deus autem est;
per patrem enim operatur. Christus quidem operatur:
scilicet pater in eo est, et per ipsum operatur.
Ergo ubi dixit <hi>potentiae suae,</hi> illic intelligitur Deus,
cui scilicet subdit universa, et propter hoc operatur,
ut possit etiam universa illi subdere. Quod autem
dixit etiam universa, refertur ad id quod ipse illi
subditus. Nam verbum utique quod Christus, subditum
est Deo, est enim Deus potentior. Et id
multis probatum rebus est. Ille est qui mittit,
<pb n="1227B"/>
hic qui mittitur: ille pater, hic filius: hic per quem
operatio est, ille operator. Ergo ista si sic habent,
Christus ad Deum ut ipse ei subditus sit. Sic
enim dictum in Epistola ad Corinthios prima: cum
vero subjecta fuerint illi omnia, tunc ipse subditus
erit ei, qui sibi subdidit omnia: ut Deus sit omnia in
omnibus. An ille sensus est, quod dixit ut possit
etiam, ut non solum aequiforme corpus humilitatis
nostrae faciat, sed etiam possit illi omnia subdere?
Superatis enim omnibus, quae aut carnalia sunt aut
creaturae, et mutatis, subdita universa redduntur
potentiae Dei, per quam Christus operatur.</p>
</div1>
<div1>
            <head>CAP. IV.</head>
<p><hi rend="bold">VERS. 1.</hi> <hi>Quapropter, fratres dilectissimi,
gaudium et corona mea, consistite in Domino</hi>. Omnis
virtus in christianis charitas est et dilectio, quae fieri
<pb n="1227C"/>
non potest si non unam essentiam habeant et in uno
consistant, unum sentientes; quod est nunc <hi>in Domino,</hi> 
inquit, <hi>consistite, o fratres dilectissimi.</hi> Ex quo intelligi
licet unum illos velle sapere quando <hi>fratres,</hi> inquit, <hi>dilectissimi.</hi> 
 Hoc enim provenit, ut se invicem diligant
qui unum sentiunt, et in uno consistunt. In quo
illo? in Christo scilicet. Cum enim fidem omnes aequaliter
in Christo habeant, in illo consistunt. Quod si vos,
o Philippenses, id feceritis, eritis gaudium meum et
corona mea.</p>
<p>
          <pb n="1228A"/>VERS. 2.-- <hi>Euchodiam rogo, et Syntychen rogo</hi>, <hi>id ipsum sapere in Domino.</hi> 
 Ut et ipsae foeminae unum
sapiant in Domino, id est ut Christum credentes, ea
quae de evangelio sunt circa Christum sentiant et intelligant.
Sed rogo, inquit, exprimens profuturum
illis. Non enim mando, non impero, sed rogo.</p>
<p><hi rend="bold">VERS. 3.</hi> <hi>Ita obsecro, et te, germane unijuge</hi>, <hi>adjuva illas quae laboraverunt simul mecum in Evangelio,
cum Clemente et caeteris adjutoribus meis,
quorum nomina sunt in libro vitae.</hi> 
 Supra diximus
Epaphroditum promisisse venturum ad Philippenses:
postea ostendit quod eum miserit, cum dixit, <hi>festinantius itaque misi eum.</hi> 
 Ergo quasi hoc adjicitur,
ut et ipsum in epistola mandatum habeat, rogetque eum
atque obsecret, ut illas scilicet foeminas Euchodiam
<pb n="1228B"/>
et Syntychen moneat id ipsum sapere in Domino. Adjuva,
inquit, illas quae laborant simul mecum in
Evangelio. Quomodo laborant in Evangelio? ut et
ipsae vel ipsum Evangelium quod ego adnuntio agnoscant,
custodiant, servent; vel ipsae adnuntient,
asserant, evangelizent; pro modo enim loquentes
de evangelio, id est de Christo et de mysterio toto
evangelizant etiam foeminae.</p>
<p>Denique sic adjungit <hi>cum Clemente et caeteris adjutoribus
meis, quorum,</hi> inquit, <hi>nomina in libro vitae.</hi> Ita
enim mysterium memorat quod omnes, qui de Christo
fidem habent, et in eo fidem habent, et loquuntur atque
insinuant fidem ipsam in Christum hominibus,
velut adjutores sunt evangelistis: et cum ita hoc sit,
jam in libro sunt nomina eorum apud Deum, quod
<pb n="1228C"/>
in vita aeterna futuri sint. Istum autem esse Epaphroditum,
cui ista mandat ut adjuvet foeminas superiores
ut unum sentiant. Hinc intelligi licet quia dixit, obsecro
te quoque, germane unijuge; quippe de ipso
supra sic locutus est: <hi>Necessarium tamen existimavi
Epaphroditum fratrem meum commilitonem meum.</hi> Ita
ibi fratrem, hic dixit <hi>germane:</hi> supra dixit <hi>commilitonem:</hi> 
hic dixit <hi>unijuge.</hi> </p>
<p><hi rend="bold">VERS. 4, 5.</hi> <hi>Gaudete; modestia vestra nota sit omnibus
hominibus.</hi> Hoc est quod consequens sit, ut qui
unum sentiunt, et in uno fidem habent, de Domino
gaudeant, et semper cari sibi invicem sint. <hi>Gaudete,</hi> 
inquit, <hi>in Domino.</hi> Parum istud est; <hi>denuo dico, gaudete.</hi> 
Cum enim juncti estis corde, in Domino gaudetis:
et cum gaudetis in Domino, juncti corde estis,
<pb n="1228D"/>
et consistitis in Domino. <hi>Modestia,</hi> inquit, <hi>vestra
nota sit omnibus hominibus.</hi> Valde enim ad meritum
vitae futurae pertinet et ad regnum in coelis, si
modeste vivamus. Modestia enim cognitio est uniuscujusque
modum tenens, nec ultra se tendens et
extendens. Etenim cum nos hic sumus, humilitatem
nostram (quippe cum in alienis sumus) recognoscamus,
et modum teneamus humilitatis nostrae, Deus
sublevabit nos. Ergo <hi>nota sit,</hi> inquit, <hi>omnibus hominibus
modestia vestra.</hi> Quare hoc monet? ut hic placeamus?
non; sed ut cognoverit Christus humilitatem
nostram, erigat, et modestiam suscipiat.</p>
<p>
          <pb n="1229A"/>Quid enim adjungit? <hi>Dominus prope est.</hi> Magna
exhortatio magnumque praeceptum et ex vero et ex vi
persuasionis. Cum enim jam immineat judicium, et
finis istius vitae omnibus adventet, esse nobis properatio
debet, ut et bonis moribus magnaque modestia vivamus:
prope enim est judicium atque adventus Domini.</p>
<p><hi rend="bold">VERS. 6.</hi> <hi>Nihil ad sollicitudinem redigatis</hi>.
Id est nec curam vestri habeatis, neve de mundo
mundanisque rebus cogitetis aut solliciti sitis: omnia
enim necessaria vobis, et nunc in hoc vitae genere
procurat Deus, et meliora in illa vita quae aeterna
est. <hi>Sed in omni precatione et oratione cum bona
gratia petitiones vestrae innotescant apud Deum.</hi> Ut
omnis actio jam Christiani fidelis et boni et perfecti,
omissis omnibus sollicitudinibus (ipsa est enim renuntiatio)
<pb n="1229B"/>
precibus vacet et orationi. Preces sunt, rogare
Dominum: oratio est et loqui cum rogas: ipsa est
enim oratio, preces cum oratione. Sed quae illa erit
oratio? aliquid petens, an nihil? Quid est quod petat
ille, qui jam fidelis effectus Deum rogat? Quam
igitur habebit orationem aut petitionem, quippe cum
renuntiaverit omnibus mundanis? Ipse monuit ut
oremus et precemur cum bona gratia; ut omnibus
nobis oratio in precibus gratiarum actio sit, ut gratias
agamus; quod consecuti tantum donum, Dei
pietate, simus. Hoc enim ait <hi>cum bona gratia. Bona</hi> 
autem adjecit, ne inviti faciamus, sed vere gratias
agamus, et bonas gratias deinde adjunxit. Quoniam
oratio est in precibus, quae potest esse de bona gratia,
potest de petitione. Supra cum dixisset <hi>cum bona
<pb n="1229C"/>
gratia, adjunxit petitiones,</hi> inquit, <hi>nostrae innotescant
penes Deum.</hi> Cujus autem non est honesta? Et
coelestia ipsa illa quae promittuntur petat ut impleantur.
Qui petit, utique talia petit quae jam fidelem
petere justum est. Ipsa enim cum cogitamus petenda,
quae volumus innotescere penes Deum, necessario
talia sunt quae conveniant fideli etiam coelestia
speranti et divina omnia. Haec, inquit, id est petitiones
vestrae innotescant penes Deum.</p>
<p><hi rend="bold">VERS. 7.</hi> <hi>Et pax Dei quae habet omnem intellectum</hi>,
 <hi>custodiat corda vestra.</hi> Hoc praemium erit si ita
precemur, ita oremus, ut cum bona gratia oremus; et ita
petitiones habeamus, ut innotescant penes Deum. Hoc
ita est, erit, inquit, pax Dei quae <hi>custodiat corda vestra:</hi> 
quae pax Dei <hi>habet omnem intellectum.</hi> Vehementer et
<pb n="1229D"/>
acute hoc positum: etenim cum pax Dei venerit in nos,
Deum intelligemus: nihil dissonum, nihil discrepans,
nihil per argumenta litigiosum, nihil quod recipiat
quaestionem, ut nobis contingi in mundanis: sed
ita aperta omnia sunt, cum pacem Dei habeamus uti
omnis intellectus nobiscum sit: pacis enim est jam
quiescere, jam securitatem habere. Quum Deus
pacem committit cordibus nostris, jam omnis intellectus
<pb n="1230A"/>
nobiscum est. Qui enim Deum intelligit, omnia
intelligit: cum Deum intelligit, custodiuntur corda
ejus qui intelligit. <hi>Item corpora vestra in Jesu Christo</hi>.
Ecce et hic significatio est de resurrectione:
et hoc quoque praemium positum vel adnuntiatum
his qui ita rogant, et ita precantur cum bona gratia,
ut habeant Dei pacem, et corpora in Jesu Christo.
Dixit enim de corde, de intellectu, quod custodientur
cum pax data est: nunc de ipsis illis, id est de
corpore de anima; <hi>corpora,</hi> inquit, <hi>vestra in Jesu
Christo:</hi> in ipsius enim majestate et virtute corpora
nostra sunt, quae cum ejus adventu resurgent, reviviscent,
merita accipient: quae omnia erunt nobis integra,
si illa praecepta servemus, in Christo unum
sentientes, gaudentes, modesti, nihil sollicitudinis
<pb n="1230B"/>
habentes; in omni precatione et oratione, cum bona
gratia, petitiones nostras penes Deum notas facientes.</p>
<p><hi rend="bold">VERS. 8, 9.</hi> <hi>De caetero, fratres, quaecumque justa,
quaecumque sancta, quaecumque amabilia, quaecumque
bonae famae, si qua virtus, si qua laus, haec cogitate;
quae et didicistis, et accepistis, et audistis etiam in me;
haec agite, et Deus pacis erit vobiscum</hi>. Docuit preces
quales habeamus, id est cum bona gratia item
quemadmodum petitiones: deinde quae pax, id est
quod beneficium a Deo nobis detur; sic agendum, et
rogandum ut custodiatur intellectus noster et corda
nostra, et sint omnia corpora nostra in Christo Jesu.
Haec cum ita sint, de caetero, inquit, fratres, haec
cogitate. Quid est de caetero? postquam correcti estis,
sublata jam omni discordia et errato, quoniam
<pb n="1230C"/>
unum sentitis; de caetero sic sentite: quaecumque
sint vera, haec accipiatis et cogitetis. Quae autem
illa vera sunt? quae in evangelio ponuntur, Christus
Jesus Dei Filius, et caetera quae saepe diximus.
Cum autem vera cogitatis, sequuntur ut casta sint:
non enim corrumpitur quod verum est: hoc enim
castum est: quod non corrumpitur, verum est.
Deinde quae vere casta sunt, haec et justa sunt: justificantur
enim sanctificatione a Deo. Omnia quae justa,
quae casta, quae vera sunt, quae sancta sunt jam et
amabilia, jam et bonae famae. Quis enim sanctum
non amet? quis non bene de eo loquatur ac sentiat?
Haec ergo, inquit, cogitate quae ad bonam pertineant
famam: utique amabilia sint, et habeant charitatem,
neque habeant discordiam. Omne enim amabile,
<pb n="1230D"/>
concordiam habet: item quae bonae famae sunt, non
habent invidiam et in concordia sunt. Ex quibus omnibus
superiora ad ipsam veram virtutem pertinent,
posteriora ad fructum virtutis. Nam virtutis est
amare vera, casta, justa, sancta, Fructus virtutis amabilia
et bonae famae. Idcirco duo ista posuit quae subjunxit:
si qua virtus, si qua laus. Vim rerum diligenter
attendit. Etenim cum gratia Dei fiant omnia;
<pb n="1231A"/>
ipse enim per spiritum suum missum in nos et gubernat
 et regit, ut nihil in nobis sit; ita ait, si
qua virtus. Et rursus si virtus, quae in nobis est,
non ex nobis est, sed ex Deo, ne laus quidem nostra:
et idcirco, <hi>si qua laus.</hi> Verumtamen quoniam videtur
vel virtus nostra, vel laus; unde dixit ibi, <hi>haec,</hi> 
inquit, <hi>omnia cogitate.</hi> Utique quae illa sunt? quae
didicistis, me scilicet docente, et accepistis, et audistis,
et vidistis in me. Perfectum primo posuit, <hi>didicistis.</hi> 
Unde autem didicistis? Causae subjunctae, <hi>accepistis.</hi> 
 Rursusque ipsum accipere unde <hi>audistis</hi> et
vidistis? ex me vidistis in me: ut non monitor solum
Paulus sit, sed etiam praebeat exemplum quemadmodum
vera sequantur, quemadmodum casta,
quemadmodum reliqua. Haec, inquit, agite. Supra
<pb n="1231B"/>
dixit, <hi>haec cogitate;</hi> nunc adjicit, <hi>haec agite;</hi> ut non
solum ex cogitatione sint ista bona, sed etiam in
actu. Deinde adjunxit praemium sicuti supra, <hi>et Deus
pacis erit vobiscum:</hi> quod maxime necessarium Philippensibus
praemium, ut nulla sit discordia, unum
sentiant omnes, sit pax in eorum ecclesia: et Deus
pacis qui est pater, et ejus Filius Jesus Dominus noster,
omni animae in Deum conversae pacem praestans:
hoc est quod ait pax vobiscum.</p>
<p><hi rend="bold">VERS. 10.</hi> <hi>Gratulatus sum autem vehementer in
Domino quod tandem aliquando refloruistis, ut et pro me
sapiatis in quo et ante sapiebatis</hi>. Ut in errorem
lapsi Philippenses fuerant docti in Evangelio ab apostolo
Paulo; sed nunc admoniti, reversi sunt in pristinam
intelligentiam ut credant in Evangelio quemadmodum
<pb n="1231C"/>
adnuntiatur. Et <hi>refloruistis,</hi> inquit; id est
ad florem reversi estis: ideo in Domino gratulatus
sum, et vehementer gratulatus: et hoc est quod ait, <hi>ut pro me sapiatis:</hi> 
 id est ut ego quemadmodum vos
docui, sapiatis; coeperant enim aliter sapere. Quod
autem ait, <hi>ut pro me sapiatis,</hi> quia intelligentia vestra
et sapientia quae fuerat una pro me non erat:
nunc autem cum sapitis quemadmodum docui, et
Evangelium tradidi, pro me sapitis, id est prodesse
mihi potest, quoniam vos docui. Et quid illud est, in
quo et ante sapiebatis, nunc refloruistis et idem sapientes
pro me jam sapitis?</p>
<p><hi rend="bold">VERS. 11.</hi> <hi>Occupati autem eratis. Non propter
penuriam dico</hi>. Si hic sensus superiori jungitur,
quia dictum supra est, etiam pro me sapiatis, id est
<pb n="1231D"/>
ut de me cogitetis, erit intellectus ut ea quae mihi sunt
necessaria, mittatis; sed etiam misistis; et ideo dictum
sit, gratulatus sum autem in Domino quod tandem aliquando
refloruistis, et abundare coepit fructus ex operatione
vestra. Sic enim postea dicit, <hi>et coepistis pro me
sapere:</hi> in quo est et illud, <hi>in quo et ante sapiebatis,</hi> ut
mihi necessaria mitteretis: et hoc est quod sequitur.
Quo modo sapiebant? Ante occupati erant, ante in his
operibus. Quod quidem Paulus, <hi>non ideo,</hi> inquit, <hi>dico
<pb n="1232A"/>
propter penuriam.</hi> Non enim quod volo pro me sapiatis
aut in quo et ante sapiebatis, et in quo occupati
eratis ut mihi mitteretis, aut quod nunc volo ut mittatis,
propter penuriam dico. Sic enim et postea ait, <hi>non
quia exquiro abundantiam in oratione.</hi> Non ergo propter
inopiam istud quaero, sed ut fructus sit abundans in
oratione vestra, cum haec omnia pro me curatis et sapitis:
ita est enim curam gerere; non quia egeo.
Nam, et abundo, inquit; quippe sufficiens mihi sum:
sic enim subjungit: <hi>Et ego enim didici, in quibus
sum, sufficiens esse.</hi> Novi sensus hic est: <hi>novi,</hi> 
inquit, <hi>sufficiens esse, in quibus sum:</hi> didici enim ego
ut contentus sim quae habeo; et in quibus sim mihi
ipsi sufficiens: non enim ad sumptus tantum hoc referendum,
sed curam et cogitationem et orationem exhibere
<pb n="1232B"/>
debent pro Paulo: ut hoc sit ad omnia referendum;
ut et pro me sapiatis, in quo et sapuistis. Generaliter
ergo ut vel necessaria, vel ut oratio et cura Philippensibus
pro Paulo habeatur. Denique non ad fortunas
tantum vel ad necessaria quaeque posuit etiam hoc:</p>
<p><hi rend="bold">VERS. 12.</hi> <hi>Et humiliari novi et abundare</hi>: et
de virtutibus, et humiliari novi et abundare in omnia,
in eodem modo: id est praebere omnes virtutes <hi>Et in
omnibus institutus sum.</hi> Id est ad omnia assuefactus,
et fere sitim, famem, frigus; et rursus in abundantia
laetari. Sic et de virtutibus, et de laboribus, in omnibus,
inquit, institutus sum; et satiari, et famem sustinere
institutus sum, inquit, et copia satiari, et rursus
famem sustinere. Item ipsa duo repetit, et abundare,
et egere in omnibus possum. Dicendo in omnibus,
<pb n="1232C"/>
non ad necessaria victus nostri diximus, sed ad omnia
quae in actu sunt, labores virtutesque, referenda
sunt ista. Ita se institutum dixit, ut possit et abundare
et egere in omnibus. Novum est quod ait in omnibus
egere possum: id est tolero cum in omnibus
egeo, id est egens fuero.</p>
<p><hi rend="bold">VERS. 13.</hi>Atque ut verum, et nihilominus ex
disciplina dicat evangelica, adjungit, <hi>Per eum qui
me confortat.</hi> Quod genus vitae semper et habendum
et tenendum, ut et nos laboremus, et nostri instituti
sit omnia ista gerere, com plere, ferre, tolerare: ita
tamen ut hoc credamus, quia nos ad omnia ista
fortes Deus fecit. Cum enim dixerit, <hi>in omnibus egere
possum, et famem sustinere</hi>, revocavit virtutem
suam ad Deum: <hi>per eum qui me confortat.</hi> Ita et
<pb n="1232D"/>
vos, et omnes qui in Deum fidem habent, credant
certe quae sint, se posse fortes fieri, et in egestate,
et in caeteris laboribus. Deus enim nunquam deest
his qui eum diligunt, qui in eum fidem habent et
spem.</p>
<p><hi rend="bold">VERS. 14.</hi> <hi>Sane bene fecistis quod tribulationi meae
communicastis</hi>. Id est participes fuistis vel subvenistis
<pb n="1233A"/>
mihi in tribulatione ut est communicatio, pari
modo jungi mysterio: qui autem compatitur cum altero,
et subvenit alteri.</p>
<p><hi rend="bold">VERS. 15.</hi> <hi>Scitis autem etiam vos, Philippenses,
quoniam per initia Evangelii cum a Macedonia profectus
sum, nulla mihi ecclesia communicavit in ratione
dati et accepti, nisi vos tantummodo</hi>. Hic aperte exposuit,
ut supra dictum est; tribulationi meae communicastis,
id est auxilium et praesidium dedistis, dando
mihi necessaria. Denique hoc adjungit: scitis, inquit,
Philippenses; et vos quoque scitis, quoniam in principio
evangelii, quando profectus sum in Macedoniam,
per omnes ecclesias evangelizavi; sed nulla mihi, inquit,
communicavit. Ubi autem communicavit? in ratione,
inquit, dati et accepti: id est in sumptibus,
<pb n="1233B"/>
quod est datum et acceptum: nam qui dat, habet
rationem cum eo qui accipit: et qui accipit, habet rationem
cum eo qui dat, quantum dedit, quantumque
accepit ille qui accepit. Non quo et ipse dederit aliquid,
qui accepit; sed cum munus dat, ratio dati est
et accepti. Quid enim est in quo Paulus de pecunia
daret? Sed quoniam ratio dati et accepti est in pecunia
inter eos qui dant et eos qui accipiunt, ideo sic
junctum. Non enim pecunia accipitur pro evangelio,
ut ratio dati sit in pecunia; at longe aliter.</p>
<p><hi rend="bold">VERS. 16.</hi>Vos, inquit, tantummodo communicastis.
Denique subjungit illos dedisse: <hi>Propterea
quod in Thessalonicam semel et bis misistis ea quae
mihi necessaria fuerant</hi>. Aper tissime declaravit
quid sit <hi>quod communicavistis</hi> et quomodo ratio
<pb n="1233C"/>
sit dati et accepti. <hi>Vos,</hi> inquit, <hi>tantummodo in Thessalonicam
semel et bis misistis ea quae, mihi necessaria
fuerunt.</hi> </p>
<p><hi rend="bold">VERS. 17.</hi> <hi>Non quia requiro datum; sed exquiro
fructum abundantem in oratione vestra</hi>. Non egeo,
inquit, neque ista necessaria exquiro, sed tantum
benevolentiae vos usum habere debetis, ut mihi fructus
vestrae benevolentiae sit, quod in benevolentia
abundatis; id est ut cum orationem de vobis habeo,
sit mihi fructus benevolentiae vestrae. Cum vel Deum
pro vobis rogo, vel Deo pro vobis gratias ago, est
mihi fructus circa orationem, quae pro vobis est, dum
abundare vos intelligo et esse benevolos.</p>
<p><hi rend="bold">VERS. 18.</hi> <hi>Habeo enim omnia et abundo.</hi> Ideo, inquit,
non requiro datum; nam omnia habeo: et multi
<pb n="1233D"/>
habent omnia, sed non abundant: vere enim possumus
adhuc velle si non abundemus, sed habeamus. Qui
abundat, et habet et plusquam necesse est habet. Supra
enim dixit, <hi>quae mihi necessaria fuerunt misistis;</hi> 
nunc: Haec, inquit, ego habeo et abundo. Denique
persequitur ut ostendat abundantiam: <hi>Repletus sum
cum accepi quae per Epaphroditum misistis.</hi> Ne illud
quod abundat alienum sit, dicit et ipsorum esse quia
<pb n="1234A"/>
miserunt: <hi>Repletus sum,</hi> inquit, <hi>cum accepi ea quae per
Epaphroditum misistis, odorem suavitatis, sacrificium
acceptum, sanctum, gratum Deo</hi>. Si supra nihil
aliud de eo quod datur expetere se dixit nisi fructum
abundantem, ita et hic cum repletum se dicit, et
accepisse quae missa sunt, non in his quae missa sunt
gaudeo et repletus sum; sed in eo quod habuistis voluntatem
curamque mittendi, quae est benevolentia,
et fructus abundantiae; unde ordo mihi suavitatis est,
vos tales esse; et sacrificium sanctum, gratum Deo,
libenter facere quae facias; curam gerere, praestare
quod praestandum est alteri ad necessitates: hoc est
ipsum sacrificium et sanctum et acceptum et gratum
Deo, ipsa benevolentia.</p>
<p><hi rend="bold">VERS. 19, 20.</hi> <hi>Deus autem meus impleat omne
<pb n="1234B"/>
desiderium vestrum secundum divitias suas in gloria in
Christo Jesu. Deo autem et patri nostro gloria in saecula
saeculorum.</hi> Quoniam et rectos opera ipsa, et bonos
ex voluntate quod libenter mittant et curam gerant
sacrificium esse hoc optimum Deo dixit et odorem
suavitatis. Jam ad referendam gratiam optat, votum
facit, ut Deus (sed apostoli sit Deus), <hi>Deus,</hi> inquit, <hi>meus;</hi> 
 ne commune sit cum caeteris; <hi>impleat
omne,</hi> inquit, <hi>desiderium vestrum,</hi> et impleat <hi>secundum
divitias suas.</hi> Id est cum vos non expetieritis quae
mundi sunt, sed ea quae Deus de divitiis suis largitur
et dat, id est quae coelestia sunt, quae divina; ipsae
sunt enim divitiae Dei. Denique adjunxit, <hi>gloria in
Christo Jesu,</hi> ut hae sint divitiae, quae sunt in Christo
Jesu, id est vita aeterna, sanctificatio. Adjunxit autem,
<pb n="1234C"/>
quod cum religione semper adjungitur, et devotione
et obsequio: <hi>Deo,</hi> inquit, <hi>gloria, Deo patri; et
Deo,</hi> inquit, <hi>nostro,</hi> scilicet Jesu Christo patri
nostro: sit illi gloria aeterna, quod est <hi>in saecula saeculorum.</hi> </p>
<p>Finit epistola. Inde monitis praeceptis quae ad
recte vivendum, sequuntur salutationes. Primo salutat
ipse, vel salutari suo nomine alteros mandat.
Quos tamen alteros?</p>
<p><hi rend="bold">VERS. 21, 22.</hi> <hi>Salutate omnes sanctos in Christo
Jesu.</hi> Sanctos in Christo Jesu, an in Christo Jesu salutate? <hi>Salutant vos qui mecum sunt fratres.</hi> 
 Non, inquit,
solus saluto vel mando ut salutetis, sed salutant
vos et fratres. Adjecit <hi>qui mecum sunt.</hi> Hoc de plebe et
de omni christiano, qui secum sit, accipi voluit. Denique
<pb n="1234D"/>
aliud: <hi>salutant vos universi sancti,</hi> quos utique
accepta fide sanctificavit: <hi>praecipue autem qui sunt ex
Caesaris domo</hi>: ipsi vos praecipue salutant, qui sunt
de domo Caesaris. Et virtutem evangelii ostendit, quod
de domo Caesaris crediderunt multi: qui utique erecti
esse debuerant, et nihil aliud quam de Caesare cogitare:
et rursus humilitatem ipsorum, qui et humiles
sint et hospitales, et omnes fratres salutent alibi positos.
<pb n="1235A"/>
Quod autem dixit <hi>praecipue</hi> intelligi licet illos operam
dare ut placeant in obsequio, et idcirco extra
caeteros dixerit quod ipsi salutant.</p>
<p><hi rend="bold">VERS. 23.</hi> <hi>Gratia Domini nostri Jesu Christi cum
spiritu vestro.</hi> Qui ita sensit de Philippensibus ut illos
non quomodo in caeteris epistolis nectum sentire, neque
a pseudoapostolis seductos esse accepit, sed tantum
<pb n="1236A"/>
exhortativa epistola scripta et in prece. <hi>Gratia,</hi> 
inquit, <hi>Domini nostri Jesu Christi cum spiritu vestro.</hi> 
Si enim spiritus inest, recte sentiunt. Quid ergo preces
agunt apostoli? Ut gratia Domini Jesu Christi sit
cum spiritu illorum in Christo Jesu. Amen.</p>
<p> <hi>Victorini commentarium in epistolam Pauli apostoli
ad Philippenses explicit.</hi> 
</p>
</div1>
</body>
  </text>
</TEI>
