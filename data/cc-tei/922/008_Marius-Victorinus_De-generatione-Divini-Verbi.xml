<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De generatione Divini Verbi</title>
              <author ref="http://viaf.org/viaf/89512766">Marius Victorinus<date>c.285-c.365</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 8</title>
           <idno>MarVic.DeGeDiV</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De generatione Divini Verbi</head>

<div3>
          <head>I. </head>
<p>
            <pb n="1019C"/>Magnam tuam intelligentiam quis fascinavit, o
generose Candide? De Deo dicere, supra hominem
audacia est. Sed quoniam inditus est animae nostrae <foreign xml:lang="greek">νοῦς ἠθικὸς,</foreign>
 et spiritus desuper missus ad figurationes
intelligentiarum inscriptas ex aeterno in anima nostra:
movet ineffabiles res ad investigabilia mysteria
Dei voluntatum atque operationum, quasi mentis elatio
animae nostrae. Vult enim videre, et etiam nunc
in tali sita corpore, quod difficile est intelligere solum,
edicere autem impossibile. Dicit enim beatus
Paulus: <hi>O altitudo divitiarum sapientiae et cognoscentiae
Dei, quomodo ininvestigabilia sunt judicia Dei,
et sine vestigiis ejus viae <note>(Rom. XI, 33)</note>
            </hi>! Dicit etiam
Esaias: <hi>Quis cognovit mentem Domini, aut quis fuit
ejus consiliator <note>(Isa. XL, 13)</note>
            </hi>? Vides igitur quanti
<pb n="1019D"/>
constat cognitio de Deo. Sed quoniam de divina generatione
scribis tam audenter: et nos tibi primo
quidem de scripturis ostendemus, filii Domini Jesu
Christi generationem aeternam. An scripturas quas
legimus, vanas opinaris? Si ut nomine, sic et re Christianus
est quispiam; necesse habet venerari scripturas,
inclamantes Dominum Jesum Christum. Si igitur
necesse tibi est scripturas recipere; est et necessarium
ea quae in ipsis de Christo dicuntur, sic quemadmodum
dicuntur, accipias et credas. Dicunt autem
Jesum Christum Filium Dei esse unigenitum, ut
dicit David propheta: <hi>Filius meus es tu, ego hodie genui
<pb n="1020C"/>
te <note>(Psal. II, 7)</note>
            </hi>. Et Paulus Apostolus: <hi>Quia ipse
proprio suo filio non pepercit <note>(Rom. VIII, 32)</note>
            </hi>. Et rursus: <hi>Benedictus Deus et pater Domini nostri Jesu Christi <note>(Ephes. I, 3)</note>
            </hi>.
Deinde et ipse Jesus Christus frequenter
dicit: <hi>Ego et pater unum sumus <note>(Joan. X, 30)</note>
            </hi>.
Et: <hi>Qui videt me, videt et patrem meum <note>(Joan. XIV,
9)</note>
            </hi>. Et: <hi>Ego in patre, et pater in me est <note>(Ibid. 10,
11)</note>
            </hi>. Haec dicens Deus fuit, si mentitus non est: si
autem mentitus est, non opus Dei omnimodis perfectum.
Saepe et multi et millies dicunt ista: an tibi non
apparet dici haec ita ubique?</p>
        </div3>
<div3>
          <head>II.</head>
          <p>
 Audi de nobis aliud. Nos dicimus esse nobis patrem
Deum, et eum quam maxime. Quae causa, et
juxta quid? Quoniam, inquam, charitate <hi>praedestinavit
nos in adoptionem per Christum <note>(Ephes. I, 5)</note>
          </hi>. Numquid
<pb n="1020D"/>
et Christum per adoptionem filium Deus habet?
Nullus id ausus est dicere: fortasse nec tu. Videsne,
qualis blasphemia ex hoc dicto nascatur? Dicimus
esse nos haeredes Deo patri, et per Christum haeredes,
per adoptionem existentes filii: et Christum esse
verum filium, per quem nobis efficitur esse filios et
cohaeredes esse in ipso Christo. Multa dixisti de Christo
et vera, et ut se habent: quoniam potentia Dei est,
et omnipotens, et universus <foreign xml:lang="greek">λόγος,</foreign> et omnis operatio,
et omnis vita et alia plurima. Assecutus ergo est hujusmodi
bona, effectus ex iis quae non sunt? Et beatum
est, quod non est ex eo quod vere est? Qui sic
<pb n="1021A"/>
concipit intellectus, sine Deo est, sacrilegus et plenus
blasphemiae. Dominus ipse est super omnia quae sunt,
omniaque quae non sunt. Et ipse igitur cum, ut dicis,
sit factus ex iis quae non sunt, poterit ipse facere
omnia quae sunt ex iis quae non sunt? Attamen
Deum, id quod sit et semper sit, non quod aliquando
non fuerit, credimus esse. Praestat igitur
quod est, et praestat per ineffabilem generationem,
et praestat exsistentiam, <foreign xml:lang="greek">νοῦν,</foreign> vitam: non qui sit ista,
sed super ista et semper omnia. Si igitur Deus non
est quod non est, est autem supra id quod est, vere <foreign xml:lang="greek">ὢν,</foreign>
 potentia ipsius <foreign xml:lang="greek">τοῦ ὄντος,</foreign> quae operatione in generationem
excitata, ineloquibili motu genuit <foreign xml:lang="greek">τὸν ὄντα,</foreign>
omnibus modis perfectum, a toto potentiae totum.
Deus ergo est totum <foreign xml:lang="greek">πρόον</foreign>: Jesus autem ipsum hoc
<pb n="1021B"/>
totum <foreign xml:lang="greek">ὂν,</foreign> sed jam in existentia et vita et intelligentia,
universale omnimodis <foreign xml:lang="greek">τέλεον ὄν.</foreign> Hic est finis,
hic principium, hic filius, hic <foreign xml:lang="greek">πᾶς λόγος,</foreign> hic qui apud
Deum et in Deo <foreign xml:lang="greek">λόγος,</foreign> hic Jesus Christus, ante omnia
quae sunt, et quae vere sunt; prima et omnis existentia,
prima et omnis intelligentia, primum et omnimodis <foreign xml:lang="greek">τέλεον ὂν,</foreign>
 ipsum primum <foreign xml:lang="greek">ὂν</foreign>, nomen ante omnia
nomina; ab ipso enim omnia nomina, sicut declarabitur.</p>
        </div3>
<div3>
          <head>III.</head>
          <p>
 Volo autem audire, o mi dulcissime Candide,
quid esse aestimas, quod non est. Si enim Deus omnium
causa est, et ejus cui est esse, et ejus cui non
est esse, causa est Deus. Sed si causa, non est id
quod non est. Causa enim ut <foreign xml:lang="greek">ὂν</foreign> est: quippe unde et
a qua sit id, cui futurum est <foreign xml:lang="greek">ὄν.</foreign> Et hoc ipso, causa
<pb n="1021C"/>
vere super <foreign xml:lang="greek">ὄν.</foreign> Quod igitur nondum <foreign xml:lang="greek">ὄν,</foreign> id est, quod
non est; ad hoc, <foreign xml:lang="greek">ὂν</foreign> causa est. Ideo <foreign xml:lang="greek">πρόον</foreign> dicitur: et
juxta istam rationem causa est Deus, et eorum quae
sunt, et eorum quae non sunt.</p>
        </div3>
<div3>
          <head>IV.</head>
          <p>
 Definiendum est ergo id quod non est: quod
quidem intelligitur et vocatur quatuor modis: juxta
negationem omnino omnimodis, ut privatio sit existentis:
juxta alterius naturam ad alterius naturam,
<pb n="1022A"/>
ut hoc non est illud: juxta nondum esse, quod futurum
est et potest esse: juxta id quod super omnia
quae sunt, habet est; ut quia non est aliquid istorum,
nec convenit cum aliquo eorum. Quid igitur dicimus
Deum? <foreign xml:lang="greek">τὸ ὂν, ἢ τὸ μὴ ὄν;</foreign> Sed utique ipsum appellamus <foreign xml:lang="greek">ὄν·</foreign>
 quoniam eorum quae sunt, pater est. Sed pater
eorum quae sunt, non est <foreign xml:lang="greek">τὸ ὄν,</foreign> si nondum sunt
ea quorum pater est. Hoc non licet dicere, hoc nefas
est intelligere, eorum quae sunt, <foreign xml:lang="greek">μὴ ὂν</foreign> causam appellare.
Causa enim prior est ab iis quorum causa
est. Supremum <foreign xml:lang="greek">ὂν</foreign> igitur Deus est; et juxta quod supremum
est, <foreign xml:lang="greek">μὴ ὂν</foreign> Deus dicitur: non per privationem
universi ejus quod sit, sed ut aliud <foreign xml:lang="greek">ὂν</foreign> ipsum, quod
est <foreign xml:lang="greek">μὴ ὂν</foreign>: juxta ea quae futura sunt, <foreign xml:lang="greek">τὸ μὴ ὄν</foreign>: juxta
quod causa est ad generationem eorum quae sunt,
<pb n="1022B"/> <foreign xml:lang="greek">τὸ ὄν.</foreign>
        </p>
        </div3>
<div3>
          <head>V.</head>
          <p>
 Verum est igitur dicere Deum patrem <foreign xml:lang="greek">τοῦ ὄν,</foreign>
juxta causam eorum quae sunt, et eorum quae non
sunt. Voluntate igitur Dei in generationem veniunt
et quae sunt, et quae non sunt. Et non aestimes quae
non sunt, quasi per privationem eorum quae sunt.
Nihil enim istorum neque existit, neque intelligitur.
Si enim mundus et omnia superna subsistunt,
omnia et sunt. Nullum enim <foreign xml:lang="greek">μὴ ὄν,</foreign> juxta privationem:
sed subintelligentia quaedam est, ab iis quae sunt,
privationem eorum subintelligere, non subsistentis,
ne ipsius quidem subintelligentiae, nec sic existentis,
ut eorum quae sunt. Quaedam vero quae non sunt,
quodammodo sunt, ut ipsa quae nunc quidem sunt:
quae post generationem et sunt et dicuntur, et ante
<pb n="1022C"/>
generationem aut in potentia sua aut in idea fuerunt.
Sed unde vel ex quo generata sunt? Secundum illos
modos scilicet; juxta alterius naturam, et juxta id
quod nondum est, quod futurum est, et potest esse.</p>
        </div3>
<div3>
          <head>VI.</head>
          <p>
 Primo ergo Deus et super quae sunt est, et super
quae non sunt: quippe generator ipsorum et pater,
juxta quod causa est. Deinde secundum generationem
a Deo aut secundum effectionem, quae sunt apparuerunt.
<pb n="1023A"/>
Apparuerunt autem et <foreign xml:lang="greek">μὴ ὄντα.</foreign> Ipsorum
autem quae sunt, alia sunt vere quae sunt, alia quae
sunt, alia quae non vere non sunt, alia quae non sunt.
At illa quae vere non sunt, non recipit in esse plenitudo
Dei. Juxta enim id quod est esse, et id quod est
aliquo modo esse, plenitudo Dei. Plenitudo enim est <foreign xml:lang="greek">τῇ μόνῃ ἐμφάσει</foreign>
 existente in intelligentia eorum quae
vere non sunt: quae juxta subjectionem, ab his quae
non vere quidem sunt. Quodam tamen modo <foreign xml:lang="greek">νοῦς</foreign>
cuncta incipiens, imaginata est circa id quod vere
non est.</p>
        </div3>
<div3>
          <head>VII.</head>
          <p>
 Audi quemadmodum dico. Sunt quaedam ejusmodi,
quae sunt natura manifesta, sicut quae sunt et
omnia supercoelestia: ut <foreign xml:lang="greek">τὸ πνεῦμα, καὶ ὁ νοῦς, ἡ
ψυχὴ, τὸ νόημα, ἡ παιδεία, ἡ ἀρετὴ, ὁ λόγος,</foreign> opinio,
<pb n="1023B"/>
perfectio, sententia, vita, intelligentia: et adhuc superius,
existentialitas, vitalitas, intelligentitas: et
adhuc super omnia ista, <foreign xml:lang="greek">ὂν μόνον</foreign>: et istud <foreign xml:lang="greek">ὅ ἐστι ἓν
μόνον ὄν.</foreign> In ista si <foreign xml:lang="greek">ἡμῶν νοῦς</foreign> recte ingreditur, comprehendit
ista et ab his formatur: et stat intelligentia,
jam non in confusione inquisitionis existens. Sed
quoniam intelligentia talis de altero est, comprehensio
et definitio quaedam efficitur. Alia <foreign xml:lang="greek">ὄντα</foreign> solum <foreign xml:lang="greek">ὄντα</foreign>
 esse intelligimus: quoniam in eo quod quidquid
tale est, alterius est et aliud, ut intellectuale ad intellectibile.
Ergo intellectibilia sunt ea quae vere
sunt: alia quae tantum sunt, intellectualia. Sunt autem
ista omnia, animarum in natura intellectualium,
nondum intellectum habentium; quae sunt, sed ad
intelligentiam accommodata. Excitatus enim in anima
<pb n="1023C"/> <foreign xml:lang="greek">ὁ νοῦς,</foreign>
 intellectualem potentiam animae illustrat
et illuminat, et intellectuat ac figurat: et innascitur
animae intelligentia atque perfectio. Idcirco et substantia
dicitur anima, quoniam omnis substantia subjectum
est. Subjectum autem alteri alicui subjacet:
subjacet autem anima <foreign xml:lang="greek">τῷ νόει,</foreign>: et <foreign xml:lang="greek">πνεύματι ἁγίῳ ἡ
ὕπαρξις τῆς ψυχῆς.</foreign> Substantia igitur anima.</p>
        </div3>
<div3>
          <head>VIII.</head>
          <p>
 Omnia ergo quae animae sunt, solum <foreign xml:lang="greek">ὄντα</foreign>
<pb n="1024A"/>
sunt, non quae vere sunt. Anima igitur comprehendit
quae vere sunt: quoniam si ingreditur <foreign xml:lang="greek">νοῦς</foreign> in animam
intellectualem, comprehendit item et <foreign xml:lang="greek">ὄντα
ἀληθῶς</foreign>: intelligit enim anima quoniam anima est:
et sic ab iis <foreign xml:lang="greek">ἃ ἀληθῶς ὄντα εἰσὶ,</foreign> intelligentia efficitur
eorum quae sunt. At vero alia quae non vere non
sunt, et quae non sunt, ab istis intelligentiam sumunt
per conversionem intelligentiae <foreign xml:lang="greek">τοῦ ὄντος.</foreign> Etenim
non intelligitur <foreign xml:lang="greek">τὸ μὴ ὂν</foreign> secundum quod non ens: sed
juxta <foreign xml:lang="greek">τὸ ὂν</foreign> intelligitur <foreign xml:lang="greek">τὸ μὴ ὂν.</foreign> Accipitur ergo <foreign xml:lang="greek">τὸ μὴ ὂν,</foreign>
quasi quaedam exterminatio <foreign xml:lang="greek">τοῦ ὄντος.</foreign> Exterminatio
autem infiguratum quoddam est, et non est ut <foreign xml:lang="greek">ὄν.</foreign>
Omne enim <foreign xml:lang="greek">τὸ ὂν</foreign> in existentia vel qualitate figuratum
et vultuatum est. Infiguratum autem, quoddam
aliquid est: ideo <foreign xml:lang="greek">τὸ μὴ ὂν</foreign> aliquid quodammodo est.
<pb n="1024B"/>
Sunt ergo <foreign xml:lang="greek">τὰ μὴ ὄντα</foreign>: et ideo etiam sunt quae vere
non sunt: et potiora sunt ad id quod est esse, ea quae
non vere non sunt, quam quae <foreign xml:lang="greek">μὴ ὄντα</foreign> sunt. Propter
quod efficitur <foreign xml:lang="greek">τῶν ὄντων</foreign> quidam naturalis ordo <foreign xml:lang="greek">τοῦ
ὄντος, τὰ ὄντα.</foreign>
        </p>
        </div3>
<div3>
          <head>IX.</head>
          <p>
 Diximus ergo quae sunt, et etiam quae vere
sunt. Dicamus nunc quae sint quae vere non sunt, et
quae sint quae non sunt.
</p>
          <p>Intelligibilis et intellectualis cum sit Dei essentia
et potentia, juxta intelligentiam apparuerunt
cuncta quae sunt. Sed intelligentia dupliciter operatur:
sua propria potentia intellectuali, et juxta limitationem
intelligendi, etiam sensu. Rursus autem sensus,
simulacrum cum sit intellecti et limitamentum
intelligendi, si perfecte percipit operationem intelligentiae
<pb n="1024C"/>
quae illum fortificat in operari atque agere, efficitur
sensus propinquus atque vicinus purae intelligentiae.
Et ista est quae coelestia comprehendit, et ea
quae in aethere, et ea quae in natura et ea quae in <foreign xml:lang="greek">ὕλῃ</foreign>
 gignuntur et regignuntur, et alia hujusmodi quorum
est potentia in sensuali intelligentia: et est illud
esse quodammodo esse et non esse. Coelum etenim, et
omnia in eo, et universus mundus ex <foreign xml:lang="greek">ὕλῃ</foreign> consistens
<pb n="1025A"/>
et specie, in commixtione est: ergo non est simpliciter.
Hujus ergo mundi quae partes sunt, participantes
animae intellectualis potentiae et naturae, sunt
in natura eorum quae non vere non sunt. Utuntur enim
intelligentia, sed juxta sensum intelligentia, et sunt
juxta sensum versibilia et mutabilia, juxta vero intelligentiam
inversibilia et immutabilia. Quomodo
autem sensus istud apprehendit? Sed non apprehendit
nisi qualitates; substantiam autem, id est subjectum,
nec percipit nec apprehendit: versibiles enim
sunt qualitates; substantia vero inversibilis. Cum autem
anima sit substantia, tamen est versibilis. Quomodo
istud? Sic habeto.</p>
        </div3>
<div3>
          <head>X.</head>
          <p>
 Cum suscipit anima et intelligit quae sunt in
mundo, si illa intelligit quae sunt animalia et animata;
<pb n="1025B"/>
in eo quod est habere animam, sunt quae non vere
non sunt. Quodam enim modo <foreign xml:lang="greek">μὴ ὄντα,</foreign> juxta quod
animam habent: quodam modo <foreign xml:lang="greek">μὴ ὄντα</foreign> juxta id
quod conversibilem <foreign xml:lang="greek">ὕλην</foreign> habent et qualitates versibiles:
et sunt haec quae diximus <foreign xml:lang="greek">μὴ ὄντως μὴ
ὄντα.</foreign> Cum autem intelligimus sub anima <foreign xml:lang="greek">ὕλην</foreign> (in
anima dico <foreign xml:lang="greek">ὕλην,</foreign> quidquid sine intellectuali anima
est, circumlato sensu) ipsa comprehendit circa qualitates
quasi <foreign xml:lang="greek">μή ὄντα</foreign> quae sunt: sunt enim versibiles
qualitates; et juxta hoc, <foreign xml:lang="greek">μὴ ὄντα.</foreign> Etenim ipsum subjectum
quae <foreign xml:lang="greek">ὕλη</foreign> dicitur, indeterminatum est; et ideo
sine qualitate dicitur. Si autem determinatur, qualitas
dicitur, et non qualis <foreign xml:lang="greek">ὕλη.</foreign> Sed sunt primae qualitates
in corporibus primis, igne, aere, aqua, terra: quae
sunt, sed per se, sine commixtione vel alicujus
<pb n="1025C"/>
unione. Si enim ista, qualitates; et ista, <foreign xml:lang="greek">ὕλη</foreign>: qualitates
igitur <foreign xml:lang="greek">ὕλη.</foreign> Non enim ut accidens accidit <foreign xml:lang="greek">τῇ ὕλῃ</foreign>; sed
ipsa est qualitas: non potest enim esse qualitas,
ipsa per semet, sed eo quod est; hoc ipso <foreign xml:lang="greek">ὕλη</foreign> est.
Et semper quidem <foreign xml:lang="greek">ὑλικὴ</foreign> cum sit, nihil aliud quam <foreign xml:lang="greek">ὕλη</foreign>
 est. Sicut et anima, juxta quod intellectualis est,
anima est; et juxta quod semper movetur et a se
movetur, non secundum duplicationem neque secundum
<pb n="1026A"/>
accidens, ista anima est, sed quod istae qualitates,
substantia est anima. Sic etiam <foreign xml:lang="greek">ὕλη</foreign> ipsa qualitas,
ipsa substantia <foreign xml:lang="greek">ὕλη.</foreign> Differt autem anima ab <foreign xml:lang="greek">ὕλῃ.</foreign> Dicunt
enim quidam, quod anima <foreign xml:lang="greek">ὕλη</foreign> est; quod subjectum et
qualitas eadem sit substantia, eademque sit substantia
et anima et <foreign xml:lang="greek">ὕλη.</foreign> Sed differt, ut dixi: quoniam
anima intellectualis cum sit, intelligit semetipsam.
At vero <foreign xml:lang="greek">ὕλη</foreign> omnimodis intelligens cum
sit, neque intelligentiam neque sensum in sensu
ullum habet. Et idcirco anima ea est quae sunt:
cum ipsa sola et pura est, ex iis est quae sunt: mixta
vero <foreign xml:lang="greek">τῇ ὕλῃ,</foreign> ex iis est quae non vere non sunt. Sola
autem <foreign xml:lang="greek">ἡ ὕλη</foreign> omnium quae non sunt nutrix est. Anima
vero et <foreign xml:lang="greek">ἡ ὕλη,</foreign> omnium nutrix est, sed anima, propria
virtute omnium nutrix est et vitae generatrix: <foreign xml:lang="greek">ή ὕλη</foreign>
<pb n="1026B"/>
vero sine anima, effeta et densa facta, in aeternum
manet, animationem ab anima habens. Sunt igitur et
dicuntur ista, <foreign xml:lang="greek">μὴ ὄντα.</foreign> De iis ergo quae non sunt, ita
se habet.</p>
        </div3>
<div3>
          <head>XI.</head>
          <p>
 Habes igitur quatuor: quae vere sunt, quae
sunt, quae non vere non sunt, quae non sunt. Per
conversionem autem et complexionem horum nominum,
adhuc duo modi subaudiuntur: quae non
vere sunt, et vere quae non sunt. Sedenim ea quae
non vere sunt, ea tantum quae sunt significant:
solum enim sunt, quae non vere sunt. At vero quae
vere non sunt, ad id ut sint, locum non habent. Deo
enim plenis omnibus, nefas et impossibile, quae vere
non sint, et dici et esse: quae intelligentia sola, sicut
declaravimus, differunt, non ab iis quae non sunt, sed
<pb n="1026C"/>
ab iis quae sunt secundum privationem adnascuntur
in anima, neque in sua substantia, neque in intelligentia
positis quae vere non sunt.</p>
        </div3>
<div3>
          <head>XII.</head>
          <p>
 Eamus igitur ad videndum, quid sit Deus, et
in quibus est. Quae vere prima et honoratiora sunt,
numquid in ipsis Deus? Sed et his causa est, et ipsorum
dator et pater. Nec est dicere, ipsum esse
haec, quibus ipse dedit ut essent. Cum enim unus
<pb n="1027A"/>
et solus sit, assimilata esse voluit; et non ipsa
illum unum: sed illud quod est unum esse, hoc
voluit ipsa multa esse. Forsitan dices, o Candide,
Meus hic sermo est: et secundum istam rationem
dico, ex iis quae non sunt, natum esse Filium Dei,
secundum electionem, non secundum generationem.
Sed <foreign xml:lang="greek">μὴ ὄντα</foreign> quae esse diximus? numquid ea quae omnino
non sunt? Sed jam in confesso est, quod
non: etiam in confesso est, quod quae non sunt,
juxta modos dicuntur quatuor: ex quibus duo juxta
nihilum omnino, et juxta super omnia: alii vero
juxta alterius naturam, et juxta quod nondum est; et
tamen est potentia ad esse, et nondum actione esse.</p>
        </div3>
<div3>
          <head>XIII.</head>
          <p>
 Quid igitur Deus, si ne unum quidem est neque
quae vere sunt, neque quae sunt, neque quae non
<pb n="1027B"/>
vere non sunt, neque quae non sunt? Ista enim praestat
Deus ut causa, istis omnibus. Eorum autem
quae vere non sunt, Deum esse, nefas est suspicari.
Necessario enim Deum per praelationem et eminentiam <foreign xml:lang="greek">τῶν ὄντων</foreign>
 dicimus, supra omnem existentiam,
supra omnem vitam, supra omnem cognoscentiam,
super omne <foreign xml:lang="greek">ὂν,</foreign> et <foreign xml:lang="greek">πάντων ὄντων ὄντα</foreign>: quippe inintelligibile,
infinitum, invisibile, sine intellectu, insubstantiale,
incognoscibile: et quod cum super omnia,
nihil tamen de iis quae sunt: et quoniam supra
quae sunt, nihil de his quae sunt: <foreign xml:lang="greek">μὴ ὂν</foreign> ergo Deus
est.</p>
        </div3>
<div3>
          <head>XIV.</head>
          <p>
 Quid autem istud <foreign xml:lang="greek">τὸ μὴ ὂν,</foreign> super <foreign xml:lang="greek">τὸ ὂν</foreign> est?
quod intelligatur ut <foreign xml:lang="greek">ὂν,</foreign> neque ut <foreign xml:lang="greek">μὴ ὂν</foreign> omnino:
sed ut in ignoratione intelligibile, quoniam <foreign xml:lang="greek">ὂν,</foreign> et
<pb n="1027C"/>
quoniam <foreign xml:lang="greek">μὴ ὂν;</foreign> quod sola sua potentia, <foreign xml:lang="greek">τὸ ὂν</foreign> in manifestationem
adduxit et genuit. Est autem <foreign xml:lang="greek">λόγος,</foreign>
istud sic se habere. Quid vero Deus qui supra <foreign xml:lang="greek">ὂν</foreign>
 est, ab eo quod ipse est, sicut ipse est, <foreign xml:lang="greek">ὄντα</foreign> produxit?
An ab alio? an a nullo? Ab alio? Sed quo
alio? Nihil enim ante Deum fuit. Sed neque ex altero
ut Deo, quoniam nihil ei par. A nullo? Sed quomodo?
Si enim <foreign xml:lang="greek">τὸ ὂν</foreign> produxit, verum est dicere quoniam
a semetipso qui super <foreign xml:lang="greek">τὸ ὂν</foreign> est, <foreign xml:lang="greek">τὸ ὂν</foreign> generaverit
<pb n="1028A"/>
potius quam de nihilo. Quod enim super <foreign xml:lang="greek">τό ὂν</foreign>
 primo est, absconditum <foreign xml:lang="greek">ὂν</foreign> est. Absconditi vero
manifestatio, generatio est. Siquidem et potentia <foreign xml:lang="greek">ὂν,</foreign>
 operatione <foreign xml:lang="greek">ὂν</foreign> generat: nihil enim sine causa in
generatione. Et si Deus causa est omnium, causa
est et <foreign xml:lang="greek">τοῦ ὄντος</foreign> in generationem: quippe cum
super <foreign xml:lang="greek">τὸ ὂν</foreign> sit, vicinius cum sit <foreign xml:lang="greek">τῷ ὄντι,</foreign> et ut
pater ejus et genitor. Etenim gravida occultum habet
quod paritura est. Non enim foetus non est ante partum,
sed in occulto est: et generatione pervenit
in manifestationem <foreign xml:lang="greek">ὃν</foreign> operatione, quod fuit <foreign xml:lang="greek">ὃν</foreign> potentia.
Et, ut quod verum est dicam, <foreign xml:lang="greek">ὂν</foreign> operatione <foreign xml:lang="greek">τοῦ
ὄντος,</foreign> etenim foris operatione generat. Quid autem
generat? quod fuit intus. Sed quid fuit intus in Deo?
nihil aliud quam <foreign xml:lang="greek">ὂν</foreign>; verum quippe <foreign xml:lang="greek">τὸ ὄν</foreign>: magis autem
<pb n="1028B"/> <foreign xml:lang="greek">πρόον,</foreign>
 quod est <foreign xml:lang="greek">ὑπεράνω τοῦ παντὸς ὄντος·</foreign> genus,
inquam, quod est ens super entis entia, <foreign xml:lang="greek">ὂν</foreign> jam
operante potentia. Hic est Jesus Christus. Dixit enim
ipse: <hi>Si interrogaverit, Quis te misit? dicito,</hi> <foreign xml:lang="greek">ὁ ὤν</foreign> <note>(Exod. III, 14)</note>.
Solum enim illud <foreign xml:lang="greek">ὂν</foreign> semper <foreign xml:lang="greek">ὂν, ὁ ὢν</foreign> est.</p>
        </div3>
<div3>
          <head>XV.</head>
          <p>
 Filius ergo Jesus Christus <foreign xml:lang="greek">τὰ μὲν ὄντα,</foreign> et
solus natus filius: quia ille <foreign xml:lang="greek">πρόων</foreign> nihil aliud genuit
quam <foreign xml:lang="greek">ὂν</foreign> ante omnia et omnimodis perfectum <foreign xml:lang="greek">ὂν;</foreign>
quod non potest esse cum altero, et quoniam
quod omnimodis perfectum est, altero non eget.
Universale enim <foreign xml:lang="greek">ὂν,</foreign> et solum <foreign xml:lang="greek">ὄν,</foreign> et unum et super
genus generale <foreign xml:lang="greek">ὂν,</foreign> unum est et solum <foreign xml:lang="greek">ὂν.</foreign> Quoniam
vero istud <foreign xml:lang="greek">ὂν,</foreign> non illud <foreign xml:lang="greek">ὂν</foreign> est quod perfectam potentiam
habet, potentia natum est illud <foreign xml:lang="greek">ὂν,</foreign> ante omnia
quae vere sunt, et quae sunt <foreign xml:lang="greek">ἀρχαῖα ὄντα, ἀφ' ὧν
<pb n="1028C"/>
πάντα εἰσί.</foreign> Ipse est, inquam, a quo sunt omnia quae
sunt, et per quem, et in quo. Hujus gratia <foreign xml:lang="greek">ὂν</foreign> quod
operatione est, imago est illius <foreign xml:lang="greek">τοῦ ὄντος,</foreign> quod potentia
est, secundum nullum progressum semper in semetipso
manens.</p>
        </div3>
<div3>
          <head>XVI.</head>
          <p>
 Quid deinde? Dicimus Jesum <foreign xml:lang="greek">τὸ ὂν</foreign> primum,
ante omnia <foreign xml:lang="greek">ὂν,</foreign> per quem omnia quae sunt. Hoc est
enim nomen super omne nomen: principium enim
nominum <foreign xml:lang="greek">τὸ ὂν,</foreign> et principium substantiarum, sicut
<pb n="1029A"/>
frequenter et in multis declaravi. Rursus Jesum
Christum <foreign xml:lang="greek">τὸ ὂν</foreign> naturaliter circa Deum esse, et magis
et in principio <foreign xml:lang="greek">λόγον,</foreign> et ipsum istum <foreign xml:lang="greek">λόγον</foreign> Deum esse
dicimus. Deinde tres per <foreign xml:lang="greek">κερουχίδια</foreign> Joannem, <foreign xml:lang="greek">αἰωνίους</foreign>
 quae confitemur: et dicimus hoc ita se habere.
Dictum est enim quod in principio sit <foreign xml:lang="greek">λόγος,</foreign>
et ut tu dicis, non est principium quod praecedit
aliud principium: sine principio enim principium, si
quidem et est dicitur principium. Qui igitur in principio
fuit, ex <foreign xml:lang="greek">αἰῶνος</foreign> est, sive in Deo sive circa
Deum <note>(Joan. I, 1)</note>. Erat enim circa Deum <foreign xml:lang="greek">λόγος,</foreign>
et in principio. Ergo semper fuit. Si semper fuit,
necesse eum est esse, non cum iis quae non sunt,
neque factum esse. Dicit Joannes <note>(Ibid. 18)</note>: <hi>Deum
nemo vidit umquam.</hi> Rursus <note>(Ibid.)</note>: <hi>Unigenitus Dei
<pb n="1029B"/>
filius qui est in gremio patris, ipse enarravit.</hi> Habemus
igitur ista eadem, quoniam Jesus Christus <foreign xml:lang="greek">ὂν</foreign>
 est, quoniam <foreign xml:lang="greek">λόγος</foreign> est, quoniam in principio fuit,
quoniam circa Deum fuit, quoniam in gremio fuit et
est. Ipsa omnia nonne manifeste et dilucide significant,
filium Dei esse cui attribuuntur ista, <foreign xml:lang="greek">ὂν</foreign> et ante
omnia <foreign xml:lang="greek">ὄν;</foreign> si pater Deus, antequam est <foreign xml:lang="greek">ὂν,</foreign> esse potentia
accipitur ipsius quod <foreign xml:lang="greek">ὂν</foreign> est? Quod quidem <foreign xml:lang="greek">ὂν</foreign> a
sua potentia in suo patre exsilivit; ipsum <foreign xml:lang="greek">τὸ ὂν</foreign> manifestationem
accipiens, quod fuisset occultum: et
ista, divina et ineffabilis generatio est. Exterminandum
igitur dogma est, ex iis quae non sunt, esse
sive prodiisse Jesum.</p>
        </div3>
<div3>
          <head>XVII.</head>
          <p>
 Videamus rursus aliud. <foreign xml:lang="greek">Λόγος</foreign> est Jesus.
Quid igitur est <foreign xml:lang="greek">λόγος</foreign>? Dico; quoniam est patrica
<pb n="1029C"/>
quaedam activa potestas, et quae immota sit, et
quae se ipsam constituunt, ut sit in actu, non in potentia.
Si ergo istud sic est, quare <foreign xml:lang="greek">ὁ λόγος</foreign> circa
Deum erat? Necessario circa id ipsum, ut per <foreign xml:lang="greek">αὐτὸν
λόγον</foreign> omnia gignerentur, et sine ipso nihil. Operatur
ergo Deus per <foreign xml:lang="greek">λόγον,</foreign> et semper operatur <foreign xml:lang="greek">λόγος.</foreign> Est
ergo activa potentia immota, et quae semper operetur,
et quae constituat, ut sit actione quod fuit
potentia. Istum ergo dicimus, quod in principio fuit.
In principio autem esse, non generatum esse significat.
Et vere propterea Deus est <foreign xml:lang="greek">λόγος,</foreign> quoniam
in principio fuit sicut Deus, et circa Deum fuit. Non
<pb n="1030A"/>
genitus est <foreign xml:lang="greek">λόγος,</foreign> cum Deus ipse <foreign xml:lang="greek">λόγος</foreign> sit, sed
quiescens et silens <foreign xml:lang="greek">λόγος·</foreign> ut videas necessitatem
cognoscendi, non genitum esse <foreign xml:lang="greek">λόγον</foreign> multo magis
quam ipsum fieri ex iis quae non sunt.</p>
        </div3>
<div3>
          <head>XVIII.</head>
          <p>
 Quid deinde cognoscentia nostra? quemadmodum
fertur? quomodo movetur circa <foreign xml:lang="greek">λόγον</foreign>?
Non sic <foreign xml:lang="greek">λόγον</foreign> videt, quasi aut propter aliud est, aut
alterius est juxta quod est. Ad hoc est, ut aliud esse
constituat, et omnino non aliter. Pater ergo et generator
omnium <foreign xml:lang="greek">λόγος,</foreign> per quem omnia effecta sunt,
et sine quo factum est nihil. Sed <foreign xml:lang="greek">αὐτοῦ τοῦ λόγου</foreign> potentiam,
aliud constituendi et faciendi potentiam,
sic non oportet intelligere et audire, sicut in omnium
causa. Ipse enim constitutus est etiam et <foreign xml:lang="greek">αὐτοῦ τοῦ λόγου.</foreign>
 Si enim prima causa, non solum
<pb n="1030B"/>
aliorum omnium causa, sed sui ipsius est causa.
Deus ergo a semetipso, et Deus est.</p>
        </div3>
<div3>
          <head>XIX.</head>
          <p>
 Sed quoniam esse hoc ipsum, quod est moveri
et intelligere, hoc est agere; primum est potentia;
et constitutiva potentia, primum, inquam, est.
Necessario igitur ipsum esse praecedit. Ergo et intelligere
et moveri et agere ab eo est, quod est esse.
Est autem secundum quod est, in actu esse: hoc
est, filium esse; et magis istud, quam illud ipsum
esse quod est pater; quod est esse, hoc est
agere et operari. Non enim aliud ibi esse, aliud operari.
Simplex enim illud unum, et unum et solum
semper. In patre igitur filius, et in filio pater.</p>
        </div3>
<div3>
          <head>XX.</head>
          <p>
 Quomodo igitur effectum est? quomodo filius
et pater, si simul? Neque solum simul ambo, sed
<pb n="1030C"/>
unum et solum et simplex. Sed hoc non oportet
quaerere, sufficit enim credere. Dicamus igitur,
cum fas est. Primum manifestum est; quoniam <foreign xml:lang="greek">λόγος</foreign>
 neque aliud, neque ab alio, sed circa Deum.
Dicit enim Evangelium: <hi>In principio erat</hi> <foreign xml:lang="greek">λόγος,</foreign> <hi>et</hi> 
 <foreign xml:lang="greek">λόγος</foreign> <hi>erat circa Deum <note>(Joan. I, 1)</note>
          </hi>. Rursus dicit: <hi>Unigenitus filius qui est in gremio patris 
 <note>(Ibid. 18)</note>
          </hi>.
Quomodo ista dicta aut accipis aut intelligis?
Romani <foreign xml:lang="greek">πρὸς τὸν Θεὸν,</foreign> <hi>apud Deum</hi> dicunt, quasi ad
intus, vel penitus intus, id est in Dei existentia:
et hoc verum. In eo enim quod est esse inest et
operari. In Deo enim <foreign xml:lang="greek">λόγος·</foreign> et sic in patre filius.
<pb n="1031A"/>
Causa enim est, ipsum esse ad actionem: oportet
enim esse primum, cui inest operari: et hoc est
Deus. Ista ergo duo, duo dico secundum virtutem:
secundum autem intelligentiam simplicitatis, dico
unum solum. Si igitur principium causa est
ipsum esse ad operationem et actionem, generatur
agere ab eo quod est esse. Esse autem pater est:
operari ergo filius.</p>
        </div3>
<div3>
          <head>XXI.</head>
          <p>
 Quae igitur generatio est, aut apparentia
generationis? Primum autem si oportet istud dicere,
ne quis <foreign xml:lang="greek">ἔμφασιν</foreign> temporis accipiat. Primum, secundum
intelligentiam dico. Primum igitur dicimus
in semetipsum conversum, et moveri et intelligere
intus in requie positam beatitudinem, omnimodis
perfectam custoditam. Est autem ipsum beatitudinis
<pb n="1031B"/>
et magnitudinis Dei, et intus et foris, et moveri et
operari. Omne enim quod est omne, et intus et foris
est. Quomodo istud, et intus et foris, Deo existente
et in omni et in toto, postea dicendum.</p>
        </div3>
<div3>
          <head>XXII.</head>
          <p>
 Nunc autem accipe causas intelligendi, <foreign xml:lang="greek">ἔμφασιν</foreign>
 temporis penitus abesse, si juxta prius et
posterius, omnino sine tempore effectis omnibus.
Ex aeterno enim omnia. Deus igitur omnimodis perfectus,
et super omnimodis perfecta: is qui omnia
creavit, et qui omnium causa est: non illud
ipsum solum, quod unum fuit et solum; sed et
multa et omnia quae potentia sunt esse, fuit et
voluit esse omnia. Alia vero, sine actione, quomodo
possibile fuit esse? Exsilivit igitur Dei voluntate
actio: ipsa autem actio, Dei voluntas fuit: simplex
<pb n="1031C"/>
enim omne ibi. <foreign xml:lang="greek">Λόγος</foreign> ergo qui est in Deo, ipse Deus
est, ipse voluntas, ipse intelligentia, ipse et vita,
ipse actio: ex se genito motu, ab eo quod est esse,
processit in esse suum proprium: id est, in quo est
agere; apparuit ipsum agere, quod quidem effecit
omnia. Ipsum vero natum est ab eo quod est esse,
in id quod est agere; habens in eo quod est agere,
et esse. Sicut illud esse, et agere habet et esse:
Sic hoc, agere habet et esse. Ipsum autem agere,
hoc est esse; ut illud esse, hoc est quod agere. Unum
ergo et simplex, ista duo.</p>
        </div3>
<div3>
          <head>XXIII.</head>
          <p>
 Id si ita est, neque ex nihilo Jesus, qui ab
eo quod est esse, apparuit actio; cum ipsa actio,
et hoc fuit quod est esse: neque non est propter
<pb n="1032A"/>
ista duo <foreign xml:lang="greek">τὸ ὁμοούσιον·</foreign> quia idem est, quod substantiae
unius ejusdem est. Unum utique est una
actio: quippe cum ipsum agere et esse sit. Hic est
filius, hic a patre, hic circa Deum, hic qui in gremio
patris, hic est intus, hic est foris. Opere enim foris,
in eo quod est esse intus: et in Patre ipse Deus in
Deo, qui idem omnino est ei: actione autem qui
sit filius. Et ubicumque est, et esse est et actio: et
isto modo, et pater est et Deus est, et filius est et <foreign xml:lang="greek">λόγος.</foreign>
        </p>
        </div3>
<div3>
          <head>XXIV.</head>
          <p>
 Ubi igitur est ille nefarius intellectus et
blasphemus? Ubi habet locum aliud quid esse, et ab
alio habet locum? Ubi est quod amplius dicit,
ex nihilo esse Jesum Christum, filium Dei? Ubi est
illud, quod nihilum est? Quomodo quod nihilum est,
potest incidere in Deum aut in cogitationem Dei?
<pb n="1032B"/>
Vera enim excogitatio, ex veris est. Porro quod vere
non est, falsum est. Non igitur excogitat Deus, quod
vere non est. Sed nos fallit, quoniam Dei potentia
in isto magis credimus, si ab iis quae vere non sunt,
efficiat ea quae vere sunt. Sed in quantum Dei potentia
omnia potest, in tantum juxta quod potentia
est, nihil aliud generat quam quorum potentia est ut
sint. Eorum autem quae vere non sunt omnimodis,
omnino nulla potentia est.</p>
        </div3>
<div3>
          <head>XXV.</head>
          <p>
 Quomodo ergo nulla existente potentia
eorum quae vere non sunt, effecta est actio eorum
quae sunt? Quippe si est Dei potentia, ut ad esse
ducantur ea quae esse non possunt, jam secundum
potentiam habent esse, vel sunt <foreign xml:lang="greek">ὄντα,</foreign> illa ipsa
quae omnino <foreign xml:lang="greek">εἰσὶ μὴ ὄντα.</foreign> Et idcirco non esse illa
<pb n="1032C"/>
diximus, quae in abscondito posita et in potentia,
nondum tamen apparuerunt in actione. Fuerunt enim
omnia in Deo. Eorum enim omnium quae sunt, <foreign xml:lang="greek">λόγος</foreign>
 semen est. <foreign xml:lang="greek">Λόγος</foreign> enim in Deo: in operatione,
id est in virtute Dei, qui est filius Dei, apparuerunt
omnia quae facta sunt.</p>
        </div3>
<div3>
          <head>XXVI.</head>
          <p>
 Sed dicunt quidam sacrilegi: Si circa
Deum fuit <foreign xml:lang="greek">λόγος,</foreign> et supra gremium Dei exsistens
filius, non intus in gremio, sed foris intelligitur.
Quid vero? Anima homini inspiravit Deus ex se, ex
intus: omnium autem creatorem, liberatorem ac
sanctificatorem illius ipsius animae, et totius corporis
redemptorem et erectorem, non ex intus?
Nonne angelicam naturam ex intus emisit? Quando
<pb n="1033A"/>
autem hominem de terra formavit, et altera pecora
et quadrupedia, et rursus ex aqua animantia
cuncta, et caeterorum in aere ea ex alio in aliud, et
illud ex quo primum ex iis quae non sunt: Jesum
vero unde dicis? Ante omnia namque filius. Num
ergo ab inani, et omnino de nullo? Deinde corpus
ejus formavit: animam vero aut spiritum corpus non
habuit, antequam in mundum ingrederetur? Habuitne
animam? Eam igitur insufflavit, sive insibilavit:
neque enim in eum. Quomodo enim in ipsum, cum
nondum haberet corpus? Sed si quod insibilavit, fuit
id ipsum filius. Si istud ita est, est ergo a Deo filius:
sic et spiritus. Non enim ex nihilo spiritus. Dicit
enim Deus <note>(Isa. XLII, 5)</note>: <hi>Omnem spiritum ego
emisi.</hi> Insufflando ergo, super se insufflavit Deus, et
<pb n="1033B"/>
sic natus est filius: non ergo fecit illum Deus. Non
ergo circa Deum vel supra gremium foris est, sed
intus. Utrumque testificatur David dicens <note>(Zach.
XII, 1)</note>: <hi>Eructavit cor meum Verbum bonum.</hi> Non
ergo, quod est filius, factum est, sicut omnia: contra
id quod dicit Deus. Nam si factus est; antequam
fieret, non erat Verbum Dei.</p>
        </div3>
<div3>
          <head>XXVII.</head>
          <p>
 Quid igitur dicimus? Nonne est necessarium
confiteri, si Verbum fecit omnia, primum
omnium esse Verbum, velut Verbum omnimodis
Verbum, Verbum quod nos et prophetae et evangelistae
nominamus <foreign xml:lang="greek">λόγον</foreign> et filium? Moses sic dicit <note>(Gen. I, 1)</note>:
 <hi>In principio fecit Deus coelum et terram.</hi> 
Secundum Aquilam hoc idem sic: <hi>In capitulo fecit
Deus:</hi> ut Hebraei Mosis dictum pronuntiant: sive
<pb n="1033C"/> <hi>in principio,</hi> 
 sive <hi>in capitulo,</hi> in Christo eum fecit
Deus. Principium ergo et caput, Christus. Et hoc frequenter
dicitur: <hi>Creavit omnia in Christo.</hi> <foreign xml:lang="greek">Λόγος</foreign> enim
Christus ut semen est omnium. Primus ergo Christus:
ante enim omnem creaturam fuit. Unde igitur
Christus? Si Verbum est, a Deo: si voluntas, a Deo:
si autem motus aut actio, a Deo: et si ipsum agere
et esse est, juxta ipsum esse pater est, filius autem
actio est: et quoniam ipsum esse actio est, et agere
est esse; idcirco <foreign xml:lang="greek">ὁμοούσιον</foreign> et pater <foreign xml:lang="greek">αὐτὸς λόγος.</foreign>
        </p>
        </div3>
<div3>
          <head>XXVIII.</head>
          <p>
 Sed quomodo <foreign xml:lang="greek">ὁμοούσιον,</foreign> nondum exsistente
substantia? Nomina vero ab iis quae posterius
sunt, et ab iis quae post Deum, et inventa et assumpta
sunt. Et quoniam non est invenire nomen dignum
Deo, ab iis quae scimus nominamus Deum;
<pb n="1034A"/>
habentes in intellectu, quoniam non proprie nominamus
nec appellamus: quemadmodum dicimus,
Vivit Deus, intelligit Deus. Proinde a nostris actionibus
nominamus actiones Dei, existente tamen illo
super omnia; neque tantum existente, sed quasi
existente, <foreign xml:lang="greek">οὐδὲ ὄντως ὑπάρχοντος, ἀλλὰ ὄντος μικροῦ
ὑπάρχοντος,</foreign> Isto etiam modo substantiam, existentiam,
et caetera hujusmodi apponimus Deo, et ejus
essentiae <foreign xml:lang="greek">οὐσίαν</foreign> aliter dicimus, aliter se habente substantia
creata ad quod inest sibi, et ad suum etiam
esse.</p>
        </div3>
<div3>
          <head>XXIX.</head>
          <p>
 Similiter et cum dicimus, quod Deus factus
est Christus vel homo: non quod vere factus
sit, sed quoniam unus sit, et in omnibus sit, et omnes
in ipso: idcircoque dicatur omnibus omnia factus,
<pb n="1034B"/>
ut essent: non quod factus sit ut esset, sed quod
effectus sit ad ita esse. Siquidem non dicitur, Filius
Dei factus est, sed <note>(Act. II, 36)</note> quod est factus nobis
Dominus; sicut Salomon dicit <note>(Prov. VIII, 22)</note>: <hi>Et fecisse me supra vias tuas.</hi> 
 Nam de aeterna divinaque
generatione supponit statim <note>(Ibid. V\. 25)</note>: <hi>Ante
omnes me genuit Dominus.</hi> Dicitque Joannes <note>(Joan.
I, 3, 4)</note>: <hi>Quod factum est, in ipso vita erat.</hi> Quid
deinde? Nonne Deus creaturam fecit, et in creatura
primum coelum et terram? Non ergo fecit Christum.
Natus est ergo Christus, non factus. Ubicumque
enim dicitur factus, post primum et aeternum generari,
dicitur post effectus esse. Sicut <note>(Gal. IV, 4)</note> de
muliere dicitur factus; et in Actibus Apostolorum <note>(Act. II, 36)</note>:
 <hi>Certissime igitur cognoscat domus Israel,
<pb n="1034C"/>
quoniam istum Christum Deus fecit, quem tulistis
in ligno crucis.</hi> Ista omnia post generationem, quae
una est et sancta et ineffabilis, haec inquam omnia
dicuntur. Non ista dicuntur in ejus existentiam, sed
in actus et administrationem potentiae et virtutis ejus.
De generatione igitur quae est filius Dei, manifestum
est et quod <foreign xml:lang="greek">ὁμοούσιον</foreign> substantia ejus, in majestate,
in propria significantia intelligentiaque, intellecta
secundum esse existentiae substantiae. Et sic demonstratum,
quomodo <foreign xml:lang="greek">ὁμοούσιον.</foreign>
        </p>
        </div3>
<div3>
          <head>XXX.</head>
          <p>
 Habes, mi Candide, quod reliquum est
dicere. Si filius Dei Jesus, generatione filius. Dicis
enim:  « Si generatio motus, et motus mutatio;
mutationem autem in Deo esse, impossibile est intelligere:
ergo nefas dicere necesse est, nonnihil
<pb n="1035A"/>
a Deo gignibile: non igitur Jesus Dei generatione
filius. »  Bono quidem ordine deduxisti: sed quem
circumduxisti? Forte me? sed magis te. Dixisti
enim, quod fecit Jesus Deum. Quid deinde? Facere
nonne motus est? nihilo minus quam agere. Agere
enim, facere est: sicut et facere, agere. Ambobus
ergo in motu existentibus, necesse est sequi mutationem:
quam in Deo constituere, sicut est declaratum,
incongruum est. Confitendum igitur aut facere
non esse motum, aut non omnem motum esse
mutationem. Sed enim facere, motus est: et Deus
juxta motum fecit; cui nullo modo mutari contingit,
et omnino non congruit quomodolibet accidens recipere.
Relinquitur ergo, non omnem motum mutationem
esse. Si non omnis motus mutatio est, quid
<pb n="1035B"/>
magis eligendum circa Jesum? secundum generationem
illum esse, aut secundum effectionem? Juxta
divinam intelligentiam, secundum generationem.
Etsi enim Deus simul ac dicit, facit quae facit: Sed
dicere, motus est, praeexistente silentio: mutatio
est igitur, silenti dicere. Si autem per Verbum fecit
Deus, ante fuit Verbum quam facere. Si ante fuit
Verbum quam facere, juxta generationem ante fuit.
Generat enim <foreign xml:lang="greek">ὁ νοῦς</foreign> Verbum. Generatio igitur Jesu,
qui <foreign xml:lang="greek">λόγος</foreign> est. Quem Jesum gnari rerum dicunt
secundum tres modos filium esse, veritate, natura,
positione. Secundum veritatem esse filium, hoc ipso
quod substantia est: et ipsum idcirco et simul et
ejusdem substantiae esse, quomodo et pater et <foreign xml:lang="greek">λόγος</foreign>
et filius et Deus. Natura autem filius in animali generatione.
<pb n="1035C"/>
Positione vero in adoptione. Sunt et alii
modi: ut moribus, aetate, disciplina: ut Apostolus
Paulus dicit <note>(I. Cor. IV, 15)</note>: <hi>Ego vos genui.</hi> Modus
igitur secundum veritatem et altior modus est, et
<pb n="1036A"/>
omnibus divinior. Quis autem modus sit generationis
sive filietatis ejus, sive juxta significatos, sive alios
modos: confiteor ego Deo, cujus hoc potentia factum
est.</p>
        </div3>
<div3>
          <head>XXXI.</head>
          <p>
 Dictum est a nobis sufficienter, ut credo,
in aliis libris, a quo sit progressio et descensio; regressioque
promissi sancti Spiritus declarata est: et
de triplici unitate et unali trinitate. Nec suffero audiens
dogma vestrum de Spiritu sancto, blasphemia
plenum:  « Quod iste Spiritus in sanctificationem
est, et qui tantummodo sanctificet et doceat: et
quod ipse factus sit, sicut omnis creatura. »  Cum
tamen ipse Spiritus differat propria sua actione a
filio, cui tamen semper praesens est: sicut et ipse
filius actione differt a patre suo, qui tamen sit pater
<pb n="1036B"/>
juxta id quod est esse. Sicque istorum trium unum
et idem existentium, una divinitas et non multifida
majestas; sed <foreign xml:lang="greek">οὐδὲ ἀντίθεια μήτε ἄθεια·</foreign> sed tria
unum, et unum tria: et ter posita, unum idemque
atque solum. Sed de iis tribus alia nobis oratio.</p>
        </div3>
<div3>
          <head>XXXII.</head>
          <p>
 Salva nunc nos, pater, concede nobis peccata
nostra. Et hoc quidem de Deo dicere, quid sit,
peccatum est: et quomodo sit dicere, peccatum est:
et non una voce venerari, quantum fieri potest
sobria, sed enuntiare velle. Sed quoniam dedisti nobis,
Domine sancte pater, Spiritum <note>(I Cor. XII, 11)</note> 
dividentem nobis prout vult, des nobis et cognoscentiam.
Fidem enim habemus, et dicimus: omnigenam
tamen de te ignorationem habentes. Attamen
te patrem Deum, et filium Jesum Christum Dominum
<pb n="1036C"/>
nostrum, et Spiritum in omni verbo semper confitentes,
qui cum tecum et filio eodem vivit in
aeternum. Amen.

</p>
        </div3>
      </div1>
</body>
  </text>
</TEI>