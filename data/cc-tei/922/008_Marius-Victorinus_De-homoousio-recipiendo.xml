<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De homoousio recipiendo</title>
              <author ref="http://viaf.org/viaf/89512766">Marius Victorinus<date>c.285-c.365</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 8</title>
           <idno>MarVic.DeHoRe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De homoousio recipiendo</head>
<div3>
          <head>I. </head>
<p>
            <pb n="1137C"/>Miror adhuc rationem intelligendi unam inter nos
non certa mente teneri: omnes recte intelligimus,
nec tamen jungimur. Dicam ergo omne mysterium,
omnium verba, sententias, intellectus, oratione brevi,
Arium ut possimus excludere. Graeci quos <foreign xml:lang="greek">Ελληνας,</foreign>
vel Paganos vocant, multos deos dicunt. Judaei vel
Hebraei unum: nos, quia posterior veritas et gratia
est, adversum Paganos unum Deum dicimus: adversum
Judaeos patrem et filium: ita dicentes duos, patrem
et filium, sed unum tamen Deum complexi religiones
ambas, adversum utramque alterius contrario
repugnamus. Et Pagani quidem lapsi multum, et elementa
et cibos suos deos esse dixerunt. Judaei errore
carnali Christum negant, quem aliter confitentur.
Nostrum igitur dogma est ad probandum, quod docuit
<pb n="1137D"/>
veritatem, et correxit errorem. Id autem facile
cognitu erit, si cognoscatur vis verbi a majoribus positi,
quod <foreign xml:lang="greek">ὁμοούσιον</foreign> nominatum est, nec errare quemquam
volo, cum tantum de patre et filio <foreign xml:lang="greek">ὁμοούσιον</foreign>
dixero: quia Spiritus sanctus et a patre est, et in
filio. Haec autem ratio contra Arianos, et contra haereticos
maxime praevalebit. Esse Deum fatemur; ita
est esse: Christum fateamur sic esse: isto modo dico,
est Deus, est Christus. Quid est autem istud esse? lumen
esse, Spiritum esse, Deum esse, <foreign xml:lang="greek">Λόγον</foreign> esse fatemur.
Ergo haec nemo negat: hoc esse Graeci <foreign xml:lang="greek">οὐσίαν,</foreign>
vel <foreign xml:lang="greek">ὑπόστασιν</foreign> dicunt: nos uno nomine latine substantiam
<pb n="1138C"/>
dicimus. Et <foreign xml:lang="greek">οὐσία</foreign> Graeci pauci et rari, <foreign xml:lang="greek">ὑπόστασιν</foreign>
omnes.</p>
        </div3>
<div3>
          <head>II.</head>
          <p>
 Distat quidem; verum nunc omittamus. Scriptura
divina Graece <foreign xml:lang="greek">ὑπόστασιν</foreign> saepe dixit, latine substantiam.
Et dixit de Dei substantia propheta Jeremias <note>(Jer. XXIII, 22, sec. LXX)</note>:
 <hi>Quod si stetissent hi
in substantia Domini, Verbum meum vidissent.</hi> Quid
autem est stare in substantia? intelligere Dei substantiam,
quod verum lumen sit, quod spiritus infinitus
sit. Hoc cum intellexissent, intelligerent <foreign xml:lang="greek">Λόγον</foreign>
Domini, hoc est, Verbum Domini vidissent. Et sic et
paulo post idem Jeremias loquitur <note>(Ibid., 18)</note>. Dicit
David <note>(Psalm. CXXXVIII, 15)</note>: <hi>Et substantia mea in
inferioribus terrae,</hi> et de Deo dicit, et substantiam dicit,
et quid sit hoc manifestum est. Dicit Apostolus
<pb n="1138D"/>
ad Hebraeos <note>(Heb. I, 3)</note>: <hi>Qui est character substantiae
ejus.</hi> Characterem enim dixit Spiritum substantiae
Dei. Sunt alia multa exempla, sed quid interest?
lectum est quod sit, et dicatur Dei substantia. Et autem
substantia Dei, lumen, Spiritus, Deus. Item substantia
Christi est <foreign xml:lang="greek">λόγος,</foreign> lumen, Christus. Hinc omnes
vere dicimus Christum verum lumen de vero lumine,
Deum de Deo: recte ergo dicitur ejusdem esse substantiae,
hoc est <foreign xml:lang="greek">ὁμοούσιον.</foreign> Fatemini ergo <foreign xml:lang="greek">ὁμοούσιον,</foreign>
cum dicitis lumen de lumine, Deum de Deo, cur repugnatis?
propterea quod est Graecum? <foreign xml:lang="greek">Ὁμο,</foreign> tale est,
ut cui jungitur nunc significet ejusdem rei, nunc simul
<pb n="1139A"/>
cum re res est, utputa species, quod Graece <foreign xml:lang="greek">εἶδος</foreign>
dicitur junguntur ista <foreign xml:lang="greek">ὁμο</foreign> et <foreign xml:lang="greek">εἶδος,</foreign> et significat ejusdem
speciei: sic <foreign xml:lang="greek">ὁμώνυμον,</foreign> ejusdem nominis. Ergo
cum jungitur ad <foreign xml:lang="greek">οὐσίαν ὁμο</foreign> fit <foreign xml:lang="greek">ὁμοούσιον,</foreign> ejusdem <foreign xml:lang="greek">οὐσίας,</foreign>
 id est ejusdem substantiae. Ex hoc excluditur
Arius, qui dixit, ex nihilo Christum. Item diximus <foreign xml:lang="greek">ὁμο
ὁμου</foreign> significare, cum jungitur rei, nihil aliud, quam
simul esse rem dicere, ut <foreign xml:lang="greek">ὁμοηλικὴς</foreign> simul una aetate,
et <foreign xml:lang="greek">ὁμοτρόφους, ὁμοῦ τραφέντας,</foreign> simul nutritos? ergo <foreign xml:lang="greek">ὁμοούσιον,</foreign>
 simul substantiale dicemus, vel consubstantiale.
Ecce habemus et latine nomina: quod si
ita est, et ex hoc excluditur Arius, qui dixit, <hi>fuit
quando non fuit.</hi> Etenim si dicimus, semper pater,
semper filius, et si <hi>
            <note>(Joan. I, 1)</note> in principio erat</hi> <foreign xml:lang="greek">λόγος</foreign> <hi>et</hi> 
 <foreign xml:lang="greek">Λόγος</foreign> <hi>apud Deum,</hi> quoniam principium sine ortu
<pb n="1139B"/>
est, et sine tempore semper fuit Deus, semper <foreign xml:lang="greek">λόγος,</foreign>
semper pater, semper filius. Hoc si ita est, exclusum
est, ut dixi, <hi>fuit quando non fuit.</hi> Ecce est in utroque <foreign xml:lang="greek">ὁμοούσιον,</foreign>
 contra Arium positum, universamque
Arii haeresim.</p>
        </div3>
<div3>
          <head>III.</head>
          <p>
 Haec si vera sunt, accipite <foreign xml:lang="greek">ὁμοούσιον;</foreign> nam si
non vultis, novelli Arii non latetis. Sed ut ex vestris
actibus clarum est, dicitis quidem Christum Deum
de Deo, lumen de lumine; verum factum, atque hoc
modo natum non de substantia Dei, se de nihilo, idque
ab aliis cogitis per argumenta vestra, ut audire
possitis magis quam dicatis ipsi, et quare argumenta?
O Deus, o Christe, succurre: si de Deo natus est
Christus, aut divisus aut minutus est Deus. Haec atque
hujusmodi indigna saepe profertis quasi corpus
<pb n="1139C"/>
sit Deus, aut corporeus, aut hyle: heic enim divisio
vel diminutio potest esse. Sed de isto multa jam diximus,
quemadmodum in divinis, in incorporeis maximeque
in anima, in spiritu, in mente, et magis in
Deo aut motus sit, aut partus omnimodis. Etenim
perfecta neque augeri, neque minui possunt, maxime
circa substantiam, <foreign xml:lang="greek">αὐτόγονα</foreign> enim cum sunt et <foreign xml:lang="greek">αὐτοδύναμα,</foreign>
de Deo dico de spiritu, qualia ipsa sunt, talia
emittunt: nec ibi generatio immutatione generatio,
neque ulla passio ibi, vel phantasia aliqua passionis.
Interea his rationibus vestris quid cogitis nos
fateri de nihilo Christum esse natum? Num minor
vestra blasphemia est, cum vos eadem sentiatis?
Aut cur non est aperta vestra professio, si ita sentitis?
Verum contraria vos loqui non videtis: dicitis enim
<pb n="1139D"/>
Deum de Deo, lumen de lumine. Hoc de nihilo est,
cum dicatis unde. Ergo de Deo Christus, non ergo de
nihilo, de lumine non de nihilo; de Deo enim, de ipsius
<pb n="1140A"/>
substantia intelligitur. Nam aliud est quod a Deo
est: nam omnia a Deo, Christus autem de Deo est:
ipse vero Christus <foreign xml:lang="greek">Λόγος</foreign> est, vel <foreign xml:lang="greek">Λόγος</foreign> Christus
est.</p>
        </div3>
<div3>
          <head>IV.</head>
          <p>
 Postremo quaerite quid sit <foreign xml:lang="greek">Λόγος,</foreign> et invenietis <foreign xml:lang="greek">Λόγος</foreign>
 de nihilo esse non posse. Sed illi vos fallunt,
illi, inquam, qui non intelligentes modum generationis,
dicunt <note>(Isa. LIII, 8)</note>, <hi>Nativitatem Domini quis enarrare
potest?</hi> Primum de hominibus dictum videri potest,
quis? vel, nemo. Spiritus autem sanctus et insinuare,
et narrare potest. Unde et nos Dei patris, et Jesu
Christi Domini nostri permissu diximus: et certe
non desperatum hoc, sed cum miraculo dictum est.
Deinde sit modus generationis ignotus, nos de substantia
loquimur: si pater et filius, <foreign xml:lang="greek">ὁμοούσιον.</foreign> Quomodo
<pb n="1140B"/>
autem Deus pater, et quomodo <foreign xml:lang="greek">Λόγος</foreign> filius sit,
cognitu difficile. Nunc autem hoc non videtur esse
quaerendum: prius enim confitendum, quod de substantia
patris filius, et sic quomodo filius; qui modus
est vere difficilis, et a nobis alibi tractatus. Ergo
nunc de <foreign xml:lang="greek">ὁμοούσιον,</foreign> certe ut satisfiat vobis (pacem
enim volumus cum omnibus), habemus quomodo exprimamus <foreign xml:lang="greek">ὁμοούσιον,</foreign>
 primum consubstantiale vel simul
consubstantiale. Deinde si dicimus Deum de Deo,
lumen de lumine: lumen autem pater est, item filius
lumen: cum dicamus quia in patre est filius, et
in filio pater est, dicamus etiam qui recte dicimus
Deum de Deo, lumen de lumine: quod verum erit,
et plenum <foreign xml:lang="greek">ὁμοούσιον.</foreign> An dubitatis? Quid si et hoc
lectum est? blasphemia est contradicere. David
<pb n="1140C"/> <note>(Psalm. XXXV, 10)</note>:
 <hi>Est</hi> enim <hi>fons vitae;</hi> et <note>(Psalm. ibid.)</note>:
 <hi>In lumine tuo videbimus lumen.</hi> Fatetimini
jam et hoc, et <foreign xml:lang="greek">ὁμοούσιον.</foreign> Similiter hoc objici potest
ei qui dicit similem substantiam: eamdem enim
nos dicimus et simul substantiam, certe dictum in
Isaia <note>(Isa. XLIII, 10)</note>: <hi>Nemo ante te, Deus, et nemo
post te similis, Deus.</hi> Et David <note>(Psalm. XXXIV 10)</note>: <hi>Quis
tibi similis erit, Deus?</hi> Haec adversus eos, qui similem
substantiam dicunt: sed et multa praetereo, quae plenius
uberiusque tractata sunt, contra eos tractatus,
quos ipsi miserunt. Nam de illis non loquendum,
qui dissimilem dicunt: nec de illis, qui eos qui ista
tractant quae dicimus, Patripassianos putant. Omnes
enim isti et alii haeretici facile refutati sunt majore
tractatu. Deus adesto Pater, et Deus Domine Jesu
<pb n="1140D"/>
Christe, ut sit in plebe tua <foreign xml:lang="greek">ὁμοούσία</foreign> per <foreign xml:lang="greek">ὁμοούσιον.</foreign>
Amen.

</p>
        </div3>
      </div1>
</body>
  </text>
</TEI>