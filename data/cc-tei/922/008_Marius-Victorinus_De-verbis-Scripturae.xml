<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De verbis Scripturae</title>
              <author ref="http://viaf.org/viaf/89512766">Marius Victorinus<date>c.285-c.365</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 8</title>
           <idno>MarVic.DeVeSc</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>I.</head>
        <p>
 Si divinae scripturae simpliciter legerentur, numquam
lectio cujusquam capituli ab aliquo male intelligeretur,
sed ut se continent pie et juste unanimiter
susciperentur. Cessabat philonica disputatio,
cessabat et syllogisticus sermo, cessabat omnis superstitiosa
<pb n="1009B"/>
adinventio: nec unquam agnosceretur in
quocumque hominum tenebrosa collatio. Omnes
unum sentirent, invicem sibi acquiescerent, eadem
profiterentur, ut lucidissima lectio se declarat. Namque
carus noster et amicus fecit nobis quaestionem,
utrum totus mundus competentes sibi horas haberet,
necne:  « Denique, ait, ego enim dico, si hic prima
hora est, totum mundum prima hora teneret. Nam
absurdum mihi videtur audire diversas horas dici
per quatuor partes terrae contineri. Dico autem cum
sint omnes habitabiles, quomodo probari mihi potest
unam horam non omnes homines possidere? Sed
dico, cum hic dies sit, ostendite mihi in qua parte
noctem esse asseveretis, quando totae plagae coeli per
diem inlucidentur. Nec enim Moyses aliter nos docuit
<pb n="1009C"/>
libro Geneseos, quam ut dies, dies toto mundo
esset, et nox, nox orbem universum tenebris obtineret. » 
Itaque, amice, si sufficiunt ad quaestionem haec
quae a te dicta sunt, peto ut concedas patienter, et
audias a nobis quae vera sunt. Sed non quo deprehendas
humana commenta, quam magis approbes divina
esse dicta. Unde si auctoritatis inventa fuerit
lectio, locum nobis concedere habes dicendi, ut possis
planius ediscere, qualiter beatissimus Moyses breviter
de die ac nocte significaverit. Namque et Salomon
docet nos dicens: <hi>Bonus spiritus tuus est in omnibus;
propter quod quicumque errant, partibus corripis:
de quibus autem peccant, admones alloquendo,
ut relicta imperitia credant in Dei verba <note>(Sap., XII, 1)</note>
        </hi>.
Omnis enim scriptura spiritu Dei inspirata, dicit
<pb n="1009D"/>
Apostolus Paulus quia indiget interpretatione <note>(II Petr.
I, 20)</note>. Nam et <hi>Apollo potens in Scripturis <note>(Act., XVIII, 24)</note>
        </hi> 
erat maxime, qui et spiritu fervebat: et tamen hunc apprehenderunt
Aquila et Priscilla, et diligentius illi
viam Domini manifestaverunt. Facile enim sapientes
reprehenduntur. Scit enim Dominus cogitationes sapientium
quoniam vanae sunt.</p>
      </div1>
<div1>
        <head>II.</head>
        <p>
 Pandimus itaque singula quae lectio Geneseos
doceat. Sed longum est sermonem de his quae supra
dicta sunt facere: et de coelo ac terra, tenebris et
abysso, aqua et spiritu disputare intermittamus,
quia necdum tempus est aliquid de his dicere, quam
hunc magis ad proposita respondere atque satisfacere.
<pb n="1010A"/>
Est quidem quod tenebrae totum mundum possidebant,
ut lectio superiori textu declarat. Sic namque
dictum est: <hi>Fiat lux, et facta est lux <note>(Gen. I, 3)</note>
        </hi>.
Requiritur a sapientibus ubi facta sit lux: nec enim
tenebrae substantivae erant, ut philosophi dicunt, et
<pb n="1010B"/>
figuratio quaedam materialis in illis erat: nihil sunt.
Sed absit a nobis cum illis aliquid sentire, quando
divina scriptura dicat Deum creasse tenebras et fecisse
coelum. Quod ergo a Deo fit, substantivum esse
creditur. Unde si substantivae sunt, non luce facta in
nihilum redactae sunt. Sed neque simul mixtae sunt,
quia utrumque substantiae sunt, quae sibi contrariae
hodieque sunt, ut calidum frigido, vel dulcedo amaritudini.
Sed quando temperantur invicem, sibi necessaria
esse dignoscuntur. Cesset itaque calumnia,
si secundum substantiam contrarias diximus, sed necessarias
in gignendi creatura, et requiescendi ab
operibus omnibus esse. Ostendimus tamen luce facta
tenebras non ablatas, sed immo docet Scriptura in
parte eas redactas, hoc est in medio orbe condensatas,
<pb n="1010C"/>
ut lux facta mediam partem mundi illuminaret.
Nec enim Dei substantia est lux mundialis, quae facta
est ut totum orbem possideret. Alia autem lux
quae vera est, quae totum mundum illuminare potest,
de qua Evangelista dicit: <hi>Est lux vera, quae illuminat
omnem hominem venientem in hunc mundum <note>(Joan. I, 9)</note>
        </hi>.
Vera itaque lux illuminat totum mundum,
quia tenebrae cedunt locum suo auctori: sicut
et sol a vero lumine obscurabitur, tenebrisque contegetur.
Illa autem quae vera lux necdum est, ideo
mundum universum suo apice desemel illuminare
non potuit, immo non debuit, ne dies definita esse
adjudicaretur, sed momentis horarum velociori cursu
statueretur. Infirmitas enim creaturae apparet totum
mundum non posse circumvallare, ideoque partibus
<pb n="1010D"/>
hodieque dignoscitur peragrare.</p>
      </div1>
<div1>
        <head>III.</head>
        <p>
 At vero, si totum orbem luce sua possideret,
nequaquam horam in die aliquam demonstraret:
quandoque totum mundum illuminaret, non erat
quod perambularet. Secundum hanc rationem, quam
disputavimus, recte intelligere poterimus prophetam
Moysem dicentem: <hi>Et separavit Deus inter lucem et
tenebras <note>(Gen. I, 4)</note>
        </hi>. Quid autem est separare, si non
distantiam inter haec facere? Qui si distantia instituit
et contra alterum, et ea ipsa in divisione esse decrevit,
ita ut lucem vocaret diem, tenebras vero noctem,
aliud nunc audimus ex alio appellatum. Cur vero
aliud non erat gratum, si quod primum denuntiatum
<pb n="1011A"/>
est sufficeret? postea vocaret diem tamquam in mentem
illi venerit. Sed absit a nobis nolle requirere
manente praedicto nomine diem appellari: quod subsecutus
est utique duodecim horarum spatium conclusit
significare. Nec enim dies hodie si dominica
appellatur, sine horis competentibus definitur. Cum
ergo diem dicis, horam quamcumque definitam usque
ad vesperam statuis. Ita dominus meus Moyses lucem
vocatam dicit esse diem, ut nos non sine officio duodecim
horarum usum quotidianum dictum fuisse dignosceremus.
Denique subsecutus ait: <hi>Et factum est
vespere, et factum est mane dies unus <note>(Gen., I, 5)</note>
        </hi>.
Quod si vesperam et postea diem factam appellat,
consummatas horas facturae illius designat. Namque
Salomon in libro Ecclesiastes interrogat: <hi>Quid est
<pb n="1011B"/>
quod factum est? ipsum quod fiet: quod autem fuit,
ipsum est quod futurum est <note>(Eccle. I, 9)</note>
        </hi>.</p>
      </div1>
<div1>
        <head>IV.</head>
        <p>
 Igitur, amice, si hodie dies ita definitur, quare
non credamus prophetae dicenti ipsum in initio factum
esse quod hodie fiat: nihil novum sub sole esse,
neque adjectum aliquid esse, neque diminutum? Manet
vespera usque in matutinum, noctisque horas
adimplens, et sic una dies definita appellatur, in quo
matutinum non primi diei esse dicatur, sed secundi
initium inveniatur. Requirimus autem utrum in die
Dominus noster operatus est, an in nocte? Certe si
in die, matutinum istud non primi diei esse adjudicatur,
quando firmamentum coeli in eo fieri mandatur.
Si autem secunda die firmamentum factum est,
secundi diei matutinum esse apparuit. Aequilibratio
<pb n="1011C"/>
enim diei et noctis definita extiterat: propter quod
unus dies in numero appellatus erat. Iterum dicit
scriptura: <hi>Congregetur aqua in congregatione una, et
pareat arida <note>(Gen. I, 9)</note>
        </hi>, quam germinare mox praecepit
herbam pabuli secundum genus suum, et ligna
fructifera. In quibus factum est vespere, factum est
et mane dies tertius. Itaque si matutinum istud de
die tertia suscipis, cur dicit Scriptura: <hi>Fiant duo luminaria
in firmamento coeli, sic ut luceant super terram
in inchoatione diei et noctis: ita ut dividant inter diem
et noctem, et sint in signa, dies et tempora et annos? <note>(Ibid., 14)</note>
        </hi>.
Nullus autem hominum legem sciens,
qui tibi consentiat tertia die solem et lunam factam
fuisse.</p>
      </div1>
<div1>
        <head>V.</head>
        <p>
 Forte si te ipsum interrogem, respondebis mihi
<pb n="1011D"/>
quarta die facta esse, et contendes matutinam istam
de tertia die esse. Quae matutina vere de tertia
die si fuisset, numquam priores nostri quarta die
factum solem et lunam professi fuissent. Qui si quarta
die facti sunt, matutinum istud non de tertia die
est, sed de quarta, in qua sol et luna et caetera facta
sunt. Denique dividunt inter diem et noctem in inchoationibus
suis. Sic enim aequilibravit inter eos
auctor eorum, ut tantumdem mundi spatium tenerent,
percurrerent: non quo adimpleto officio receptaculum
haberent requiescendi, sed immo suis limitibus
incessabiliter currunt. Namque sol quod per
annum ambulat, luna illud triginta diebus currere
dignoscitur. Peragrantes cyclum orbis ad punctum
<pb n="1012A"/>
priorem reversi sunt, unde processerant. Non ergo
pausaverunt cum totum cyclum cucurrerunt: aut doce
scriptum esse, et ego conquiesco. Sed non doces,
quia nec invenis, sicut Salomon dicit: <hi>Oritur sol, et
occidit sol, et ad suum locum revertitur. Ipse oriens
vadit ad Austrum, et gyrans circumit usque ad Aquilonem <note>(Eccle. I, 5)</note>
        </hi>.
Si existimas occidere solem, redde
nobis rationem quomodo ad suum locum revertitur.
Unde si subterfugit te sensus falsa effingere, crede
Salomoni dicenti ipsum orientem ad Austrum ire, ita
ut gyrans perveniat ad Aquilonem: <hi>Quia gyrans gyrando
peragrat spiritus, in circuitum suum convertitur
spiritus <note>(Ibid., 6)</note>
        </hi>. Quid apertius poterimus nos
disputare, quando propheta paucis verbis quaestionem
nostram deliniaverit, spiritum esse qui gyrans
<pb n="1012B"/>
gyrando incessabiliter orbem totum peragret? Sic
dies unus definitur, et ad alium matutinum transitur,
propter quod in dies, menses, annos instituti sunt.</p>
      </div1>
<div1>
        <head>VI.</head>
        <p>
 Fac tibi de caetero satis, et consenti parentibus
nostris prioribus haec tradentibus quae supra memorati
sumus, lucem istam non totum orbem tenere,
sed medium. Et ideo quacumque sol respexerit,
diem et horas fieri. Ita cum peragrans agrando delato
spatio horas mutet. Quod si verum est, ubi matutinum
factum fuerit, manere diutius non poterit ibi
matutinum: quia cum sol ambulat ad alia loca, horae
semper se mutant, et ita fit ut perveniatur ad vesperam.
Sequens vero est in officio noctis quod horae
supplent. Sed cum matutinum oriri videmus, defectum
tenebrarum esse recognoscimus, et quando vespera
<pb n="1012C"/>
fit, dies occasum patitur. Sic enim climata coeli
distinxit inter diem et noctem, ut quacumque parte
sol gressum fecerit, matutinum habeatur: totidemque
luna ubi peragrarit, vespera esse agnoscatur,
quae sequentis diei esse dicitur. Stultum namque est
audire noctem priorem secundum vesperam factam
fuisse, postque matutinum ortum esse. Quod si vespera
prior facta fuisset, non aliquem noster legislator
reveritus esset, unam noctem in numero noctium
illam pronuntiare. Nemo quod primum et
principale habet contemnit illud enuntiare, et id quod
subsequens est audiat nominare. Itaque si ab hominibus
nihil tale deprehenditur, quomodo a vobis reputatur
ut matutinum posterius factum dies unus appelletur?
Quare non profiteris quod prius legisti,
<pb n="1012D"/>
lucem factam et diem appellatam, postque tenebras
noctem vocatam? Non ergo ante nox facta est, quam
dies. Sic nec vesperam credere debes, quam matutinum
diei primum intelligas factum fuisse.</p>
      </div1>
<div1>
        <head>VII.</head>
        <p>
 Quod autem matutinum scriptura tacuit, rationem
pandit quando lucem fieri praecepit. Quid
autem ortus lucis ostendere potuit, si non matutinum
esse definivit? Nec enim dies extra matutinum appellari
potuit: recteque dicimus, Deus cum lucem
vocavit diem, matutinum intra eum conclusit. Namque
finito die vespera oriri coepit, quae nocte tota
operando perveniret ad matutinum de secundo die,
in qua firmamentum fieret. Et licet de tertia et
quarta die, in qua solem et lunam fabricavit, disputaverimus;
<pb n="1013A"/>
tamen plenius requiramus in qua die
homo factus sit, utrum quinta die aut sexta, ut inveniatur
vespera si prior est a matutino. Dixit enim
Deus: <hi>Faciamus hominem ad imaginem et similitudinem
nostram. Et fecit Deus hominem: ad imaginem
Dei fecit illum: masculum et feminam fecit eos, deditque
illis omne pabulum ad escam. Et factum est vespera,
et factum est mane dies sextus <note>(Gen., I, 26, 27
et 31)</note>
        </hi>. Unde si matutina ista de sexta die est, homo
ergo quinta die factus est. Nam si sexta die factus
est, approbatur matutina ista de septima die esse, in
qua Deus requievit. Quod si minime, redde mihi
hic opera sexti diei ubi sunt, quo consummata
sunt omnia quae die sexto facta esse dixit. Quinto
autem die invenio aquas produxisse, reptilia atque
<pb n="1013B"/>
volatilia; non hominem, qui de terra factus cum
quadripedibus et bestiis terrae. Quod si quinta die
homo cum supradictis factus est: neque ea quae
aquae produxerunt invenimus, neque illa quae sexta
die consummata sunt. Et quomodo Scriptura dicit
septima die requievisse Deum ab omnibus operibus
suis, quando invenio post hominem et ea quae cum
homine sunt facta, consummatam esse omnem operam
quam Deus initiaverat facere? Itaque si quinta
die homo et supra memorata facta sunt, quinta die
<pb n="1014A"/>
omnia consummata invenimus esse, ut sexta die definiamus,
Deum ab omnibus operibus suis requievisse.
Quod si post aquarum creationem intelligas vesperam,
invenire poteris non quarti diei principia, sed
quintae noctis initia. Quod si verum est, matutinum
istud, quod post vesperam appellatum est, non ad
quintam diem pertinere, sed ad sextam, quia in eo
scriptura docet nos, quod homo factus est. Unde
post facturam ejusdem hominis vesperam factam dicit,
et matutinum, quod vere septimi diei est principium.
In ipso enim matutino requievit Deus ab
omnibus operibus suis, quae coeperat facere: non in
vespera quae sexti diei sequentia erat. Tu nunc,
amice, perspice planius lectionem, et fac animo tuo
satis, non posse noctem praeponi diei, sic neque
<pb n="1014B"/>
vesperam matutino, in quo actus et opus diei definitum
ostenditur, et sic vespera prosecuta appellatur.
Denique post sexti diei vesperam cessavit mentionem
facere ex ipsa, sicut de matutina, quam aperte lucideque
septimam diem propheta denuntiavit ipsam
esse. Unde si non ipsa, tu nunc doce de dilectione
septimam vesperam, ut sequatur illam et matutinum.
Quod si non invenis, crede lectioni septimam diem
ipsam esse, quae post vesperam matutinum appellata
est.

</p>
      </div1>
</body>
  </text>
</TEI>