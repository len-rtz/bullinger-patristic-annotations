<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De physicis</title>
              <author ref="http://viaf.org/viaf/89512766">Marius Victorinus<date>c.285-c.365</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 8</title>
           <idno>MarVic.DePhy</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <hi>Monitum libro de Physicis a Maio praepostium.</hi> </head>

<pb n="1295A"/>
<p>Tres ad hanc commentariorum curandam editionem
adhibui vaticanae bibliothecae codices; nempe
otthobonianum 328 A, saeculi XIV, a quo exscriptus
est otthobonianus 3288 B, saec. XVI; postremo vaticanum
3546, saeculi item XVI, ab atterutro otthoboniano
ferme desumptum: quare lectionum varietas
in his ineditis commentariis nulla propemodum
est; eaedem autem in cunctis codicibus lacunae, eadem
plurimorum locorum corruptio vel ambiguitas
atque obscuritas: caeteroquin orthographia paulo
vetustior est in illo priore 3288 A, quam videlicet
recentiores amanvenses in aliis exemplaribus identidem
immutaverunt. Porro et codicum continentia
eadem cunctorum est, nempe editorum pariter ineditorumque
Victorini scriptorum. Primus occurrit
Victorini in Apocalypsim commentarius (seu commentarium
ut saepius in his codicibus scribitur), cum
praevia Hieronymi epistola; quod opusculum sub controverso
<pb n="1295B"/>
Victorini Petavionensis nomine extat in magna
Lugdunensi Patrum bibliotheca tom. III, p. 414,
sqq. Sequuntur Victorini commentarii hactenus inediti
in epistolas ad Galatas et ad Philippenses. Deinde
Victorini scribuntur opuscula duo, nempe de illis
verbis Geneseos <hi>factum est vespere et mane dies unus;</hi> 
et contra duo principia Manichaeorum; quorum
utrumque primus extulit in lucem Sirmondus, ex
herivallensis monasterii codice sumptum; in quo codice
commentarii quoque latebant Victorini ad aliquot
Pauli epistolas; quos Sirmondus laudavit quidem,
et consueto Victorini stilo pleniores atque
apertiores dixit <note>(op. t. I, p. 345, ff. V)</note>; non tamen
edidit: sive diversis occupationibus, sive alicujus
hominis voluntate, sive alio quovis casu, prohibitus.
Attamen in vaticanis codicibus opusculum contra
Manichaeos caret priore capitulo; quod habet textus
editus: vicissim vero editus textus caret clausula,
quam nunc ego proferam. Cessat enim editio <hi>cui est
honor et gloria.</hi> At codices vaticani habent <hi>cui est
<pb n="1295C"/>
honor et gloria ab omnibus creaturis, et ante principia
atque post fines. Ita ergo ex vero, quod est, provenit et
falso esse; ut umbrae de solidis: si enim solidum non
sit, neque umbra fit.</hi> Sequitur in codd. commentarius
hactenus ineditus in epistolam ad Ephesios. Extremum
est in codicibus opusculum inscriptum <hi>de Physicis;</hi> 
quod quidem sub Victorini certe nomine non
est editum; utrum vero alio sub nomine forte extet,
ignoro. Mihi certe Victorini prorsus videtur, tum ob
stili similitudinem, tum quia in tribus his vaticanis
codicibus, nullum inest scriptum nisi Victorini. Quod
si huic scripto Victorini nomen non praeponitur, aio
id ipsum nomen ne duobus quidem opusculis in his
cod. praeponi, quae a Sermondo edita dixi, quaeque
Victorini sine dubio sunt. Ergo Victorini scriptum <hi>de
physicis</hi> in hoc meo volumine desiderari non sum
passus.</p>
</div1>

<div1>
        <head>DE PHYSICIS INCIPIT LIBER.</head>
<div3>
          <head>I. </head>
<p>
            <pb n="1295D"/>Rerum omnium conditorem Deum sensus
hominum judicio naturali motuque cognoscit. Sed
physici res ipsas admirantes, immo stupidi, vi miraculi
 caecati, totius creaturae conditorem ipsum
obliti sunt. Quidam enim non esse Deum, sed natura
a se generari omnia sine Deo, motu audacissimo
<pb n="1296A"/>
contendunt. Alii et Deum et naturam confitentes,
aequalem rerum naturam Deo constituunt: quem
quidem vim aiunt fecisse naturae, eo quod ab ipsa
usurpando fabricasse docetur: rursus autem violentiam
pati, ex eo quod ea quae ipse instituit, natura
resolvit. His duobus generibus adversantibus sibi,
utrisque autem blasphemantibus, respondendum est:
et primis his, puto, qui magis sunt audaciores, quosque
diximus negare Deum, qui ex omni creatura sua
manifestatur. Quis enim ambigit ordinem, qui in rerum
natura est, ab aliquo esse positum, non a se?
cum tempora mensuras et cessionem sibi invicem
tribuant: et sol quidem,licet clarior et efficacior sit,
et virtutem maximam habens, minoribus sibi lunae
choroque stellarum concedat noctu, nec diem ipsam
<pb n="1296B"/>
in eodem spatio possit semper conservare: sidera et
luna id ipsum quod habuerunt spatium potestatis admittant:
ver, autumnus, hyems, et aestas praefinito
spatio ordinati sperentur et veniant. Et ipsis tamen
temporibus aliquotiens vis infertur, ut non id agant
semper quod speratur; sed prohibente aliquo, modum
excedant. Quid oportet de mari, de fluviis, de
terra, montibus caeterisque elementis, aut quae ex his
nascuntur frugibus, sermonem protrahere? Accedamus
nunc ad ea quae promissa sunt.</p>
        </div3>
<div3>
          <head>II.</head>
          <p>
 Ipsa creatura aliquem fabricatorem sui enuntiat:
nec enim ipsa, sibi generando, se rursus absumit;
cum aliud sit propositum faciendi, aliud absumendi:
et si rerum natura a se totum semper proferebat,
totum quoque conservasset; maxime cum aeternam
<pb n="1296C"/>
naturam dantes et sine initio, aeternam quoque
illi virtutem dare cogantur: quae virtus cum in his
quae generat invenitur, et ea quae generantur aeterna,
et sine initio esse necesse est: quod quotidiana rerum
natio falsum esse comprobat. Et si dicatur semper
esse res ipsas, ideo quia sibi invicem succedunt;
tamen in singulis definitio nationis et resolutionis ostendit,
singulis quoque in hoc vitio coartatis, per
ipsam singularitatem omnibus vitium coaptari.
Ita omnia nec sine definitione esse possunt, quae
facta sunt: incipiunt enim et consummantur, crescunt
et decrescunt. Ex quibus omnibus invenitur aliquis,
qui vim infert naturae, ut semper id ipsum vitium
patiatur.</p>
        </div3>
<div3>
          <head>III.</head>
          <p>
 Cognito itaque de rationibus ipsis physicis,
<pb n="1296D"/>
quibus etiam sensus humanus semper confitebatur;
nunc ad eos respondendum est, qui talem conditorem
ponunt ita indigentem, ut non de suo fabricaret,
sed alienum usurpando; ut non tantum indigens, sed
etiam injustus inveniatur. Quid enim illi cum aliena
materie, si suam potuit habere? Ita coacti videntur
confiteri Deum; non tamen intelligere Dei virtutem,
neque mirari eum, qui tamquam homo ex materie
<pb n="1297A"/>
proposita fabricaret. In tantum dignitatem ejus, ut
putant, deponunt, ut ipsi materiam aequalem Deo per
nativitatem efficiant, quae vim patiatur ab eo et faciat.
Patitur enim, quando generat; facit, quando dissolvit;
et uterque in irritum ducuntur. Deinde ab his
postulandum est, si nativitatis suae uterque proprietatem
conservant? Nam si vincitur Deus, suam
propriam in nativitate virtutem perdidit. Rursus
materia si a Deo reformatur, nativitatis formam
amisit. Postea cum coepto opere id egit quod numquam,
ita ut coacta a fabricatore generet; ad
tempus virtutem aliquam accepit ab eo in proferendo.
Quod si accepit quod non habuit, jam aeternitatis
potentia excluditur per virtutem quam accepit.
Propter quod rogo unde probatur innata quae in forma
<pb n="1297B"/>
nativitatis suae non permansit? Nec in virtute nec in
eadem potest esse substantia, quae mutatur virtute,
calore, forma, qualitate, viribus omnibus: innata
esse non potest, quae tot vitiis et necessitatibus succumbit.
Quae cum est et probatur non innata, reliquum
est ut, id quod est, nata factaque cognoscatur.</p>
        </div3>
<div3>
          <head>IV.</head>
          <p>
 Quam quidem nec plurimi dii, sed unus fecisse
dinoscitur. Non enim propter diversitatem rerum aut
virtutum plurimos esse ratio permittit deos; cum in
una terra diversa genera herbarum, frugum, arborum,
gignuntur diversis corporibus procreata, diversis coloribus
ornata, diversis virtutibus roborata. Nempe
et anima nostra cum una sit, diversas artium machinationes,
disciplinarum doctrinas, formas institutorum,
<pb n="1297C"/>
numerum mensurarum, sonorum elationes, rerum
effectus, cogitationes, judicia rationum, constituit.
Quod si in tam minimis rebus uni substantiae
tot rerum effectus conceditur; quanto magis illa divinitas
harum ipsarum rerum genitrix una esse
cognoscitur, quando tantae majestati diversitas rerum
neque vim inferre, nec auferre potestatem potuerit?
Deinde interrogandum quibus generibus plurimos inducunt
deos utrum ne omnium omnes creatores, an
singularum rerum? Conditores omnium esse non possunt
quia sufficit unus, ut dictum est. Quod si
plurimi dii hoc agere existimentur, omnis inferre
necesse est singulis rebus quod donant. Unde imperfectum
est quod ab uno infertur; deestque materiae
caeterorum illatio, quia non sufficit id quod accepit ab
<pb n="1297D"/>
uno. Et jam materia melior, quae omnium virtutes
sola in se susceperit.</p>
        </div3>
<div3>
          <head>V.</head>
          <p>
 Deinde non singulae res ab omnibus constitutae
probantur: non ex iisdem subsistit lapis, quibus et
arbor; neque arbor, ex quibus pecus; nec piscis genus,
ex quibus ferae; nec serpentes, aut belluae, ex
quibus homo: sed necesse est minus et amplius habere
confiteri. Unde non singulorum omnes conditores
<pb n="1298A"/>
esse noscuntur, neque in omnibus regnare. Cum
non omnibus contulerint; nec non diversis generibus
illatis, neque omnibus aequalibus (alterum enim ab
alio differt). necesse est eos minus et amplius inferre,
cosnosci. Ex qua illatione major minorque per potestatem
suam invenitur: quae distantia divinitatem
nativitatis unam constitutam omnibus esse non concedit:
ex quo ad unum iterum innativitas pertinet,
caeteris exclusis ab innativitate: unde natos esse
necesse est. Jam quoque nati, non a se, id quod sunt,
habentes; nec a se virtutem habere, sed datam, comprobatur.
Quod si a se non sunt, data quoque potestate
utuntur; quemadmodum omnia fecisse dicentur,
ipsi creaturae esse manifestati? Et haec quidem
omnia attingunt, si in singulis omnes conferant.
<pb n="1298B"/>
Quod si non omnes, sed singuli singula regant, neque
utatur alter alterius creatura, sed concidatur totum
saeculum, singulis singula opera sua ad se trahentibus
ac defendentibus, nec nos ipsi alterius creatura
uti permittamus, et quemadmodum animantia vivere
possunt discreta singula a caeteris? Quod si ob concordiam
bonitatis suae permittunt ipsi quidem imbecillos,
qui nisi per alterius creaturam stare suum
facere non potuerint; nec ipsi suum regunt, sed
usus. Quod si usus detinet, ille non regit; ex quo non
esse cognoscitur.</p>
        </div3>
<div3>
          <head>VI.</head>
          <p>
 Ac mundus ipse horum hominum insaniam comprimit,
creatorem, rectorem, gubernatorem, dispensatorem
suum ostendens. Quis enim pluvias alienis
immittens, suae operationis aliena enutrit? Quis temporum
<pb n="1298C"/>
nocivas contrarietates, temperie interposita,
ad utilitatem omnes sociavit? ventorum flatus, animationis
causa, nascentium creationibus subministrat?
Deus quidem ex omni creatura dinoscitur,
sicut scriptum est: <hi>Coeli enarrant gloriam Dei, et opera
manuum ejus annuntiat firmamentum.</hi> Hic rerum
omnium conditor, rector, gubernator, dispensatorque
reperitur: quo cognito, prava contentione quidam,
infirmitate animi sui ordinem rerum non comprehendentes,
nec hoc ipsum intelligentes, quod nesciunt,
calliditate animi causas ingerunt Deo; aut non ita
fieri debuisse dicentes, ut caderent; aut ex eo quod
cadunt, ignorantiam ei vel malitiam adscribendam.
Fecit enim ut sint: quod si evenit, ut non sint; aut
ignoravit faciendo quod evenit; aut sciendo, volens
<pb n="1298D"/>
liberare non potuit; aut cum possit, tradidit per malitiam.
Quorum neutrum ad divinitatem admittitur:
nec enim fas est nescisse futura divinitatem, nec volentem
liberare non potuisse, nec malitiam adscribi:
qui voluit et fecit, ex eo quia voluntas faciendi, excludit
malitiam negligendi. Quibus sublatis, tertium crimen
iniciunt impossibilitatis Deo Quae omnia explicanda
sunt. Nec enim malus est, qui voluit et fecit,
<pb n="1299A"/>
et quia volens fecit. Qui potest omnia, aut potest
quae vult, non erit imbecillus. Ita nec ignorantiae
subjectus: qui cum semper sit, sine eo futura fieri
non possunt.</p>
        </div3>
<div3>
          <head>VII.</head>
          <p>
 Jam ergo causam rerum requiramus, ne diu
protrahendo sermonem, locum erroris seductoribus
permittamus. Fecit omnia ut sint: sine dubio profitemur.
Evenit ut non sint: nec hoc negare possumus.
Sed in eodem contraria esse non possunt, ut simul
esse et non esse voluntati ejus contingat. Quia si fecit
ut sint, semper vult ut sint: et si vult ut non sint,
desinit id velle, quod volebat: quod quidem vitium
in Deum cadere non potest. Duabus vero personis in
causa constitutis, conditore et condito, cum conditor
est alienus a crimine, superest ut id, quod conditum
<pb n="1299B"/>
est, suae laesionis ipse sit causa, nec potuisse
sine aliqua culpa ad id cecidisse ut non sit. Rursus
si culpa conditi voluntatem Dei evacuavit, fortior
ipsa culpa quam conditor: ideoque renasci necesse
est, ut ad ipsum venientes quod fuimus, id quod
evenit per culpam, evacuemus; et vincat Dei voluntas,
quae fuit ut simus. Inde ob culpam damnati revocamur,
justitia Dei permanente eadem et virtute:
justitia, in quo judicat; virtute, in quo revocat: non
prohibitus salvare, qui potens est ut ex eo quod cecidit,
possit revocare id quod ipse fecerat ex nihilo:
et qui fecit ex nihilo, multo magis revocabit ex aliquo:
et cum judicio justo damnatum dicto Dei caderet,
item misericordiae ejus dicto resurgat: nec excluditur
revocare, qui semper est; et potentia ejus
<pb n="1299C"/>
obtemperans voluntati, justitia potentiae: at potentia
perficiente, id agit quod velit, tempore quo vult, immo
tempore competenti. Nec oberit ejus potentiae mors
damnationis; nec damnatio vincit propositum voluntatis;
sed misericordia ejus non inanis; nec sine
ratione gratia renovandi; his enim datur qui petunt,
sicut damnati sunt non petentes.</p>
        </div3>
<div3>
          <head>VIII.</head>
          <p>
 Ea causa fuit non indulgendi primis peccantibus,
quos cum interrogatione sua ad poenitentiam
provocans, suam salutem vidit repellentes, damnavit.
Eos autem, qui ex his nati sunt, quique ad ipsum
confugerunt, miseratus est. Etenim justum est volentes
et poenitentes, ad eum qui potest praestare, confugientes
impetrare: ingratos, renitentes, facti sui
culpam ingerentes Deo, damnationis causam sibi
<pb n="1299D"/>
constitutos, dimittere. Ea justitia dari gratiam istam
protoplastis non permisit: non ipse noluit praestare
qui damnat. Ipse fuit et ante, qui modo est, et
erit: qui nunc bonus, et ante bonus: qui nunc misericors,
et ante misericors: in eo semper permanens,
qui est immutabilis: quem cum damnavit ob
culpam, culpam ipsam dinoscere necesse est,
quam de physicis rationibus iterum inquiramus. Homo
factus non ut aliquid conditori suo praestaret,
sed ut ipse saeculo potiatur, ex melioribus constitutus,
merito rationabilis est effectus: et hoc ipsum
<pb n="1300A"/>
creaturae ratio expetebat, ita ut diversis in saeculo
conditis, et ex omnium elementorum conversione
constructis, hic qui melior est omnibus, caeterorum
habeat potestatem: non tum immemor sui creatoris;
sed subjectus dominio per mandatum, caetera
subjecta sibi teneat. Subjectio autem istius, qui rationabilis
est, legem requirit, ne sit ipse omnium
deus liber a lege: quam legem postulante ratione, in
quibus danda esset, oportet pervidere. In his dandam
esse legem ratio edocet, quibus positus fruebatur.
Quod cum cibus tunc datus maxime inveniatur,
in hunc datam esse legem ratio poposcit, in
hunc peccasse declaratur.</p>
        </div3>
<div3>
          <head>IX.</head>
          <p>
 Nunc nobis investigantibus causam, huc usque
ratio deduxit. Caetera cujus cibi, cui usui, in
<pb n="1300B"/>
quem modum lex data sit, nobis requirentibus, historia
necessaria est quae conveniat his physicis rationibus
jam a nobis investigatis: quae cum nulla sit
alia praeter quam didicimus in divinis scripturis, ipsis
physicis rationibus in eamdem nos ipsam inducentibus,
requiramus si consonat legem positam esse
homini abstinere se ab una arbore, caeteris largiter
fruentem. Edocet scriptura hunc, transgresso mandato,
morte esse multatum: quod quidem graviter
quidam accusant, legem dicentes datam quae non
potuit custodiri; ipsum praescium futurorum hoc dedisse
mandatum, quod sciret eos non conservaturos;
hujus abstinentiam cibi mandasse, cujus desiderium
superaret mandatum. Multa quoque alia
causae esse contraria: aut enim debuit non dedisse,
<pb n="1300C"/>
aiunt, hoc mandatum, quod dedit sciens non observaturos:
aut hanc arborem non interposuisset,
tamquam offensionem mandati. Licebat enim in caeteris
jubere, in quibus desiderium non cadebat, aut
hoc dare praeceptum, quod posset homo conservare.
Quod si non poterat auxilio suo tueri ne peccaret,
invalidus: vel non permitteret tentantem accedere,
cujus persuasione incidit in culpam. Nunc vero
simul omnia contraria: et faciendo talem, operatus
est eum vincendum; et arborem plantavit nocivam;
et in hac dedit mandatum, quod non observaturos
esse sciebat; et sua praescientia providens peccaturum,
dimisit, et adversarium accedentem ad evertendum
hominem non prohibuit; et iracundia motus,
quem ad vitam posuit, ipse damnavit ad mortem.
<pb n="1300D"/>
Nunc vero liberaturum dicitis venisse, passurum pro
eo, qui tunc temporis noluit indulgere. Hujusmodi
verba inania suae mentis inertia proponunt; quibus
omnibus respondendum est.</p>
        </div3>
<div3>
          <head>X.</head>
          <p>
 Et legem quidem dari oportuisse jam probavimus
recte: illum Deo per legem esse subjectum, cui
fuerant tanta subjecta. Hanc legem non gravem, ut
aiunt, immo levem et facile custodiendam docemus.
Cum enim omnibus frueretur, ab uno jussus est abstinere.
Quod si uno tantum uti, caeteris interdictis, jussus
fuisset, nonne justum vobis videretur, custodire
<pb n="1301A"/>
mandatum ejus, qui dedit licentiam fruendi? Hoc
tamen non fecit ipse qui dedit: quod etiam ipsum
esse possibile declaratur. An non etiam in hoc
mundo, propter laesionem mortis aut morbi, a plurimis
abstinemus? Ita possibile mandatum ostenditur.
Quod si hoc possibile, quanto possibilius fruentem
omnibus, ab uno se custodire? Et quomodo lex
dari potuisset, si non vel in uno conceditur imperare?
Quia ergo debuit lex dari, debuit autem in his
quibus fruebatur dari, in his ipsis data esse recte
dinoscitur. Non tamen offensio fuit arbor, nec in alteram
magis quam in istam debuit mandatum transire:
quoniam in quacumque fuisset positum mandatum,
etiam in eadem ipsa desiderium sequebatur. Et
non arbor occasio fuit desiderii, sed ipse sibi
<pb n="1301B"/>
auctor, qui voluit desiderare. Nec querela nunc existat
cur voluit, cum habuerit sui potestatem rationabilis
constitutus. Ipsa quoque lex expetit hanc potestatem
sui habere, cui ponitur: non habenti enim
agendi potestatem, lex vacat illi: et si ab aliquo naturaliter
conclusus, ab eodem ipso lege posita videatur
arceri, non prohibito magis lex datur quam sibi
qui regit conclusum. Ergo competenter data est sui
potestas: qua competenter data usus homo in quo
non habuit potestatem, merito damnatur.</p>
        </div3>
<div3>
          <head>XI.</head>
          <p>
 Jam praedicta a Domino sententia transgressionis,
etiam auxilium illi fuerat datum ut sciret et
quid deberet cavere, et quid passurus esset ex negligentia,
si non cavisset. Nec invalidum fuisse natura.
Serpente enim ad persuasionem mulieris aggrediente,
<pb n="1301C"/>
ubi voluit vicit mulier; et in exordio verborum mendacem
eum intellexit et repulit, sicut ait Scriptura: <hi>Et dixit serpens mulieri: quid utique dixit Deus ab omni
ligno non edetis, quod est in paradiso?</hi> 
 mendacio fallere
credens; etiam oblitam divini mandati existimans.
Cui statim respondens expulit ita. Et dixit mulier serpenti: <hi>Ab omni ligno, quod est in paradiso edemus; de
fructu autem ligni, quod est in medio paradisi, dixit Deus:
Non edetis ex eo neque allingetis eum ne moriamini.</hi> 
 Judicio
maximo divinam jussionem praeferens: quo
convictus, ad aliam machinam se transtulit, <hi>non morte
moriemini, dicens: sciebat enim Deus, quo die manducaveritis
de eo, adaperientur vobis oculi, et eritis tamquam
dii, scientes bonum et malum.</hi> Unde cupiditate
deitatis habita, id quod ante providebat, jactavit
<pb n="1301D"/>
; jam aliud videns ex concupiscentia, quam
quod videbat. Tunc enim ait mulier, quia bonum est
lignum in esca, et quia placet oculis; ex desiderio
videns, non judicio mentis; ita ut antequam manducaret,
bonum in esca esse pronuntiaret: et non naturalis
aspectus arboris nec usus attraxit, quam prius
videndo, abstinebat; sed desiderium deitatis illexit.</p>
        </div3>
<div3>
          <head>XII.</head>
          <p>
 Nec requirendum est quare permisit tentari,
<pb n="1302A"/>
quem futuri scientia praedita auxilio suo tutatus
erat ne falleretur. At ille oblitus salutis suae, atque
immemor dictorum Dei, mulieris persuasiones
praeponendo, deceptus est. Haec participem utique
peccati virum suum effecit. Ad haec vir suus sine
interrogatione accepit et sumpsit. Et ipsa enim
comedit, ait scriptura, et dedit viro suo, et manducaverunt.
Inde damnatio justior, et judicium mortis
accessit; ut admonitus, non observaverit; et
vocatus ad poenitentiam, non solum repulit, sed
etiam facti sui culpam Deo imputavit, dicens: mulier
quam dedisti mihi, haec mihi dedit, et manducavi;
rerum esse Dominum peccati, quod dedit mulierem,
adscribendo: cum maxime portionem exiguam
corporis sui sciens, cui et nomen dederat, non debuisset
<pb n="1302B"/>
subjacere, undique sibi subjectam sciens; se
quoque auctorem corporis, ortus, procreationis,
etiam nominis ipsius, agnoscens: quam cum sibi
praeferre non deberet, multo minus domino Deo
qui mandavit. Tot criminibus una sententia data est.
Non tamen motus iracundia judicavit, ut dicunt: nec
enim hoc vitium in Deum cadere potest, ut passibilis
videatur, ut excitatus iracundia conditionem
mortis inferret. Is enim iracundia provocatur, qui ex
peccato motus sententiam dicit: at qui ante delictum
facti judicium promulgavit, non potest dici iratus
fuisse, qui monuit; cum admonitio non iracundia sit,
sed defensio.</p>
        </div3>
<div3>
          <head>XIII.</head>
          <p>
 Deinde in ipso eventu qualem sententiam
dederit videamus. Eum qui manducavit, ut sit aeternus,
<pb n="1302C"/>
ut Deus id ipsum judicavit damnando; ne fieret,
quod quidem homo futurum existimavit: et cum
omnis esca ad roborandam substantiam pertinet,
hoc utique alimentum ad dissolvendam substantiam
profuit. Ita nec tunc infensus praedixit, qui monuit,
nec postea damnavit iratus, quod homo praesumpserat,
dissolvendo. Nec tamen invidia prohibuit manducare,
nec invidia abstulit deitatem, vetando quidem
cibum, qui laedebat: nec enim oportuit scire
malitiam, qui se ab ea non posset observare. Mali
autem cognitio ex praevaricatione mandati; in quod
non ceciderat, si non manducare voluisset. Sequendo
enim Dominum sine discretione, bonum ipsum
reperiebat: praetereundo mandatum, sibi conscius,
malum cognoscebat. Igitur mandatum sequi simpliciter,
<pb n="1302D"/>
bonum est: amplius desiderando praeterire,
malum ostenditur. Diffidendo enim dominicis dictis,
praeceptum praeteribat. Jam quoque boni et mali
notitia esse coepit, cogitando quod fecerat. Hac
implicatione eum liberabat mandatum. Igitur rationibus
indicantibus, sui mali conscius fugit; et a
summa sapientia in tantam stultitiam redactus est, ut
<pb n="1303A"/>
putaret se celando sub arbore Deum omnium conditorem
posse latere, cui et arborum omnium frondes
et herbarum comae numeratae sunt; quique de nobis
dixit etiam capillos nostros esse numeratos. In tantum
malum incurrit is qui coepit habere scientiam
mali et boni! Tanto malo Deus liberabat eo tempore
quo prohibebat!</p>
        </div3>
<div3>
          <head>XIV.</head>
          <p>
 Nunc patefacto quod non invidia prohibuit
manducare, superest ostendere quod non invidia
abstulit deitatem: quod tamen facile comprobatur eo
quod redditam demonstramus. Nam ab initio creationis
usque ad damnationem mortis, recte omnia
Deum fecisse cognovimus. Videtur tamen Dei propositum
factum hominis exclusisse; cum ipse fecit
ut sint; evenit autem non ut sint, ob culpam. Quod
<pb n="1303B"/>
si in tantum res steterit ut non sint, victum est ejus
propositum qui fecit. Adquin si revertitur, concitur
peccatum ex revocatione, et in id ipsum restituitur
res, ad quod facta est; ut vincat Dominus facta
hominis, et non vincatur. Et possibilitas ejus etiam
hoc requirit ut omnipotens ostenderetur. Si enim est
aliquid quod non potuit, possibilitas ejus diminuta
excludit omnipotentiam: omnipotentia autem omnia
praevalet: et cum omnia praevalet, etiam in hoc ipso
praevalere necesse est, ut qui fecit ex nihilo, revocet
ex morte.</p>
        </div3>
<div3>
          <head>XV.</head>
          <p>
 Oportebat itaque reverti nos ad id quod fuimus.
Sed quemadmodum, requiramus. Damnatus est
ille primus ingratus, qui vocatus ad poenitentiam,
non obaudivit. Vixit tamen postea tempus aliquod
<pb n="1303C"/>
post sententiam, eo quod praesentia sua Deus providebat
ex his ipsis justos esse procreandos: neque
justum erat mox solvi, quod spem justos habuit generandi:
et qui justi generantur, non naturam peccasse,
sed voluntatem, ostendunt; cum isdem parentibus
constituti servent ipsi mandata: nec naturalis
substantiae pars voluntas, sed motus; motus tamen
tamquam index cogitationum aliquo sociando.
Hi vero justi, de quibus diximus, isdem parentibus
in natura; moribus eis dissimiles, poenitendo. Ac justitia
deposcit non poenitentem, praeterire; donare
poenitenti. Poenitentiae ordo ita procedit, ut habeat
effectum, per quem placendo Deo, de possibilitate
ejus sperando, gratiam petat. Petitio in absolutionem
 suum creatorem vocat; nec alium sequitur
<pb n="1303D"/>
donare revocando, nisi eum qui fecit. Si enim ipse
fecit ut sint, evenit autem ut non sint, melior erit
qui reparat in aeternitatem, quam ille qui fecit quod
cecidit. Ergo ipsum renovare, expetit Deo creatori;
quique fecit ex nihilo revocat etiam ex mortuo.
Hic invocatur ut praestet docturus, quemadmodum
gratia praestanda conservetur, ne tam magnum donum
amittatur: iterum sic ut sentiens homo se liberatum
sententia praesentis, sicut ante damnatum, distet
<pb n="1304A"/>
conversatione, qua usus, imitando Deum, veniat
ad deitatem; et quam ante sibi usurpatam per arborem
esse putavit deitatem sine Deo, hanc ipsam accipere
possit a Deo. Quia et <hi>ego dixi, dii estis et filii
excelsi omnes; vos autem sicut homines moriemini, et
sicut unus de principibus cadetis.</hi> Hic qui queritur
amisisse cos, quod dixit; nec ante livore abstulisse
deitatem comprobatur: et qui questus est, id ipsum
donare venit, quod amisimus, rogatus; ostendendo
se, alloquendo, donando, revocando.</p>
        </div3>
<div3>
          <head>XVI.</head>
          <p>
 offendit tamen aliquos, quod in corpore: cum
non aliter visus esset hominibus, nisi corpore; neque
sui conservationem videre possent, nisi corpore:
imo nec aliter a damnatione mortis liberare debuit,
quam corpore; ut istud ipsum liberatum ostenderet,
<pb n="1304B"/>
quod perierat. Sed quemadmodum, videamus.
Mulier prima peccavit: peccavit autem cum esset
virgo. Haec causa fecit postea natos omnes esse mortales.
Virgo enim excepit sententiam, qua cum mortalis
esset effecta, mortales caeteros procreavit. Per hanc
virginem mors dominata est. Propter quod per virginem
debuit venire qui vitam donaret. Mortis occasio
ingressa per lignum, sed mulier ex latere viri.
Ideo ligno latus Domini percutitur, ut et pro muliere
patiatur. Et non totum latus mulier, sed portio lateris:
una enim ex costis sumpta, aedificata est. Ideo
non omne latus aperitur, sed locus ipse lateris stimulatur,
unde accepta est. Spinas et tribulos sententia
damnationis terra produxit: ideo spinis et tribulis
coronatur: spinarum substantia, maledictum.
<pb n="1304C"/>
Erat corona forma victoriae: itaque per quae coepit
esse peccatum, per haec transeundo Dominus triumphavit.</p>
        </div3>
<div3>
          <head>XVII.</head>
          <p>
 Humana inspicientibus impossibile videtur
esse quod dicitur, ut qui nasci debuit, contra naturam
nasci praedicetur ex virgine; cum hoc in humanam
rationem non cadat, ut praeter caeteros ita
nasceretur, et sit ex matre filius sine patre: cum tamen
maxime hoc ei conveniat, ne terrenum patrem
habeat qui habet patrem coelestem. Nec negare patrem
suum venerat, ut ex alio nasceretur; sed quod
deerat in natura gignentis, mater ei sit virgo. Nec
sub ista conditione nostrae generationis teneri debebat
omnium procreator; cum etiam primi auctores
non ex coitu sint generati. Multa quoque genera sunt
<pb n="1304D"/>
in saeculo gignentium quae sine conjugio clam multis
modis generantur. Conceptus vero ratio, caste inspicienti,
possibilis. Ex spiritu sancto praedicatur natus
esse qui sanctus est; nihil incredibile. Sed inquinari
sanctitas ejus videtur ex permixtione; cum non sit
permixtio. Interroganti enim virgini et causas conceptionis
requirenti, angelus Gabriel ait: <hi>spiritus
sanctus superveniet super te, et virtus altissimi obumbrabit
te:</hi> nec utroque commixtionem nominans; sed
superventu spiritus, virtute altissimi, coagulatur natura;
ut quod in aliis semen efficit, adjungendo sanctius,
<pb n="1305A"/>
ut decet Deo, per incontaminatum corpus virginis
nasceretur.</p>
        </div3>
<div3>
          <head>XVIII.</head>
          <p>
 Nec incredibile hoc cognoscitur, cum in
ipso saeculo sic constringi plurima cognoscimus; cum
mare transeuntibus Judaeis virga percussum, violenter
quidem mare dividitur; undas vero ventus, spiritus
mundialis, constrinxit, ut Scriptura demonstrat,
quae sic dicit: <hi>Extendit Moyses manum super mare: et
induxit Dominus mare in vento austro valido tota nocte:
et fecit mare siccum;</hi> non utique evacuatum aqua sed
constrictum. Dicit enim: <hi>et divisa est aqua; et intraverunt
filii Israel per medium mare per siccum; et aqua
illi murus erat dextra atque sinistra.</hi> Ita constrictum
docetur quod per austrum effectum est. Nec non et
propheta psalmographus David de hoc ipso signo interpretando
<pb n="1305B"/>
ait: <hi>disrupit mare, et trajecit eos; statuit
aquas sicut utrem.</hi> Ac siquis per infirmitatem animi
sui, duritiam cordis sibi parando, probamentis istis
non credit, vim ventorum inspiciat, et auras mundiales
hoc ipsum operantes intelligat, quae pluvias
decurrentes in still cidiis ita constringunt, ut in ipsis
lapsibus glacientur. Quid oportet enumerare caetera
quae ex uvido constituta, supradicta vi assolidantur?
Nec diu morari necesse est, cum plus adsertionibus
nostris rerum clament effecta, quae cum Deo instituente
eveniunt in natura, quanto magis in adventu
suo tam necessario, in conformationem adsumendi
corporis per spiritum sanctum stringi potuit corpus
virginis, de quo fluere sperabatur?</p>
        </div3>
<div3>
          <head>XIX.</head>
          <p>
 Quod quidem aliquibus immundum esse
<pb n="1305C"/>
videtur, recte autem inspicientibus ita mundum probatur.
Ante corporis fluxum pars adhuc corporis constituta,
totoque commixta atque concreta, nomen
immundi non recipit cum vivit. At cum defluxerit,
et ex illo mortuum effectum fuerit, tunc immundum
et mortuum; quod jam alienum est a natura,
neque vivificari potest: quod dum in natura est,
concretum et coagulatum generat, non immundum.
Ita nec immundum illud fuisse, veritas invenit. Quod
si et immundum dicentes patiamur, nec sic tamen
contaminari sanctitatem ab immundo potuisse declaratur:
cum solem, quem creaturam ejus negare non
possumus, sic immunda sordium, sentinas paludium,
putredines coeni, astringere videamus, ut cum vim
suam per radios super haec emittat, non tamen pol
<pb n="1305D"/>
luatur. Quod si in his sordibus non polluitur creatura,
multo minus in vivo sancto, quia
corpore divinitas ipsa non polluitur.</p>
        </div3>
<div3>
          <head>XX.</head>
          <p>
 Nunc manifestata necessario sancta et incontaminata
nativitate per corporis formam, in qua
adesse salutis nostrae <hi>ratio</hi> poscebat, superest ut
probetur cur ad similitudinem nostram parvulus natus
creverit, esurierit, manducaverit, sitierit, caeteraque
officia corporis susceperit, ita ut et mortem, et
<pb n="1306A"/>
tam turpem mortem, pateretur: post quam mortem
(quod incredibile est repugnantibus) sepultus, resurrexisse
dicatur. Et quidem qui in carne veniebat
salvator carnis, quod nostram debuit suscipere non
alienam, manifestum est: aliena enim suscepta, salus
ad nos non pertinebat. Nostra quoque suscepta carne
nasci parvulus debuit ex virgine: nec enim virum
consummatum per virginem nasci oportebat, quod
sic docetur. Dicebatur natus, natus tamen non probabatur:
quomodo enim vir consummatus nasci per
virginem poterat? ut quem parvulum non creditis
natum, multo magis virum editum non crederetis.</p>
        </div3>
<div3>
          <head>XXI.</head>
          <p>
 Parvitas tamen ejus quam divina sit, agnoscamus.
Conceptus est homo, sed sine origine humani
seminis. Natus est sicut homo, sed ex virgine, quod
<pb n="1306B"/>
est sanctum. Ignobilis et deformis, sed gloriosus: in
natura infans positus in cuais, sed rex ab angelis, et
filius Dei nuntiatus: salvator humani generis, coeli
terraeque sociator gloriae, et pacis effector. Hoc apertissime
pastores edocentur. Scriptum est enim ita: <hi>Factum est autem cum essent illic</hi> 
 (dicit autem in Bethleem) <hi>impleti sunt illi 
 (id est, Mariae) dies ut pareret;
et peperit filium suum primogenitum, et obvolverunt
eum et collocaverunt illum in praesepio, quoniam non
erat locus in stabulo. Pastores autem erant in regione
illa pernoctantes et custodientes nocturnas vigilias super
greges suos. Angelus autem Domini stetit, et claritas
circumfulsit illos, et timuerunt timore magno: et dixit
illis angelus, ne timueritis; ecce enim annuntio vobis
gaudium magnum, quod est omni populo; quoniam natus
<pb n="1306C"/>
est vobis hodie salvator, qui est Christus Jesus in
civitate David. Et hoc vobis signum: invenietis infantem
involutum pannis et positum in praesepio. Et subito
facta est autem cum angelo multitudo exercitus coelestium
laudantium Deum et dicentium gloria in excelsis
Deo, et pax in terra hominibus boni decreti.</hi> Unus angelus
enuntiat nativitatem, quod hic, qui parvulus
erat ante saeculum natus est nobis hodie, quia hominibus
esse tunc coepit. Ac ne eorum rex tantum
annuntiatus videatur, quibus dictum est <hi>natus est vobis
hodie</hi> angelorum exercitus concurrit, et dicit <hi>gloria
in excelsis Deo, et pax in terra hominibus boni decreti.</hi> 
Apparuit haec ejus gloria in coelo, et pax in
terra hominibus boni decreti ab angelis nuntiatur.
Utrum nostrae infantiae similis videatur, advertitis
<pb n="1306D"/>
an non?</p>
        </div3>
<div3>
          <head>XXII.</head>
          <p>
 An mirum est angelos regem enuntiasse,
quem sciunt Magi quoque in terra longinqua positi?
Cum signum illis apparuisset e coelo, et intellexerunt
natum, et diu quaesitum adinvenerunt, inventum adoraverunt.
Cujus stellae signum caetera stellarum praeibat
insignia: stella enim quae nativitatis dominicae
index fuit, non ut caeterae lucebat in tenebris, sed per
diem refulgebat in sole; et sole et die in splendore
superato; non quasi quae fixa esset in coelo, sed praecedens
specie mira magis ad inquisitionem Domini
pergentibus viam in itinere demonstrabat. Denique
<pb n="1307A"/>
ibi supra domum constitit, ubi esse quem annuntiabat,
ostendit. Quod scriptura testatur: <hi>Nato autem
Jesu in Bethleem Judae in diebus Herodis regis, ecce
Magi venerunt ab oriente Hierusalem dicentes, ubi est
qui natus est rex Judaeorum? Vidimus enim stellam
ejus ad orientem, et venimus adorare eum.</hi> Quem parvulum
Magi cum vidissent adoraverunt ut regem, ut
hominem, ut Deum; et munera obtulerunt, e quibus
muneribus etiam passurus denuntiabatur. Thus enim
obtulerunt ut Deo, aurum ut regi, myrrham passuro.
Talis infantia divina cognoscitur, nutritur, et educatur!
Sed sine doctore omnia sciens. Mirantur hoc
Judaei cum viderent litteras scientem sine doctrina;
dicentes: <hi>Quomodo iste litteras scit, qui non dedicit?</hi> 
Quod sciret, confitentes; et quod non didicerit, non
<pb n="1307B"/>
negantes: unde tamen hoc haberet, non comprehendentes.
Judaeorum doctoribus cum loquitur, doctor
doctorum invenitur. Qui cum adhuc parvulus fere
annorum XII sederet in medio magistrorum, doctrinam
ejus cum stupore mirabantur doctores. Ita
enim Scriptura dicit: <hi>Et omnes, qui audiebant eum,
admirabantur prudentiam ejus et responsa.</hi> Haec scripturis
probantur, physicis vero rationibus amplius invenitur:
Deus enim in homine natus, talia insignia
infantiae suae debuit demonstrare.</p>
        </div3>
<div3>
          <head>XXIII.</head>
          <p>
 At vero causam adventus ejus si requiras,
hominem iterum apparere oportebat. Latere debuit
tanta divinitas non eos qui credebant, sed principem
mundi, in cujus oppressionem descenderat,
sed nostrae causa liberationis. Is enim non ex
<pb n="1307C"/>
auctoritate sua, sed ex sententia dominica tenebat,
quia jusserat peccatorem, qui non poenituit, mori.
At vero poenitentem liberare debuit misericors. Hoc
justitia, hoc possibilitas divina poscebat, ut qui ex
sententia tenebat reum, si non reum caperet, praetereundo
sententiam, amitteret potestatem. Nemo
autem non reus, cum et origine et natione sint ex
mortalibus. At is qui natus est, ipse dedisse sententiam
probatus est; qua sententia ipse reus non tenetur,
qui cum susceperit carnem, sine peccato inter
homines conversatus est. Sicut scriptum est: <hi>Hic Deus noster, et non deputabitur alius absque eo.
Invenit omnem viam prudentiae, et dedit eam Jacob
puero suo. Post haec in terris visus est, et cum hominibus
conversatus est</hi>.
Hic est, qui conversatus est
<pb n="1307D"/>
sine peccato, ut iterum scriptum est: <hi>Qui peccatum
non fecit, nec dolus inventus est in ore ejus</hi>. Hanc
carnem sine peccato produxit: quam mundi hujus
princeps adversantem sibi praevidens, neque suis
voluntatibus inclinatam, hominem tantum aestimans,
invadere ausus est permittentem. Permisit autem
Dominus, ut ipse sibi princeps causa sit amittendi;
qui cum reos ex sententia sibi vindicasset, usurpando
<pb n="1308A"/>
hunc qui reus non erat, contra sententiam veniens
quam tenebat, amitteret potestatem.
Ita rationis fuit officia corporis agere, ut ipse quidem
eamdem esse carnem ostenderet, quam susceperat,
eam quae ante damnata est: ille vero carnis
officia videndo, non intelligeret deitatem, ac sic
contra sententiam Dei veniens, perderet potestatem;
quia appetere ausus est, quem sine crimine pervidebat.</p>
        </div3>
<div3>
          <head>XXIV.</head>
          <p>
 Hac ergo causa factum est, officia quidem
carnis ostendere, non tamen ipsis officiis esse subjectum.
Ut carnem veram probaret, esuriit; non ut
victus jejunio manducaret. Denique cum ad probationem
nostrae carnis ultra possibilitatem naturae 40
dierum et noctium spatio jejunasset, invenitur quidem
<pb n="1308B"/>
esurisse, non etiam manducasse; ita scriptura
dicente: <hi>Et consummatis 40 diebus et 40 noctibus,
postea esurivit.</hi> Non tamen manducavit; esurivit
autem. Quod ob hanc causam manifesto factum
est, ut quia 40 diebus, quibus continuis in eremo adversum
Dominum tentationibus suis diabolus pugnans
superatus fuerat, non esset; et ut ne, intellegendo
Deum, diffugeret; ne perirent tam necessaria
beneficia passionis suae, esurivit. Quem mox
infirmum putans, iterum ut hominem aggressus est,
dicendo ei, ut vel propter necessitatem sui corporis
lapides in panes converteret: quique nec fecit
nec manducavit. Ita esurivit ob causam; non tamen
subjectus est causae. Et non tantum in hoc loco, sed
etiam discipulis offerentibus esurienti panes, ac dicentibus,
<pb n="1308C"/>
Rabi, manduca; respondit: <hi>Ego cibum habeo
manducare quem vos nescitis. Meus cibus est ut
faciam voluntatem ejus qui me misit, ut perficiam
opus ejus.</hi> </p>
        </div3>
<div3>
          <head>XXV.</head>
          <p>
 Sitivit, ut per sitim naturam corporis demonstraret;
non quod poculis indigeret, cum ipse
sit fons aquae vivae. Denique Samaritanam, ubi sitisse
invenitur, cum aquam postulasset, atque illa
judaeum aestimans non dedisset, obtulit mulieri
aquam per quam sitim perpetuo satiaret, sicut scriptum
est: <hi>Jesus sedebat super puteum; et fuit hora
quasi sexta; et venit quaedam mulier Samaritana haurire
aquam. Et Jesus sedebat; et Jesus dixit ad eam:
Da mihi bibere. Abierant enim discipuli ejus in civitatem
ut emerent escas. Mulier tamen respondit ad Jesum,
<pb n="1308D"/>
dicens: Tu, cum sis judaeus, quomodo petis a
me bibere, cum sim mulier samaritana? Et Jesus respondit
illi: si scires donum Dei, et quis est qui tibi
dixit: da mihi bibere; tu magis petiisses eum, et dedisset
tibi aquam vivam. Et dixit illi mulier: Domine,
neque urceum habes, et puteus altus est; unde habes
aquam vivam mihi dare? Ne tu major sis patre nostro
Jacob, quoniam ipse dedit nobis puteum de quo bibat
cum filiis suis et cum pecoribus suis. Et Jesus respondit
<pb n="1309A"/>
ad illam: Omnis qui ex aqua ista biberit, sitiet
iterum: qui autem biberit ex aqua, quam ego dedero
illi, non sitiet in aeternum; sed erit fons aquae salientis
in vitam aeternam.</hi> Ergo non sitierat accipere, sed
dare, qui divinam promittendo dedit. Ita ut relicta
hydria sua mulier, oblita sitis veteris, Samariae
caeteris Samaritanis adventum ipsius praedicaret.
Hoc sitiebat Dominus docere mulierem, quam jam
sciebat esse paratam: non aquam terrenam petens,
sed ex petitione dans aquam vivam, quae fontem fecit
salientem in vitam aeternam.</p>
        </div3>
<div3>
          <head>XXVI.</head>
          <p>
 Sitivit iterum in cruce Jesus, et exclamavit: <hi>Sitio.</hi> 
 Sed causa sitis ejus haec fuit. Crucifixerant
eum, nec tamen sic erant satiati: adhuc habebant
peccare: et cum in poena positis etiam malis hominibus
<pb n="1309B"/>
communis naturae affectus misericordia debeatur;
huic, cujus in curandis infirmitatibus beneficia
senserant, quemque sine crimine appetissent,
contra naturalem misericordiae motum etiam post
crucem insultabant; in tantum impleti spiritu furoris,
ut sitientem potarent aceto. Et qui prompto animo
passionem suscepit, nec hoc invitus accepit: et
quantum illi audaciores ad inferenda supplicia, tantum
ille ad suscipiendam injuriam mitis: quorum
malitiae opera aspiciens necdum esse completa, exclamavit: <hi>Sitio.</hi> 
 Qui ad cumulationem injuriae, acetum
dederunt: non tamen ipse ut acetum ingererent,
provocavit; sed quod illi ei dederunt, sponte suscepit.
Talis Domini sitis. Denique accepto exclamavit: <hi>Consummatum est. Et continuo reddidit spiritum.</hi> 
 Dormivit
<pb n="1309C"/>
etiam Jesus, non somno victus ut videretur,
sed ut esset ordo virtutis faciendae. Dormivit enim ut
incitaretur mare, ut discipuli timentes postularent
auxilium, ut impleretur prophetia David quae in centesimo
et sexto psalmo pronuntiabat dicens: <hi>Annuntientur
opera ejus in exultatione. Qui descendunt mare
in navibus, qui faciunt questum in aquis multis, ipsi
viderunt opera Domini et mirabilia ejus in profundo.
<pb n="1310A"/>
Dixit et stetit spiritus potestatis, et exaltati sunt fluctus
ejus.</hi> Quod autem is dispensationem omnem, ita gerendo,
compleverit per mortem, ascensurusque esset
ad coelos, illico subjunxit dicens: <hi>Ascendit
usque ad coelos, et descendit usque ad abyssos.</hi> </p>
        </div3>
<div3>
          <head>XXVII.</head>
          <p>
 Et hoc tamen licet a divino spiritu dictum
credendum est; tamen, ut caetera, etiam hoc physicis
rationibus paucis comprobemus. Liberatos
a morte passione dominica nos iterum ad immortalitatis
statum perduxit; ac nos prius coelesti impares,
nunc coelestibus sociavit. Quibusdam tamen hoc videtur
injustum; non quia non potest Deus, sed quia
justitiae suae non convenire videatur, cum protoplastum
culpa adhuc vacuum et a crimine alienum, paradisi
tantum dominum praestitisset, hoc donum
<pb n="1310B"/>
Dei competens judicando; nunc post peccatum offensionemque
revocato, cum non esset parum ad id
rediisse quod fuerat, et coelestia regna concesserit.
Quod tamen justissimum comprobatur. Si enim prius
gratia sua, nullis devotionis officiis promerenti, paradisi
sedem homini concesserat; utique nunc contra
impatientiam carnis ac desideria iniquitatis jam
mota, contra mundi principem et potestates ejus repugnantem,
saeculo calcato; coeleste praemium oportuit
repensare; ut et is qui, imitando Deum, vitam
divinam in terris habuit constitutus in corpore, cum
eodem corpore jam immortali facto coelos habitaret,
jam terrenis sublatis. Deinde ad hujus muneris causam
illud accedit, quod dignum est carnem hominis
coelis inferre, cujus habitator Deus esse dignatus
<pb n="1310C"/>
est: nec potest videri hominem contra meritum factum
esse incolam coeli, cujus vaginam non dedignatus
sit spiritus ipse Deus: justumque fuit corpus,
in quo Deus habitando, terram visitare dignatus
est, per quod particeps nostri ad immortalitatem
genus nostrum perduxit, etiam in coelestibus
collocare. Ubi namque Dei habitatio esse debet, nisi
in regno Dei? Ubi autem regnum ejus nisi in coelis?

</p>
        </div3>
      </div1>
</body>
  </text>
</TEI>