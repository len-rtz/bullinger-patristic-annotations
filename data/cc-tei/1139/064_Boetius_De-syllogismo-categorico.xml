<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De syllogismo categorico</title>
              <author ref="http://viaf.org/viaf/100218964">Boetius<date>480-525</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 64</title>
           <idno>Boetiu.DeSyCa</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>AN. MANL. SEV. BOETII INTRODUCTIO AD SYLLOGISMOS CATEGORIGOS.</head>
<p>
          <pb n="0761C"/>Multa veteres philosophiae duces posteriorum studiis
contulerunt, in quibus priusquam ad res profunda
mersas caligine pervenirent quadam quasi intelligentiae
luctatione praeluderent: hinc institutionum
brevior compendii facilitate doctrina, hinc per ea
quae illi <foreign xml:lang="greek">προλεγόμενα</foreign> vocant, ad intelligentiam promptior
via munitur. Hujus igitur aemulus providentiae
statui obscurarum aditus doctrinarum praemissae institutionis
luce reserare, et praesentem operam syllogismis
quorum connexionibus omnis ratio continetur,
addicere, modumque eum custodire dicendi, ut facilitati
atque intelligentiae servientes, astringamus a
veteribus dicta latius, enuntiata brevius porrigamus,
obscurata improprii novitate sermonis consueti vocabuli
proprietate pandamus. Sed qui ad hoc opus
<pb n="0761D"/>
lector accedit, ab eo primitus petitum velimus ne
in his quae nunquam alias attigerit statim audeat judicare,
neve si quid in ludo puerilium disciplinarum
rudis adhuc et nondum firmus acceperit, id amplexandum
atque etiam colendum putet; alia enim
teneris atque imbuendis adhuc auribus accommodata,
alia firmis ac robustioribus doctrina mentibus,
reservatur. Quare si quid est quod discrepet, ne statim
obstrepat, sed ratione consulta, quid ipse sentiat quid
nos afferamus, veriore mentis acumine et subtiliore
consideratione dijudicet. Idem namque eveniet, ut
quae in primo statim studendi aditu didicerunt, perspecta
penitus ac potius deprehensa contemnant. At
si jam quisque suae scientiae defensor esse cupidus
malit (habent hoc quoque vitii homines quos comprehendit
<pb n="0762C"/>
discendi vetus ac longa segnities, ut at
arreptis semel opinionibus non recedant, ne in senectute discendo, nihil usque in senectutem didicisse
videantur), si, inquam, malunt vindicare quam ver
tere quae vulgatis semel studiis imbiberunt, nemo
expetit ut priora condemnent, sed ut majora quaedam
construant atque altiora conjungant. Non enim
una atque eadem diversarum ratio disciplinarum,
cum sit diversissimis disciplinis una atque eadem
substantia materies. Aliter enim de qualibet orationis
parte grammatico, aliter dialectico disserendum
est, nec eodem modo lineam vel superficiem mathematicus
ac physicus tractant. Quo fit ut altera alteram
non impediat disciplina, sed multorum consideratione
conjuncta fiat vera naturae atque ex omnibus
<pb n="0762D"/>
explicata cognitio. Sed de his hactenus; nunc de propositis
ordinamur. Quoniam igitur nobis hoc opus
est in categoricos syllogismos, syllogismorum vero
compago propositionibus texitur, propositionum vero
partes sunt nomen et verbum, pars autem ab eo cujus
pars est, prior est; de nomine et verbo, quae
prima sunt, disputatio prima ponatur, dehinc de
propositione ad ultimum de syllogismorum connexione
tractabitur. Nomen est vox significativa secundum
placitum sine tempore, cujus nulla pars significativa
est separata; quae diffinitio paulo enodatius
explicanda est. Nomen enim vocem esse dicimus,
quoniam vox nominum genus est; omne
autem genus de sua specie praedicatur, omnisque
diffinitio a genere sumitur, ut si diffinias hominem
<pb n="0763A"/>
prius animal dicas, quod est genus. Post vero differentias
jungas quae sunt rationale et mortale. Ita
igitur nos quoque in nominis diffinitione vocem quidem
ut genus sumimus, caetera autem voci quasi differentias
aggregamus, velut quod nomen designativa
vox dicitur. Sunt enim voces quae nihil designant,
ut syllabae, nomen vero designativa vox est, quoniam
nomen designat id semper cujus nomen est. Secundum
placitum vero adjunctum est, quoniam nullum nomen
natura significat, sed secundum placitum ponentis constituentisque
voluntatem. Illud enim unaquaeque res
dicitur quod ei placuit qui primus rei nomen impressit.
Aliae enim sunt voces naturaliter significantes, ut canum
latratus, iras canum significat, et alia ejus quaedam
vox blandimenta; gemitus etiam designant dolorem,
<pb n="0763B"/>
sed non sunt nomina, quia non designant secundum
placitum, sed secundum naturam. Sine tempore vero,
quod et verba voces sunt significativae et secundum
placitum, sed distant a nominibus, quia nomina quidem
sine tempore sunt, verba vero cum tempore.
Cujus nulla pars significativa est separata, nomina
ab oratione disjungit. Oratio namque vox est significativa
secundum placitum et aliquoties sine tempore,
ut hic versus: Nerine Galathea thymo mihi dulcior
Hyblae. Sed orationis partes, separatae a tota
oratione, designant: nominum vero nihil extra designat,
atque in illis quidem nominibus quae figurae
sunt simplicis nihil pars omnino significare manifestum
est, ut in eo quod est Cicero, nulla pars separata
designat neque <hi>ci,</hi> neque <hi>ce,</hi> neque <hi>ro.</hi> At si
<pb n="0763C"/>
nomen compositum fiat, significare aliquid separatae
partes videntur; sed in eodem nomine quod ex utrisque
compositum est, separatae nihil designant, ut si
dicam magister, partes ejus nominis sunt magis atque
ter, quae sumpta exstrinsecus et a nominis parte
separatae significatione non carent, utraque enim adverbialiter
significat quantitatem; sed cum magister
quod est compositum nomen alicujus artis peritum
doctoremque significet, <hi>magis</hi> neque partem doctoris,
neque totum doctorem poterit designare. Eodem
quoque modo <hi>ter,</hi> neque in toto significat, neque in
parte doctorem, id est, rem illam quae magistri vocabulo
subjecta est nulla ratione designat. Compositorum
ergo nominum partes nihil ejus rei quam in
unum convenientes vocabulum designabant disjunctae
<pb n="0763D"/>
distractaeque significant; alia vero significare
possunt, sed tunc non partes nominis, sed ipsa sunt
nomina. Quod enim conjuncta significant, id divisa
atque seposita non designant. Juncta autem <hi>magis</hi> 
et <hi>ter</hi> doctoris significationem tenebant, separata
igitur omnem significationem doctoris amittunt. Sed
ne quis superius posito calumnietur exemplo, nec
magister compositum nomen esse concedat, vir fortis
esse compositum nomen, si uno proferatur accentu
nullus negabit, cujus partes vir atque fortis
quod in eo quod est vir fortis significare dicantur,
non jam nominis partes, sed ipsa sunt nomina, nec
vir fortis unius erit nomen, sed potius oratio, quae
duorum nominum collata significatione convincitur,
<pb n="0764A"/>
quod vir fortis cum unius accentus intentione prolatum
non est oratio, sed nomen, cujus partes nomina
esse non poterunt, ac si nomina non sunt, cum
neque naturales affectus neque actus, ut verba significent,
omnino non nihil designant. Quare concludendum
est, cum quaelibet voces propriam significationem
tenent, non partes nominum, sed ipsa esse
nomina, cum vero unius formam nominis copulaverint,
eo considerantur ut partes vim propriae significationis
amittere. Sed de his in commentario libri <foreign xml:lang="greek">Περί ἑρμαινήας</foreign>
 Aristotelis satis dictum est, et major
ejus rei tractatus est quam ut nunc totus valeat expediri.
Sed quoniam sunt quaedam voces quae et designativae
sunt et secundum placitum, et sine tempore,
quarumque partes nihil extra significant, neque
<pb n="0764B"/>
tamen proprietates nominis naturamque observent,
discernendae prius sunt, additisque differentiis
a nomine segregandae, ut quae sit vis nominis evidenter
appareat. Adjecta enim semper negatio nomini,
vocem dubiam facit, quae neque verbo neque
orationi, etsi interius consideratum sit, neque nomini
possit annecti, ut si quis dicat, non homo, vox est
significativa. Designat enim quidquid homo non
fuerit, secundum placitum. Eas enim omnino partes
habet quas ad significationem vel negationis vel hominis
placitum vocabula ponentis assumpsit. Sine
tempore, quae res eam vocem quae dicit non homo
separat ac sejungit a verbo, cujus partes nihil extra
significant, ne oratio esse videatur. Non homo enim
vox sejuncta est ex negativa particula et homine,
<pb n="0764C"/>
quae in eodem nomine separata nihil designant, significat
enim non homo, vel equum, vel canem, vel
quidquid (ut dictum est) non homo non fuerit. Sed
quae est negativa, neque hominis, neque equi, neque
ullius substantiae significationem tenet. Item homo
neque canem, neque quidquid homo non fuerit, significare
potest; quocirca in ea voce quae est non
homo partes nihil separatae significant ejus rei quam
tota vocis compositio designabat. Atque ideo nec in
oratione quidem poni potest. Si quis enim eam vocem
quae est non homo orationem concedat, nihil
aliud eam esse fatebitur quam negationem. Negatio
autem omnis vera vel falsa est. Qui autem dicit non
homo, neque veritatem nuntiat, neque mendacium.
Praeterea ab omni negatione si quis negativum sejungat
<pb n="0764D"/>
adverbium, affirmatio relinquetur; ab ea autem
voce quae est non homo, si quis aufert id quod est
negativum adverbium, homo relinquetur, quod nondum
est affirmatio. Quocirca si non homo haec vox
negatio esse non potest, nihil autem aliud esse videretur
si esset oratio, concludendum est negationem
junctam cum nomine orationem esse non posse. Nomen
enim omne certum aliquid definitumque significat,
ut homo, equus, canis et caetera; non homo
autem vox aufert quidem quod significatura nomine,
nec praescribit quid ipse significet. Quocirca quoniam
significat quidem aliquid, sed non finitum negatio
juncta cum homine, infinitum nomen vocetur. Addenda
est ergo diffinitioni nominis differentia, scilicet
<pb n="0765A"/>
ut nomen sit quod cum caeteris quae dicta sunt
sit definitae significationis. Jam vero casus nominum
ron altius intuentibus nomina videantur. Quid enim
Catonis, et Catoni, atque hujusmodi voces quae rectis
nominibus inflectuntur, nomina esse non existimet?
Sed hae quoque voces a nomine quadam differentia
discrepabunt. Omne enim nomen junctum
cum est verbo, enuntiationem reddit ac suscipit mendacii
veritatisque naturam, ut Cato est, vel dies est,
at si est verbum casibus adjungatur, neque enuntiatio
sit, neque plena sententia orationis absolvitur,
ut Catonis est, nec sententiam habet absolutam, nec
veri aliquid potest notare nec falsi, atque idcirco
non nomina, sed casus nominum nuncupantur. Nam
cum id a quo quidquam flectitur primum sit, illud
<pb n="0765B"/>
vero quod ab inflexione primi nascitur sit secundum,
neque idem primum ac secundum esse possit, manifestum
est casus nominum non idem esse quod nomina:
idcirco caeteros quidem genitivum, dativum, accusativum,
casus appellant grammatici, primum vero
rectum ac nominativum quod hic locum principem
in significatione possederit. Facienda est igitur nominis
plena neque ullo diminuta diffinito sic: Nomen
est vox significativa secundum placitum sine
tempore, cujus nulla pars significativa est separata,
aliquid finitum designans, cum est verbo conjuncta
faciens enuntiationem. Separat igitur nomen vox
quidem ab articulis atque inanimatis sonis; designativa
vero a vocibus quae nihil significant; secundum
placitum a vocibus aliquid natura significantibus;
<pb n="0765C"/>
sine tempore a verbo quod a temporis significatione
non recedit, cujus nulla pars separata significat, ab
oratione, cujus quemadmodum partes extra significent,
paulo posterius disseram; aliquid definitum
designans, ab his vocibus quae nomen negationemque
conjungunt et nomina faciunt infinita, cum est
verbo faciens enuntiationem, a casibus qui cum est
copulati non possunt plenam perficere atque explicare
sententiam. In verbo quoque eadem fere cuncta
conveniunt, nisi quod in significatione temporis
a nomine separatur. Omne enim verbum actionem
passionemve designat, quae fieri sine temporis notatione
non potest. Est itaque verbi diffinitio haec:
verbum est vox significativa secundum placitum
cum tempore, cujus nulla pars significativa est separata,
<pb n="0765D"/>
ut currit, vincit; sed si verbis negativa copulentur
adverbia, fiunt infinita verba, sicut fieri nomina
diximus infinita, ut cum currit, aut vincit,
certum aliquid finitumve designet, addita negatione,
id quidem quod a verbo designatur intercipit, quid
vero aliud fieri dicat tali significatione non terminat;
praeterea negatio juncta cum verbo sive in eo quod
est, sive in eo quod non est, recte dici potest, ut
homo non currit. Non esse autem orationem aut
enuntiationem negativam illa prorsus argumenta
monstrabunt, quae infinitum nomen ab oratione aut
negatione dividebant. Sed quoniam principaliter
praesentia quaeque sentimus, his autem rebus quas
praesenti sensu concipimus indita esse a mortalibus
<pb n="0766A"/>
vocabula manifestum est, recte dicis verbum semper
significationem temporis habere praesentis, ut currit
aut vincit. Curret autem aut vincet, et cucurrerit aut
vicerit, non sunt verba, sed verborum casus, scilicet
quia a praesentis temporis significatione flectuntur;
est ergo verbi plena diffinitio sic: Verbum est vox
significativa secundum placitum cum significatione
temporis, cujus nulla pars significativa est separata,
aliquid finitum designans et praesens. Restat igitur ut
de oratione dicamus, sed prius videtur esse monstrandum
utrumne nomen et verbum sola in partibus orationis
ponantur, an ut grammatici volunt et reliquae
orationis partibus debeant aggregari. Grammatici
enim considerantes vocum figuras, octo orationis partes
annumerant. Philosophi vero, quorum omnis de
<pb n="0766B"/>
nomine verboque tractatus in significatione est constituta,
duas tantum orationis partes esse docuerunt,
quidquid plenam significationem tenet, siquidem sine
tempore significat, nomen vocantes, verbum vero
si cum tempore: atque ideo adverbia quidem atque
pronomina nominibus jungunt, sine tempore enim
quiddam constitutum definitumque significant, nec
interest quod flecti casibus nequeunt, non est hoc nominum
proprium ut casibus inflectantur. Sunt enim
nomina quae a grammaticis monoptota nominantur,
participium vero quia temporis significationem trahit,
etsi casibus effertur, verbo tamen recte conjungitur.
Interjectiones autem siquidem, naturaliter significent,
nec verbo, nec nomini copulandae sunt;
verbi enim ac nominis diffinitiones non habent esse
<pb n="0766C"/>
naturalia, sed ad ponentis placitum constituta, atque
ideo nec in orationis partibus numerabuntur. Oratio
enim positione significat, nam si naturaliter significaret
oratio, non diversa gentes oratione loquerentur.
Si quae vero interjectionem positione significant,
quoniam finitam sine tempore affectionem designant,
recte nominibus annumerantur. Quae vero ipsae quidem
nulla propria significatione nituntur, cum aliis
vero junctae designant, ut conjunctiones atque praepositiones,
illae ne partes quidem orationis esse dicendae
sunt; oratio enim ex significativis partibus
juncta est. Quocirca recte nomen ac verbum solae
orationis partes esse dicuntur. Oratio est vox significativa
secundum placitum, cujus partes aliquid extra
significant ut dictio, non ut affirmatio. Oratio igitur
<pb n="0766D"/>
habet simul cum verbo et nomine commune, quod
vox est, quod significativa est, quod secundum placitum
est. Separatim vero cum nomine illi commune,
est quod aliquando sine tempore est, ut Virgilianus
quem supra diximus versus: Nerine Galathea thymo
mihi dulcior Hyblae, et qui sequitur: Candidior cygnis,
hedera formosior alba. Cum verbo autem quod
interdum cum temporis significatione profertur, ut:
Si qua tui Coridonis habet te cura, venito. Differt
autem ab utroque quod partes orationis a tota separatae
oratione significant. Sunt enim partes orationis
nomen et verbum quae significativa esse dum ea diffiniremus
ostendimus. Significant igitur partes orationis
ut dictio, non ut affirmatio, quanquam aliquoties
<pb n="0767A"/>
quidem ut affirmatio, sed non semper tamen,
semper autem ut dictio. Est enim dictio simplex verbi
ac nominis nuncupatio. Nam cum dicimus, si dies
est, lux est, hanc totam orationem si dividere in
partes velimus, scilicet dies est, lux est, utraque
pars ut affirmatio significabit, dies est, lux est, affirmationes
esse manifestum est. At si minutatim tota
orationis membra carpamus, usque in nomina ac
verba postrema fiet resolutio. Dicemus enim partes
esse superius positae orationis, dies et lux et est, quae
per se prolata non sunt affirmationes, sed tantum
dictiones. Omnis vero oratio, quoniam ex verbis nominibusque
consistit, in nomina et verba solvi potest.
Non enim omnem orationem in affirmationem cedi
possibile est, veluti si quis dicat lux est, hujus partes
<pb n="0767B"/>
sunt, lux atque est, quas non esse affirmationes,
sed simplices dictiones nullus ignorat. Cum igitur
oratio quidem non semper in affirmationem solvi
queat, semper autem in simplices dictiones, jure dictum
est orationis partes extra aliquid designare non
ut affirmationes, sed potius ut dictiones. Orationis
autem species (ut arctissime dividamus) sunt quinque,
interrogativa, ut Quo te, Meri, pedes? an quo
via ducit in urbem? Imperativa, ut Suggere tela
mihi. Invocativa, ut Dii maris et terrae, tempestatumque
potentes. Deprecativa, Ferte viam, venti, facilem,
et spirate secundi. Enuntiativa, Est mihi disparibus
septem compacta cicutis Fistula. Quarum
quidem praeter enuntiationem nulla vel esse aliquid,
vel non esse designat. Caeterae namque vel interrogant,
<pb n="0767C"/>
vel invocant, vel imperant, vel precantur.
Enuntiatio vero semper esse aliquid aut non esse significat.
Atque ideo sola enuntiatio est in qua veritas
vel falsitas inveniri queant. Unde etiam enuntiationis
nascitur diffinitio, est enim enuntiatio quae verum
falsumve denuntiat. Hanc etiam proloquium vel
propositionem Tullius vocat, quae quidem partim simplex,
partim composita. Simplex est quae conditione
seposita esse aliquid vel non esse proponit, ut Plato philosophus
est. Composita vero quae ex duabus simplicibus
copulante conditione consistit, ut Plato si doctus
est, philosophus est. Simplicium vero enuntiationum
alias in qualitate sitas, alias in quantitate differentias
invenimus. In qualitate quidem quod alia affirmativa,
alia negativa est. Enuntiatio affirmativa est enuntiatio
<pb n="0767D"/>
aliquid de aliquo significans, ut Plato philosophus
est, philosophum de Platone praedicamus. Negativa
vero est enuntiatio aliquid ab aliquo praedicatione
sejungens, ut Plato philosophus non est, philosophum
enim a Platone tali praedicatione sejunximus.
Secundum quantitatem vero differentiae enuntiationum
sunt, quod aliae quidem universales, aliae
particulares, aliae indefinitae, aliae singulares. Universales
sunt quae sive affirment, sive negent, universaliter
tamen enuntiant universale subjectum, ut:
omnis homo sapiens est, nullus homo sapiens est,
homo universale quiddam est. Multos enim sub se
individuos coercet et continet, qui universaliter enuntiantur,
dum ei omnis vel nullus adjungitur. Particulares
<pb n="0768A"/>
vero quae vel affirmando vel negando ambitum
subjecti universalis in partem redigunt, ut quidam
homo sapiens est, quidam homo sapiens non est,
hic enim universalitas hominis, adjecta particulari
determinatione minuta est, atque in partem redacta.
Indefinitae vero sunt quae absque universalitatis et
particularitatis determinatione dicuntur, ut est homo
sapiens, non est homo sapiens. Singulares vero sunt
quae de singulari aliquid et de individuo affirmando
negandove proponunt, ut Socrates sapiens est, Socrates
sapiens non est. Differt autem particularis
propositio a singulari, quod particularis quidem unum
aliquem subjicit, nec quis sit iste designat, ut quidam
homo sapiens est, quis iste homo sit, propositio
non declarat. Singularis vero unum aliquem sumit,
<pb n="0768B"/>
et quis iste sit significat, ut Socrates sapiens est,
unum enim et hunc Socratem sapientem esse proposuit.
Amplius particularis omnis universalem quidem
terminum ponit, sed ei detrahit universalitatem, dum
qualitatem particularitas adjungit, ut in propositione,
quidam homo sapiens est. Homo universalis est terminus,
multos enim propria praedicatione concludit.
Sed quia dicitur quidam, ad unum homo redigitur,
qui universale persisteret, nisi particularitas
fuisset adjuncta; in singularibus vero propositionibus
praedicato termino semper individuum supponitur,
ut Socrates sapiens est, Socrates enim singularis est
atque individuus; idcirco igitur illa particularis propositio
quae partem ex universalitate detrahit, haec
singularis quae in singularis atque individui praedicatione
<pb n="0768C"/>
consistit. Simplicium vero enuntiationum
partes sunt subjectum atque praedicatum. Subjectum
est quod praedicati suscipit dictionem, ut in ea propositione
quae est, Plato philosophus est, Plato subjectum
est, de ipso enim philosophus praedicatur,
et in eo philosophi suscipit dictionem. Praedicatum
vero est quod dicitur de subjecto, ut in eadem propositione,
philosophus dicitur de Platone subjecto,
semper enim quod subjectum est vel minus est, vel
aequale praedicato: minus quidem ut in ea propositione
de qua paulo ante tractavimus. Plato enim philosophi
nomen non potest aequare, neque solus Plato philosophus
est; aequalis vero est subjectus terminus praedicato,
ut si quis dicat, homo risibilis est, homo
enim qui subjectus est terminus praedicato risibili
<pb n="0768D"/>
coaequatur. Unde fit ut possit reddi reciproca praedicatio,
scilicet, ut vices subjectum praedicatumque
permutent, subjectumque fiat quod erat antea praedicatum,
versoque ordine praedicetur quod fuerat ante
subjectum, ut si dicatur quod risibile est homo est;
omnia enim quae sunt aequalia de se invicem praedicantur.
Ut vero id quod subjectum est majus possit
esse praedicato, nulla prorsus enuntiatione contingit,
ipsa enim praedicata natura minora esse non patitur.
Sed quod aequale vel majus est, id semper de aequali
vel minore praedicatur. Has vero enuntiationum
partes, id est praedicatum atque subjectum terminos
appellamus. Termini vero dicuntur quod
in eos postrema sit resolutio: itaque in singularibus
<pb n="0769A"/>
vel indefinitis propositionibus duos terminos
semper invenimus, et verbum quod propositionis
determinet qualitatem, ut in propositione
qua dicimus, Socrates sapiens est, Socrates quidem
ac sapiens terminos esse manifestum est. Est vero
verbum non est terminus, sed designatio qualitatis,
et qualis propositio sit negativa an affirmativa significat,
et nunc quidem solo est verbo propositioni accommodato
facta est affirmatio. At si non, quod est
adverbium negativum, esset adjunctum, ita diceretur:
Socrates sapiens non est, atque hoc modo mutata
qualitate fieret de affirmatione negatio. Est igitur et
non est, non sunt termini, sed, ut dictum est, significatio
qualitatis. Eadem omnia etiam in indefinita
propositione conveniunt; quod si sint tales orationes,
<pb n="0769B"/>
Socrates est, dies est, est vi gemina fungitur, scilicet
praedicati, est enim verbum de Socrate et die praedicatum,
et signi qualitatis, idem namque est solum
positum affirmationem efficit, cum negativo adverbio
negationem. At si sint propositiones quae differentias
secum habeant quantitatum, ut sunt universales
ac particulares, eadem vis permanet terminorum;
omnis enim ac nullus, et quidam, terminis non
annumerantur, sed enuntiationum significant qualitatem.
Atque ideo recte quod subjicitur ac praedicatur
termini nuncupati sunt, quoniam in eos tantum resolvitur
propositio. Caetera enim quae simplicibus
enuntiationibus adjunguntur, aut qualitatem propositionum
retinent, aut quantitatem significant. Propositionum
vero simplicium aliae sunt quae in nulla
<pb n="0769C"/>
parte conveniunt, ut Plato philosophus est, et virtus
bona est; utraque enim aliud quiddam de alio praedicatur,
nec habent aliquid in proponendi ratione commune.
Illa enim Platonem philosophum dicit, illa
virtutem bonam esse pronuntiat. Aliae vero sunt quae
aliqua terminorum participatione junguntur. Id autem
duobus fieri modis potest, aut enim ordine eodem,
aut per ordinis commutationem. Eodem vero
ordine duplici modo, si vel simplices terminos in
utrisque constituas, vel si per oppositionem fiat participatio
terminorum: quod tribus neque amplius
continget modis, nam vel praedicato, vel subjecto,
vel utrisque terminis negatio copulatur. Ordinis
etiam commutatione conveniunt duobus modis, aut
enim per simplicem terminorum praedicationem, aut
<pb n="0769D"/>
per eorumdem terminorum oppositionem. Haec quoque
oppositio terminorum triplicem recipit modum,
cum negatio vel praedicato, vel subjecto, vel utrisque
conjungitur; illae vero quae altero termino participant
et tribus modis, vel cum in una propositione
quod praedicatur in altera subjectum est, vel cum
idem in utrisque praedicatur, vel cum idem in utrisque
subjectus est. Et quoniam omnium sibimet
convenientium propositionum ordinatissimam fecimus
divisionem, nunc de singulis quibusque tractemus,
ac primum de ea propositionum convenientia,
quae cum utrisque participet terminis, participandi
tamen ordinem servent, ea est hujusmodi, omnis
homo sapiens est, nullus homo sapiens est. Utraque
<pb n="0770A"/>
enim propositio hominem subjicit, et praedicat sapientiam,
et cum utroque termino congruant, sunt
tamen diversae, quoniam haec affirmatio est, illa negatio.
Et hoc quidem exempli gratia dictum sit, plenius
vero fiet de tali participatione tractatus hoc
modo. Cunctarum simplicium propositionum differentias,
vel in qualitate, vel in quantitate sitas esse ostendimus;
in quantitate cum universaliter pronuntiat
[F. pronuntiantur], vel particulariter, vel indefinite, vel
singulariter proferuntur, in qualitate vero cum hae quidem
affirmativae sunt, illae vero negativae. Si igitur
duas affirmativas aggregamus, fiunt mixtae cum utris
que octo differentiae, quae simul qualitatem quantitatemque
contineant. Sunt autem mixtae hae, affirmatio
universalis, negatio universalis, affirmatio particularis,
<pb n="0770B"/>
negatio particularis, affirmatio indefinita, negatio
indefinita, affirmatio singularis, negatio singularis.
Quarum quidem indefinitas singularesque segregemus,
et de universalibus ac particularibus
disseramus. Describatur ergo universalis primum
affirmatio, omnis homo justus est, cujus adversum
tenet locum negativa propositio universalis, nullus
homo justus est, item sub universali affirmatione
ponatur particularis affirmatio, quidam homo justus
est, hanc adversa fronte respiciat, sitque universali
negativae supposita particularis negatio, quidam homo
justus non est.</p>
<p>Universalis affirmatio: Universalis negatio:</p>
<p>Omnis homo justus est. Nullus homo justus est.</p>
<p>Quidam homo justus est, Quidam homo justus non est,</p>
<p>
          <pb n="0770C"/>particularis affirmatio. particularis negatio.</p>
<p>Harum igitur affirmatio atque negatio universalis
qualitate quidem discrepant, sed quantitate concordant;
nam quod haec quidem affirmatio est, illa vero
negativa est, sunt in qualitate diversae, quia vero
utraque universalis est, quantitate conveniunt. Harum
igitur vel utrasque falsas, vel unam veram, alteram
falsam recipere possibile est, utraeque autem simul
verae nequeunt inveniri, nam in proposita descriptione
affirmatio quae est, omnis homo justus est, et
negatio quae est, nullus homo justus est, cum utraeque
sint universales, neutra tamen est vera. At si sit
affirmatio, omnis homo animal est, atque universaliter
denegetur ita, nullus homo animal est, vel ita,
omnis homo lapis est, nullus homo lapis est, unam
<pb n="0770D"/>
veram, alteram falsam esse necesse est. Atque ideo
quoties ea praedicantur quae et convenire subjecto et
ab eo valeant segregari, et universaliter illa confirmat,
haec denegat, utrasque falsas contingit, et superius
positis declaratur exemplis. Justitia enim cum esse
in hominibus possit, non tamen ita hominibus inhaesit,
ut ab eis separari nullo modo queat, atque ideo
neque omnis homo justus est, neque omnis homo
justus non est, contingit utrasque mentiri; at si tale
sit quod a subjecto abstrahi separarique non possit,
vel quod nunquam possit evenire subjecto, et quae
universaliter affirmativa est universaliter abnuatur,
evenit uni veritatem, alteri semper adesse mendacium,
sed ita ut si a subjecto quod praedicatur non
<pb n="0771A"/>
potest segregari, vera sit semper affirmatio, falsa
negatio; at si quod evenire non potest praedicatur,
affirmatio quidem falsa sit, sed vera sit negatio. Nam
quoniam animal non ab homine potest segregari, quae
hominem animal esse confirmat vera est, falsa vero
illa quae denegat; item si quod non potest fieri praedicetur,
fiatque affirmatio, omnem hominem esse
lapidem, idque adversa propositio neget, nullumque
hominem lapidem esse concedat, negatio quidem veritati,
affirmatio autem juncta est mendacio: simul
autem veras esse affirmationem universalem, universalemque
negationem nulla poterunt exempla monstrare.
Atque ideo universalis quidem affirmatio,
universalisque negatio contraria dicuntur, nam ut in
contrariis aliquid medium continentibus potest neutrum
<pb n="0771B"/>
inesse subjecto, ut corpus neque nigrum sit
neque album, quoniam est quod prae er ea esse possit,
ut rubrum, itemque in contrariis medietate carentibus
necesse est alterum semper inesse subjecto,
ut omne animal aut dormit aut vigilat, quoniam inter
dormire ac vigilare nihil medium est; ut autem simul
atque in eodem utraque contraria reperiantur fieri
nequit. Ita etiam in universalibus affirmatione ac negatione:
ut utraeque falsae sint, exemplo contrariorum
aliquid medium claudunt; vel altera vera, falsa
vero altera, sicut in contrariis quae medio carent fieri
posse manifestum est; sed impossibile est ut utriusque
sententia in veritate conveniat, sicut nulla contraria
simul esse patiuntur. Atque ideo universalis affirmatio
universalisque negatio contrariae nominantur.
<pb n="0771C"/>
Hae igitur non eam vim ipsa semper adversitate conservant,
ut eis sit perpetua atque inconciliata discordia,
nec se semper invicem perimunt, quae cum sententia
dissideant, communi tamen falsitate concordant.
Si igitur earum una submota sit, non necesse est ut
esse altera consequatur: fieri enim potest ut neutra
sit, velut si omnem justum esse hominem dostruat,
non est consequens ut nullus homo sit justus.
Quae autem sub his propositionibus collocantur,
id est particularis affirmativa atque negatio, subcontrariae
nomen habent, idcirco quod universalitati
particulare commune subjectum est; cum igitur universales
intelliguntur esse contrariae, subcontrarias
esse necesse est quae sub universalibus contrariis
collocantur. Horum quoque quantitas est eadem,
<pb n="0771D"/>
quoniam utraeque sunt particulares; diversa qualitas
intelligitur, quoniam affirmatio haec est, illa
vero negatio; sed quanquam contrariis videantur
esse subjectae, converso tamen modo particulares
in veritate sibimet, non in falsitate consentiunt. Nam
ut haec verum, falsum illa pronuntiet, atque utraeque
sint verae facile propositis declaratur exemplis; ut
vero utraeque falsae sint, non potest inveniri. Nam si
quod neque separari, neque possit adesse subjecto,
alterutra enuntiet propositio, una est veritati, altera
cognata mendacio. Et siquidem quod a subjecto separari
non potest praedicetur, affirmatio sola veritatis
calculum tenet; at si quod subjecto impossibile
adesse dicatur, sola obtinet negatio veritatem, ut
<pb n="0772A"/>
si quis enuntiet, quidam homo animal est, et alius
neget, quidam homo animal non est, vel ita, quidam
homo lapis est, quidam homo lapis non est, utraque
affirmationum negationumque oppositio verum inter
falsumque partitur. Sed in prioribus quidem affirmatio,
in posterioribus autem vera negatio est. At si
quod evenire quidem possit, sed a subjecto tamen
aliquando valeat segregari, affirmatio particularis,
negatioque pronuntietur, utrasque veras esse necesse
est, ut quidam homo justus est, quidam homo
justus non est; ut vero utraeque falsae sint, nulla
poterunt exempla congruere. Quocirca ne ista quidem
quas subcontrarias appellamus semper sese invicem
perimunt, quandoquidem aliquoties in veritate
concordant. At si omnibus differentiis dissidentes
<pb n="0772B"/>
ac invicem destruentes invenire conemur, respiciendae
sunt angulares; hae vero sunt universalis affirmatio
et negatio particularis, vel universalis negatio
et affirmatio particularis; his enim tanta inter se
discordia manifesta est, ut neque in falsitate unquam,
neque in veritate conveniant, semperque necesse
est cum affirmatio sit vera, negationem esse
mendacem, cum negationi adsit veritas, affirmationi
esse propriam falsitatem. At primum cum geminas
esse propositionum differentias dixerimus in qualitate
scilicet et quantitate, harum et qualitas divisa esse
probatur et quantitas: nam quod haec affirmatio est,
illa negatio, in qualitate dissentiunt; quod vero haec
universalis, illa particularis quantitate discordant.
Item neque in falsitate, neque in veritate unquam
<pb n="0772C"/>
poterunt convenire. Sive enim de his quae a subjecto
abesse non possunt, unam semper veram esse necesse
est, alteram falsam, nam si talis terminus praedicatur,
ut cum vel adesse subjecto vel non adesse contingat,
universales semper falsae sunt, particulares
verae sunt, si quis enim ita proponat, omnis homo
justus est, atque alius neget, quidam homo justus
non est, universalis affirmatio falsa est, particularis
est vera negatio, similiter autem si quis ita pronuntiet,
nullus homo justus est, universalis negationis
falsa, particularis affirmationis vera sententia est;
ita in his quae vel adesse subjecto, vel abesse contingant,
universales falsitati conjunctae sunt, particulares
obtinent veritatem. At si tales termini sint,
qui separari atque a subjecto dividi nequeant, sive
<pb n="0772D"/>
illa sit universalis, sive particularis, haerebit semper
affirmationi veritas, negationi mendacium, ut si
quis universaliter enuntiet omnem hominem esse
animal, aliusque particulariter neget, quemdam hominem
non esse animal, affirmatio universalis verum
loquitur, particularis negativae falsa sententia est.
Item si quis universaliter negando proponat nullum
hominem esse animal, particularem affirmationem
veritas sequitur, haeret universalis negatio falsitati;
quod si sint quae praedicantur ut nunquam possint
adesse subjecto, seu illae universaliter seu particulariter
proponantur, negationes ornat veritas, affirmationes
falsitas decolorat. Si quis enim confirmat
dicens omnem hominem lapidem esse, aliusque
<pb n="0773A"/>
quemdam hominem non esse lapidem respondeat,
universalem affirmationem falsitas, particularem
negationem veritas tenet; quod si ita quis universaliter
neget, nullus homo lapis est, et particulariter
affirmet, quidam homo lapis est, universali constat
negatione veritas, particularis affirmatio non caret
falsitate. Quoquo igitur modo praedicata vel subjecta
mutaveris, si tamen universalem affirmativam particulari
negativae, vel universalem negativam particulari
affirmativae consertam a singulari consideratione
committas, si haec falsa, illam veram esse contingit,
et si haec vera est, illam falsam necesse est
inveniri, atque idcirco has inter se oppositas et contradictorias
nuncupamus. Et hactenus quidem affirmationes
et negationes aversis intentionibus conferentes,
<pb n="0773B"/>
quid in eis discordiae ac diversitatis esset ostendimus;
nunc universalem affirmationem particulari
affirmativae, et universalem negationem particulari
negativae ad veritatis falsitatisque convenientiam
comparemus. Harum namque inter se nulla
discordia est, atque ideo non de earum dissensu,
sed de consensu potius videtur esse quaerendum.
Primum igitur universalis affirmatio et particularis
affirmatio subalternae dicuntur, quoniam altera subjacet
alteri, id est particularis affirmatio universali
affirmationi supposita est atque subjecta, veluti pars
intra totius semper ambitum latet; idemque de universali
et particulari negativa dicendum est, subalternae
enim vocantur, quod superior atque amplior universalis
negatio intra se particularem negationem
<pb n="0773C"/>
claudit et continet. Haec igitur tali ratione consentiunt,
si enim universales in veritate praecedant,
particulares veras esse necesse est, ut si quis universaliter
affirmando proponat, omnem hominem animal,
ea cum sit vera, particularis sibi affirmationis
veritatem comitem trahit, ea vero est, quidam homo
animal est. Nam si verum est omnem hominem esse
animal, verum est esse aliquem; item si quis universaliter
enuntiet nullum hominem esse lapidem, et
verum dixerit, subjecta ei particularis negatio idem
retinet, nec mentitur qui dixerit quemdam hominem
lapidem non esse; ita igitur universalibus affirmatione
ac negatione vera dicentibus, particularis affirmatio
et negatio veram universalium sententiam
consequuntur. At si universales falsae sint, non necesse
<pb n="0773D"/>
est particulares universalium consensu praebere
mendacium, velut in his universalibus quae
proponunt omnem hominem esse justum, vel nullum
hominem esse justum, quae cum una sit affirmatio,
altera negatio, utraeque sunt falsae; sed eas
particularium falsitas non ex necessitate consequitur,
nam et quemdam hominem esse justum, quae
particularis est affirmatio, vere quis dixerit, atque
ideo falsis universalibus, particulares veras esse non
necesse est. Quod enim universalis affirmatio falsa
dicatur omnem hominem esse lapidem, errat particularis
affirmatio quae proponit quemdam hominem
<pb n="0774A"/>
esse lapidem At si universalis negatio falsa proponatur,
nullum hominem esse animal, non idcirco
particularis erit vera negatio, si pronuntiet quemdam
hominem non esse animal, atque ideo universalibus
quidem in veritate manentibus, particulares necesse
est universalium consentire veritati, at si universalibus
falsitas inhaerebit, particulares tum veras, tum
etiam falsas esse possibile est, veras quidem si
quid tale praedicetur quod adesse subjecto possit, et
a subjecto valeat separari, falsas esse utrasque, affirmationem
quidem particularem, si in eo sit universalis
falsa affirmatio quod subjecto non potest convenire,
negationem particularem, si in eo universalis
negatio mentiatur quod a subjecto non potest segregari,
ut posita superius exempla declarant. Quod si
<pb n="0774B"/>
ad veritatis et falsitatis consequentiam particulares
propositiones locum principem sortiantur, contraria
eis universalis propositionis ratione conveniunt.
Nam si sint falsae, particulares falsas esse necesse
est; sin vero particulares verae sint, tum universales
verae sunt, tum etiam falsae. Nam si particularis affirmatio
est falsa, quae dicit aliquem hominem esse
lapidem, universalis quoque affirmatio falsa est quae
proponit omnem hominem esse lapidem. Item si particularis
est falsa negatio quae decernit quemdam
hominem non esse animal, falsa erit universalis negatio
quae nullum hominem animal esse contendit.
At si particularis affirmatio vel negatio verae sunt,
idque praedicatur quod a subjecto dividi ac segregari
queat, affirmationem negationemque universales
<pb n="0774C"/>
non est dubium posse mentiri, ut quoniam verae sint
particulares quae proponunt quemdam hominem esse
justum, et quemdam hominem non esse justum, his
suppositas universales falsas esse manifestum est, ut
ea quae dicit, omnis homo justus est, et nullus homo
justus est. At si quid tale affirmatio particularis pronuntiet
quo subjectum carere non possit, vera erit
superposita affirmatio universalis, ut cum aliquis
enuntiat quemdam hominem esse animal, huic universalis
affirmatio in veritate consentit, quae est omnis
homo animal est. At si quid particularis negatio
tale proponat, quod subjecto nequeat inhaerere, veritatem
particularis negationis universalis negativae
veritas necesse est consequatur, ut cum aliquis dicit
quemdam hominem lapidem non esse, consonat universalis
<pb n="0774D"/>
veritas propositionis quae nullum hominem
lapidem esse pronuntiat: quo fit ut praecedentibus
quidem universalibus veris, particulares veras esse
necesse sit; praecedentibus vero in falsitate particularibus,
universalium veritas non subsequatur;
manentibus vero universalibus falsis, particulares
mendacium dicere non sit necesse, sicut ne vera
quidem particularibus proponentibus, veram universalium
necesse est esse sententiam. Et hoc quidem
exempla docuerunt: ut autem firma demonstratione
clarescat, utilis ad evidentiam rerum descriptio
proponatur.
<pb n="0775A"/> </p>
<p>
          <pb n="0775B"/>Ex his ergo quae superius dicta sunt intelligi potest
contrarias quidem vel verum inter se falsumque dividere,
vel simul posse mentiri, veras simul esse non
posse; subcontrarias vero vel utrasque veras esse,
vel alteram veram, alteram falsam, nunquam tamen
simul proferre mendacium; angulares autem neque
in veritate unquam, neque in mendacio consonare,
sed uni semper veram, alteri semper falsam esse
sententiam: nunc demonstrandum est universalibus
veris particulares non posse mentiri, falsis autem
<pb n="0775C"/>
universalibus posse particulares non falsa proferre.
Dico enim si universalis affirmatio sit vera, particularem
quoque affirmationem veram futuram; nam si
falsa est, erit vera quae particulari affirmationi opponitur
universalis negatio, sed posita est vera affirmatio
universalis; hoc igitur modo utrasque simul veras
esse contingit, affirmationem scilicet universalem,
universalemque negationem, quod evenire non posse
monstratum est; non igitur fieri potest ut affirmativa
universali vera proposita, particularis affirmatio
mentiatur. Rursus si vera est universalis negatio,
particularem quoque negationem veram esse concedo,
nam si falsam quis dixerit universalem affirmationem,
quae est ei opposita veram necessario esse fatebitur.
At si universalis negatio vera esse proposita
<pb n="0775D"/>
est, simul igitur universales negationem et affirmationem
veras esse contingit: quod fieri non posse
superius posita exempla docuerunt. At si falsa est
universalis affirmatio, particularis vel falsum poterit
enuntiare vel verum: quo posito nihil impossibile
comitatur, sive enim falsa sit, erit vera negatio universalis,
seu vera illa sit, universalem negationem
falsitas obtinebit. Quod fit ut falsa universali affirmatione,
universalis negatio, tum ei falsitate consonet,
tum ab ea veritate discordet, quod non esse impossibile
superioribus docetur exemplis. Eodem quoque
modo et si universalis negatio falsa sit, particularem
negationem, vel veram, vel falsam esse possibile est,
neque idcirco aliquid sequitur incongruum. Particulari
<pb n="0776A"/>
namque negatione vera, universalis affirmatio
mentietur; eadem falsa, verum universalis affirmatio
pronuntiat: quo fit ut falsa universali negatione proposita,
affirmationem universalem tum veram, tum
falsam rationis demonstret eventus, quod impossibile
non est. Rursus si particulares falsae sunt, universalis
quoque falsitas sequitur. Nam si particularis
affirmativa pronuntiet mendacium, universali quoque
affirmationi falsitas inhaerebit, nam si haec vera est,
falsa erit ei opposita negatio particularis; sed affirmationem
particularem constituimus esse mendacem,
simul igitur particularis affirmatio et negatio falsa
sunt, quod esse inconveniens praecedens tractatus
declaravit. Item, si particularis negatio falsa dicatur,
universalis quoque negationis falsitas consonabit:
<pb n="0776B"/>
nam si negatio universalis vera est, falsa est opposita,
quae est affirmatio particularis, quomodo utrasque
particulares, affirmationem scilicet ac negationem,
simul falsas esse contingit, quod fieri non posse
praediximus. At si vera sit affirmatio particularis,
falsa vel vera universalis affirmatio esse potest: sed
si falsa sit particularis, negationem veram esse necesse
est; si vera sit, habebit particularis negativa
mendacium. Sed cum vera sit affirmatio particularis,
negationem particularem vel falsam esse, vel veram
nihil est impossibile. Rursus si negatio particularis
teneat veritatem, universalis negatio vel veritatem
tenere potest, vel proferre mendacium. Nam si vera
est, oppositam affirmationem particularem falsam
esse manifestum est; si falsa est, veritatem particularis
<pb n="0776C"/>
affirmativa custodiet: quo fit ut si particularis
negatio teneat veritatem, affirmatio particularis vera
vel falsa sit, quorum neutrum impossibile non esse
praemissa docuerunt, atque haec quidem de universalibus
dicta sufficiant. Nunc de infinitis ac singularibus
disseramus, quarum quidem indefinitae sunt,
quibus nulla significatio determinationis adjungitur,
sed praeter universalis et particularis intelligentiam
quantitatis proferuntur, ut homo justus est, homo
justus non est, quibus tametsi ut, dictum est, nulla
significatio determinationis adjungitur, vim tamen
obtinent particularium propositionum. Namque ut
illae quas subcontrarias in priore descriptione signavimus,
alias quidem inter se verum falsumque distribuunt,
alias quidem invicem veritate conspirant,
<pb n="0776D"/>
nunquam tamen simul videntur posse mentiri, ita
etiam indefinitae, siquidem tale est quod enuntiat
quod subjecto semper inesse necesse sit, affirmatio
est vera, falsa negatio, ut in his propositionibus:
homo animal est, homo animal non est. At si id in
indefinitis propositionibus efferatur quod subjecti
natura non suscipit, negatio quidem vera est, sed
affirmatio juncta est falsitati, ut si quis dicat: homo
lapis est, homo lapis non est, ut vero utraeque in
pronuntianda falsitate consentiant, non potest inveniri.
Eadem tamen ab universalibus affirmativis atque
negativis, ita dissentiunt, ut quoquo modo subjecta
permutes, una semper veritatis, altera sit semper
plena mendacii. Exemplum vero hujusmodi praedicati,
<pb n="0777A"/>
quod subjecto semper inhaereat, hoc est,
omnis homo animal est, homo animal non est, nullus
homo animal est, homo animal est. Hic indefinitae
vi eadem funguntur qua et particularis, hujus vero
quod nunquam inhaeret, hoc est, omnis homo lapis
est, homo lapis non est. Nullus homo lapis est, homo
lapis est, in his quoque indefinitae universalibus
oppositae per unamquamque oppositionem unam veram,
falsam alteram reddiderunt, item quod suscipere
subjecti naturam valeat et possit amittere.
Omnis homo justus est, homo justus non est. Nullus
homo justus est, homo justus est, in his etiam indefinitae
particularibus immutatae sunt, quae universalibus
objecta per unamquamque propositionum adversitatem,
uni semper verum, alteri divisere mendacium.
<pb n="0777B"/>
Praeterea quoquo modo terminorum exempla
ponantur, si affirmationes, affirmationibus, negationes
negationibus comparemus, universalibus veris
indefinitarum veritas provenit, ut cum verae sunt,
omnem hominem esse animal, et nullum hominem
esse lapidem, constat veritas indefinitis quae proponunt,
et hominem animal esse, et hominem lapidem
non esse. At si universalium falsitas antecedat, indefinitarum
vel veritas, vel mendacium variabit, hoc
modo. Falsa enim est universalis enuntiatio quae proponit
omnem hominem esse justum; sed ea quae dicit
hominem esse justum, tenet in humanae naturae
parte veritatem. Nam si non habet omnis homo justitiam,
cum tamen aliquis habeat, vere dici potest hominem
esse justum. Item, cum proponitur universaliter,
<pb n="0777C"/>
nullus homo justus est, falsum est, at si id
indefinite denegetur, a veritate non discrepat. Nam
cum sit aliquis homo non justus, non mentietur qui
pronuntiaverit hominem esse non justum. Item cum
sit falsa quae universaliter affirmat dicens omnem
hominem esse lapidem, falsa est quae idem indefinita
enuntiatione confirmat dicens hominem esse lapidem.
Rursus cum sit falsa negatio per quam proponitur
nullum hominem esse animal, falsa est indefinita
negatio quae pronuntiat hominem non esse
animal. Hic quoque particularium similitudo servata
est. Nam in subalternis vera universalitas veritatem
particularitatis trahebat. Falsa vero universalitas
nec veritatis, nec mendacii necessitatem particularibus
afferebat. Eadem omnia universalium atque
<pb n="0777D"/>
indefinitarum collatione proveniunt. Rursus indefinitas
primum falsas constet, universales quoque necesse
est esse mendaces, ut si falsum sit esse hominem
justum, falsum erit omnem hominem esse justum,
quandoquidem non capit veritatem, si justus
vel unus homo non fuerit. Item, si indefinita negatio
mentiatur, verum universalis negatio non habebit,
veluti si falsa sit ea quae dicit hominem non esse
justum, quandoquidem non potest universaliter ab
homine denegari, si vel uni hominum probabitur
adesse justitia. At si indefinitae sententiam veritatis
obtineant, universales tum veras, tum eveniet esse
mendaces: velut cum dicimus hominem esse justum,
verum est, est enim homo qui justitia non careat.
<pb n="0778A"/>
Hujus universalis negatio mentietur, cum quis dixerit
nullum hominem esse justum. At si id affirmabitur
indefinite quod a subjecto divelli secernique
non possit, vera nihilominus erit affirmativa quae
proponit omnem hominem esse animal. At si id
quod subjecti naturam non recipit proponit indefinita
negatio, veluti si dicat hominem lapidem non esse,
nihil ab ejus veritate universalis negativa dissentiet,
ut ea quae nullum animal esse proponit. Nihil igitur
dubium est indefinitas particularibus esse consimiles,
eamdemque vim veritatis ac falsitatis significationibus
obtinere: de quibus sufficienter dictum est. Nunc
de singularibus explicemus, quae nihil superioribus
similes exstant. Illae namque quoniam constituebant
universale subjectum, de quo praedicatum terminum
<pb n="0778B"/>
dicerent, idcirco suscipiebant etiam differentias
quantitatis. Nam quod universale est et universaliter
et particulariter et indefinite poterit pronuntiari. At
hae quae unum aliquid ponunt, singulariter atque individue
differentias quantitatis habere non possunt,
atque ideo sola in eis relinquitur discrepantia qualitatis,
quod haec quidem affirmatio, illa vero negatio.
Semper igitur inter se affirmatio et negatio singularis
verum falsumque distribuent, si non caetera
impediant quae sensum in alias atque in alias significationes
solent deflectere ac detorquere. Cum vero
unum atque idem praedicatum atque subjectum in affirmatione
et negatione constiterit, uno eodemque
sumptum tempore, uno eodemque prolatum modo,
ad unum atque idem relatum, de una atque eadem
parte propositum, necesse est ex his unam semper
<pb n="0778C"/>
esse veram, alteram semper esse falsam. Nam sive
aequivocos terminos sumant, sive non ad idem tempus
procedant, sive alius utrisque insit modus, sive
ad alias partes vel ad aliquid aliud referantur, veras
utrasque esse contingit. Age enim aequivocum terminum
sumat affirmatio, dicatque, Cato Uticae se
peremit, negetque negatio, Cato se Uticae non peremit.
Hic igitur utraeque sunt verae, quoniam Cato
aequivocum est. Namque Cato praetorius Uticae sibi
manus intulit, Cato vero censorius minime. Item
proponatur affirmativa hoc modo, Nocte lucet, negatio
respondeat, Nocte non lucet. Hic igitur lucere
aequivocum est. Atque ideo nihil impedit quominus
utraeque in veritate permaneant. Affirmatio namque
<pb n="0778D"/>
cum dicit lucere nocte, lunae loquitur lucem. Illa vero
cum negat, de solis luce significat. Hic igitur aequivocum
praedicatum utrasque verum conservare permisit.
Item si quis de Socrate proponat dicens, Socrates
sedet, atque alius neget, Socrates non sedet,
utraeque verae esse queunt, si ad diversa tempora
referantur. Potest enim nunc quidem Socrates sedere,
alio vero tempore non sedere. Rursus si quis
humani oculi colorem nigrum esse confirmet, aliusque
nigrum non esse contendat, utrique verum loquentur,
si ad singulas oculi partes affirmatio negatioque
referantur. Nam quod circa orbem est qui
medius pupulam tenet, album est. Ipse vero orbis
niger visitur. Rursus si de Socrate inter duos locato
<pb n="0779A"/>
quis dixerit: Socrates dexter est, aliusque respondeat,
Socrates dexter non est, utrisque constare
veritas potest. Ad eum qui cum sinistra Socratis est,
dexter est. Ad eum vero cujus laevo lateris pars Socratis
dextra conjungitur, dexter non est. Item, si
quis ovum animal esse constituat, aliusque ovum
animal esse neget, utraeque a veritate non dissonant:
namque ovum potestate animal est, actu
animal non est. Ita igitur inter se singularium
subjectorum propositiones verum falsumque distribuent,
ut unam veritatem necesse sit habere, alteram
mendacium, si neque quod subjectum est, neque
quod praedicatum, aliqua sit aequivocatione confusum
ad idem tempus, ad easdem partes, ad eumdem
modum, eamdemque rem ad quam affirmatio
<pb n="0779B"/>
retulit ea quae proponuntur in negatione afferatur,
ut si quis de Socrate pronuntiet, Socrates calvus est,
Socrates calvus non est. Si igitur de Socrate eodem
affirmatio negatioque proponant, si eamdem calvitii
significationem affirmatio sumpserit et negatio, si
eamdem utraeque capitis partem loquantur, si vel
actum utraeque potestatemve significent, si nulla diversitate
temporis erretur, si non ad alium affirmatio,
<pb n="0780A"/>
ad alium negatio referatur, una semper veritati conjuncta
est, retinet semper altera falsitatem. Quoniam
de ea convenientia propositionum quae utrisque
simplicibus terminis eodemque ordine captaretur
explicui, nunc de ea participatione dicendum est quae
et utrosque terminos et eumdem ordinem servat;
hoc autem (ut dictum est) tribus contingere modis
potest, aut enim praedicatus tantum, aut subjectus
terminus, aut uterque cum negatione proponitur. At
tum enuntiatio vel ab infinito subjecto, vel ab infinito
praedicato, vel ab infinitis utrisque consistit.
Quoties enim nomini negatio subjungitur, nomen
redditur infinitum. Atque ideo per oppositionem
participatio fieri dicitur. Nomini enim simplici semper
infinitum nomen opponitur, ut homo, non homo,
<pb n="0780B"/>
animal, non animal, et caetera: quae cum ita sint, disponantur
simplices, atque ex earum natura caeteras
colligamus. Primo igitur propositionum series describatur,
ea scilicet quae utrisque jungitur finitis,
propositisque simplicibus ita ex infinitis omnibus copulatarum
propositionum ordo jungatur, ut affirmationes
affirmationibus, negationes negationibus, adversis
frontibus collocentur.
<table>
<row>
              <cell>
<pb n="0779"/>Omnis homo rationalis est.</cell>
              <cell>Omnis non homo non rationalis est.</cell>
            </row>
<row>
              <cell>Nullus homo rationalis est.</cell>
              <cell>Nullus non homo non rationalis est.</cell>
            </row>
<row>
              <cell>Quidam homo rationalis est.</cell>
              <cell>Quidam non homo non rationalis est.</cell>
            </row>
<row>
              <cell>Quidam homo rationalis non est</cell>
              <cell>Quidam non homo non rationalis non est.</cell>
            </row>
<row>
              <cell>Omnis homo grammaticus est.</cell>
              <cell>Omnis non homo non grammaticus est.</cell>
            </row>
<row>
              <cell>Nullus homo grammaticus est.</cell>
              <cell>Nullus non homo non grammaticus est.</cell>
            </row>
<row>
              <cell>Quidam homo grammaticus est,</cell>
              <cell>Quidam non homo non grammaticus est.</cell>
            </row>
<row>
              <cell>Quidam homo grammaticus non est.</cell>
              <cell>Quidam non homo non grammaticus non est.</cell>
            </row>
<row>
              <cell>Omnis homo lapis est.</cell>
              <cell>Omnis non homo non lapis est.</cell>
            </row>
<row>
              <cell>Nullus homo lapis est.</cell>
              <cell>Nullus non homo non lapis est.</cell>
            </row>
<row>
              <cell>Quidam homo lapis est.</cell>
              <cell>Quidam non homo non lapis est.</cell>
            </row>
<row>
              <cell>Quidam homo lapis non est.</cell>
              <cell>Quidam non homo non lapis non est.</cell>
            </row>
<row>
              <cell>Omnis homo justus est.</cell>
              <cell>Omnis non homo non justus est.</cell>
            </row>
<row>
              <cell>Nullus homo justus est.</cell>
              <cell>Nullus non homo non justus est.</cell>
            </row>
<row>
              <cell>Quidam homo justus est.</cell>
              <cell>Quidam non homo non justus est.</cell>
            </row>
<row>
              <cell>Quidam homo justus non est.</cell>
              <cell>Quidam non homo non justus non est.</cell>
            </row>
<row>
              <cell>Omnis homo risibilis est.</cell>
              <cell>Omnis non homo non risibilis est.</cell>
            </row>
<row>
              <cell>Nullus homo risibilis est.</cell>
              <cell>Nullus non homo non risibilis est.</cell>
            </row>
<row>
              <cell>Quidam homo risibilis est.</cell>
              <cell>Quidam non homo non risibilis est.</cell>
            </row>
<row>
              <cell>Quidam homo risibilis non est.</cell>
              <cell>Quidam non homo non risibilis non est.</cell>
            </row>
</table>

<pb n="0779C"/>
Harum igitur talis est consocianda falsitate vel veritate
proprietas, ut affirmationes quidem inter se
universales particularesque negationes vel in veritate
vel in mendacio consentire queant, vel verum
inter se falsumque dividere. Si quid enim de subjecto
tale praedicetur quod vel de subjecto nequeat
segregari, ut ab homine rationabilitas, vel a subjecto
quidem recedere queat, sed subjecti naturam non
possit aequare, ut hominis grammaticus, unam veram,
alteram falsam esse proveniet. Nam qui dicit,
omnis homo rationalis est, verum loquitur, et qui
dixerit, omnis non homo non rationalis est mentietur.
Divinae namque substantiae rationis quidem
compotes sunt, sed homines non sunt. Item si quis
<pb n="0780C"/>
pronuntiet, omnis homo grammaticus est, falsum
dixerit. At qui proponit, omnis non homo non grammaticus
est, verum dixerit. Nam qui homo non est,
grammaticus esse non potest. At si id de subjecto
praedicetur quod vel nunquam subjecto valeat convenire,
ut lapis homini, vel conveniens ab eo possit
abscedere, cum sit majus atque universalius subjecto,
ut justitia homini, simul utrisque falsitas provenit.
Nam si quis dicit, omnis homo lapis est,
falsam fecerit propositionem. Eodem quoque modo
qui dixerit, omnis non homo non lapis est, cum
silex homo non sit, sed lapis. Item propositio,
omnis homo justus est, falsa est, cujus sequitur
falsitatem, omnis non homo non justus est. Nam
<pb n="0781A"/>
divinis substantiis adest semper justitia, cum non sit
humanitas. At si quid tale de subjecto praedicetur
quod et semper ei copuletur, neque tamen subjectum
possit excedere, ut risibile homini, utrinque
sententia in significandi veritate concurrit, omnis
homo risibilis est, vera est, omnis non homo non
risibilis est, haec retinet veritatem. Nam quia risibile
hominis proprium est, recte dicitur non esse
risibile quidquid homo non fuerit. Eadem omnia in
particulari negatione redduntur. Nam sive quae sunt
majora subjecto atque ab eo discedere nequeunt, ut
rationabilitas ab homine, vel quae discedunt quidem,
sed sunt majora subjecto, ut grammaticus homine,
de subjecto praedicentur, unam veram, alteram falsam
faciunt. Nam qui dicit, quidam homo rationalis
<pb n="0781B"/>
non est, falsum proposuit; qui vero respondet, quidam
non homo non rationalis non est, verum loquitur.
Divina quippe substantia non est quidam
homo, sed carere non potest humanae ratione naturae.
Item, quidam homo grammaticus non est,
vera est, sed falsa est si dicam, quidam non homo
non grammaticus non est. Cum illud sit verius,
quoniam qui homo non fuerit, non potest esse grammaticus.
At si quae vel nunquam de subjecto possunt
vere praedicari, ut lapis de homine, vel praedicantur
quidem et sunt majora subjecto, sed ab eo discedere
separarique patiuntur, ut justitia ab homine,
veras protinus utrasque conservant. Nam qui
dicit, quidam homo lapis non est, verum dixerit.
At si quis respondeat, quidam non homo non
<pb n="0781C"/>
lapis non est, is quoque verum dixerit; si quidem
de silice vel de hujusmodi caeteris velit intelligi,
quae cum non sint homines, non lapides non sunt.
Item, quidam homo justus non est, propositio veritatem
tenet. Sed ne illa quidem falsa est quae proponit
quemdam non hominem non justum non esse;
hoc enim, ut dictum est, divinis substantiis invenitur,
ut justitiam teneant, quamvis ab hominis diffinitione
sejunctae sunt. Item, si id quod abesse non
potest, et sit aequale subjecto, de eodem subjecto
praedicetur, ut risibile homini, incurrit utrisque
mendacium. Nam quidam homo risibilis non est,
falsa est, cujus falsitati sese aemulam praestat quae
proponit, quidam non homo non risibile non est,
<pb n="0781D"/>
quasi qui homo non sit possit esse risibilis. Ita
<pb n="0782A"/>
igitur quidem in affirmationibus universalibus et
particularibus negativis veritas falsitasque et simul
aliquoties invenitur, et inter utrasque dividitur.
Negationes vero universales et particulares affirmationes
non simili respondent modo. Sed negationes
quidem universales, unam verum dicere, alteram
falsam, simul utrasque falsas esse possibile est. Simul
autem veras nunquam esse contingit. Nam si
id quod adesse subjecto non potest, praedicetur, ut
lapis homini, unam veram faciunt, alteram falsam,
ut est, nullus homo lapis est, vera est, falsa est quae
proponit, nullus non homo non lapis est, omnia
quippe animalia praeter hominem ita non sunt lapides,
sicut ab hominum natura sejuncta sunt. Quidquid
vero aliud de subjecto praedicetur, neutri constare
<pb n="0782B"/>
veritas potest: ut si quis proponat, nullus
homo rationalis est, falsum dixerit; aliusque respondeat,
nullus non homo non rationalis est, hanc
quoque convincit ratio mentiri, equus quippe non
homo est, nec eum quis dixerit rationis esse participem;
ut autem simul verae sint, nullus poterit terminus
approbare. Particulares autem affirmativae in
differentiam veritatis falsitatisque discedunt, quoties
aliquid tale de subjecto dicitur, quod nunquam
possit adesse subjecto, ut lapis: nam si quis enuntiet,
quidam homo lapis est, falsa propositio est;
at si quis respondeat, quidam non homo non lapis
est, tenet contrariam veritatem, equus quippe non
homo est, nec lapis esse dicetur. Quidquid vero
aliud de subjecto praedicabitur, est eas in veritatis
<pb n="0782C"/>
significationem convenire, ut, quidam homo rationalis
est, vera est, quidam non homo non rationalis
est, huic quoque veritas constat, equus quippe non
homo est, nec ratione subsistit; ut vero simul falsae
sint, nullis reperietur exemplis. Ad hunc igitur
modum et de caeteris quae vel subjectum vel praedicatum
retinent infinitum, ad veritatis falsitatisque
consensum enuntiationum proprietas consideranda
est, de quibus modo breviter quid eveniat tetigisse
sufficiat, singula vero lectoris exploranda diligentiae,
et per convenientes terminos rimanda permittimus.
Disponantur igitur propositiones quae ex utrisque
simplicibus terminis constant, easque quarum subjectum
tantum abnuatur ex adversa parte respiciant.
<list>
<item>
              <emph>Ex subjectis finitis.</emph>
            </item>
<item>Omnis non homo rationalis est.</item>
<item>Nullus non homo rationalis est.</item>
<item>Quidam non homo rationalis est.</item>
<item>Quidam non homo rationalis non est.</item>
<item>Omnis non homo risibilis est.</item>
<item>Nullus non homo risibilis est.</item>
<item>Quidam non homo risibilis est.</item>
<item>Quidam non homo risibilis non est.</item>
<item>Omnis non homo justus est.</item>
<item>Nullus non homo justus est.</item>
<item>Quidam non homo justus est.</item>
<item>Quidam non homo justus non est.</item>
          </list>

<pb n="0783"/>
<table>
<row>
              <cell>
                <emph>
<pb n="0781"/>Simplices.</emph>
              </cell>
              <cell>Omnis non homo grammaticus est.</cell>
            </row>
<row>
              <cell>Omnis homo rationalis est.</cell>
              <cell>Nullus non homo grammaticus est.</cell>
            </row>
<row>
              <cell>Nullus homo rationalis est.</cell>
              <cell>Quidam non homo grammaticus est.</cell>
            </row>
<row>
              <cell>Quidam homo rationalis est.</cell>
              <cell>Quidam non homo grammaticus non est.</cell>
            </row>
<row>
              <cell>Quidam homo rationalis non est.</cell>
              <cell>Omnis non homo lapis est.</cell>
            </row>
<row>
              <cell>Omnis homo risibilis est.</cell>
              <cell>Nullus non homo lapis est.</cell>
            </row>
<row>
              <cell>Nullus homo risibilis est.</cell>
              <cell>Quidam non homo lapis est.</cell>
            </row>
<row>
              <cell>Quidam homo risibilis est.</cell>
              <cell>Quidam non homo lapis non est.</cell>
            </row>
</table>

<pb n="0783A"/>
In harum igitur affirmationibus quidem universalibus
veritas et falsitas distribuitur, si quid tale de subjecto
praedicetur quod abesse non possit, sive illud
majus sit, ut animal homine, sive aequale, ut risibile
homini. In his enim unam veram, alteram falsam
esse necesse est, quidquid vero praeter ea fuerit
praedicatum, unam semper veritas, alteram semper
falsitas non sequetur: ut autem simul verae sint nequit
ostendi. Particularium vero in affirmationibus
quidem, siquidem ea praedicentur quae valeant transire
subjectum, sive ab eo separari nequeunt, ut animal
ab homine, seu possint, ut justitia ab homine,
<pb n="0784A"/>
loquitur utraque vera sententia. Quidquid vero praeter
ea fuerit praedicatum, unam veritas, alteram
falsitas tenet; falsae vero simul nequeunt inveniri.
Negationes vero particulares siquidem id praedicent
quod a subjecto non possit abscedere, sive illud majus
sit, ut rationale homine, seu aequale, ut risibile
homini, uni constabit veritas, altera mentietur. Si
quid vero praeter ea fuerit praedicatum, veras semper
utrasque constat, ut in eas communis falsitas nunquam
possit incidere. Item disponantur in ordinem
primum quidem simplices, has e regione respiciant
quae subjecto simplici denegantur praedicato.
<list>
<item>
              <emph>Ex infinito praedicato.</emph>
            </item>
          </list>

<pb n="0783"/>
<table>
<row>
              <cell>
                <emph>
<pb n="0783"/>Simplices.</emph>
              </cell>
              <cell>Omnis homo non lapis est.</cell>
            </row>
<row>
              <cell>Omnis homo lapis est.</cell>
              <cell>Nullus homo non lapis est.</cell>
            </row>
<row>
              <cell>Nullus homo lapis est.</cell>
              <cell>Quidam homo non lapis est.</cell>
            </row>
<row>
              <cell>Quidam homo lapis est.</cell>
              <cell>Quidam homo non lapis non est.</cell>
            </row>
<row>
              <cell>Quidam homo lapis non est.</cell>
              <cell>Omnis homo non animal est.</cell>
            </row>
<row>
              <cell>Omnis homo animal est.</cell>
              <cell>Nullus homo non animal est.</cell>
            </row>
<row>
              <cell>Nullus homo animal est.</cell>
              <cell>Quidam homo non animal est.</cell>
            </row>
<row>
              <cell>Quidam homo animal est.</cell>
              <cell>Quidam homo non animal non est.</cell>
            </row>
<row>
              <cell>Quidam homo animal non est.</cell>
              <cell>Omnis homo non risibilis est.</cell>
            </row>
<row>
              <cell>Omnis homo risibilis est.</cell>
              <cell>Nullus homo non risibilis est.</cell>
            </row>
<row>
              <cell>Nullus homo risibilis est.</cell>
              <cell>Quidam homo non risibilis est.</cell>
            </row>
<row>
              <cell>Quidam homo risibilis est.</cell>
              <cell>Quidam homo non risibilis non est.</cell>
            </row>
<row>
              <cell>Quidam homo risibilis non est.</cell>
              <cell>Omnis homo non justus est.</cell>
            </row>
<row>
              <cell>Omnis homo justus est.</cell>
              <cell>Nullus homo non justus est.</cell>
            </row>
<row>
              <cell>Nullus homo justus est.</cell>
              <cell>Quidam homo non justus est.</cell>
            </row>
<row>
              <cell>Quidam homo justus est.</cell>
              <cell>Quidam homo non justus non est.</cell>
            </row>
<row>
              <cell>Quidam homo justus non est.</cell>
              <cell>Omnis homo non grammaticus est.</cell>
            </row>
<row>
              <cell>Omnis homo grammaticus est.</cell>
              <cell>Nullus homo non grammaticus est.</cell>
            </row>
<row>
              <cell>Nullus homo grammaticus est.</cell>
              <cell>Quidam homo non grammaticus est.</cell>
            </row>
<row>
              <cell>Quidam homo grammaticus est.</cell>
              <cell>Quidam homo non grammaticus non est.</cell>
            </row>
</table>

<pb n="0783B"/>
Harum igitur affirmationes universales, siquidem
praedicent quod subjecto nequeat convenire, ut lapis
homini, vel a subjecto, cum sit aequale vel sit
majus, non possit abscedere, ut animal vel risibile
ab homine, unam semper necesse est veritatem, alteram
proferre mendacium: quidquid vero praeter ea
fuerit praedicatum, utrisque falsitas invenitur, ut ad
veritatem convenire non possint. Negationes vero
universales siquidem id de subjecto praedicent quod
subjecto adesse possit et abesse, ita ut excedat, ut
virtus hominem, vel id quod adesse quidem queat,
sed non possit adaequare subjectum, ut grammaticus
hominem, utraeque in falsitate communicant. Quidquid
vero aliud fuerit praedicatum, unam veritas, alteram
falsitas consequetur; ut autem simul verae sint,
<pb n="0783C"/>
nequit ostendi. Particularium vero affirmationes quidem
simul verae sunt, si id quod vel adesse possit
<pb n="0784B"/>
vel abesse praedicetur, sive illud majus sit, ut justitia
homine, seu minus, ut grammaticus ab homine.
Si quid vero aliud fuerit praedicatum, veritas in eas
ac falsitas distribuitur, ita ut nunquam communem
consoneat falsitatem. Particulares quoque negativae
in similibus terminis veritate concordant. Nam si
quod adesse vel abesse potest, sive illud majus sit,
ut justus ab homine, sive minus, ut grammaticus
ab homine, de subjecto praedicetur, veritas utrisque
constabit. In aliis vero cunctis praedicationibus uni
veritas, alteri falsitas cedit. Nunquam tamen utraeque
in prodenda falsitate consentient. Praeter hanc
autem inter se convenientiam propositionum, habent
aliquid hae proprium quae praedicatum adjecta negatione
pronuntiant, quod caeteris inesse non possit.
<pb n="0784C"/>
Affirmationes namque negationibus, negationesque
affirmationibus, quarum universalis est propositio,
<pb n="0785A"/>
itemque particulares affirmationes negationibus, negationes
affirmationibus ita conveniunt, ut nunquam
neque in falsitate, neque in veritate discordent. Convenientium
<pb n="0786A"/>
autem ordinem seriemque describimus,
quas si quis in superius posita respexerit, videbit
angulariter conversas.
<list>
<item>
<pb n="0785"/>Omnis homo rationalis est Conveniunt Nullus homo non rationalis est.</item>
<item>Omnis homo non rationalis est Conveniunt Nullus homo rationalis est.</item>
<item>Quidam homo non rationalis est Conveniunt Quidam homo rationalis non est.</item>
<item>Quidam homo rationalis est Conveniunt Quidam homo non rationalis non est.</item>
          </list>

<pb n="0785A"/>
Quod idcirco in his tantum videtur evenire, quod
de eodem subjecto uterque intelligitur ordo oppositionis.
Nam quae dicit, omnis homo rationalis est,
de homine rationale praedicavit; item quae proponit,
omnis homo non rationalis est, de eodem homine
rationale sejunxit, ut merito simplices affirmationes
negationi consentiant. At non in aliis intelligitur idem
esse subjectum. Nam et illa quae proponit omnem
<pb n="0785B"/>
non hominem esse rationalem, et illa quae enuntiat
omnem non hominem esse non risibilem, de homine
non loquuntur, sed quolibet alio quod hominis negatione
relinquitur. Atque ideo velut extraneae atque
a semet alienae, nec in veritate possident aliquam
nec in falsitate concordiam. Indefinitas autem propositiones,
quoniam particularibus similes esse
monstravimus, adjungendas superioribus non putavi.
Id enim indefinitis necesse est evenire, quod particularibus
solet incurrere. Expeditis igitur his propositionibus
quae ex utrisque communicant terminis
atque eodem ordine collocatis, nunc eam propositionum
convenientiam vel participationem loquamur,
quae in utrisque quidem terminis convenientia, sed
ordinis commutatione consistunt, cujus disceptationis
<pb n="0785C"/>
hic finis est, de propositionum conversione docuisse;
quid enim est aliud propositiones mutato
ordine convenire utrisque terminis, nisi propositiones
converti? Converti autem vel sibi vel aliis propositiones
dicuntur, quoties, mutato ordine terminorum,
id est quod subjectum fuerat praedicato et
quod praedicabatur ante subjecto, veritatem simul
obtinent vel falsitatem. De quibus plenissime hic
disputandi sumemus exordium. Quatuor propositiones
esse praediximus, quae habeant differentias quantitatum
et utrisque terminis absque ordinis permutatione
participant. Hae vero sunt affirmatio universalis,
negatio universalis, affirmatio particularis,
negatio particularis. Harum igitur particularis
affirmatio particulariter quidem sibi ipsa convertitur,
<pb n="0785D"/>
universali autem affirmationi per accidens, et
rursus universalis negatio, loco principe sui recipit
conversionem, ad particularem vero negationem per
accidens converti potest. Affirmationis vero universalis
ad se ipsam perpetua non potest esse conversio,
ad particularem vero affirmationem per accidens
potest. Nec vero negationis particularis ad se ipsam
principaliter stabilis ac firma conversio est, sed negationi
universali secundo loco atque accidentaliter. Quae
omnia facilius declarantur exemplis. Affirmatio enim
particularis, ut ea quae proponit, quidam homo albus
est, facile sibi ipsa convertitur, si dicamus, quoddam album
homo est, atque in utrisque simul veritas constat.
At si quis proponat quemdam hominem esse lapidem,
<pb n="0786A"/>
eamque convertat dicens quemdam lapidem esse
hominem, mansit in utrisque mendacium. Hoc igitur
modo affirmatio particularis sui recipit conversionem.
Item negatio universalis converti potest, ut si
quis enuntiet nullum hominem esse lapidem, eamdemque
conversis terminis dicat nullum lapidem
esse hominem, simul veritatem tuentur. At si quis
<pb n="0786B"/>
dicat nullum hominem esse animal, atque eamdem
sub terminorum conversione proponat dicens nullum
animal esse hominem, neutra suam perdidit falsitatem.
Hoc igitur modo universalis quoque negatio
sibi ipsa convertitur, universalis vero affirmatio non
tenet perpetuam conversionem: quamvis enim quoties
de speciebus propria praedicantur converti universales
affirmationes queant, ut si quis dicat omnis
homo risibilis est, poterit terminorum ordinem permutare,
omne risibile esse hominem, tamen non
est haec aequalis atque in omnibus terminis fida conversio.
Quid enim cum quis ita proponit, omnis
homo animal est? nunquid convertere vere potest,
ut omne animal hominem esse pronuntiet? Quare
cum aliquoties universalis affirmatio conversa propriam
non teneat veritatem, dicitur conversionis
<pb n="0786C"/>
naturam non posse suscipere. Negatio quoque particularis
interdum videtur posse converti, veluti si
quis enuntiet quemdam hominem lapidem non esse,
verum loquetur, cum dixerit quemdam lapidem hominem
non esse; sed est instabilis et incerta conversio:
nam cum quidam homo grammaticus non
sit, falsum est dicere quemdam grammaticum hominem
non esse. Ita igitur haec quoque conversio protinus
a sua veritate deficit. Superius igitur propositarum
quatuor enuntiationum duae quidem oppositae,
id est particularis affirmatio et universalis negatio,
conversionem sui firmam perpetuamque suscipiunt;
duae vero oppositae, id est affirmatio universalis et
negatio particularis, conversionis non tenent firmitatem,
sed quia universalis affirmatio, quae in sui
<pb n="0786D"/>
conversione videtur instabilis, si vera est, particularem
quoque affirmationem veram esse necesse
est. Si autem particularis affirmatio conversa non
amittit propriam veritatem, universalis quoque affirmatio
conversa particulari affirmationi eamdem
veritatem sonabit, velut his exemplis probabitur. Si
quis enim proponat omnem hominem esse animal,
verum dixerit, hujus subalterna particularis affirmatio
quemdam hominem esse animal, ea quoque vera
est, quoniam universalis affirmationis veritas antecessit.
Sed eamdem converti sibi verissime potest,
dicitur enim quoddam animal esse hominem. Quocirca
affirmatio universalis quae proponit omnem
hominem esse animal, et conversa particularis affirmatio
<pb n="0787A"/>
quae pronuntiat quoddam animal esse hominem,
utraeque simul a veritatis significatione non
deficiunt. Ita igitur universalis affirmatio, quae sui
conversionem perpetuam ferre non poterat, per
accidens particulari affirmationi conversa est. Per
accidens autem ideo quoniam particularis affirmatio
principe sibi ipsa loco convertitur, conversae autem
particulari affirmationi universalis affirmatio eamdem
retinet in veritate sententiam. Eadem ideo est etiam
universalis negationis, quae quoniam ipsa principaliter
converti potest, conversaeque negationi universali
illa quae subalterna est eamdem veritatis refert
sententiam. Particularis negatio conversa ad veritatis
significationem poterit convenire, ut si quis
nullum hominem esse lapidem confirmet, et hujus
<pb n="0787B"/>
conversio est, nullum lapidem esse hominem, quae
cum vera praecedat, subalternae particularis negativae
perficit veritatem: ea vero est, quidam lapis homo
non est, quae comparata universali negationi quae
dicit nullum hominem esse lapidem, quamvis terminis
discrepans, tamen similis veritate proponitur.
Igitur particularis negatio, quae sibi ipsi converti
non poterit, universali negationi per accidens converti
potest. Per accidens autem idcirco quoniam
universalis negatio in se ipsam priore loco converti
potest. Per conversionem autem sui cum particulari
negationi similem veritatis videtur obtinere sententiam.
Itaque concludendum est particularem quoque
affirmationem universalemque negationem convertionem
sui firmam ac stabilem custodire. Affirmationem
<pb n="0787C"/>
autem universalem particularemque negationem
in convertendo firmas esse non posse, sed hanc
affirmationi particulari, illam universali negationi
per accidens, posse converti. Restat nunc de ea propositionum
convenientia vel participatione disserere,
in qua utrinque terminorum ordine permutato, uni
vel utrique eorum negativum copulatur adverbium.
<pb n="0788A"/>
Atque in his enuntiationibus converti termini per
oppositionem dicuntur, unusquisque enim terminorum
negatione praeposita terminis simpliciter pronuntiatis
videtur oppositus. Hujus vero participationis
est triplex modus: aut enim praedicato tantum
termino, negatio jungitur, aut subjecto, aut utrique
termini denegantur. Primum igitur supposita descriptione
pandantur exempla. Post autem quemadmodum
se habent ad veritatis falsitatisve consensum consequentis
ordine disputetur. Ac primum quidem de hac
disseremus cujus subjectum praedicatumque negatur.
Post vero cujus subjectum solum, postremo cujus
qui praedicatur terminus cum negatione profertur.
Atque earum quidem naturam atque ordinem ex
simplicibus informabimus. Simplices autem, in quantitatum
<pb n="0788B"/>
differentiis constitutas, quatuor esse monstravimus.
Sit igitur prima quidem affirmatio universalis,
quae proponat omnem hominem esse animal; adversum
hanc collocetur affirmatio universalis, quae non
solum conversis terminis enuntietur, verum in uno
quoque termino negativum adverbium habeat adjunctum
hoc modo, omne non animal non homo est.
Rursus proponatur universalis negatio, ea quae est,
nullus homo animal est; huic adversum teneat locum
universalis negatio terminis cum negatione conversis,
id est nullum non animal non homo est. Item sit
particularis affirmatio simplex, quidam homo animal
est; huic terminus atque ex adverso referatur particularis
affirmatio, quae, commutatis in ordinem terminis,
negationes utrisque gestet oppositas, ut est
<pb n="0788C"/>
quoddam non animal non homo est. Item sit particularis
simplex negatio quae proponat quemdam
hominem animal non esse; hanc ex adverso respiciat
particularis negatio, quae, permutatis ad ordinem
terminis, adverbium negationis adjecerit, ut est,
quoddam non animal non homo non est.
<table>
<row>
              <cell>
                <emph>
<pb n="0787"/>Simplices.</emph>
              </cell>
              <cell>
                <emph>Conversae utrisque infinitis.</emph>
              </cell>
            </row>
<row>
              <cell>Omnis homo animal est.</cell>
              <cell>Omne non animal non homo est.</cell>
            </row>
<row>
              <cell>Nullus homo animal est.</cell>
              <cell>Nullum non animal non homo est.</cell>
            </row>
<row>
              <cell>Quidam homo animal est.</cell>
              <cell>Quoddam non animal non homo est.</cell>
            </row>
<row>
              <cell>Quidam homo animal non est.</cell>
              <cell>Quoddam animal non homo non est.</cell>
            </row>
</table>

<pb n="0787C"/>
Sed quanquam hujusmodi participationis plures esse
differentias noverimus, ad instructionem tamen Categoricorum
Syllogismorum de hac tantum proposuisse
<pb n="0787D"/>
sufficiat, quarum quidem propositionum pars
ex simplicibus nominibus constat, pars vero ex infinitis.
Nam propositio universalis, quae est, omnis
homo animal est, ex utrisque nominibus finitis constat.
Namque et homo et animal finita nomina esse
manifestum est. Ea vero affirmatio quae proponit
omne non animal non hominem esse infinitorum
terminorum positione conjuncta est. Non animal
enim et non homo nomina esse infinita, in nominis
tis faitione praediximus, quae quidem sese ad veritadiffinlsitatisve rationem sic habent, ut enim negationibus
adjunctis infinita nomina simplicibus opponuntur,
ita etiam conversio propositionum econtrario
contingit quam paulo ante in simplicibus habebatur.
<pb n="0788C"/>
In illis enim affirmatio universalis particularisque
negatio conversionem stabilem non tenebant. Affirmatio
autem particularis atque universalis negatio
<pb n="0788D"/>
conversae certissime tuebantur vel in veritate, vel
in falsitate consensum. Hic omne diversum est.
Universalis namque affirmatio et particularis negatio
per oppositionem sibi ipsa convertitur, universalis
autem negationis et particularis affirmationis non
est ad veritatis falsitatisve consensum fida conversio.
Ac primum de universali affirmatione tractemus,
quae cum in simplicibus vera sit, veritatem quoque
per oppositionem conversa custodit, ut ea quae dicit
omnem hominem esse animal, vera est, atque illi per
oppositionem convertitur, id est, omne non animal
non homo est, eam quoque veram esse necesse est.
Propositionis autem hujus ista sententia est, quoniam
non est homo, quidquid animal non est, quod verum
<pb n="0789A"/>
esse nullus ignorat. Item si sit falsa universalis affirmatio
in simplicibus terminis constituta, falsa quoque
ejus per oppositionem probabitur esse conversio:
nam cum dicimus, omnis lapis animal est, falsa est,
atque illi per oppositionem convertitur, id est, omne
non animal non lapis est, eam quoque falsam esse
necesse est. Id enim ex tali enuntiatione sentitur,
quoniam quidquid animal non fuerit, id lapis non
est, quod apertissime falsum est, cum lapis ipse
animal non sit; quod si universalis affirmatio terminorum
oppositionem conversa sibimet in veritate
convenit et in falsitate, non est dubium quin universalis
simplex affirmatio stabili per oppositionem conversione
monstretur. Idem de simplici etiam particulari
negatione dicemus. Nam cum haec falsa est, ut
<pb n="0789B"/>
ea quae dicit, quidam homo animal non est, illa quoque
falsitatem tenebit, quae huic terminorum oppositione
convertitur, ut ea quae proponit, quoddam
non animal non homo non est. Id enim ex hac enuntiatione
colligitur, quod res quae non sit animal, sit
homo. Etenim hoc est esse hominem, quod non esse
non hominem. At si vera sit negatio particularis ex
simplicibus terminis juncta, ut est quidam lapis animal
non est, non deerit veritas cum terminorum oppositione
conversae quae proponit, quoddam non animal
non lapidem non esse. Id enim conversio ita
significat, quod res quaedam quae animal non sit lapis
sit, hoc est enim esse lapidem quod non esse non
lapidem; quod si particularis simplex negatio per
oppositiones propriae conversioni et in veritatis et in
<pb n="0789C"/>
falsitatis significatione concordat, non est dubium
particularem simplicem negationem certo sibi ac
stabili modo per oppositionem terminorum posse
converti. In negatione vero universali non est perpetua
neque fida conversio. Quod quidem fallere poterit,
si quis ad solam respiciat convenientiam falsitatis.
Nam cum sit falsa simplex universalis negatio
quae proponit nullum hominem esse animal, falsa est
quae ei per oppositionem convertitur, ut est, nullum
non animal non homo est. Id enim ex hac propositione
monstratur, quoniam omne quod animal non
est, id homo est, hominem esse significat, quidquid
animal non sit, quae proponit, nullum esse non hominem,
qui animal non sit. Sed hic in falsitate consensus
ad veritatem usque non pervenit. Age enim
<pb n="0789D"/>
sit vera simplex universalis negatio, nullus homo
lapis est, non vera potest esse, nullus non lapis non
homo est. Id namque designat ista conversio, quoniam
quidquid lapis non fuerit, id homo est; hominem
namque esse designat quod lapis non sit, qui pronuntiat
nullum esse non hominem quod lapis non
est, quod apertissime falsum est; quamvis enim multa
proferam quae cum lapides non sint, tamen ab hominum
<pb n="0790A"/>
natura sejuncta sunt, ut equus, arbor, atque
alia plurima. Si igitur negatio universalis per oppositionem
propriae conversioni in falsitate quidem
convenit, nec tamen in veritate consentit, recte pronuntiatur
conversionem perpetuam atque aequabilem
non habere. Eadem quoque ratio est in affirmatione
simplici particulari. Nam in hoc quoque saepe error
deprehenditur, ut certae propositionum conversiones
putentur, si quis non ad falsitatis quoque, sed ad solam
convenientiam veritatis aspiciat. Nam cum affirmatio
simplex particularis vera sit, ut est quidam homo animal
est, si hujus termini cum oppositione convertantur,
fiatque propositio, quoddam non animal non homo
est, a veritate non discrepat. Quid enim aliud enuntiatio
ista designat quam esse rem aliquam quae cum
<pb n="0790B"/>
animal non sit, ne homo quidem sit, ut lapis simul et
animalis et hominis natura deficiat. Sed hic in veritate
consensus ad falsitatem usque non tendit. Quid
enim si sit falsa simplex affirmatio particularis, ut
est, quidam homo lapis est? non erit ejus per oppositionem
falsa conversio, quidam non lapis non homo
est? Atqui haec firma veritate consistit, id enim ex
hac propositione datur intelligi quod sit quidam quod
cum lapis non sit, ne homo quidem sit, ut equus atque
arbor, quae neque hominis, neque lapidis diffinitione
clauduntur. Quod si particularis affirmatio, dum
per oppositionem convertitur, in veritate quidem tenet
secum ipsam concordiam, in falsitate autem sibimet
ipsa dissentit, rectum est pronuntiare quod
termini negatione conjuncta conversionem firmam
<pb n="0790C"/>
stabilemque non teneant. Quare cum in simplicibus,
ac praeter oppositionem conversionibus, universalis
quidem negatio particularisque affirmatio perpetua
fidaque terminorum permutatione vertantur, affirmatio
vero universalis particularisque negatio minime,
dum per terminorum oppositionem simplex
propositio sibi ipsa convertitur, omnia, ut dictum
est, adversa ratione contingunt, universalis namque
affirmatio et particularis negatio firmam negatarum
partium retinent conversionem. Universalis autem
negatio in falsitate quidem recte sibi ipsa convertitur.
In veritate autem sibi ipsa discordat. Particularis
autem affirmatio in veritate quidem sibi convenit,
sed in falsitate dissentit. Similis autem contemplatio
est in his quae, converso ordine terminorum,
<pb n="0790D"/>
praedicato tantum vel subjecto sibi copulant negationem:
in quibus, ut in superioribus quoque fecimus,
propositionum tantum ordinem describemus, et quid
eveniat sub brevitate monstrabimus, perquirenda
atque examinanda singula lectoris diligentiae derelinquentes.
Descriptis ergo simplicibus ex adversa
parte, quae, converso ordine, praedicatum cum negatione
pronuntiant, conferantur.
<list>
<item>
              <emph>Conversae de praedicato infinito</emph>
            </item>
<item>Omne animal non homo est.</item>
<item>Nullum animal non homo est.</item>
<item>Quoddam animal non homo est.</item>
<item>Quoddam animal non homo non est.</item>
          </list>

<pb n="0791"/>
<table>
<row>
              <cell>
                <emph>
<pb n="0789"/>Simplices.</emph>
              </cell>
              <cell>Omnis justus non homo est.</cell>
            </row>
<row>
              <cell>Omnis homo animal est.</cell>
              <cell>Nullus justus non homo est.</cell>
            </row>
<row>
              <cell>Nullus homo animal est.</cell>
              <cell>Quidam justus non homo est.</cell>
            </row>
<row>
              <cell>Quidam homo animal est.</cell>
              <cell>Quidam justus non homo non est.</cell>
            </row>
<row>
              <cell>Quidam homo animal non est.</cell>
              <cell>Omnis grammaticus non homo est.</cell>
            </row>
<row>
              <cell>Omnis homo justus est.</cell>
              <cell>Nullus grammaticus non homo est.</cell>
            </row>
<row>
              <cell>Nullus homo justus est.</cell>
              <cell>Quidam grammaticus non homo est.</cell>
            </row>
<row>
              <cell>Quidam homo justus est.</cell>
              <cell>Quidam grammaticus non homo non est.</cell>
            </row>
<row>
              <cell>Quidam omo justus non est.</cell>
              <cell>Omnis lapis non homo est.</cell>
            </row>
<row>
              <cell>Omnis homo grammaticus est.</cell>
              <cell>Nullus lapis non homo est.</cell>
            </row>
<row>
              <cell>Nullus homo gramaticus est.</cell>
              <cell>Quidam lapis non homo est.</cell>
            </row>
<row>
              <cell>Quidam homo grammaticus est.</cell>
              <cell>Quidam lapis non homo non est.</cell>
            </row>
<row>
              <cell>Quidam homo grammaticus non est.</cell>
              <cell>Omne risibile non homo est.</cell>
            </row>
<row>
              <cell>Omnis homo lapis est.</cell>
              <cell>Nullum risibile non homo est.</cell>
            </row>
<row>
              <cell>Nullus homo lapis est.</cell>
              <cell>Quoddam risibile non homo est.</cell>
            </row>
<row>
              <cell>Quidam homo lapis est.</cell>
              <cell>Quoddam risibile non homo non est.</cell>
            </row>
</table>

<pb n="0791A"/>
Harum igitur in affirmationibus quidem universalibus
si ea de subjecto praedicentur quae et adesse
et abesse contingant, sive illud subjecto majus sit,
ut justitia homine, sive minus, ut grammaticus homine,
vel si ea quae omnino adesse non possunt, ut
lapis homini, simul semper falsas esse necesse est.
Si quid vero praeter haec fuerit praedicatum, unam
veram, falsam alteram esse proveniet, nunquam
vero utrique veritas consonabit. In negationibus vero
universalibus siquidem ea de subjecto praedicentur
quae a subjecto valeant segregari, sive illa majora
sint, ut justitia homine, sive minora ut eodem homine
grammaticus, utrisque aderit falsa sententia.
Quidquid vero reliquorum fuerit praedicatum uni verum,
alteri faciet adesse mendacium. Nunquam vero
in his concors veritas invenitur. In particularibus
vero affirmationibus siquidem ea praedicentur, quae
<pb n="0792A"/>
cum separari possint, tum vel majora sunt, ut justus
homine, vel minora, ut grammaticus homine, communis
affirmationes veritas obtinebit. Alia vero quaelibet
praedicatio unam veram, alteram semper faciet
esse mendacem, sed nunquam communiter mentientur.
In negationibus vero particularibus hic modus
est, ut sive ea quae adesse non possunt, ut lapis
homini, sive quae possunt ac poterunt segregari,
cum tamen eorum aliud majus sit, ut justitia homine,
aliud minus, ut grammaticus homine, praedicentur,
veritas utrisque constabit. Quidquid vero absque his
praedicabitur, veritatem uni, alteri dividet falsitatem,
simul tamen falsas esse non evenit. Item descriptio
supponatur quae priore parte simplicibus collocatis,
eas quae converso ordine subjectum cum negatione
proponunt contraria fronte constituat.
<table>
<row>
              <cell>
                <emph>
<pb n="0791"/>Simplices.</emph>
              </cell>
              <cell>
                <emph>Conversae de subjecto infinito.</emph>
              </cell>
            </row>
<row>
              <cell>Omnis homo animal est.</cell>
              <cell>Omne non animal homo est.</cell>
            </row>
<row>
              <cell>Nullus homo animal est.</cell>
              <cell>Nullum non animal homo est.</cell>
            </row>
<row>
              <cell>Quidam homo animal est.</cell>
              <cell>Quoddam non animal homo est.</cell>
            </row>
<row>
              <cell>Quidam homo animal non est.</cell>
              <cell>Quoddam non animal homo non est.</cell>
            </row>
<row>
              <cell>Omnis homo risibilis est.</cell>
              <cell>Omne non risibile homo est.</cell>
            </row>
<row>
              <cell>Nullus homo risibilis est.</cell>
              <cell>Nullum non risibile homo est.</cell>
            </row>
<row>
              <cell>Quidam homo risibilis est.</cell>
              <cell>Quoddam non risibile homo est.</cell>
            </row>
<row>
              <cell>Quidam homo risibilis non est.</cell>
              <cell>Quoddam non risibile homo non est.</cell>
            </row>
<row>
              <cell>Omnis homo lapis est.</cell>
              <cell>Omnis non lapis homo est.</cell>
            </row>
<row>
              <cell>Nullus homo lapis est.</cell>
              <cell>Nullus non lapis homo est.</cell>
            </row>
<row>
              <cell>Quidam homo lapis est.</cell>
              <cell>Quidam non lapis homo est.</cell>
            </row>
<row>
              <cell>Quidam homo lapis non est.</cell>
              <cell>Quidam non lapis homo non est.</cell>
            </row>
<row>
              <cell>Omnis homo justus est.</cell>
              <cell>Omnis non justus homo est.</cell>
            </row>
<row>
              <cell>Nullus homo justus est.</cell>
              <cell>Nullus non justus homo est.</cell>
            </row>
<row>
              <cell>Quidam homo justus est.</cell>
              <cell>Quidam non justus homo est.</cell>
            </row>
<row>
              <cell>Quidam homo justus non est.</cell>
              <cell>Quidam non justus homo non est.</cell>
            </row>
<row>
              <cell>Omnis homo grammaticus est.</cell>
              <cell>Omnis non grammaticus homo est.</cell>
            </row>
<row>
              <cell>Nullus homo grammaticus est.</cell>
              <cell>Nullus non grammaticus homo est.</cell>
            </row>
<row>
              <cell>Quidam homo grammaticus est.</cell>
              <cell>Quidam non grammaticus homo est.</cell>
            </row>
<row>
              <cell>Quidam homo grammaticus non est.</cell>
              <cell>Quidam non grammaticus homo non est.</cell>
            </row>
</table>

<pb n="0793A"/>
Superius igitur descriptarum enuntiationum affirmationes
quidem universales, si ea de subjecto praedicentur
quae ab eo nunquam valeant amoveri, sive illud
majus sit, ut animal homine, seu aequale, ut risibile
homini, seu tale quod subjecto nullo modo possit
obtingere, ut lapis homini, uni veritatem dispartient,
alteri falsitatem. At si quod absque his praedicabitur,
utrasque falsitas obtinebit, communi autem
propositionum veritati locus esse non poterit. At in
negationibus quidem universalia et majora praedicentur,
seu ea quae relinquere subjectum nequeant,
ut animal hominem, seu quae possint, ut justitia hominem,
utrisque falsitas inhaerebit. Alia quaelibet
praedicamenta unam veram faciunt, alteram falsam,
ita ut communis utraeque veritatis non possint esse
<pb n="0793B"/>
participes. At in particularibus affirmationibus quidem,
siquidem majora de subjecto praedicentur quae
vel nunquam subjecti conjunctione discedant, ut
animal homine, vel etiam segregentur, ut justitia ab
homine, respondebit utraque veritatem; caeterae vero
<pb n="0794A"/>
praedicationes veritatem propositionibus falsitatemve
distribuunt in commune participantibus falsitatem.
Particulares vero negationes, siquidem ea praedicent
quae possint a subjecto separari, sive illud majus sit,
ut justitia homine, seu minus, ut grammaticus homine,
veras utrasque esse necesse est. Si quid vero
extra praedicabitur, uni oportet verum, alteri adesse
mendacium, ut simul falsae nequeant inveniri. Atque
haec quidem de his propositionibus quae cum determinatione
proferuntur dicta sunt. Quae vero indefinitae
sunt, quoniam particularium proprietalibus
adaequantur, eadem omnia comparatae universalibus
obtinebunt quae in superiore descriptione particularium
propositionum ordo servavit. Restarent subjectorum
singularium propositiones, de quibus, quoniam
<pb n="0794B"/>
et longum est dicere, et nihil ad operis propositi
affert utilitatem, et sibi ipse exemplo earum
quas superius proposuimus easdem lector inveniet,
praetreundum videtur.</p>
</div1>


<div1>
        <head>AN. MANL. SEV. BOETII DE SYLLOGISMO CATEGORICO LIBRI DUO.</head>
        <pb n="0793"/>
        <head>LIBER PRIMUS.</head>
<p>
          <pb n="0793C"/>Multa Graeci veteres posteris suis in consultissimis
reliquere tractatibus, in quibus priusquam ad res
densa caligantes obscuritate venirent, quasi quadam
intelligentiae luctatione praeludunt: hinc per introductionem
est facilior discibiliorque doctrina, hinc
per ea quae illi <foreign xml:lang="greek">προλεγόμενα</foreign> vocant, nos praedicta
vel praedicenda possumus dicere, ad intelligentiam
promptior via munitur. Hanc igitur providentiam
non exosus, statui ego quoque in res obscurissimas
aliquem quodammodo pontem ponere, mediocriter
quidque delibans, ita ut si quid brevius dictum
sit, id nos dilatione ad intelligentiam porrigamus;
si quid suo more Aristoteles nominum verborumque
mutatione turbavit, nos intelligentiae servientes ad
consuetum vocabulum reducamus; si quid vero ut
<pb n="0793D"/>
ad doctos scribens summa tantum tangens designatione
monstravit, nos id introductionis modo aliqua
in eas res tractatione disposita perquiramus. Sed
si qui ad hoc opus legendum accesserint, ab his
petitum sit ne in his quae nunquam attigerint
statim audeant judicare; neve si quid in puerilibus
disciplinis acceperint, id sacrosanctum judicent,
quando quidem res teneris auribus accommodatas
saepe philosophiae severior tractatus eliminat. Si
quid vero in his non videbitur, ne statim obstrepant,
sed, ratione consulta, quid ipsi opinentur,
quidve nos ponimus, veriore mentis acumine et
<pb n="0794C"/>
subtiliore pertractata ratione dijudicent. Et hi quidem
sic. Nos enim, ut arbitror, suffecimus eos
commentarios, de quibus haec nos protulimus,
degustent blando fortasse sapore subtilitatis eliciti,
quamvis infrenis et indomiti creatores sint, tamen
veterum virorum inexpugnabilibus auctoritatibus
acquiescent; si quis vero Graecae orationis
expers est, in his, vel si qua aliorum sunt similia,
desudabit. Itaque haec hujus prooemii lex erit, ut
forum nostrum nemo non intellecturus, et ob id
culpaturus inspiciat. Sed ne prooemiis nihil afferentibus
tempus teratur, inchoandum nobis est illo
prius depulso periculo, ne a quoquam sterilis culpetur
oratio. Non enim eloquentiae compositones,
sed planitiem consectamur: qua in re si hoc efficimus,
<pb n="0794D"/>
quamlibet incompte loquentes, intentio quoque
nostra nobis perfecta est. Sed quoniam syllogismorum
structura nobis est hoc opere explicanda,
syllogismis autem prior est propositio, de propositionibus
hoc libello tractatus habebitur. Et quoniam
propositionis partes sunt nomen et verbum, pars
autem ab eo cujus pars est prior est, de nomine
et verbo, quae prima sunt, disputatio prima ponatur.
Nomen est vox designativa ad placitum sine tempore,
cujus nulla pars extra designativa est; vox
autem dictum est, quia vox nominum genus est
Omnis autem diffinitio a genere trahitur ut si difinias
<pb n="0795A"/>
hominem, animal dicis, id est genus; post vero
rationale, id est differentia. Designativa vero dicta
est, quia sunt voces quaedam quae nihil significant, ut
sunt syllabae. Nomen vero, designat id cujus est
nomen. Ad placitum vero, quia nullum nomen aliquid
per se significat, sed ad ponentis placitum.
Illud enim unaquaeque res dicitur quod ei placuit
qui primus rei nomen illud impressit. Sunt enim
voces naturaliter significantes, ut canum latratus
iras canum significat, et alia ejus quaedam vox
blandimenta; sed non sunt nomina, quia non sunt
ad placitum significantes, sed natura. Sine tempore
vero, quod verba quidem voces sunt designativae
et secundum placitum, sed distant, quod nomina
sine tempore sunt, verba cum tempore. Cujus nulla
<pb n="0795B"/>
pars extra designativa est: nomen ab oratione disjungit,
quod oratio et ipsa vox est, et designativa,
et secundum placitum, et aliquoties sine tempore
est, sed orationis partes significant, nominum vero
minime. In Ciceronis enim nomine nulla extra pars
designativa est, neque <hi>ci,</hi> neque <hi>ce,</hi> neque <hi>ro.</hi> 
Neque si ex duobus integris nomina sint. Quod
enim in uno consignificat, id extra non significat.
In nomine enim magister, <hi>magis</hi> et <hi>ter</hi> consignificant,
quia est magister. Sublatum vero <hi>ter</hi> et <hi>magis</hi> non
erit alicujus significatio, nisi tibi hoc alii nomen
dare placuerit. Omnia enim nomina non naturaliter
sunt, sed ad placitum ponuntur. Sed de hoc in commentario
libri <foreign xml:lang="greek">περὶ Ἑρμηνείας</foreign> Aristotelis dictum est,
et major ejus rei tractatus est, quam ut nunc queat
<pb n="0795C"/>
expediri. Revertamur igitur ad nomen. Sed quoniam
sunt quaedam voces quae et designativae sunt, et
secundum placitum et sine tempore, quarum dubia sit
natura, ut est non homo [ <hi>leg.</hi> non-homo], hoc enim significat
quiddam et secundum placitum, impositum est
enim, sed dubium est cui subdi possit, nomini enim
non potest, omne enim nomen significat aliquid
definitum, non homo autem quod definitum est
perimit; oratio vero dici non potest, omnis enim
oratio ex nominibus et verbis constat, non homo
autem, neque ex nominibus constat, neque ex verbis,
sed multo magis esse non potest verbum,
omne enim verbum cum tempore est, non homo
vero sine tempore est: quid sit ergo ita videndum
est; et quoniam non homo vox significat quiddam,
<pb n="0795D"/>
quid autem significet in homine ipso non continetur
(potest enim non homo et equus esse et lapis et
domus, et quidquid homo non fuerit, quoniam ea
quae significare potest infinita sunt, infinitum nomen
vocatur); et quoniam sunt quaedam voces et designativae
et ad placitum, et definitae, et quarum
partes extra nihil significant, ut sunt casus nominum,
ut Ciceronis et Cicerone et caetera, haec nomina
non erunt. Omne enim nomen junctum cum
est verbo, aut verum aut falsum demonstrat. Ut si
dicas, dies est, hoc vero aut verum aut falsum est.
Si vero casum jungas, neque verum neque falsum
efficis. Si enim dicas, diei est, nihil quod sit, aut
non sit, demonstrasti. Itaque nihil ex hoc neque
<pb n="0796A"/>
verum neque falsum efficies. Et merito dictum videtur.
Quod enim primo vocabulum nomina rebus
imponentes dixerunt, id solum nomen vocabitur
merito. Qui enim primus circo circum nomen imposuit,
ita dixisse videtur, Dicatur hoc circus.
Atque ideo primus hic casus nominativus vocatur,
quod nomen sit. Aliis vero nominibus non nominis
caeteros casus appellavere. Ergo a capite revolvendum
est, vocem dictum quod vox nominum genus
sit; designativam vero, quod sunt quaedam voces
quae nihil designant, ut ab his vocibus separetur
quae nihil significant; ad placitum, ut ab his vocibus
separetur quae naturaliter significant, ut sunt
pecudum. Sine tempore vero dictum est, ad divisionem
verbi quod cum tempore est; cujus nulla
<pb n="0796B"/>
pars extra significat, ut divideretur ab oratione,
cujus partes nomina sunt et verba, quae significant;
finita vero, ut ab infinitis separetur; recta, ut
a casibus distingueretur. Et in verbo eadem omnia
fere conveniunt. Est enim verbum vox significativa
ad placitum cum tempore, cujus nulla pars extra
significativa est; et quia est quaedam vox significativa
et ad placitum cum tempore, cujus pars nihil
significat, ut non albet (Albet enim, quod cum non
junctum consignificat, solum non significat), et quia
nihil definitum monstrat (quod enim non albet,
potest et rubere, potest et nigrescere, potest et
pallere, et quidquid non albet), ideo infinitum verbum
vocatum est. Faciebat autem et facturus, ut
superius in nomine, non verba, sed casus verborum
<pb n="0796C"/>
sunt. Repetendum est igitur ab initio verbum esse
vocem dictum, a genere; significativam, ut a non
significativis vocibus dividatur; ad placitum, ut ab
illis quae natura sunt significativae vocibus separetur:
cum tempore, ut a nomine divideretur; praesens
aliquid significare, ut a verbi casibus disjungeretur;
finita, ut ab infinitis disterminaretur. Restat ergo
nunc quid sit oratio dicere. Haec enim ex nomine
et verbo componi videtur: sed prius utrum nomen
et verbum solae partes orationis sint consideremus,
an etiam aliae sex, ut grammaticorum opinio fert,
an aliquae ex his in verbi et nominis jura vertantur;
quod nisi prius constitutum sit, tota propositionum
ac deinceps ea ipsa quae ex propositionibus componitur
syllogismorum ratio titubabit. Nam si ex quo
<pb n="0796D"/>
sint genere termini nesciatur, totum ignorabitur.
Nomen et verbum duae solae partes sunt putandae,
caeterae enim non partes, sed orationis supplementa
sunt: ut enim quadrigarum frena vel lora non partes,
sed quaedam quodammodo figaturae sunt et, ut
dictum est, supplementa non etiam partes, sic conjunctiones
et praepositiones et alia hujusmodi non
partes orationis sunt, sed quaedam colligamenta.
Participium vero quod vocatur, verbi loco ponetur,
quoniam temporis demonstrativum est. Adverbium
vero nomen est, cujusdam enim definitae significationis
est sine tempore, quod si per casus non flectitur,
nihil impedit. Non enim est proprium nominis flecti
per casus. Sunt enim quaedam nomina quae flecti
<pb n="0797A"/>
non possunt, quae a grammaticis monoptota nominantur,
sed hoc grammaticae magis quam hujus
considerationis est. Oratio est vox designativa ad
placitum, cujus partes aliquid extra significant, ut
dictio, non ut affirmatio. Et est orationi commune
cum nomine et verbo quod vox est, et designativa,
et ad placitum. Cujus enim partes ad placitum sunt,
ea quoque ipsa ad placitum est. Orationis autem
partes sunt nomen et verbum. Sed haec ad placitum,
oratio igitur ad placitum est. Termini vero orationis
a dialecticis nominantur nomina et verba. Termini
vero dicti sunt, quod usque ad verbum et nomen
resolutio partium orationis fiat, ne quis orationem
usque ad syllabas nominum vel verborum tentet
resolvere, quae jam designativae non sunt. Distat
<pb n="0797B"/>
autem a nomine vel verbo oratio quod illius partes
extra significant, verbi et nominis partes nihil extra
designant. Est autem dictio unius simplex vocabuli
nuncupatio, vel simplex affirmatio. Atque ideo
dictum est orationis partes significare ut dictionem,
id est ut simplicis vocabuli nuncupationem. In oratione
enim, Socrates ambulat, utraque extra significat
tantum quantum simplex vocabuli nuncupatio
designare queat. Quomodo autem ut affirmatio simplex
non significet, in commentario Perihermenias
explicui. Quid autem sit affirmatio et negatio paulo
post explicabimus. Sunt vero species orationis in
angustissima divisione quinque. Interrogativa, ut
putasne anima immortalis est? Imperativa, ut accipe
codicem. Optativa vel deprecativa, ut faciat Deus.
<pb n="0797C"/>
Vocativa, ut adesto Deus. Enuntiativa, ut Socrates
ambulat: sed in illis quatuor nulla neque veritas est,
neque falsitas. Enuntiativa vero sola aut verum aut
falsum continet. Atque hinc propositiones oriuntur.
Enuntiatio autem in duas partes secabitur, in affirmationem
et negationem. Affirmatio est enuntiatio
alicujus ad aliquid. Negatio est enuntiatio alicujus
ab aliquo. Et est affirmatio, ut puta Plato philosophus
est. Negatio, Plato philosophus non est. Affirmatio
enim ad Platonem philosophiam enuntiat
aliquam, id est Platonem esse philosophum. Negatio
vero ab aliquo Platone aliquam philosophiam enuntiando
tollit, id est enuntiat Platonem non esse
philosophum. Enuntiativarum igitur orationum aliae
sunt simplices, aliae non simplices. Simplices sunt,
<pb n="0797D"/>
ut si dicas, dies est, lux est. Non simplices, ut, si
dies est lux est. Affirmationes vero simplices et negationes,
aliae sunt universales, aliae sunt particulares,
aliae indefinitae. Universales sunt quae aut omne
affirmant, ut omnis homo animal est, aut omne negant,
ut nullus homo animal est; particulares vero quae
aliquem affirmant vel aliquem negant, ut aliquis homo
animal est, aliquis homo animal non est; indefinitae
vero quae neque universaliter affirmant, aut negant,
neque particulariter, ut homo animal est, homo animal
non est. Dividitur autem simplex propositio in
duas partes: in subjectum et praedicatum, ut homo
animal est, homo subjectum est, animal vero de
homine praedicatur; hae autem partes termini nominantur.
<pb n="0798A"/>
Quos diffinimus sic: Termini sunt partes
simplicis propositionis in quibus dividitur principaliter
propositio. Est enim simplicis propositionis
universalis secunda divisio, ut sit in propositione,
omnis homo animal est, omnis homo unus terminus,
alius vero, animal est. Sed hoc secundo loco, illud
vero principaliter. Nam primi termini sunt subjectum
et praedicatum. Est enim et non est, non magis termini
sunt quam affirmationis vel negationis designativa
sunt, et omnis vel nullus vel aliquis non magis
sunt termini quam diffinitionum, utrum particulariter
an universaliter dictum sit, designativa sunt. Dividitur
ergo, ut dictum est, propositio in id quod subjectum
est, et in id quod praedicatur. Dico autem
subjectum, ut in omnis homo animal est propositione
<pb n="0798B"/>
hominem, id vero quod praedicatur dico animal, et
semper quod praedicatur, aut abundat et superesi
subjecto, aut aequatur. Minus autem praedicatum a
subjecto nunquam reperietur. Sed id quod diximus
diversis demonstremus exemplis. Subjecto praedicatum
abundat quoties genus aliquod de aliquo praedicatur,
ut si dicas, omnis homo animal est. Non
enim potes convertere, ut dicas, omne animal homo
est, quia animal ab homine plus est et abundat.
Aequatur autem praedicatum subjecto quoties proprium
quoddam cuipiam praedicatur, ut omnis homo
risibile est, potes convertere, omne risibile homo est;
ut autem minus sit id quod praedicatur, fieri nequit.
Dicitur etiam praecedere praedicatum, sequi quod
subjectum est. Idonior est enim praedicatio constituere
<pb n="0798C"/>
propositionem, quam id quod subjectum est.
Simplicium autem propositionum aliae sunt in nullo
sibi participantes ut sunt, omnis homo animal est,
et, virtus bona est, et aliae hujusmodi propositiones,
aliae vero quae participant. Participantium aliae sunt
quae in utroque termino participant, aliae quae in
altero, et quae altero termino participant tribus modis,
utroque vero duobus. Ostendamus ergo exemplis
quomodo altero tribus modis participant. Communis
enim terminus est, cum in una subjectus sit, in altera
praedicatus, ut est omnis homo animal est, et omne
animal animatum. In priore enim propositione animal
praedicatur ad hominem, in posteriore praedicatur
ad animal animatum, et fit animal subjectum.
Et est hic primus modus de eis quae altero termino
<pb n="0798D"/>
participant. Secundus vero modus est in quo in
utrisque communis terminus praedicatur, ut si quis
dicat, omnis nix candida, et omnis margarita candida.
Etenim in prima et secunda propositione candida
praedicatur, in prima ad nivem, in secunda ad
margaritam. Et est hic secundus modus altero termino
participantium. Tertius vero modus est, quoties
in utrisque propositionibus communis terminus subjectus
est, ut si dicas, virtus bonum est, virtus justum
est. In utrisque enim ad justum et ad bonum
virtus subjectum est. Sunt igitur participantes alterum
terminum his tribus modis, aut cum in una
communis terminus praedicatur, in illa subjectus est;
aut cum in utrisque praedicatur; aut cum in utrisque
<pb n="0799A"/>
subjectus est. Earum vero quae ad utrosque participant
terminos duo sunt modi. Aliae enim ad eumdem
ordinem, aliae ad ordinis commutationem. Ad eumdem
sunt quae de eodem idem demonstrant, vel affirmative
vel negative, vel aliter, vel particulariter,
omnis voluptas bonum est, nulla voluptas bonum
est; et rursus particulariter, quaedam voluptas bonum
est, quaedam voluptas bonum non est. Ad ordinis
vero commutationem sunt quoties qui in altera
subjectus est terminus, in alia praedicatur, ut omne
bonum justum est, et omne justum bonum. Nam in
priore bonum subjectum est, justum praedicatum, in
secunda justum subjectum est, bonum praedicatum.
Nunc ergo quoniam aliae ad eumdem ordinem, aliae
ad ordinis commutationem sunt, prius dicemus de
<pb n="0799B"/>
his quae ad eumdem ordinem utroque termino participant,
et quoniam sunt propositiones, aliae affirmativae,
aliae negativae, aliae universales, aliae particulares,
aliae indefinitae, duae sunt ex his quae qualitate
differunt, tres quae quantitate. Et sunt quae qualitate
differunt affirmativa et negativa; ad quantitatem quae
vero differunt, sunt universalis, particularis et indefinita.
In affirmativis enim et negativis quale quid
sit aut non sit ostenditur. In universali particulari
et indefinita de omnium vel nullorum vel nonnullorum
quantitate monstratur. Ex his ergo quinque
differentiis, id est universali, particulari, indefinita,
affirmativa, negativa, sex conjunctiones fiunt, ita ut
tribus quae ad quantitatem dicuntur duae quae ad
qualitatem dicuntur aptentur, et fit universalis affirmativa,
<pb n="0799C"/>
et universalis negativa, ut omnis homo justus
est, nullus homo justus est; et particularis affirmativa,
et particularis negativa, ut quidam homo
justus est, quidam homo justus non est; et indefinita
affirmativa et negativa, ut homo justus est, homo
justus non est: fiunt ergo ex duabus quae sunt ad
qualitatem, tribus quae sunt ad quantitatem junctis,
sex conjunctiones, de quibus indefinitas, affirmativas
et negativas separemus, et de solis universalibus et
particularibus tractatus habeatur. Subscribantur
etiam earum participantium quae ad eumdem ordinem
utroque termino participant, duae universales
propositiones, una affirmativa, et altera negativa, et
sit affirmativa universalis, omnis homo justus est et
contra ipsam universalis negativa, nullus homo justus
<pb n="0799D"/>
est. Item sub his ponantur particularis affirmatio et
particularis negatio, ita ut sub universali affirmativa
ponatur particularis affirmativa, et sub universali
negativa ponatur particularis negativa, et sit particularis
affirmativa, quidam homo justus est, et contra
ipsam particularis negativa, quidam homo justus non
est, quod demonstrat sequens descriptio.
<pb n="0800A"/> </p>
<p>
          <pb n="0800B"/>In superiori igitur descriptione universalis affirmativa
et universalis negativa contrariae sunt, subcontrariae
vero particularis affirmativa et particularis
negativa, subalternae vero dicuntur universalis affirmativa
et particularis affirmativa, et item universalis
negativa et particularis negativa. Contrajacentes
sunt angulares, id est universalis affirmativa et particularis
negativa. Et item universalis negativa et
particularis affirmativa, ut, omnis homo justus est,
quidam homo justus non est, nullus homo justus est,
quidam homo justus est, et sunt ut hoc modo diffiniri
possint. Contrariae sunt quae universaliter eidem
idem haec affirmat, haec negat. Subcontrariae sunt
quae particulariter eidem idem haec affirmat, haec
<pb n="0800C"/>
negat. Subalternae sunt quae eidem idem affirmant vel
negant, haec particulariter, illa universaliter. Contrajacentes
sunt quando eidem eamdem rem haec affirmat,
haec negat, vel haec negat, haec affirmat, illa
generaliter, haec particulariter, et vocantur contrariae,
quia quod affirmatio universaliter ponit, negatio universaliter
tollit. Subalternae vero, quoniam quod
illa universaliter ponit, etiam haec particulariter
ponit. Subcontrariae vero dictae sunt, vel quod naturaliter
sub ipsis contraiis positae sunt, ut descriptio
docet, vel quod a contrariis diversae sunt, et ipsis
contrariis quodammodo contrariae. Nam contrariae
ut utraeque simul sint fieri non potest, ut utraeque
omnino non sint fieri potest, contrariam vim obtinebunt
subcontrariae. Nam ut utraeque omnino non
<pb n="0800D"/>
sint fieri non potest, ut utraeque simul sint fieri potest,
quod in sequentibus melius explicabitur. Contrajacentes
dicuntur, quoniam universalis affirmatio
vel negatio, particularem affirmationem vel negationem
angulariter respiciunt. Cum autem singulae
propositiones habeant duas differentias, unam ad
qualitatem, alteram ad quantitatem, ut quae universalis,
affirmativa est. habeat differentiam ad quantitatem
quod universalis est, et aliam ad qualitatem
quod affirmativa est; eodem modo caeterae propositiones
binas habeant differentias, unam secundum
qualitatem, alteram secundum quantitatem. Subalternae
quae sunt, una tantum differentia distant
quantitatis, quod haec particularis, illa universalis
<pb n="0801A"/>
est. Nam qualitatis differentiam nullam retinent.
Utraeque enim affirmativae sunt. Illae vero aliae, id
est contrariae et subcontrariae ad qualitatem, quod
illa affirmativa, illa negativa est, nam ad quantitatem
nihil differunt. Utraeque enim contrariae universales,
utraeque subcontrariae particulares sunt, illae
autem quae contrajacentes dicuntur utrisque differentiis
differunt. Nam et illa universalis affirmatio
est, haec particularis negatio, et illa universalis negatio
est, haec particularis affirmatio. Nunc quoniam
quae secundum qualitatem vel secundum quantitatem
et quomodo differant dictum est, earum proprietates,
quae secundum verum falsumque sunt, explicemus.
Igitur earum quae subalternae sunt, si fuerit vera
universalis affirmatio, vera erit particularis affirmatio.
<pb n="0801B"/>
Si enim omnis homo justus est, vera est, vera erit
etiam quae dicit, Aliquis homo justus est. Nam si omnis
homo justus est, et quidam. Eodem modo negativae
subalternae: nam si universalis negativa vera fuerit,
erit etiam vera negativa particularis, ut si nullus
homo justus est vera fuerit, etiam erit vera, quidam
homo justus non est. Nam si nullus homo justus
est nec quidam. Converti autem non potest, nam
si particularis vera fuerit, non necesse erit veram
esse etiam universalem. Ut si quidam homo justus
est, vera fuerit, non necesse erit veram esse, omnis
homo justus est. Possunt enim esse non omnes. Et
eodem modo de negativa. Nam si particularis negativa
vera fuerit, ut est, quidam homo non est justus,
non necesse erit universalem, nullus homo justus
<pb n="0801C"/>
est, veram esse. Potest enim fieri ut quidam justi
sint. Ergo dicamus in subalternis propositionibus si
universales verae sint, veras esse necesse est particulares,
sed non convertitur. Nam si particulares verae
fuerint, non necesse est veras etiam universales esse.
Particulares vero ad universales contrariam conversionem
habent. Nam, ut superius, si universales verae
essent, etiam particulares verae essent; et si particulares
verae essent, non omnino verae essent etiam
universales in particularibus; si particulares falsae
fuerint, falsae erunt etiam universales. Nam si particularis
quidam homo justus est falsa fuerit, universalis
etiam omnis homo justus est falsa erit. Nam
si quidam homo justus est falsa est, vera est nullus
homo justus est. Si vera est nullus homo justus
<pb n="0801D"/>
est, falsa est omnis homo justus est. Falsa igitur
particulari, falsa erit universalis. Item si negativa
particularis falsa fuerit, quae est, quidam homo justus
non est, falsa erit etiam, nullus homo justus est.
Nam si falsum est quia quidam homo justus non est,
vera est quia omnis homo justus est. Si vera est
haec, falsa est nullus homo justus est; falsa igitur
particulari, falsa erit etiam universalis. Sed non
convertitur, ut si universales falsae sint, falsas necesse
sit esse particulares: nam si universalis, omnis
homo justus est falsa fuerit, non necesse est particularem,
quidam homo justus est, falsam esse. Potest
enim fieri ut si omnis homo justus non fuerit, sit
quidam justus, et item si universalis negativa, nullus
<pb n="0802A"/>
homo justus est, falsa fuerit, non necesse erit quidam
homo non est justus falsam esse. Nam si falsa
est nullus homo justus est, verum est esse aliquos
justos, vera est etiam quae dicit quidam homo justus
non est, quod sint quidam etiam non justi. Repetens
igitur a capite dicat quod in subalternis. Si
universales verae fuerint, verae erunt etiam particulares.
Sed non convertitur. Item si particulares falsae
fuerint, falsae erunt etiam universales, sed non convertitur,
contrariae vero simul esse verae nunquam
possunt. Potest autem fieri ut alias utraeque falsae
sint, alias una vera, altera falsa. Utraeque falsae sunt,
ut si quis dicat, omnis homo grammaticus est, falsa
est, nam non omnis; et nullus homo grammaticus est,
falsa est, nam non nullus; est autem una vera, altera
<pb n="0802B"/>
falsa, ut si quis dicat, omnis homo bipes est, haec
affirmativa vera est; nullus homo bipes est, haec negativa
falsa est. Et item omnis homo quadrupes est,
haec affirmativa falsa est. Nullus homo quadrupes est,
haec negativa vera est. Sunt ergo contrariae aliquoties
utraeque falsae, aliquoties inter se verum falsumque
dividentes; ut utraeque autem verae sint fieri nunquam
potest, subcontrariae vero contraria patiuntur.
Nam falsae nunquam reperiri queunt. Sed alias verae
utraeque sunt, ut est quidam homo grammaticus est,
vera est, et quidam homo grammaticus non est,
etiam haec vera est. Potest enim alius esse grammaticus
et alius non esse. Alias una vera est, altera
falsa. Vera est enim affirmatio, quidam homo bipes
est, falsa est autem negatio, quidam homo bipes non
<pb n="0802C"/>
est. Item falsa est affirmatio, quidam homo quadrupes
est; vera est negatio, quidam homo quadrupes
non est: ut vero utraeque falsae sint fieri nunquam
potest. Restat igitur ut de contrajacentibus dicamus,
quae neque falsae simul aliquando esse possunt neque
verae, sed semper una vera est, altera falsa,
quod facilius liquet, si quis sibi quaecunque fingat
exempla. Res admonet ut quaedam de indefinitis
propositionibus consideremus. Indefinitae etenim propositiones
aequam vim retinent particularibus propositionibus.
Dictum est enim quod si universales
vel affirmativae vel negativae in subalternis propositionibus
essent verae, essent quoque verae particulares.
Nunc vero dicimus quod si universales propositiones
verae fuerint, verae erunt etiam indefinitae.
<pb n="0802D"/>
Nam si vera est omnis homo bipes est, vera est
etiam quidam homo bipes est, vera erit etiam indefinita
quae dicit homo bipes est. Item dictum est
quod si particulares falsae essent, falsae essent etiam
universales, nunc vero dicendum est quod si indefinita
falsa fuerit, falsa erit etiam universalis. Nam
si falsa est quae dicit homo quadrupes est, falsa erit
etiam quae dicit quidam homo quadrupes est et omnis
homo quadrupes est. Atque idem hoc etiam in
negativis convenire videtur. Unde constat quod omnes
indefinitae particularibus propositionibus aequam
vim continent. Rursus dictum est quod subcontrariae,
quae particulares affirmativae et negativae sunt, simul
verae esse possunt, dividere etiam verum falsumque
<pb n="0803A"/>
valent, simul vero falsae esse non posse. Hoc idem
in indefinitis propositionibus exspectandum est. Nam
dividunt inter se verum falsumque, ut si quis dicat
homo bipes est, vera est, homo bipes non est,
falsa est, et item homo quadrupes est, falsa est,
homo quadrupes non est, vera est; verae autem
simul inveniri possunt, ut si quis dicat homo grammaticus
est, si quis hoc dicat de Donato, verum
est. Item homo grammaticus non est, si quis hoc dicat
de Catone, verum est, ut simul falsae sint nunquam
reperiemus. Hinc quoque ostenditur indefinitas
cum particularibus aequali esse potentia. Amplius
quod dictum est, contrajacentes, id est universalem
affirmativam et particularem negativam, et item universalem
negativam et particularem affirmativam, neque
<pb n="0803B"/>
veras simul esse neque falsas, sed inter se dividere
verum falsumque, hoc idem evenit in indefinitis.
Nam universalis affirmativa et indefinita negativa,
vel universalis negativa et indefinita affirmativa,
neque verae simul esse possunt, neque simul
falsae. Dividuntur autem inter se verum falsumque:
nam si dixeris, omnis homo bipes est, vera est, et
si dicas homo bipes non est, falsa est. Item si dixeris
homo quadrupes est, falsa est, si dixeris, nullus
homo quadrupes est, vera est: unde hinc quoque colligere
licet omnes indefinitas potestate et vi aequales
esse particularibus. Sunt etiam quaedam propositiones
quae dividunt quidem et ipsae verum et falsum,
ut Deus fulminat, Deus non fulminat. Sed istae tunc
dividunt inter se verum et falsum, cum idem tempus,
<pb n="0803C"/>
idem subjectum, idem praedicatum sit. Quod autem
dico tale est, si aequivocum subjectum fuerit, non
dividunt verum et falsum. Si quis enim dicat,
Cato se Uticae occidit, et respondeatur, Cato se
Uticae non occidit, utraeque verae sunt. Nam et Cato
Minor se peremit, et Cato Censorius se Uticae non
occidit. Sed hoc idcirco evenit, quod Catonis nomen
aequivoce dicitur, dicitur enim et Major Cato Censorius,
et Minor Uticensis. Item si aequivoca fuerit in
propositione praedicatio, verum inter se affirmatio
negatioque non dividunt. Si quis enim sic dicat, in
nocte lucet, et respondeatur, in nocte non lucet,
fieri potest ut utraeque verae sint. Nam in nocte lucerna
lucere potest, et sol lucere non potest; hoc
ideo evenit quia lucere aequivoce et ad lucernae lumen
<pb n="0803D"/>
et ad solis dicitur. Amplius si aliud et aliud
in subjectis et praedicatis tempus fuerit, verum falsumque
inter se affirmatio negatioque non dividunt.
Nam si quis dicat, Socrates ambulat, et respondeatur,
Socrates non ambulat, possunt utraeque verae
esse, potest enim fieri ut Socrates alio tempore ambulet,
alio tempore non ambulet; sed aut stet aut
sedeat, aut quodlibet aliud: in talibus ergo propositionibus
quales sunt, Socrates ambulat, Socrates non
ambulat, illae inter se verum falsumque dividunt
quae ad idem subjectum, ad idem praedicatum, ad
idem tempus, dicuntur. Sunt etiam aliae quae contradictoriae
vocantur, quae sunt hujusmodi, quoties affirmationem
universalem tollit negatio particularis,
<pb n="0804A"/>
omnis homo justus est, non omnis homo justus est,
et rursus nullus homo justus est, et quidam homo
justus est, in his enim universalis determinatio tollitur,
sed de his alias. Et quoniam dictum est de his
quae eodem ordine participant, dicamus nunc de his
quae ordinis commutatione participant. Harum quoque
propositionum quae ad commutationem ordinis
participant duplex modus est. Est enim per contrapositionem
conversio, ut si dicas, omnis homo animal
est, omne non animal non homo est; simplex
conversio est, ut si dicas, omnis homo risibile, et
convertas, omne risibile homo: sed in illis terminorum
tantum commutatio conversionem facit, in quibus
neque praedicatum subjecto, neque subjectum
praedicato abundat. In hac enim propositione quae
<pb n="0804B"/>
dicit, omnis homo risibile, homo subjectum, risibile
praedicatum, aequam vim habent, et ideo converti
potest ut sit risibile subjectum et homo praedicatum,
et dicatur omne risibile homo. In quibus vero unus
terminus alio abundaverit, converti propositio non
potest. Nam si dicas, omnis homo animal est, vera
est; non tamen potest fieri ut conversa haec propositio
terminis commutatis vera sit: falsum est enim
dicere, omne animal homo est. Sed hoc cur evenit?
quia homine animal abundat. Illa vero conversio,
quae per contrapositionem fit hoc modo fit: quoties
in affirmativa subjectum fuerit, idem mutatum et
factum praedicatum ad negativam particulam ponitur,
ut est omnis homo animal est. Hic homo subjectum
est et ad hoc animal praedicatur. Si vero quis
<pb n="0804C"/>
per contrapositionem convertat, et faciat animal subjectum
hominem praedicatum, et ad hominem particulam
negativam ponat, hoc modo faciet: omne
non animal non homo est, et erit ista conversio,
omnis homo animal est, omne non animal non homo
est; sed de his posterius tractabimus, nunc ad simplices
revertamur. Cum sint igitur quatuor propositiones
quarum duae universales sunt, id est affirmativa
et negativa, duae vero particulares, id est affirmativa
et negativa, particularis affirmativa, et
universalis negativa commutatis terminis sibi ipsa
convertitur. Convertuntur autem illae (ut dictum est)
quoties, commutatis terminis, vel simul verae sunt,
vel simul falsae. Nam si quis dicat, quidam homo
animal est, vera est. Conversio vero ejus quoddam
<pb n="0804D"/>
animal homo est, vera est. Item quidam homo lapis
est, falsa est, quemadmodum et ejus conversio, quidam
lapis homo est, nam et ista falsa est. Est igitur
particularis affirmativa quae commutatis terminis sibi
ipsa convertitur. Idem vero patitur universalis negatio.
Si quis enim dicat, nullus homo lapis est, vera
est, et potest converti nullus lapis homo est, nam et
ista vera est. Item nullus homo rhetor est, falsa est,
et ejus conversio, nullus rhetor homo est, falsa est.
In quatuor igitur his propositionibus duae tantum
contrajacentes sibi ipsae convertuntur, id est particularis
affirmatio et universalis negatio. Aliae vero
duae sibi ipsis non convertuntur. Nam neque universalis
affirmatio, neque particularis negatio sibi ipsi
<pb n="0805A"/>
convertitur. Si quis enim dicat, omnis homo animal est,
vera est. Si quis vero convertat, omne animal homo
est, falsum est. Non igitur sibi ipsi converti potest, quoniam
conversa prioris veritatem non recipit. Neque
vero particularis negatio sibi ipsi convertitur. Nam si
quis dicat, quidam homo grammaticus non est, vera
est; si vero convertat, quidam grammaticus homo
non est, falsa est: omnis enim grammaticus homo
est. Repetendum est igitur a capite quod cum quatuor
propositiones sint, affirmatio universalis, negatio
universalis, affirmatio particularis, negatio particularis,
particularis affirmatio, et universalis negatio
quae contrajacentes sunt, sibi ipsis converti possunt.
Universalis vero affirmatio et particularis negatio,
quae ipsae contrajacentes sunt, nunquam possunt sibi
<pb n="0805B"/>
ipsis converti. Nec hoc nos turbet quod quaedam
affirmationes universales et quaedam particulares
negationes converti possunt. Potest enim dici omnis
homo risibilis est, omne risibile homo est, et utraeque
verae sunt. Et item omnis homo hinnibilis est, falsa
est, et omne hinnibile homo est, et haec quoque falsa
est. Item in particulari negatione, quidam homo non
est lapis, vera est, et quidam lapis non est homo,
vera est. Item quidam homo non est risibile, falsa
est, quoddam risibile homo non est, et haec quoque
falsa est. Ergo videntur posse universales affirmationes
et particulares negationes converti, et convertuntur
quidem, sed non universaliter. Generaliter
autem dico propositiones posse converti, quoties
universaliter, id est in omnibus convertuntur. Istae
<pb n="0805C"/>
autem in duabus solis materiebus converti possunt.
Si quis enim proprium cujuslibet speciei ad ipsam
speciem cujus est proprium velut ad subjectum praedicet,
potest convertere. Nam quia risibile proprium
est homini, si praedices risibile, et subjicias hominem,
ut est omnis homo risibile est, potes iterum
subjicere risibile et hominem praedicare, ut si dicas
omne risibile est homo. In illis vero simul falsae
sunt generalium affirmationum conversiones, in quibus
id quod praedicatur ad subjectum nullo tempore
vere dici potest, ut si quis dicat, omnis homo lapis
est, falsa est. Et iterum, omnis lapis homo est,
falsa est haec, quoniam nullo tempore neque homo
lapis est, neque lapis homo vere praedicabitur. In
particularibus negativis contrarium est; nam aut falsae
<pb n="0805D"/>
sunt, cum proprium subjectum est aut praedicatum,
ut si quis dicat, quidam homo risibile non est, falsum
est. Item quoddam risibile homo non est, et
haec quoque falsa est. In illis verae sunt, quando id
quod affirmando nullo tempore vere praedicari potest
ad subjectum praedicant, ut si dicas, quidam homo
lapis non est, vera est. Iterum quidam lapis homo
non est, vera est. Ergo universales affirmationes tum
sibi convertuntur ut verae sint cum proprium praedicant,
tum sibi convertuntur, ut falsae sint cum id
quod nullo tempore ad subjectum vere dici poterit
praedicatur. Item in particularibus negativis, tum
falsae sunt, cum proprium praedicant, tum verae, cum
id quod nullo tempore vere dici poterit praedicant.
<pb n="0806A"/>
In his ergo solae converti possunt. In aliis vero converti
non possunt. Atque ideo universaliter non convertuntur;
remanet ergo ut in aliis rebus omnibus,
ut superius dictum est, non convertantur. Hoc vero
perspiciendum est, quod particularis affirmatio quae
sibi ipsi convertitur, universali affirmationi, quae sibi
non convertitur, per accidens converti potest. Et
item contrajacens universali affirmationi particularis
negatio, quae sibi ipsi non convertitur, converti potest
per accidens negationi universali, quae sibi ipsi
convertitur. Sed quomodo particularis affirmatio et
universalis negatio sibi ipsis convertantur ostendimus.
Nunc vero quomodo particularis affirmatio
universali affirmationi per accidens, vel quomodo
particularis negatio universali negationi per accidens
<pb n="0806B"/>
convertantur, demonstrandum est. Dictum est superius
quod si vera est universalis affirmatio, vera est
etiam particularis, et sequeretur particularis universalem.
Nam si vera est omnis homo animal est, vera
est etiam quidam homo animal est. Si enim omnis, et
quidam; sed particularis affirmatio sibi ipsi convertitur,
convertitur etiam universali affirmationi. Nam si
omnis homo animal est, et quidam homo animal est.
Sed ista sibi convertitur hoc modo, si dicas, quidam
homo animal est. Potest igitur converti ad omnis homo
animal est universalem affirmationem particularis affirmatio,
quae est quidam homo animal est, et convertitur,
ut si dicas quoddam animal homo est; utraeque
enim verae sunt, et quae dicit, omnis homo animal
est, et quae dicit quoddam animal homo est: per accidens
<pb n="0806C"/>
autem converti dicitur particularis affirmatio
universali affirmationi, quia particularis affirmatio
sibi ipsi principaliter convertitur, secundo vero loco
universali affirmationi convertitur. Restat igitur ut
hoc monstremus, quomodo particularis negatio quae
sibi non convertitur universali negationi quae sibi
convertitur per accidens convertatur, et hic eadem
ratio est. Nam quoniam universalis negatio si vera
est, vera est etiam particularis, universalis vero negatio
sibi ipsa convertitur, potest universali negationi
conversae particularis converti negatio. Age enim
universalem negationem, id est nullus homo hinnibilis
est, convertamus, ut sit nullum hinnibile homo
est. Sed istam propositionem, id est universalem negativam
quae est, nullus homo hinnibilis est, sequitur
<pb n="0806D"/>
particularis negatio quae est, quidam homo non est
hinnibilis. Converte igitur universalem quae est, nullus
homo hinnibilis est, et fac, nullum hinnibile homo
est, converte huic particularem negationem quae est,
quidam homo non est hinnibilis, et fac, quoddam
hinnibile non est homo, utraeque verae sunt. Nam et
nullum hinnibile homo est, quae est universalis conversio
negationis, vera est, et quoddam hinnibile non
est homo, quae conversio particularis negationis est.
Cur autem per accidens converti dicatur, superius
dictum est. Liquet ergo talis per accidens conversio:
quod igitur habet universalis affirmatio, hoc habet
etiam contrajacens particularis negatio, utraeque enim
sibi converti non possunt; quod autem habet universalis
<pb n="0807A"/>
negatio, hoc habet et ei contrajacens affirmatio
particularis, utraeque enim sibi converti
possunt. Junctae ergo quae sibi converti possunt, et
quae sibi converti non possunt, ut quae sibi converti
potest jungatur ei quae sibi converti non potest, et
quae sibi converti non potest jungatur ei quae sibi
converti potest, faciunt per accidens conversiones
quae superius demonstratae sunt. Restat ut de his
conversionibus dicamus quae per contrapositionem
fiunt, et primum earum sit dispositio in descriptione
subjecta, generalis enim affirmationis quae dicit, omnis
<pb n="0808A"/>
homo animal est, conversio per contrapositionem
est quae dicit, omne non animal non homo est. Item
generalis negationis quae dicit, nullus homo animal
est, conversio per contrapositionem est, nullum non
animal non homo est. Item particularis affirmationis
quae dicit, quidam homo animal est, conversio per
contrapositionem est quae dicit, quoddam non animal
non homo est. Item particularis negationis quae dicit,
quidam homo animal non est, conversio per contrapositionem
est quae dicit, quoddam non animal non
homo est, quod demonstrat subjecta descriptio:
<list>
<item>Omnis homo animal est Omne non animal non homo est</item>
<item>Nullus homo animal est Nullum non animal non homo est</item>
<item>Quidam homo animal est Quoddam non animal non homo est</item>
<item>Quidam homo animal non est Quoddam non animal non homo non est</item>
          </list>

<pb n="0807B"/>
His ergo ita positis, quomodo dictum est superius in
simplici terminorum conversione, quod particularis
affirmatio et generalis negatio sibi ipsis converterentur,
generalis vero affirmatio et particularis
negatio sibi ipsis non converterentur, hic in per contrapositionem
conversionibus contra est. Nam generalis
affirmatio per contrapositionem sibi ipsa convertitur,
et particularis negatio sibi ipsi convertitur.
Generalis vero negatio et particularis affirmatio per
contrapositionem sibi non convertuntur. Quod ita
esse his exemplis probabimus. Si enim vera sit affirmatio
generalis quae dicit, omnis homo animal est,
vera erit ejus per contrapositionem conversio quae
dicit, Omne non animal non homo est. Quod enim
animal non fuerit, id homo non erit. Et si falsa fuerit
<pb n="0807C"/>
generalis affirmatio quae dicit, omne animal homo
est, falsa erit etiam ejus per contrapositionem conversio
quae dicit, omnis non homo non animal est,
potest enim fieri ut quod homo non est, animal sit.
Illa enim negat esse animal quod homo non fuerit.
Quod si cum vera est generalis affirmativa, vera est
ejus per contrapositionem conversio, et si cum falsa
est generalis affirmatio, falsa est ejus per contrapositionem
conversio, non est dubium quin generalis
affirmatio possit sibi ipsa converti. Item nunc ostendendum
est quomodo particularis negatio sibi ipsi per
contrapositionem convertitur. Nam si falsa est quae
dicit, quidam homo animal non est, falsa ejus erit
etiam per contrapositionem conversio quae dicit,
quoddam non animal non homo est. Hoc enim videtur
<pb n="0807D"/>
haec propositio dicere, ac si diceret quaedam res
quae animal non est homo est, qui enim dicit, non
homo non est, hominem esse significat quod animal
non sit. Hoc vero aperte falsum est, omnis enim homo
animal est, et si vera fuerit particularis negatio quae
dicit, quoddam animal homo non est, vera erit et
ejus per contrapositionem conversio quae dicit, quidam
non homo non animal non est. Aequale est enim
ac si diceret, res quae homo non est non est non
animal, sed est animal, ut equus et bos homo non est,
et non est non animal. Ergo si cum particularis negatio
falsa est, falsa est etiam ejus per compositionem
conversio, et si cum particularis negatio vera est,
vera est ejus per contrapositionem conversio, non
<pb n="0808B"/>
est dubium quin particularis negatio possit per contrapositionem
sibi ipsa converti. Nunc quoniam
ostensum generalem affirmativam et particularem negativam
per contrapositionem sibi posse converti,
ostendamus generalem negativam et particularem
affirmativam per contrapositionem sibi non posse
converti. Et prius de generali negatione dicendum
est. Nam si generalis negatio vera est, non
necesse erit per contrapositionem sibi conversam
veram esse. Sed si falsa fuerit et per contrapositionem
sibi conversam falsam esse necesse est.
Nam si falsa est quae dicit, nullus homo animal est,
falsa erit fortasse ejus per contrapositionem conversio,
quae dicit, nullum non animal non homo est.
Aequale est enim ac si dicat, nulla res est quae nor
<pb n="0808C"/>
sit animal et sit non homo, quod est omnis res quae
animam non habet homo est, quod aperte falsum est.
Item si vera fuerit generalis negatio, falsa erit ejus
per contrapositionem conversio. Nam si vera est quae
dicit, nullus homo est lapis, falsa erit ejus per contrapositionem
conversio quae dicit, nullus non lapis
non homo est. Aequale est enim ac si dicat, nulla res
est quae cum non sit lapis non homo sit, quod est
omnis res quaecunque lapis non fuerit homo est, quod
falsum est. Innumerabilia enim invenies, quae non
sunt lapides, et non homines non sunt; ergo quoniam
si generalis negatio falsa fuerit, falsa est ejus per contrapositionem
conversio, vel si eadem vera fuerit,
falsa erit ejus per contrapositionem conversio, non
est dubium generalem negationem sibi non posse
<pb n="0808D"/>
converti, quod enim in aliquo fallit, generaliter colligi
non potest. Restat igitur ut id quod reliquum est monstremus,
particularem affirmationem per contrapositionem
sibi non posse converti. Cum enim fuerit
particularis affirmatio vera, vera erit ejus etiam per
contrapositionem conversio. Nam si vera est quae
dicit, quidam homo animal est, vera est ejus per
contrapositionem conversio, quoddam non animal
non homo est. Aequale est enim ac si dicat quaedam
res quae animam non habet homo non est, quod verum
est. Lapis enim animam non habet, et tamen
homo non est. Item si particularis affirmatio quae
dicit, quidam lapis homo est, falsa est, vera erit ejus
per contrapositionem conversio quae dicit, quidam
<pb n="0809A"/>
non homo non lapis est. Aequale est enim ac si diceret,
quaedam res quae homo non fuerit lapis non
est, quod verum est. Equus enim homo non est, et
tamen lapis non est. Ergo si cum in quibusdam particularis
affirmatio vera fuerit, vera erit ejus per
contrapositionem conversio, et si cum in quibusdam
falsa fuerit particularis affirmatio, vera erit ejus per
contrapositionem conversio, non est dubium particulares
affirmationes per contrapositionem sibi non
posse converti. Generalis enim negatio et particularis
affirmatio, quae contrajacentes sunt, in per contrapositionem
conversionibus contraria patiuntur. Nam
in generalibus negativis sive generales negativae verae
fuerint sive falsae, per contrapositionem conversiones
semper falsae sunt; in particularibus autem affirmativis,
sive particularis affirmatio vera fuerit sive
<pb n="0809B"/>
falsa, ejus per contrapositionem conversio vera est.
<pb n="0810A"/>
Repetendum est igitur a superioribus et confirmandum
quod in simplicibus terminorum conversionibus
particularis affirmatio et generalis negatio sibi converti
possunt. Generales vero affirmatio et particularis
negatio sibi converti non possunt. In his vero
conversionibus quae per contrapositionem fiunt, contra
est; nam generalis affirmatio et particularis negatio
per contrapositionem sibi ipsis converti possunt,
generalis vero negatio, et particularis affirmatio per
contrapositionem sibi ipsis converti non possunt, et
generalis negatio et particularis affirmatio quae sunt
contrajacentes in veri falsique distantia (ut demonstratum
est), sibi ipsis invicem contraria patiuntur.
Haec de Categoricorum Syllogismorum categoricis
propositionibus dicta sufficiant. Si qua vero in his
<pb n="0810B"/>
praetermissa sunt, in Perihermenias Aristotelis commentario
diligentius subtiliusque tractata sunt.
</p>
      </div1>

<div1>
        <head>LIBER SECUNDUS.</head>

<pb n="0809"/>
<p>Superioris series voluminis quod ad Categoricorum
Syllogismorum propositiones attinebat explicuit.
Nunc autem, quantum introductionis patitur temperamentum,
de ipsa Categoricorum Syllogismorum
ratione tractabitur; et quoniam omnium compositorum
firmitudo vel vitium, aut in his maxime reperitur
ex quibus est compositum, aut penes bonam
malamve compositionem ejus laus vituperatioque
tenetur: namque domus si sit fortibus lapidibus debilibusve
<pb n="0809C"/>
constructa, ipsa quoque est fortis aut debilis;
porro autem si artificis compositionem aequabilem
solertemque fuerit nacta, ipsa quoque constructio,
merito stabilitatis erit laudabile fundamentum;
si vero insolertior compositio fiat, tota quoque quamvis
ex bonis ordinata lapidibus, nulla sese gerens
fabrica stabilitate nutabit; nos quoque hanc eamdem
imaginem secuti, prius de his quibus ipse syllogismus
constat, id est propositionibus explicuimus.
Nunc vero de ipsa inter se syllogismorum conjunctione
compositioneque tractabimus. Illud vero meminisse
debebis, introducendis hic me praestitisse
docendis, non introductis. Et prius quid sit esse in
omni vel non esse, paucis ostendam. Si qua enim
res alterius generis fuerit, omnem intra se speciem
<pb n="0809D"/>
continebit, et in toto species genere illa esse dicetur.
Sit enim genus animal, homo vero species.
Homo ergo quoniam minus est quam animal, in toto
animali esse dicetur. Omnis enim homo animal est.
Si quis ergo sic dicat aliquam rem de omni alia re
praedicari, conversa vice nihil interest. Nam sicut
in toto animali homo est, sic etiam animal de omni
homine praedicatur. In toto vero non esse est, quoties
alia res ab alia re omni disjuncta est: ut si dicas, animal
in nullo lapide est, nullum enim animal lapis
est; et si dicas, animal de nullo lapide praedicatur,
de nullo enim lapide animal dicitur. Diffinimus ergo
in toto esse, vel in toto non esse sic: in toto esse,
vel de omni praedicari dicitur, quoties non potest
<pb n="0810B"/>
inveniri aliquid subjecti ad quod illud quod praedicatur
dici non possit. Namque nihil hominis invenitur
ad quod animal dici non possit. In toto vero non
esse, vel de nullo praedicari dicitur, quoties nihil
subjecti poterit inveniri ad quod illud quod praedicatur
dici possit. Nihil enim lapidis inveniri potest
de quo possit animal praedicari. Illud sane notandum
est, quod esse in toto versa vice dicitur. Nam si aliquid
de omni aliquo praedicatur, illud de quo illud
<pb n="0810C"/>
praedicatur in toto illo esse dicitur quod praedicatur,
ut animal de omni homine dicitur. Homo vero in
toto est, id est velut quaedam pars intra totum animal
latet. Et si quid in alio omni fuerit, in eo toto
res illa de qua superius dicebatur esse dicitur, ut
idem animal cum in omni sit homine, et de eo omni
praedicetur, homo in toto est animali. His igitur ita
positis, quotiescunque ita dicimus, ut litteras pro
terminis disponamus, pro brevitate hoc et compendio
facimus, id quod per litteras demonstrare volumus
universaliter demonstramus. Nam fortasse in
terminis aliquibus falsum ingerendum necesse sit.
In litteris vero nunquam fallimur, quoniam ad hoc
utimur litteris quasi terminos poneremus. In litteris
vero ipsis, nisi terminorum conjunctio per se firma
<pb n="0810D"/>
valensque fuerit, ulla neque veritas, neque falsitas
reperietur. Quoties igitur aliud de alio omni
praedicari volumus ostendere, sic ponimus. Sit primus
terminus <hi>a,</hi> secundus <hi>b,</hi> et praedicetur <hi>a</hi> de
omni <hi>b.</hi> Hoc autem ita accipito tanquam si posuerimus <hi>a</hi> 
 animal, <hi>b</hi> hominem. Eodem modo et de negativis.
Nam si dicamus, <hi>a</hi> de nullo <hi>b</hi> praedicatur,
tale est ac si dicamus, <hi>a,</hi> quod est animal, de nullo
lapide praedicatur, quod est <hi>b,</hi> et alia quaecunque eis
fuerint consimilia. Omnis autem syllogismus simplex
tribus terminis demonstratur atque concluditur.
Sed prius ipsorum syllogismorum figuras aspiciamus,
post vero de modis ordinibusque eorum tractabimus.
Tribus igitur terminis ita positis, ut prope se et sibi
<pb n="0811A"/>
connexi sint, tres non ultra fieri complexiones necesse
est hoc modo: sit enim <hi>a,</hi> sit <hi>b,</hi> sit <hi>c;</hi> aut enim <hi>a</hi> 
 de <hi>b</hi> praedicabitur, et <hi>b</hi> de <hi>c,</hi> aut certe <hi>a</hi> et de <hi>b</hi> 
praedicabitur et de <hi>c,</hi> vel iisdem ipsis <hi>a</hi> et <hi>b c</hi> terminus
videbitur esse subjectus. Sit enim <hi>a</hi> bonum,
sit <hi>b</hi> justum, sit <hi>c</hi> virtus, aut enim <hi>a,</hi> id est bonum
erit in omni <hi>b,</hi> id est justo, et dicetur, omne justum
bonum est, et item <hi>b</hi> justum in omni <hi>c,</hi> id est virtute,
et dicetur, omnis virtus justa est. Et erunt
hujusmodi propositiones: omne justum bonum est,
et omnis virtus justa est, aut <hi>a,</hi> id est bonum, de <hi>b,</hi> 
quod justum est, et de <hi>c,</hi> quod virtus est, praedicabitur,
ut sit omne justum bonum est, omnis virtus
bona est, aut certe <hi>a</hi> bonum, <hi>b</hi> justo, et <hi>c</hi> virtuti
subjacebit, ut dicatur, omne bonum justum est, et
<pb n="0811B"/>
omne bonum virtus est. In hac enim complexione <hi>b</hi> 
 et <hi>c</hi> de solo <hi>a</hi> termino praedicantur. Ubi vero <hi>a</hi> de
omni <hi>b</hi> termino, et <hi>b</hi> item praedicatur de omni <hi>c.</hi> 
Hanc figuram voco primam quae diffinitur sic: Prima
figura est in qua is qui subjectus est de alio praedicatur.
Namque <hi>b,</hi> quod <hi>a</hi> termino subjectum est, ad <hi>c</hi> 
 item terminum praedicatur. Extremitates vero dico
hujus figurae quod praedicatur et quod subjectum
est, id est <hi>a c.</hi> Namque <hi>a</hi> praedicatur de <hi>b</hi> termino, <hi>c</hi> 
 vero terminus <hi>b</hi> termino subjacet. Medium autem
illud voco quod alii subjacet, et de alio praedicatur,
id est <hi>b.</hi> Nam <hi>b</hi> terminus <hi>a</hi> termino subjacet, de <hi>c</hi> 
vero termino praedicatur. Major vero extremitas est,
quae prima praedicatur, id est <hi>a.</hi> Namque idem <hi>a</hi> de <hi>b</hi> 
 termino praedicatur. Minor vero quae medio termino
<pb n="0811C"/>
subjicitur, id est <hi>c,</hi> namque <hi>c</hi> terminus medio
termino, id est <hi>b,</hi> subjectus est; de eo enim <hi>b</hi> medius
terminus dicitur. Major vero terminus <hi>a</hi> vocatus
est, id est qui praedicatur, quoniam omne praedicatum
ab eo de quo praedicatur majus est. Et in
conclusione, sicut in prima propositione, semper <hi>a</hi> 
terminus praedicatur, <hi>a</hi> enim bonum praedicatur de <hi>b</hi> 
 justo, et dicitur, omne justum bonum est, <hi>b</hi> vero
medius terminus praedicatur de <hi>c,</hi> et dicitur, omnis
virtus justa est. Ex his igitur concluditur in syllogismo,
omnis virtus bonum est, et <hi>a</hi> bonum nominabitur
de <hi>c</hi> virtute, atque ideo major <hi>a</hi> nobis extremitas
appellatur. Id vero meminisse debemus,
quod ea quae paria sunt retorqueri possunt, et ad se
invicem praedicari, et sicut id quod praedicatur in eo
<pb n="0811D"/>
quod subjectum est, omni est, ita rursus conversum
quod fuerit subjectum, in eo quod antea praedicabatur
omni erit. Nam si <hi>f</hi> et <hi>g</hi> duo termini ita sibi sint
aequales, ut neuter neutro major sit, cum praedicaveris <hi>f</hi> 
 de omni <hi>g,</hi> erit <hi>f</hi> terminus in omni <hi>g</hi> termino. Si vero
convertas et praedices <hi>g</hi> terminum de <hi>f</hi> termino, erit
iterum <hi>g</hi> terminus in omni <hi>f</hi> termino. Sit enim <hi>f</hi> risibile, <hi>g</hi> 
 homo. Ergo si praedices <hi>f</hi> risibile, et <hi>g</hi> hominem subjicias, <hi>f</hi> 
 risibile in omni <hi>g</hi> invenitur. Omnis enim homo
risibilis est. Si vero praedices <hi>g</hi> hominem ad <hi>f</hi> risibile, <hi>g</hi> 
 homo in omni <hi>f</hi> risibile reperitur. Omne
enim risibile homo est. Quid autem termini sint, vel
quid praedicatio, aut subjectio, priori de propositionibus
libro satis dictum est. Sed ne forte erremus
<pb n="0812A"/>
quod videtur universalis affirmatio conversa. Nam
de hoc quoque superius dictum est. Modo vero hoc
solum monstrare volumus, quod quae sunt in toto
paria sola convertantur. Hoc tamen prodest ad ostensionem
syllogismorum quae fit in circulo, quam
in Analyticis diximus. Ac de prima Syllogismorum
Categoricorum figura expeditum est. Secunda vero
figura est quoties <hi>a</hi> terminus de utrisque <hi>b</hi> et <hi>c</hi> terminis
praedicatur hoc modo: Si enim dicas <hi>a</hi> bonum
de omni <hi>b</hi> justo, ut sit hoc modo propositio, omne
justum bonum est, et inde <hi>a</hi> bonum de omni <hi>c</hi> virtute,
ut dicas, omnis virtus bonum est, solum <hi>a</hi> de
utrisque <hi>b</hi> et <hi>c</hi> terminis praedicasti, et erit haec secunda
figura. Medius autem terminus in hac figura
erit qui de utrisque praedicatur, id est <hi>a.</hi> Extremitates
<pb n="0812B"/>
vero ea quae subjecta sunt, id est <hi>b</hi> et <hi>c.</hi> Major
vero extremitas est de qua primo <hi>a</hi> terminus appellatur,
id est <hi>b</hi> justum; vel si ad <hi>c</hi> primo praedicabitur, <hi>c</hi> 
 terminus major extremitas invenitur. Idcirco
quod ea extremitas de qua medius terminus primo
praedicatur, in conclusione ipsa quoque praedicabitur,
ut posterius demonstrandum est. Minor vero
extremitas erit, ad quod medius terminus posterius
praedicabitur. Tertia vero figura est, quoties <hi>a</hi> et <hi>b</hi> 
termini de uno <hi>c</hi> praedicantur. Si quis enim praedicet <hi>a,</hi> 
 id est bonum, de <hi>c,</hi> id est virtute, ut sit hujusmodi
propositio, omnis virtus bonum est; item <hi>b</hi> 
praedicetur de <hi>c,</hi> ut sit, omnis virtus justum est, tertiam
figuram facit. In hac vero figura medius terminus
erit qui utrisque subjectus est, id est <hi>c.</hi> Namque
<pb n="0812C"/>
de <hi>c</hi> termino <hi>a</hi> et <hi>b</hi> termini praedicantur. Major vero
extremitas est quae primo praedicatur, id est <hi>a;</hi> minor
vero quae postea, id est <hi>b;</hi> vel si quem libuerit <hi>b</hi> 
 prius, <hi>a</hi> posterius praedicare secundum priorem
posterioremque praedicationem, major minorve extremitas
invenietur, et hic quoque major extremitas
in conclusionibus, sicut in superioribus aliis figuris,
de minore praedicatur. Expeditis igitur tribus syllogismorum
figuris, dicendum est quia perfectus syllogismus
est cui ad integram probatamque conclusionem
ex superius sumptis et propositis nihil deest.
Sed modo atque ordine facta conclusio nihil dehabens,
per ea quae antea proposuit terminatur. Imperfectus
vero syllogismus est cui nihil aeque ad
perfectionem deest, verumtamen in his quae in propositionibus
<pb n="0812D"/>
sumpta sunt aliqua desunt, cur ita esse
videtur. Sed et hae diffinitiones omnes posterius
liquebunt. Nunc autem unde hae figurae nascantur
breviter explicandum est. Quoniam unde nascuntur,
in eadem iterum resolvuntur. Sed secunda et tertia
figura de prima figura nasci et procreari videntur.
Sit enim <hi>a</hi> terminus in omni <hi>b</hi> termino, et de omni
eo praedicetur, <hi>b</hi> vero terminus de omni <hi>c</hi> termino
praedicatur. Haec, ut dictum est, prima syllogismorum
figura est. Si quis igitur majorem extremitatem
propositionemque convertat, et quod fuerat antea
praedicatum faciat esse subjectum, secundam faciet
figuram. Nam quemadmodum <hi>a</hi> terminus praedicatur
de <hi>b</hi> termino, ita <hi>b</hi> de <hi>c.</hi> Si ergo convertatur, et fiat
<pb n="0813A"/>
ut <hi>b</hi> terminus de <hi>a</hi> termino praedicetur, invenitur <hi>b</hi> 
terminus qui antea medius fuerat, et <hi>a</hi> termino subjectus,
de <hi>c</hi> vero termino praedicatur ad utrosque
terminos praedicativus. Age enim quoniam <hi>a</hi> bonum
de <hi>b</hi> justo praedicabatur, <hi>b</hi> vero justum de <hi>c</hi> virtute
praedicabatur, erat propositio: omne justum bonum
est, omnis virtus justa est, manente propositione
quae est, omnis virtus justa est, prima propositio,
id est omne justum bonum est, contravertatur, et
fiat, omne bonum justum est. Inveniuntur igitur propositiones
sic, omne bonum justum est, omnis virtus
justa est, et justum, id est <hi>b</hi> de <hi>a</hi> et <hi>c</hi> terminis praedicabitur.
Conversa igitur majore prioris figurae extremitate,
secunda syllogismorum figura procreatur.
Tertia vero figura nascitur, minori propositione conversa.
<pb n="0813B"/>
Nam si <hi>a</hi> bonum praedicatur de <hi>b</hi> justo, ut
dicatur, omne justum bonum est, <hi>b</hi> vero justum
praedicatur de <hi>c</hi> virtute, ut dicatur, omnis virtus
justa est, si, priore propositione manente, id est,
omne justum bonum est, secunda quae est, omnis
virtus justa est, convertatur, et fiat, omne justum
virtus est, invenietur omnes propositiones sic: omne
justum bonum est, omne justum virtus est, et de <hi>b</hi> 
 justo <hi>a</hi> et <hi>c</hi> termini praedicantur, et fit tertiae figurae
connexio. Conversis igitur primis posterisque extremitatibus
primae figurae, tertia vel secunda figura
nascuntur. At vero unaquaeque harum trium figurarum
habet sub se plures syllogismorum modos, ut
modi sub figuris ita sint ut sunt species sub suis
generibus. Habet enim prima figura sub se, Aristotele
<pb n="0813C"/>
auctore, modos quatuor; sed Theophrastus
vel Eudemus super hos quatuor quinque alios modos
addunt, Aristotele dante principium in secundo
priorum Analyticorum volumine, quod melius postmodum
explicabitur. Secunda vero figura habet sub
se quatuor modos; tertia vero, auctore Aristotele,
sex; addunt etiam alii unum, sicut ipse Porphyrius,
superiores scilicet sequens. Et quoniam (ut superiore
libro dictum est) aliae propositiones affirmativae
sunt, aliae negativae, et earum aliae universales, aliae
vero particulares, secundum eas ipsas, propositiones
syllogismorum conclusionesque junguntur. Namque
primae figurae primus modus est qui fit ex duabus
universalibus affirmativis, universalem colligens affirmativam.
Si enim <hi>a</hi> terminus fuerit in omni <hi>b</hi> termino,
<pb n="0813D"/>
et si <hi>b</hi> terminus de omni <hi>c</hi> termino fuerit praedicatus, <hi>a</hi> 
 terminus de omni <hi>c</hi> termino praedicabitur.
Namque <hi>a</hi> bonum si praedicetur de omni <hi>b</hi> justo, ut
sit, omne justum bonum est, <hi>b</hi> vero justum, si de <hi>c</hi> 
praedicetur virtute, ut sit, omnis virtus justum est,
necessario concluditur extremitatibus ad se invicem
praedicatis, id est <hi>a</hi> et <hi>c,</hi> ut sit omnis virtus bonum
est. Sunt igitur hujusmodi propositiones atque conclusio?
Si <hi>a</hi> in omni <hi>b</hi> fuerit, et <hi>b</hi> in omni <hi>c</hi> fuerit, <hi>a</hi> 
terminus de omni <hi>c</hi> praedicabitur, id est, omne justum
bonum est, omnis virtus justa est; et conclusio,
omnis igitur virtus bonum est, et hic primae figurae
primus modus est. Secundus vero modus primae figurae
est, quoties ex prima universali negativa et
<pb n="0814A"/>
secunda universali affirmativa conclusio universali
negatione colligitur. Si enim sit <hi>a</hi> malum, <hi>b</hi> bonum, <hi>c</hi> 
 justum, <hi>a</hi> terminus de nullo <hi>b</hi> termino praedicabitur.
Nullum enim bonum malum est, <hi>b</hi> vero terminus
de omni <hi>c</hi> termino praedicabitur; omne enim
justum bonum est. Quare colligitur, nullum justum
malum est, ut est hoc modo: Si <hi>a</hi> terminus de nullo <hi>b</hi> 
 termino praedicatur, <hi>b</hi> vero terminus de omni <hi>c</hi> 
fuerit praedicatus, <hi>a</hi> terminus de nullo <hi>c</hi> praedicabitur,
ut est, nullum bonum malum est, omne justum
bonum est; nullum igitur justum malum est. Tertius
vero modus primae figurae est, quoties ex universali
affirmativa, et particulari affirmativa, particularis
affirmativa colligitur. Nam si <hi>a</hi> virtus de omni <hi>b,</hi> id
est bono, praedicetur, et <hi>b</hi> bonum de quodam <hi>c,</hi> id
<pb n="0814B"/>
est justo, fuerit praedicatum particulariter, erit quoque
conclusio particularis, hoc modo, ut <hi>a</hi> virtus de
quodam <hi>c</hi> justo particulariter praedicetur. Si igitur
fuerit <hi>a</hi> terminus in omni <hi>b,</hi> et <hi>b</hi> terminus in aliquo <hi>c</hi> 
 particulariter, erit <hi>a</hi> terminus in aliquo <hi>c</hi> particulariter,
ut sit:</p>
<p>Omne bonum virtus est.</p>
<p>Quoddam justum bonum est.</p>
<p>Quoddam igitur justum virtus est.</p>
<p>Quartus modus primae figurae est talis, quoties ex
universali negatione et particulari affirmatione particularis
negativa colligitur. Nam si <hi>a</hi> terminus de
nullo <hi>b</hi> termino praedicetur, <hi>b</hi> vero terminus de quodam <hi>c</hi> 
 termino praedicetur, <hi>a</hi> terminus de quodam <hi>c</hi> 
 termino non praedicabitur, quod monstrat
<pb n="0814C"/>
subjecta descriptio. Nam sunt hujusmodi propositiones:</p>
<p>Nullum bonum malum est.</p>
<p>Quoddam justum bonum est.</p>
<p>Quoddam igitur justum malum non est.</p>
<p>Hos ergo quatuor in prima figura modos in Analyticis
suis Aristoteles posuit. Caeteros vero quinque
modos Theophrastus et Eudemus addiderunt, quibus
Porphyrius, gravissimae vir auctoritatis, visus est
consensis e, qui sunt hujusmodi. Nam quoniam particularis
affirmativa sibi ipsi convertitur, quisquis
ostenderit in conclusione <hi>a</hi> terminum de quodam <hi>c</hi> 
termino particulariter praedicari, in eadem ipsa conclusione
monstravit quod <hi>c</hi> terminus de <hi>a</hi> termino
rursus particulariter praedicetur. Nam si sibi particularis
<pb n="0814D"/>
propositio in conclusione convertitur, si <hi>a</hi> 
terminus in quodam <hi>c</hi> termino fuerit, <hi>c</hi> terminus de
quodam <hi>a</hi> termino praedicabitur. Item quisquis universalem
negativam in conclusione probaverit, necesse
est eum ipsius quoque conversionem in eadem
conclusione probasse. Universalis enim negatio semper
sibi convertitur. Nam si quis probavit quod <hi>a</hi> 
terminus de nullo <hi>c</hi> termino praedicetur, non est dubium
quin in hac conclusione illud quoque probatum
sit, quod <hi>c</hi> terminus de nullo <hi>a</hi> termino praedicetur.
Semper enim, ut dictum est, universalis negativa
sibi ipsi convertitur. Universalis quoque affirmativa
duplici conclusione continetur; nam quisquis ostendit <hi>a</hi> 
 terminum de omni <hi>c</hi> termino praedicari, illud
<pb n="0815A"/>
quoque ostendit quod <hi>c</hi> terminus de quodam <hi>a</hi> termino
particulariter praedicetur. Si quis enim probaverit
animal de omni homine praedicari, ita dicens,
omnis homo animal est, illud quoque necessario
monstravit particulariter, quoniam quoddam animal
homo est. Ita semper universalis negatio, et universalis
affirmatio, vel particularis affirmativa dupliciter
concluduntur. Aliae enim sibi ipsis convertuntur,
quae particularis est particulariter, quae universalis
universaliter. Alia vero, cum ipsa universalis affirmativa
sit, particulariter sibi ipsi convertitur. Particularis
autem negatio nunquam sibi ipsi convertitur,
atque ideo simplicem in se retinet conclusionem.
Hoc autem quod nuper diximus, in secundo
priorum Analyticorum libro ab Aristotele monstratur,
<pb n="0815B"/>
quod scilicet Theophrastus et Eudemus principium
capientes ad alios in prima figura syllogismos adjiciendos
animum adjecere, qui sunt hujusmodi qui <foreign xml:lang="greek">κατὰ ἀνάκλασιν</foreign>
 vocantur, id est per refractionem
quamdam conversionemque propositionis. Et est
quintus modus ex duabus universalibus affirmationibus,
particulareme olligens affirmativam hoc modo:
Si <hi>a</hi> fuerit in omni <hi>b,</hi> et <hi>b</hi> fuerit in omni <hi>c,</hi> posset
equidem concludi quod <hi>a</hi> terminus esset in omni <hi>c</hi> 
termino. Sed quoniam ista universalis propositio, ut
dictum est, particulariter convertitur, praetermisso
eo quod <hi>a</hi> terminus de omni <hi>c</hi> termino praedicatur,
conclusio esse dicitur quod <hi>c</hi> terminus de quodam <hi>a</hi> 
 termino praedicatur, quod hoc exemplo monstrandum
est. Si enim sint propositiones sic, omne justum
<pb n="0815C"/>
bonum est, omnis virtus justa est, posset concludi
equidem quoniam omnis virtus bonum est. Sed quoniam
ita propositio sibi convertitur, ut sit, quoddam
bonum virtus est particulariter, particularis syllogismus
conclusioque colligitur ex duabus universalibus
affirmativis. Ejus vero forma talis est, <hi>a</hi> terminus
in omni <hi>b, b</hi> terminus in omni <hi>c,</hi> igitur <hi>c</hi> 
terminus in quodam <hi>a,</hi> ut est:</p>
<p>Omne justum bonum est.</p>
<p>Omnis virtus justa est.</p>
<p>Quoddam bonum justus est.</p>
<p>Per conversionem refractionemque dicitur, quoniam
quod universaliter colligebatur conversum, particulariter
collectum est. Sextus modus est primae figurae
qui fit ex universali negativa et universali affirmativa
<pb n="0815D"/>
universalem conclusionem per conversionem
colligens. Nam si <hi>a</hi> terminus in nullo <hi>b</hi> fuerit, <hi>b</hi> vero
terminus in omni <hi>c</hi> termino fuerit, posset equidem
colligi quoniam <hi>a</hi> terminus in nullo <hi>c</hi> termino est;
sed quoniam universalis negativa convertitur, dicimus
quoniam <hi>c</hi> terminus in nullo <hi>a</hi> termino est, ut
sit hoc modo:</p>
<p>Nullum bonum malum est,</p>
<p>Omne justum bonum est, posset colligi:</p>
<p>Nullum justum malum est; sed ex his per
conversionem colligimus:</p>
<p>Nullum malum justum est.</p>
<p>Septimus modus primae figurae est, qui ex universali
affirmativa et particulari affirmativa per conversionem
<pb n="0816A"/>
particularem colligit affirmativam. Si enim fuerit <hi>a</hi> 
 terminus in omni <hi>b,</hi> et <hi>b</hi> terminus de quodam <hi>c</hi> 
 termino praedicetur, potest <hi>a</hi> terminus de quodam <hi>c</hi> 
 termino praedicari. Sed quoniam particularis affirmatio
sibi ipsi convertitur, per conversionem fit conclusio,
et dicitur <hi>c</hi> terminus de quodam <hi>a</hi> termino
praedicari, ut sit sic: omne bonum virtus est, quoddam
justum bonum est. Posset equidem concludi,
quoniam quoddam justum virtus est, sed quia particularis
affirmatio convertitur, dicimus quoniam
quaedam virtus justa est. Octavus modus primae figurae
est, quoties ex universali affirmatione et universali
negatione particulariter colligitur. Si enim <hi>a</hi> 
terminus de omni <hi>b</hi> termino praedicatus fuerit, <hi>b</hi> vero
terminus de nullo <hi>c</hi> termino praedicetur, non posset
<pb n="0816B"/>
colligi quoniam <hi>a</hi> terminus de nullo <hi>c</hi> termino praedicatur.
Cur autem non possit, in resolutoriis dictum
est. Sed quoniam universalis negativa sibi ipsa convertitur,
potest dici et converti, quoniam <hi>c</hi> terminus
de nullo <hi>b</hi> termino praedicatur, <hi>b</hi> vero terminus de
quodam <hi>a</hi> termino dicitur, quoniam universalis affirmativa
particulariter sibi ipsa convertitur; quare <hi>c</hi> 
 terminus de quodam <hi>a</hi> termino non praedicabitur,
ut sit sic: omne bonum justum est, nullum malum
bonum est, non posset colligi, quoniam nullum malum
justum est, sed convertitur sic:</p>
<p>Nullum bonum malum est.</p>
<p>Quoddam justum bonum est.</p>
<p>Quoddam igitur justum malum non est.</p>
<p>Nonus modus primae figurae est, qui ex particulari
<pb n="0816C"/>
affirmativa et universali negativa particularem colligit
negativam per conversionem. Si enim <hi>a</hi> terminus
de quodam <hi>b</hi> termino, <hi>b</hi> vero terminus de nullo <hi>c</hi> 
 termino praedicetur, non potest quidem dici quoniam <hi>a</hi> 
 terminus de quodam <hi>c</hi> termino non praedicabitur.
Cur autem non possit, hoc quoque in resolutoriis
diximus; sed quoniam universalis negatio converti
potest, dicetur quoniam <hi>c</hi> terminus de nullo <hi>b</hi> 
termino praedicatur, et <hi>b</hi> terminus de quodam <hi>a</hi> praedicatur; <hi>c</hi> 
 igitur terminus de quodam <hi>a</hi> non praedicabitur
ut sit sic:</p>
<p>Quoddam bonum justum est.</p>
<p>Nullum malum bonum est.</p>
<p>Quoddam igitur justum malum non est.</p>
<p>Expeditis, igitur novem primae figurae modis ad secundae
<pb n="0816D"/>
figurae quatuor modos veniamus. Illud tantum
constet, quod quemadmodum in prima figura per
novem supradictos modos et affirmatio universalis,
et negatio universalis, et affirmatio particularis, et
negatio particularis, in conclusione colligitur, in secunda
figura affirmativam neque generalem neque
particularem posse colligi, sed tantum vel particulariter,
vel universaliter solas colligi negativas. Est
autem secundae figurae primus modus hic, quoties ex
universali negatione, et universali affirmatione, universalis
negativa colligitur. Si enim <hi>a</hi> terminus de
nullo <hi>b</hi> termino et de omni <hi>c</hi> termino praedicetur, <hi>b</hi> 
terminus de nullo <hi>c</hi> termino praedicabitur. Sit enim <hi>a</hi> bonum,
sit <hi>b</hi> malum, <hi>c</hi> justum. Si quis igitur sic dicat:</p>
<p>
          <pb n="0817A"/>Nullum malum bonum est.</p>
<p>Omne justum bonum est, concludit:</p>
<p>Nullum justum malum est.</p>
<p>Liquet igitur majorem extremitatem de minore in
conclusione praedicari. Sed omnes secundae figurae
syllogismi quamvis veri sint, verum tamen ex seipsis
non probatur, sed ex primae figurae modis implentur.
Namque si <hi>a</hi> terminus de nullo <hi>b</hi> termino praedicetur,
et in omni <hi>c</hi> termino sit, nondum probatum
est quoniam omnino <hi>b</hi> terminus de nullo <hi>c</hi> termino
praedicetur. Sed si quis ex isto secundae figurae primo
modo primae figurae secundum modum faciat, per
conversionem totus syllogismus conclusioque probata
est. Si quis enim in hoc syllogismo qui est <hi>a</hi> terminus
in nullo <hi>b,</hi> et idem <hi>a</hi> terminus de omni <hi>c</hi> praedicetur,
<pb n="0817B"/>
et <hi>a b</hi> propositionem convertat, ut faciat esse <hi>b a,</hi> 
 nam omnis universalis negativa convertitur; si
quis igitur dicat quoniam <hi>a</hi> terminus de nullo <hi>b</hi> termino
praedicatur, et <hi>b</hi> igitur de nullo <hi>a</hi> termino praedicabitur,
sed <hi>a</hi> terminus de omni <hi>c</hi> termino praedicabitur.
Fit igitur primae figurae secundus modus ex
universali negativa et universali affirmativa universalem
colligens negativam, ut sit conclusio. De
nullo igitur <hi>c</hi> termino <hi>b</hi> praedicabitur. His igitur conversionibus
omnis secundae et tertiae figurae syllogismus
conclusioque colligitur et probatur. Atque
ideo quoniam ex seipsis non sunt probati nisi ex
superioribus comprobentur, id est, primae figurae
modis, quicunque in secunda vel tertia figura inventus
fuerit, imperfectus vocatur syllogismus. Secundus
<pb n="0817C"/>
vero modus secundae figurae est quoties ex
universali affirmativa et universali negativa commutatis
ordinibus universalibus rursus negativa concluditur.
Si enim <hi>a</hi> terminus in omni <hi>b</hi> termino fuerit,
et de nullo <hi>c</hi> termino praedicetur, <hi>b</hi> terminus de
nullo <hi>c</hi> termino praedicabitur. Sit enim <hi>a</hi> bonum, <hi>b</hi> 
justum, <hi>c</hi> malum. Si quis igitur sic dicat:</p>
<p>Omne justum bonum est,</p>
<p>Nullum malum bonum est, concludit:</p>
<p>Nullum igitur malum justum est.</p>
<p>Sed haec complexio conjunctioque propositionum
duplicem conversionem habet. Ostenditur enim de
secundo primae figurae modo sic. Nam si <hi>a</hi> terminus
in omni <hi>b</hi> termino est, et de nullo <hi>c</hi> termino praedicatur,
hic universalis negativa convertitur. Erit igitur
<pb n="0817D"/>
ut <hi>c</hi> terminus de nullo <hi>a</hi> termino praedicetur.
Quod si ita est, erit hujusmodi syllogismus: <hi>c</hi> terminus
de nullo <hi>a</hi> termino praedicatur, <hi>a</hi> terminus in
omni <hi>b</hi> termino est, <hi>c</hi> igitur terminus de nullo <hi>b</hi> termino
praedicabitur. Ecce una conversio facta est
propositionis negativae. Sed quoniam diximus concludi
non <hi>c</hi> in nullo <hi>b,</hi> sed <hi>b</hi> in nullo <hi>c</hi> termino, hic
universalis conclusio negativa convertitur: et sicut
conclusum est <hi>c</hi> terminum de nullo <hi>b</hi> termino praedicari,
ita concluditur de nullo <hi>c</hi> termino <hi>b</hi> terminum
praedicari. Tertius modus secundae figurae est,
quoties ex universali negativa et particulari affirmativa
particularis negativa colligitur. Si enim <hi>a</hi> terminus
de nullo <hi>b</hi> termino praedicetur, et in quodam <hi>c</hi> 
<pb n="0818A"/>
termino fuerit, <hi>b</hi> terminus de quodam <hi>c</hi> termino non
praedicabitur. Sit enim <hi>a</hi> bonum, <hi>b</hi> malum, <hi>c</hi> justum.
Si quis igitur sic dicat:</p>
<p>Nullum malum bonum est.</p>
<p>Quoddam justum bonum est, concludat necesse est:</p>
<p>Quoddam justum malum non est,</p>
<p>Hic quoque syllogismus per conversionem hoc modo
probatur. Nam si <hi>a</hi> terminus de nullo <hi>b</hi> termino
praedicatur, et <hi>b</hi> terminus de nullo <hi>a</hi> termino praedicabitur.
Sed <hi>a</hi> terminus de quodam <hi>c</hi> termino praedicatur.
Redit igitur primae figurae modus quartus,
qui est ex universali negatione et particulari affirmatione,
particularem scilicet colligens negativam,
ut in hoc quoque syllogismo. Nam hic quoque particularem
negativam colligit, id est <hi>b</hi> terminum de
<pb n="0818B"/>
quodam <hi>c</hi> termino non praedicari. Quartus modus
secundae figurae est, qui ex universali affirmatione et
particulari negatione particularem colligit negativam.
Nam si <hi>a</hi> terminus in omni <hi>b</hi> termino sit, et de
quodam <hi>c</hi> termino non praedicetur, <hi>b</hi> terminus de
quodam <hi>c</hi> termino non praedicabitur. Sit enim <hi>a</hi> bonum, <hi>b</hi> 
 justum, <hi>c</hi> malum. Si quis igitur dicat:</p>
<p>Omne justum bonum est.</p>
<p>Quoddam malum bonum non est, concludit:</p>
<p>Quoddam igitur malum justum non est.</p>
<p>Haec vero complexio atque ordo propositionum per
conversionem non potest approbari. Generalis enim
affirmativa sibi ipsi converti non potest. Monstratur
igitur iste syllogismus ex prima figura non per conversionem,
sed per impossibilitatem, quoniam si
<pb n="0818C"/>
particularis conclusio negativa in hoc syllogismo
non concluditur, aliquod inconveniens impossibileque
contingit. Sed haec impossibilitas per primam
figuram demonstrabitur. Dico enim quoniam si <hi>a</hi> 
terminus de omni <hi>b</hi> termino praedicetur, et in aliquo <hi>c</hi> 
 termino non sit, talem colligi conclusionem, ut <hi>b</hi> 
terminus de aliquo <hi>c</hi> termino non praedicetur. Nam
si hoc falsum est, huic contrajacens propositio vera
erit. Particularibus autem negativis universales affirmativae
contrajacentes sunt, ut in superiore libro
docuimus. Si igitur hic particularis negatio non est
conclusio, erit generalis affirmatio. Sit enim affirmatio
generalis, et <hi>b</hi> terminus de omni <hi>c</hi> termino
praedicetur; sed <hi>a</hi> terminus de omni <hi>b</hi> termino praedicatur, <hi>b</hi> vero terminus de omni <hi>c</hi> termino praedicari
<pb n="0818D"/>
dicitur; <hi>a</hi> igitur terminus de omni <hi>c</hi> termino
praedicatur, quod fieri non potest. Ita enim <hi>a c</hi> propositionem
posuimus prius, ut diceremus <hi>a</hi> terminum
de quodam <hi>c</hi> termino non praedicari. Hoc igitur
ostensum est per primum modum primae figurae.
Quare in secunda figura omnis syllogismus imperfectus
est, et ejus probatio aut per conversionem in
primam figuram reducitur, aut ex hypothetica dispositione
per impossibilitatem, et primam figuram
aliter fieri non posse monstratur, et alii quidem
omnes per impossibile probantur, quod paulo post
demonstrabitur. Restat ut tertiae figurae modos atque
ordines explicemus. Sed antea quam id faciamus, illud
prius videndum est, quod in tertiae figurae modis
<pb n="0819A"/>
nunquam conclusio colligitur universalis. Sed si vel
negativae vel affirmativae fuerint collectiones, particulares
semper erunt, nunquam etiam generales. Est
autem tertiae figurae primus modus hic, qui ex duabus
universalibus affirmationibus particularem colligit
affirmationem. Nam si <hi>a</hi> et <hi>b</hi> termini de omni <hi>c</hi> 
termino praedicentur, <hi>a</hi> terminus de quodam <hi>b</hi> termino
praedicabitur per conversionem. Nam si <hi>b</hi> terminus
de omni <hi>c</hi> termino praedicatur, et universalis
affirmatio particulariter sibi convertitur, <hi>c</hi> terminus
de quodam <hi>b</hi> termino praedicatur. Quod si ita est, fit
tertius primae figurae modus, qui est ex universali et
particulari affirmativa, et colligit <hi>a</hi> terminum de
quodam <hi>b</hi> termino praedicari. Sit enim <hi>a</hi> justum, <hi>b</hi> 
virtus, <hi>c</hi> bonum. Si quis enim sic dicat:</p>
<p>
          <pb n="0819B"/>Omne bonum justum est.</p>
<p>Omne bonum virtus est, fit conclusio:</p>
<p>Quaedam virtus justa est.</p>
<p>Mutant alii terminos, et volunt facere secundum
modum, ut sit <hi>a</hi> virtus, <hi>b</hi> justum, <hi>c</hi> bonum, ut sit talis
syllogismus:</p>
<p>Omne bonum virtus est,</p>
<p>Omne bonum justum est, et concludatur:</p>
<p>Quoddam justum virtus est.</p>
<p>Sed hunc Aristoteles a superiore non dividit, et hos
duos unum modum putat, et idcirco nos septem tertiae
figurae esse diximus modos dubitantes; sed magis
Aristoteles sequendus est, atque ideo alium modum
dicamus esse qui possit integre videri secundus.
Secundus vero modus tertiae figurae est, quoties
<pb n="0819C"/>
ex universali negatione et universali affirmatione
negatio colligitur particularis. Si enim <hi>a</hi> terminus de
nullo <hi>c</hi> termino, <hi>b</hi> terminus vero de omni <hi>c</hi> termino
praedicetur, <hi>a</hi> terminus de quodam <hi>b</hi> termino non
praedicabitur. Nam si <hi>a</hi> terminus de nullo <hi>c</hi> termino
praedicatur, <hi>b</hi> vero de omni <hi>c,</hi> et <hi>c</hi> terminus de quodam <hi>b</hi> 
 termino praedicabitur. Particulariter enim sibi
universalis affirmativa convertitur. Concluditur igitur
in quarto primae figurae modo, <hi>a</hi> terminum de
quodam <hi>b</hi> termino non praedicari. Sit enim <hi>a</hi> malum <hi>b</hi> 
 justum, <hi>c</hi> bonum. Si quis sic dicat:</p>
<p>Nullum bonum malum est,</p>
<p>Omne bonum justum est, concludat necesse est:</p>
<p>Quoddam igitur justum malum non est.</p>
<p>Ex quo considerandum est majorem extremitatem
<pb n="0819D"/>
in conclusione praedicari. Tertius modus tertiae figurae
est, quoties ex particulari et universali affirmativa
particularis affirmatio concluditur. Si enim <hi>a</hi> 
terminus de quodam <hi>c,</hi> et <hi>b</hi> terminus de omni <hi>c</hi> termino
praedicetur, concluditur <hi>a</hi> terminum de quodam <hi>b</hi> 
 termino praedicari per duplicem conversionem.
Quoniam enim <hi>b</hi> terminus de omni <hi>c</hi> termino
praedicatur, et <hi>a</hi> terminus de quodam <hi>c</hi> termino praedicatur,
et particularis affirmativa semper sibi ipsi
convertitur, <hi>c</hi> terminus de quodam <hi>a</hi> termino praedicabitur.
Sunt igitur propositiones sic: <hi>b</hi> terminus
de omni <hi>c</hi> termino, <hi>c</hi> vero terminus de quodam <hi>a</hi> 
termino praedicatur; quod si ita est, colligitur in
primae figurae modo tertio <hi>b</hi> terminum de quodam <hi>a</hi> 
<pb n="0820A"/>
termino praedicari. Atque ita particularis affirmativa
convertitur, et <hi>a</hi> terminus de quodam <hi>b</hi> termino praedicabitur,
eruntque duplices conversiones, una propositionis,
alia conclusionis. Sit enim <hi>a</hi> justum, <hi>b</hi> 
virtus, <hi>c</hi> bonum. Si quis igitur sic dicat:</p>
<p>Quoddam bonum justum est.</p>
<p>Omne bonum virtus est, concludat necesse est:</p>
<p>Quaedam virtus justa est.</p>
<p>Quartus modus tertiae figurae est quoties universali
affirmatione et particulari affirmatione affirmatio
particularis colligitur. Nam si <hi>a</hi> terminus de omni <hi>c</hi> 
termino praedicetur, <hi>b</hi> vero terminus in quodam <hi>c</hi> 
termino sit, concluditur <hi>a</hi> terminum de quodam <hi>b</hi> 
termino praedicari per conversionem. Si enim <hi>b</hi> terminus
de quodam <hi>c</hi> termino praedicetur, et <hi>c</hi> terminus
<pb n="0820B"/>
de quodam <hi>b</hi> termino praedicatur, quoniam particularis
affirmativa sibi ipsi convertitur, et fit
syllogismus in primae figurae tertio modo, qui fit ex
universali affirmativa et particulari affirmativa, particularem
colligens affirmativam, ut sit syllogismus
hoc modo: <hi>a</hi> terminus in omni <hi>c,</hi> et <hi>c</hi> terminus
in quodam <hi>b.</hi> Igitur <hi>b</hi> terminus in quodam <hi>b.</hi> Sit <hi>a</hi> 
virtus, <hi>b</hi> justum, <hi>c</hi> bonum. Si quis igitur sic dicat:</p>
<p>Omne bonum virtus est,</p>
<p>Quoddam bonum justum est, concludet quoniam:</p>
<p>Quoddam justum virtus est.</p>
<p>Quintus modus tertiae figurae est quoties ex particulari
negatione et universali affirmatione particularis
colligitur negativa. Sed hic modus per conversionem
probari non potest, sed per impossibilitatem, sicut
<pb n="0820C"/>
quartus secundae figurae probatus est modus. Si
enim <hi>a</hi> terminus de quodam <hi>c</hi> termino non praedicetur, <hi>b</hi> 
 vero terminus de omni <hi>c</hi> termino praedicetur, <hi>a</hi> 
 terminus de quodam <hi>b</hi> termino non praedicabitur;
nam si non ita est, erit illud verum, <hi>a</hi> terminum de
omni <hi>b</hi> termino praedicari; sed <hi>b</hi> terminus de omni <hi>c</hi> 
termino praedicatur, <hi>a</hi> igitur terminus de omni <hi>c</hi> termino
praedicabitur, quod fieri non potest. Prius enim
ita positus est <hi>a</hi> terminus, ut de quodam <hi>c</hi> termino
non praedicaretur. Quod si generalis affirmatio in
conclusione syllogismi non est, ut sit <hi>a</hi> terminus in
omni <hi>b</hi> termino, erit huic contrajacens particularis
negatio, ut <hi>a</hi> terminus de quodam <hi>b</hi> termino non
praedicetur. Sit enim <hi>a,</hi> malum, <hi>b</hi> justum, <hi>c</hi> bonum.
Si quis igitur sic dicat:</p>
<p>
          <pb n="0820D"/>Quoddam bonum malum non est,</p>
<p>Omne bonum justum est, concludat necesse est:</p>
<p>Quoddam igitur justum malum non est.</p>
<p>Sextus modus tertiae figurae est quoties ex universali
negativa et particulari affirmativa particularis negatio
colligitur per conversionem. Nam si <hi>a</hi> terminus
in nullo <hi>c</hi> termino sit, <hi>b</hi> vero terminus de quodam <hi>c</hi> 
termino praedicetur, fit conclusio <hi>a</hi> terminum de quodam <hi>b</hi> 
 termino non praedicari. Nam si <hi>a</hi> terminus de
nullo <hi>c</hi> termino praedicatur, <hi>b</hi> vero terminus de quodam <hi>c</hi> 
 termino praedicatur, et <hi>c</hi> terminus de quodam <hi>b</hi> 
 termino praedicabitur, quoniam particularis affirmativa
potest converti. Fit igitur talis syllogismus,
ut <hi>a</hi> terminus de nullo <hi>c</hi> termino praedicetur, <hi>c</hi> terminus
<pb n="0821A"/>
de quodam <hi>b</hi> termino praedicetur, et <hi>a</hi> terminus
de quodam <hi>b</hi> termino non praedicetur. Sit <hi>a</hi> malum, <hi>b</hi> 
 justum, <hi>c</hi> bonum. Si quis igitur dicat:</p>
<p>Nullum bonum malum est,</p>
<p>Quoddam bonum justum est, concludit:</p>
<p>Quoddam justum malum non est.</p>
<p>His igitur expeditis, quid ipse syllogismus sit diffiniendum
est. Diffinitur autem sic: syllogismus est
oratio in qua positis quibusdam atque concessis,
aliud quiddam quam sint ea quae posita et concessa
sunt, necessario contingit per ipsa quae concessa
sunt. Orationem diximus esse syllogismum idcirco
quoniam omnis diffinitio a generali trahitur, genus autem
syllogismi est oratio. Quod autem dictum, in qua
positis quibusdam et concessis, ita intelligendum est,
<pb n="0821B"/>
quasi sic dictum esset, secundum quam positis et concessis; ut enim syllogismus fiat, ante aliquid a proponente
dicitur, quod audiens concedat; quod si ille concesserit,
concludit et perficit syllogismum, idcirco, quia
dubiae res per quaedam concessa et probata monstrantur,
conceditur autem aequaliter et affirmatio et negatio
vora. Caetera vero in syllogismi diffinitione talia sunt
quae non integre dispositos syllogismos a syllogismorum
diffinitione verorum discernant. Nam quod dictum
est, in qua positis quibusdam, sumptorum scilicet et
propositionum multitudo monstratur. Sunt enim qui
putantur esse hujusmodi syllogismi, in quibus tantum
una propositio est et una conclusio. Qualis est
hic, vides, vivis igitur; homo es, animal igitur es,
et alia hujusmodi, quos scilicet veteres in syllogismis
<pb n="0821C"/>
non acceperunt, syllogismus enim est aliquorum
collectio. At vero collectio non nisi plurimorum est,
et quicunque unam posuit propositionem, ille non
colligit. Nullum igitur faciet syllogismum. Debet
enim syllogismus, ut angustissimus sit, duabus propositionibus
comprobari. Quod autem dictum est,
aliud quiddam necessario evenire quam sint ipsa
quae concessa sunt, quoniam frequenter tales ab aliquibus
fiunt syllogismi, ut ea quae proposuerunt,
ipsa etiam in conclusione concludant, ut est hic; Si
homo es, homo es; homo autem es, homo igitur es.
Idem enim conclusit quod ante proposuit. Atque ideo,
ad istorum discretionem, aliud quiddam contingere
debere dictum est quam sint ea quae concessa
<pb n="0822A"/>
sunt, ut in superioribus omnibus syllogismis
quos in trium figurarum modis et demonstratione
posuimus. Tales vero syllogismi quales nunc dicti
sunt perridiculi sunt, quod id quod ante concessum
est quasi dubium quiddam in conclusione colligitur.
Nam quod positum est, necessario contingere, ad hoc
pertinet, quoniam frequenter ad inductionem verae
quaedam propositiones sunt quarum conclusio nullo
modo vera est, ut si quis sic dicat: Qui musicam
novit musicus est, et concedatur; et qui arithmeticam
arithmeticus est, et qui medicinam medicus
est, et qui bonum bonus est. Cum igitur haec omnia
concessa sunt, dicat, et qui malum, malus est, quod
quasi superioribus simile videtur, sed omni modo
falsum est: boni enim homines non aliter cavent, nisi
<pb n="0822B"/>
mala noverint. Atque ideo propter eas conclusiones
quae sunt per eas propositiones quae per inductionem
dicuntur, additum est conclusiones in syllogismis necessarias
contingere, id est ex necessitate contingere.
Est etiam alia expositio, sed in Analyticis nostris
jam dicta est. Illud vero quod dictum est, per ipsa
quae posita sunt, hoc propter eos dictum est qui tales
faciunt syllogismos, in quibus aut minus aliquid,
aut plus, aut aliud propositum est quam proponi debuerat.
Fiunt enim hujusmodi syllogismi. Si quis
enim ita dicat: Socrates homo est, omnis homo animal
est, et concludat, Socrates igitur animatus est,
minus proposuit, quod non dixit omne animal esse
animatum. Nunc si sic proposuisset, recte Socrates
animatum esse concluderet, ita dicendo: Socrates
<pb n="0822C"/>
homo est, omnis homo animal est, et omne animal
animatum est, Socrates igitur animatus est. Plus
autem proponere hoc est, ut si quis sic dicat: Omnis
homo animal est, omne animal animatum est,
sed et sol in Ariete est, omnis igitur homo animatus
est; hic vero superfluum est quod solem in Ariete
esse interposuit. Aliud autem quam necesse est quidam
proponunt hoc modo, ut si quis sic dicat: Omne
homo animal est, virtus autem bonum est, omnis
igitur homo animatum est. Nulla igitur harum propositionum
ad rem pertinet quod concludere cupiebat.
Expedita igitur syllogismi diffinitione, ad priorum
modorum naturam resolutionemque veniamus,
et prius omnes in ordinem disponantur.</p>
<p>
          <emph>
            <pb n="0821"/> <hi>Primae figurae modi.</hi> </emph>
<list>
<item>Omne justum bonum est. Omnis virtus justa est.
Omnis igitur virtus bona est.</item>
<item>Nullum bonum malum est. Omne justum bonum est.
Nullum igitur justum malum est.</item>
<item>Omne bonum virtus est. Quoddam justum bonum est.
Quoddam igitur justum virtus est.</item>
<item>Nullum bonum malum est. Quoddam justum bonum est.
Quoddam igitur justum malum non est.</item>
<item>Omne justum bonum est. Omnis virtus justa est.
Quoddam igitur bonum virtus est.</item>
<item>Nullum bonum malum est. Omne justum bonum est.
Nullum igitur malum justum est.</item>
<item>Omne bonum virtus est. Quoddam justum bonum est.
Quaedam igitur virtus justa est.</item>
          </list>

<pb n="0823"/>
        </p>
<p>
          <emph> <hi>Secundae figurae modi.</hi> </emph>
        </p>
<p>
          <emph> <hi>Tertiae figurae modi.</hi> </emph>
<table>
<row>
              <cell>Primus</cell>
              <cell>Omne bonum justum est. Nullum malum bonum est.
Quoddam igitur justum malum non est.</cell>
            </row>
<row>
              <cell>Secundus</cell>
              <cell>Quoddam bonum justum est. Nullum malum bonum est.
Quoddam igitur justum malum non est.</cell>
            </row>
<row>
              <cell>Tertius</cell>
              <cell>Nullum malum bonum est. Omne justum bonum est.
Nullum igitur justum malum est.</cell>
            </row>
<row>
              <cell>Quartus</cell>
              <cell>Omne justum bonum est. Nullum malum bonum est.
Nullum igitur malum justum est.</cell>
            </row>
<row>
              <cell>Quintus</cell>
              <cell>Nullum malum bonum est. Quoddam justum bonum est.
Quoddam igitur justum malum non est.</cell>
            </row>
<row>
              <cell>Sextus</cell>
              <cell>Omne justum bonum est. Quoddam malum bonum non est.
Quoddam igitur malum justum non est.</cell>
            </row>
<row>
              <cell>Septimus</cell>
              <cell>Omne bonum justum est. Omne bonum virtus est.
Quaedam igitur virtus justa est.</cell>
            </row>
<row>
              <cell>Octavus</cell>
              <cell>Omne bonum virtus est. Omne bonum justum est.
Quoddam igitur justum virtus est.</cell>
            </row>
<row>
              <cell>Nonus</cell>
              <cell>Nullum bonum malum est. Omne bonum justum est.
Quoddam igitur justum malum non est.</cell>
            </row>
<row>
              <cell>Primus</cell>
              <cell>Quoddam bonum justum est. Omne bonum virtus est.
Quaedam igitur virtus justa est.</cell>
            </row>
<row>
              <cell>Secundus</cell>
              <cell>Omne bonum virtus est. Quoddam bonum justum est.
Quoddam igitur justum virtus est.</cell>
            </row>
<row>
              <cell>Tertius</cell>
              <cell>Quoddam bonum malum non est. Omne bonum justum est.
Quoddam igitur justum malum non est.</cell>
            </row>
<row>
              <cell>Quartus</cell>
              <cell>Nullum bonum malum est. Quoddam bonum justum est.
Quoddam igitur justum malum non est.</cell>
            </row>
</table>
        </p>
<p>
          <pb n="0823A"/>Hi sunt igitur omnes trium figurarum modi quorum
primae figurae quatuor primae indemonstrabiles nominantur
et directi, id est sine aliqua conversione
monstrati; indemonstrabiles autem quoniam non per
alios demonstrantur, et perfecti dicuntur, quoniam
per seipsos comprobantur. Et primi quoniam positione
et natura primi sunt, et in eos omnes caeteri
resolvuntur. Illi quoque quinque primae figurae modi
imperfecti et per conversionem sunt. Secundae vero
figurae, vel tertiae, omnes imperfecti sunt, quoniam
per primos primae figurae modos quatuor comprobantur,
<pb n="0824A"/>
namque in ipsos resolvuntur: ut eos per
conversionem resolvamus, et per impossibilitatem,
ut duo illi superius demonstrati sunt, consideremus
igitur eorum principia, quoniam unde nascuntur in
idipsum resolvuntur. Quintus igitur primae figurae
modus de primae primo figurae modo procreatur. Binis
enim propositionibus prioribus manentibus, conclusio
primi modi particulariter conversa quintum
efficit syllogismum, quod in subjecta declaratur descripti ne:</p>
<p>
          <pb n="0823"/>Omne justum bonum est eadem Omne justum bonum est.</p>
<p>Omnis virtus justa est eadem Omnis virtus justa est.</p>
<p>Omnis virtus bona est versa Quoddam bonum virtus est.</p>
<p>
          <pb n="0823B"/>Sextus vero primae figurae modus de secundo primae
figurae modo capit principium. Manentibus enim duabus
prioribus propositionibus secundi modi, universali
<pb n="0824B"/>
conclusione universaliter conversa, sextus nascitur
syllogismus, ut subjecta docet descriptio:</p>
<p>
          <pb n="0823B"/>Nullum bonum malum est eadem Nullum bonum malum est.</p>
<p>Omne justum bonum est eadem Omne justum bonum est.</p>
<p>Nullum justum malum est versa Nullum malum justum est.</p>
<p>
          <pb n="0823B"/>Septimus modus primae figurae de tertio primae figurae
nascitur modo. Manentibus enim binis propositionibus
<pb n="0824B"/>
prioribus, particulari affirmativa in conclusione
conversa, septimi modi collocatio procreatur.</p>
<p>
          <pb n="0823B"/>Omne bonum virtus est eadem Omne bonum virtus est.</p>
<p>Quoddam justum bonum est eadem Quoddam justum bonum est.</p>
<p>Quoddam justum virtus est vertitur Quaedam virtus justa est.</p>
<p>
          <pb n="0823B"/>Octavus vero et nonus primae figurae modus in quartum
primae figurae modum resolvuntur, non etiam
initium sumunt. Octavus resolvitur in quartum hoc
modo: prima enim quarti in secundam octavi universaliter
<pb n="0824B"/>
conversa, et prima propositione octavi nodi
particulariter in secundam quarti modi conversa,
eadem conclusio colligitur, id est negatio particularis.</p>
<p>
          <pb n="0825"/>Nullum bonum malum est, negatio universalis.</p>
<p>Quoddam justum bonum est, particularis affirmatio.</p>
<p>Universaliter conversa, Omne bonum justum est.</p>
<p>Universaliter conversa, Nullum malum bonum est.</p>
<p>Quoddam justum malum non est, eadem conclusio,</p>
<p>Quoddam justum malum non est.</p>
<p>
          <pb n="0825A"/>Nonus vero modus in quartum modum resolvitur sic,
prima quarti in secundam noni propositionem universaliter
convertatur, et secunda quarti particulariter
<pb n="0826A"/>
in primam noni, et eadem conclusio man at negatio
particularis.</p>
<p>
          <pb n="0825"/>Nullum bonum malum est, universalis negativa.</p>
<p>Quoddam justum bonum est, particularis affirmativa.</p>
<p>Particulariter conversa, Quoddam bonum justum est.</p>
<p>Universaliter conversa, Nullum malum bonum est.</p>
<p>Quoddam justum malum non est, eadem conclusio:</p>
<p>Quoddam justum malum non est.</p>
<p>
          <pb n="0825A"/>Resolutis igitur quinque primae figurae modis in quatuor
superioribus, secundae figurae quatuor modos in
prioris figurae modos quatuor resolvamus, quorum
tres per conversionem probantur. Quartus vero per
<pb n="0825B"/>
solam impossibilitatem. At vero primus et secundae
<pb n="0826A"/>
figurae secundus modus in secundum prioris figurae
modum resolvuntur, et resolvitur primus sic.
Conversa enim prima universali negatione universaliter,
et manente secunda universali affirmatione, eadem
<pb n="0826B"/>
conclusio utrorumque nascitur.</p>
<p>
          <emph>
            <pb n="0825"/> <hi>Primus secundae.</hi> </emph>
        </p>
<p>Nullum bonum malum est conversa Nullum malum bonum est.</p>
<p>Omne justum bonum est eadem Omne justum bonum est.</p>
<p>Nullum justum malum est eadem Nullum justum malum est.</p>
<p>
          <pb n="0825B"/>Secundae figurae secundus modus in primae figurae secundum
modum resolvitur sic: conversa secunda
<pb n="0826B"/>
propositione, et secunda prima manente, universaliter
fit conversa conclusio. </p>
<p>Nullum bonum malum est conversa Nullum malum bonum est.</p>
<p>Omne justum bonum est manet Omne justum malum bonum est.</p>
<p>Nullum justum malum est conversa Nullum malum justum est.</p>
<p>
          <pb n="0825B"/>Tertius vero secundae figurae modus, de quarto primae
figurae procreatur. Ut enim universalis negatio
<pb n="0825C"/>
in primam propositionem universaliter convertatur,
<pb n="0826B"/>
et secundae propositiones maneant, idem syllogismi
<pb n="0826C"/>
terminus propositioque colligitur hoc modo:</p>
<p>Nullum bonum malum est conversa Nullum malum bonum est.</p>
<p>Quoddam justum bonum est similis Quoddam justum bonum est.</p>
<p>Quoddam justum malum non est eadem Quoddam justum malum non est.</p>
<p>
          <pb n="0825C"/>Quartus modus secundae figurae quoniam jam primo,
cum factus est per conversionem, in superioris primae
figurae modum retorqueri non poterat, sed per
impossibile demonstratum est, hic quoque per impossibile
ad superiores reducitur modos, et quoniam
omnes secundae figurae modi per impossibile monstrantur,
idcirco nos quoque inchoantes a quarto
omnes per impossibile resolvamus. Nam quartus secundae
<pb n="0825D"/>
figurae modus in primum primae figurae resolvitur
per impossib litatem, tertius in secundum,
secundus in tertium, primus in quartum, quod hoc
modo liquebit. Si quis ergo duas istas concesserit
propositiones, id est, omne bonum virtus est, et
quoddam justum virtus non est, necesse est quoque
conclusionem concedat quae est, quoddam igitur
justum bonum non est. Nam si haec falsa est, erit ei
contrajacens vera quae est, omne justum bonum est,
sed illam concessit quae est prima quarti modi, id est,
<pb n="0826C"/>
omne bonum virtus est. Ex his igitur concludat,
omne igitur justum virtus est. Sed prius concessit
quarti, modi secundam propositionem, quae est, quoddam
justum virtus non est. Nunc vero concedit, omne
justum virtus est, duas sibi contrajacentes simul
conclusurus est, quod fieri non potest. Hoc autem
idcirco evenit, quia conclusio quarti modi in primi
modi secundam propositionem conversa est; quod si
<pb n="0826D"/>
secunda propositio primi modi in quarti conclusione
non colligitur, quarti conclusio, id est particularis
negatio, permanebit. Sed ne forte nos conturbet
quod alios terminos in resolvendo modo posuimus,
quam superius in disponendo; non enim modo in
terminis laboramus, sed in figuris et modis et complexionibus
construendis atque resolvendis operam
consumimus. Eodem modo et caeteri secundae figurae
in primos quatuor resolvuntur.</p>
<p>
          <pb n="0825"/>Omne bonum virtus est eadem Omne bonum virtus est.</p>
<p>Quoddam justum virtus non est eadem Omne justum bonum est.</p>
<p>Quoddam igitur justum bonum non est eadem Omne igitur justum virtus est.</p>
<p>
          <pb n="0825D"/>Tertius secundae figurae modus secundo primae figurae
modo sic resolvitur: si quis duas primas tertii
<pb n="0826D"/>
modi concesserit, particularem quoque negationem
concludet, quae est, quoddam igitur justum bonum
<pb n="0827A"/>
non est. Nam si haec falsa est, vera erit contrajacens,
quae est, omne justum bonum est. Sed etiam illa concessa
est, quae est, nullum bonum malum est. Ex
his ergo colligitur, nullum igitur justum malum est.
Sed prius concessa erat, quoddam justum malum est,
<pb n="0828A"/>
nunc vero nullum justum malum est, duas sibi
contrajacentes, uno tempore concedit, quod fieri non
potest. Sublata igitur universali conclusione, quae
est, omne justum bonum est, remanebit particularis
negatio, quae est, quoddam justum bonum non est.</p>
<p>
          <pb n="0827"/>Nullum bonum malum est concessae Nullum bonum malum est.</p>
<p>Quoddam justum malum est contrajac. Omne justum bonum est.</p>
<p>Quoddam igitur justum bonum non est, permut. contrajac. Nullum ergo justum malum est.</p>
<p>
          <pb n="0827A"/>Secundus secundae figurae in tertio primae figurae
modo sic resolvitur: si quis duas secundae figurae
propositiones concesserit, conclusionem quoque concedit,
quae est, igitur justum bonum est. Nam si haec
falsa est, erit vera contrajacens ei particularis affirmatio,
quoddam justum bonum est. Sed idem concessit
<pb n="0828A"/>
illam quae est, omne bonum virtus est, concludat
necesse est, quoddam justum virtus est, qui
jam ante concesserat secundam secundi modi quae
est, nullum justum virtus est, duas contrajacentes
uno tempore concedit, quod fieri non potest. . </p>
<p>
          <pb n="0827"/>Omne bonum virtus est concessae Omne bonum virtus est.</p>
<p>Nullum justum virtus est, contrajacen. Quoddam justum virtus est.</p>
<p>Nullum justum bonum est, permut. contrajacen. Quoddam justum bonum est.</p>
<p>
          <pb n="0827A"/>Primus item secundae figurae in quartum primae figurae
sic resolvitur: qui concedit duas primi modi 
<pb n="0827B"/>
propositiones, concedat necesse est et conclusionem.
Nam si illa falsa est, erit vera contrajacens ei particularis
affirmativa quae est, quiddam justum bonum
est. Sed idem concessit illam quae est, nullum bonum
malum est, concludat necesse est, quoddam
<pb n="0828A"/>
igitur justum malum non est, qui ante concesserat
illam quae est, omne justum malum est. Uno tempore
<pb n="0828B"/>
duas contrajacentes concedit, quod fieri non potest.
Sublata igitur particulari affirmatione quae est, quoddam
justum bonum est, remanet illa quae est, nullum
justum bonum est. </p>
<p>
          <pb n="0827"/>Nullum bonum malum est similes Nullum bonum malum est.</p>
<p>Omne justum malum est, contra, jacen. Quoddam igitur just. malum non est.</p>
<p>Nullum justum bonum est, permut. contrajacen. Quoddam justum bonum est.</p>
<p>
          <pb n="0827B"/>Sequitur ut tertiae figurae modos ad primos quatuor
reducamus, quorum quinque per conversionem et
per impossibilitatem ad primos quatuor resolvuntur,
unus vero solus, id est quintus, per solam impossibilitatem
in priora resolvitur. Primus tertiae modus
<pb n="0827C"/>
figurae in tertium primae figurae hoc modo resolvitur:
<pb n="0828B"/>
Si enim prima propositio tertii modi primae figurae
maneat, et secunda propositio particularis tertii modi
primae figurae universaliter convertatur, et sit secunda
propositio primi modi tertiae figurae, eadem
conclusio colligitur, id est affirmatio particularis.</p>
<p>
          <pb n="0827"/>Omne bonum justum est manet Omne bonum justum est.</p>
<p>Quaedam virtus bona est conversa Omne bonum virtus est.</p>
<p>Quaedam virtus justa est manet Quaedam virtus justa est.</p>
<p>
          <pb n="0827C"/>Vel certe sic, quia superius talem syllogismum diximus
terminis commutatis, quem Aristoteles dissimilem
<pb n="0828C"/>
non putat.</p>
<p>
          <pb n="0827"/>Omne bonum virtus est similes Omne bonum virtus est.</p>
<p>Quoddam justum bonum est conversa Omne bonum justum est.</p>
<p>Quoddam justum virtus est manet Quoddam justum virtus est.</p>
<p>
          <pb n="0827C"/>Secundus modus tertiae figurae in quartum modum
primae figurae hoc modo resolvitur. Si enim primae
propositiones secundi tertiae figurae modi, et quarti
modi primae figurae maneant, quarti vero modi primae
<pb n="0828C"/>
figurae secunda propositio universaliter convertatur,
et secunda sit propositio secundi modi tertiae
figurae, eadem conclusio procreatur.</p>
<p>
          <pb n="0827"/>Nullum bonum malum est manet Nullum bonum malum est.</p>
<p>Quoddam justum bonum est versa universaliter Omne bonum justum est.</p>
<p>Quoddam justum malum non est manet Quiddam justum malum non est.</p>
<p>
          <pb n="0827C"/>Tertius modus tertiae figurae in tertium modum primae
figurae resolvitur. Si enim propositio prima tertii
<pb n="0827D"/>
primae figurae modi, et secunda propositio tertii
modi tertiae figurae maneat, et secunda propositio
<pb n="0828C"/>
tertii modi primae figurae particularis particulariter
convertatur, et sit prima tertii modi tertiae figurae,
<pb n="0828D"/>
conversa particulariter conclusio nascitur. </p>
<p>
          <pb n="0827"/>Omne bonum virtus est Omne bonum virtus est.</p>
<p>Quoddam justum bonum est Quoddam bonum justum est.</p>
<p>Quoddam justum virtus est, versa partic. Quaedam virtus justa est.</p>
<p>
          <pb n="0827D"/>Quartus modus tertiae figurae in tertium modum primae
figurae resolvitur: si enim utrorumque primae
maneant propositiones, et secundae particulares particulariter
<pb n="0828D"/>
convertantur, eaedem conclusiones nascuntur.</p>
<p>
          <pb n="0829"/>Omne bonum virtus est manet Omne bonum virtus est.</p>
<p>Quoddam justum bonum est vertitur Quoddam bonum justum est.</p>
<p>Quoddam justum virtus est manet Quoddam justum virtus est.</p>
<p>
          <pb n="0829"/>Reliquus sextus syllogismus tertiae figurae de primae
figurae quarto modo procreatur; manentibus enim primis
<pb n="0830"/>
eorum propositionibus, atque secundis particulariter
immutatis particulis, in utroque manebit conclusio.</p>
<p>
          <pb n="0829"/>Nullum bonum malum est eadem Nullum bonum malum est.</p>
<p>Quoddam justum bonum est mutata Quoddam bonum justum est.</p>
<p>Quoddam justum malum non est manet Quoddam justum malum non est.</p>
<p>
          <pb n="0829A"/>Quintus autem qui restat, sicut ante per impossibile
probatur, ita etiam nunc per impossibilitatem resolvitur.
Sed quemadmodum unus fuerit resolutus,
eodem ordine omnes resolvendi sunt. Resolvitur autem
sextus tertiae figurae modus in tertium primae
figurae modum. Quintus autem tertiae figurae modus
resolvitur in primum primae figurae. Quartus
tertiae figurae modus resolvitur in quartum
primae figurae modum. Tertius tertiae figurae modus
resolvitur in secundum primae figurae modum.
Secundus tertiae figurae modus resolvitur in
primum primae figurae modum. Primi tertiae figurae
modi resolvuntur in secundos primae figurae modos.
<pb n="0829B"/>
Resolvitur autem per impossibilitatem sextus tertiae
<pb n="0830A"/>
figurae modus in primae figurae modum tertium hoc
modo: si quis igitur duas propositiones sexti modi
tertiae figurae concesserit, concedat etiam necesse
est conclusionem quae est, quoddam justum malum
non est. Nam si haec falsa est, erit vera contrajacens
ei primae figurae tertii modi prima propositio quae
est, omne justum malum est. Sed etiam concessit
propositionem secundam, quae est, quoddam bonum
justum est. Ex his igitur concedat necesse est,
quoddam bonum malum est, quia ante concesserat
primam propositionem sexti modi tertiae figurae quae
est, nullum bonum malum est. Uno tempore duas
sibi contrajacentes concedit, quod fieri non posse
<pb n="0830B"/>
descriptio declarat. </p>
<p>
          <pb n="0829"/>Nullum bonum malum est contrajacen. Quoddam bonum malum est.</p>
<p>Quoddam bonum justum est concessae Quoddam bonum justum est.</p>
<p>Quoddam justum malum non est permut. contrajac. Omne justum malum est.</p>
<p>
          <pb n="0829B"/>Hoc modo omnes caeteri modi tertiae figurae in primos
modos primae figurae referuntur, quod subjecta
descriptio declarat, in qua prior quintus, qui per
<pb n="0830B"/>
conversionem resolvi non potuit, per impossibilitatem
resolutus est. </p>
<p>
          <pb n="0829"/>Quoddam bonum malum non est, contrajacen. Omne bonum malum est.</p>
<p>Omne bonum justum est concessae in utrisque. Omne bonum justum est.</p>
<p>Quoddam justum malum non est permut. contrajac. Omne justum malum est.</p>
<p>Omne bonum virtus est contrajacen. Nullum bonum virtus est.</p>
<p>Quoddam bonum justum est concessae in utrisque. Quoddam bonum justum est.</p>
<p>Quoddam justum virtus est permut. contrajac. Nullum justum virtus est.</p>
<p>Quoddam bonum justum est contrajacen. Nullum bonum justum est.</p>
<p>Omne bonum virtus est concessae in utrisque. Omne bonum virtus est.</p>
<p>Quaedam virtus just. est permut. contrajac. Nulla virtus justa est</p>
<p>
          <pb n="0829C"/>In resolutione modi secundi tertiae figurae in primum
modum primae figurae, haec impossibilitas evenit,
quod duas contrarias uno tempore concedit, quod
<pb n="0830C"/>
fieri nequit. Nunquam enim duae contrariae uno tempore
simul verae invenientur. </p>
<p>
          <pb n="0829"/>Nullum bonum malum est contrariae. Nullum bonum justum est.</p>
<p>Omne bonum justum est concessae in utrisque. Omne bonum justum est.</p>
<p>Quoddam justum malum non est permut. contrajac. Omne justum malum est.</p>
<p>Et in sequenti quoque syllogismo duas concedit, quod impossibile est. </p>
<p>
          <pb n="0829"/>Omne bonum justum est contrariae. Nullum bonum justum est.</p>
<p>Omne bonum virtus est concessae in utrisque. Omne bonum virtus est.</p>
<p>Quaedam virtus justa est permut. contrajac. Nulla virtus justus est.</p>
<p>
          <pb n="0829C"/>Nec nos illud turbet, quod in quibusdam contraria
propositio et conclusio invenitur, in quibusdam vero
contrajacens. Namque aequaliter peccavit tam qui
<pb n="0829D"/>
utrasque contrarias concesserit, quam si utrasque
<pb n="0830C"/>
contrajacentes. Nam quo modo contrajacentes uno
tempore verae esse non possunt unquam, sic etiam
contrariae. </p>
<p>
          <pb n="0829"/>Omne bonum virtus est contrariae. Nullum bonum virtus est.</p>
<p>Omne bonum justum est concessae in utrisque. Omne bonum justum est.</p>
<p>Quoddam justum virtus est permut contrajac. Nullum justum virtus est.</p>
<p>
          <pb n="0829D"/>Haec de Categoricorum Syllogismorum introductione,
Aristotelem plurimum sequens, et aliqua de Theophrasto
et Porphyrio mutuatus, quantum parcitas
introducendi permisit, expressi. Si qua vero desint
<pb n="0830D"/>
in Analyticis nostris calcatius exprimemus. Nunc vero
quantum ad solam Categoricorum Syllogismorum
formam spectabat, perfectum hic nobis est, et ad
cumulum introductionis elaboratum. Nec hoc nos perturbet,
<pb n="0831A"/>
si quae hic propositiones et conclusiones falsae
sunt, quandoquidem non veritates rerum, sed connexiones
syllogismorum figuras et modos suscepimus
disserendos. Nam his cognitis, si quos ad perfectum
<pb n="0832A"/>
studium logicae disciplinae disputationis subtilitas
traxerit, prius de ambiguis disputationibus discant,
post ab his veritas in rebus mendaciumque
meditabitur.
</p>
</div1>
</body>
  </text>
</TEI>