<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Interpretatio Priorum analyticorum Aristotelis</title>
              <author>Aristoteles; Boetius<date>480-525</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 64</title>
           <idno>AriBoe.InPrAnA</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS</head>

<div2>
          <head>CAPUT PRIMUM. <hi>De propositione, termino et syllogismo.</hi> </head>

<pb n="0639A"/>
<p>
            <pb n="0639B"/>Primum dicendum circa quid et de quo est intentio,
quoniam circa demonstrationem et de disciplina
demonstrativa est. Deinde determinandum quid propositio,
et quid terminus, quid syllogismus, quis
perfectus, et quis imperfectus. Postea vero quid est
in toto esse, vel non esse hoc in illo, et quid dicimus
de omni, aut de nullo praedicari. Propositio ergo est
oratio affirmativa, vel negativa alicujus de aliquo.
Haec autem aut universalis, aut particularis, aut indefinita.
Dico autem universalem quidem, cum aliquid
omni, aut nulli inesse; particularem vero, cum
alicui, aut non alicui, aut non omni inesse. Indefinitam
autem, cum quid inesse, vel non inesse significat,
sive universali, vel particulari, ut contrariorum
eamdem esse disciplinam, aut voluptatem non
<pb n="0639C"/>
esse bonum. Differt autem demonstrativa propositio
a dialectica, quoniam demonstrativa quidem sumptio
alterius partis contradictionis est. Non enim interrogat,
sed sumit, qui demonstrat. Dialectica vero
interrogatio contradictionis est. Nihil autem refert ut
fiat ex utraque syllogismus; nam et qui demonstrat,
et qui interrogat, syllogizat, sumens aliquid de aliquo
esse, vel non esse. Quare erit syllogistica quidem
propositio, simpliciter affirmatio vel negatio alicujus
de aliquo secundum dictum modum. Demonstrativa
vero si vera sit, et per primas propositiones sumpta.
Dialectica autem percontanti quidem interrogatio
contradictionis est, syllogizanti vero sumptio apparentis
et probabilis, quemadmodum in Topicis dictum
est. Quid est ergo propositio, et quid differt
<pb n="0639D"/>
syllogistica a demonstrativa et dialectica, diligentius
quidem in sequentibus dicetur. Ad praesentem
vero utilitatem, sufficienter nobis determinata sint,
quae nunc dicta sunt. Terminum autem voco, in
quem resolvitur propositio, ut praedicatum, et de quo
praedicatur, vel apposito, vel separato esse, vel non
esse. Syllogismus est oratio in qua, quibusdam positis,
aliud quiddam ab his quae posita sunt ex necessitate
accidit, eo quod haec sunt. Dico autem eo
quod haec sunt, propter haec accidere. Propter haec
vero accidere, est nullius extrinsecus termini indigere,
ut fiat necessarium. Perfectum vero voco syllogismum,
qui nullius alius indiget, praeter ea quae
sumpta sunt, ut appareat necessarium. Imperfectum
vero, qui indiget aut unius aut plurium, quae sunt
<pb n="0640A"/>
quidem necessaria per subjectos terminos, non autem
sumpta sunt per propositiones. In toto autem
esse alterum in altero, et de omni praedicari alterum
<pb n="0640B"/>
de altero idem est. Dicimus autem de omni praedicari,
quando nihil est sumere subjecti, de quo non
dicatur alterum, et de nullo similiter.</p>
</div2>

<div2>
          <head>CAPUT II. <hi>De conversione absolutarum propositionum.</hi> </head>
<p>Quoniam autem omnis propositio est, aut de
inesse, aut ex necessitate inesse, aut contingere
inesse; harum autem, hae quidem affirmativae, illae
autem negativae secundum unamquamque appellationem;
rursus autem affirmativarum et negativarum,
aliae sunt universales, aliae particulares, aliae
indefinitae: universalem quidem privativam de eo quod
est inesse, necesse est in terminis converti. Ut si nulla
voluptas est bonum, neque bonum nullum, erit voluptas.
Praedicativam autem converti quidem necessarium
<pb n="0640C"/>
est, non tamen universaliter, sed in parte, ut, si omnis
voluptas est bonum, et bonum aliquod voluptas.
Particularem autem affirmativam quidem converti
necesse est particulariter. Nam si voluptas aliqua,
bonum, et bonum aliquod erit voluptas. Privativam
vero non est necessarium. Non enim si homo non
inest alicui animali, et animal non inest alicui homini.
Primum ergo sit privativa universalis <hi>a b</hi> propositio,
si ergo nulli <hi>b</hi> inest <hi>a,</hi> neque <hi>a</hi> nulli inerit <hi>b.</hi> Nam si
alicui inest ut <hi>c,</hi> non verum erit nullum <hi>b</hi> esse <hi>a.</hi> 
Nam <hi>c</hi> eorum quae sunt <hi>b</hi> aliquod est. Si vero omni <hi>b</hi> 
inest <hi>a,</hi> et <hi>b</hi> alicui <hi>a</hi> inest, nam si nulli, neque <hi>a</hi> nulli <hi>b</hi> 
 inerit, sed positum erat omni inesse. Similiter autem
et si particularis est propositio, nam si inest <hi>a</hi> 
<pb n="0640D"/>
alicui <hi>b,</hi> et <hi>b</hi> alicui eorum quae sunt <hi>a</hi> necesse est
inesse; si enim nulli, nec <hi>a</hi> nulli inerit <hi>b.</hi> Si autem <hi>a</hi> 
alicui eorum quae sunt <hi>b</hi> non inest, non necesse est
et <hi>b</hi> alicui <hi>a</hi> non inesse, ut si <hi>b</hi> quidem sit animal, <hi>a</hi> 
vero homo, homo enim non omni animali, animal
vero omni homini inest.</p>
</div2>

<div2>
          <head>CAPUT III. <hi>De conversione propositionum de modo</hi> </head>
<p>Eodem autem modo se habebit in necessariis propositionibus,
nam universalis quidem privativa universaliter
convertitur. Affirmativarum autem utraque
particulariter. Nam si necesse est <hi>a</hi> nulli <hi>b</hi> inesse,
necesse est et <hi>b</hi> nulli <hi>a</hi> inesse; si enim alicui contingit,
et <hi>a</hi> alicui <hi>b</hi> continget. Si autem ex necessitate <hi>a</hi> 
 omni vel alicui <hi>b</hi> inest, et <hi>b</hi> alicui <hi>a</hi> necesse est
<pb n="0641A"/>
inesse, nam si non ex necessitate inest, neque <hi>a</hi> alicui <hi>b</hi> 
ex necessitate inerit. Particularis vero privativa non
convertitur, propter eamdem causam, propter quam et
supra diximus. In contingentibus vero, quoniam multipliciter
dicitur contingere, nam et necessarium, et
non necessarium, et possibile contingere dicimus;
in affirmativis quidem, similiter se habebit secundum
conversionem in omnibus. Nam si <hi>a</hi> omni aut alicui <hi>b</hi> 
contingit, et <hi>b</hi> alicui <hi>a</hi> contingit, si enim nulli, nec <hi>a</hi> 
nulli <hi>b,</hi> ostensum est enim hoc prius. In negativis
vero non similiter, sed quaecunque quidem contingere
dicuntur, ex eo quod ex necessitate non insunt,
vel in eo quod non ex necessitate insunt similiter.
Ut si quis dicat hominem contingere non esse equum,
aut album nulli tunicae inesse. Horum enim hoc quidem
<pb n="0641B"/>
ex necessitate inest, illud vero non ex necessitate
inest, et similiter convertitur propositio. Nam si
contingit nulli homini equum inesse, et hominem
contingit nulli equo inesse, et si album contingit
nulli tunicae, et tunica contingit nulli albo, si enim
alicui necessario, et album tunicae alicui inerit ex necessitate,
hoc enim ostensum est prius. Similiter
autem et in particulari negativa. Quaecunque vero ut
in pluribus, et in eo quod nata sunt dicuntur contingere
secundum quem modum determinamus contingens,
non similiter se habebit in privativis conversionibus.
Sed et universalis quidem privativa propositio
non convertitur, particularis vero convertitur.
Hoc autem erit manifestum quando de contingenti
dicemus. Nunc autem nobis tantum sit cum iis quae
<pb n="0641C"/>
dicta sunt, manifestum, quoniam contingere nulli
aut alicui non inesse affirmativam habet figuram,
nam et contingit ipsi est similiter ordinatur. Est autem,
quibuscunque adjacens praedicatur, affirmationem
semper facit, et omnino, ut: est non bonum, vel
est non album, vel simpliciter, est non hoc. Ostendetur
autem et hoc per sequentia, secundum conversiones
autem similiter se habebunt in aliis.</p>
</div2>

<div2>
          <head>CAPUT IV. <hi>De modis syllogisticis et asyllogistis absolutis primae figurae.</hi> </head>
<p>His vero determinatis dicemus jam per quae et
quando et quomodo fit omnis syllogismus, postea
vero dicendum de demonstratione. Prius enim de
syllogismo dicendum quam de demonstratione, eo
<pb n="0641D"/>
quod universalior est syllogismus, nam demonstratio
quidem syllogismus quidam est; syllogismus vero
non omnis demonstratio. Quando igitur tres termini
sic se habent ad invicem, ut et postremus sit in toto
medio, et medius in toto primo vel sit, vel non sit, necesse
est extremitatum perfectum esse syllogismum.
Voco autem medium quod et ipsum in alio, et aliud
in ipso est, quod et positione medium est; extrema
vero quod et ipsum in alio, et in quo aliud est.
Si enim <hi>a</hi> de omni <hi>b,</hi> et <hi>b</hi> de omni <hi>c,</hi> necesse
est <hi>a</hi> de omni <hi>c</hi> praedicari. Prius enim dictum
est quomodo de omni dicimus. Similiter autem
et si <hi>a</hi> de nullo <hi>b, b</hi> autem de omni <hi>c,</hi> quoniam <hi>a</hi> 
nulli <hi>c</hi> inerit. Si autem primum quidem omni medio
<pb n="0642A"/>
consequens est, medium vero nulli postremo, non
erit syllogismus extremitatum. Nihil enim necessarium
accidit, eo quod haec sunt, nam et omni et nulli
contingit primum postremo inesse, quare neque particulare,
neque universale fit necessarium. Cum autem
nihil est necessarium, per haec non erit syllogismus.
Termini vero ejus quod est omni inesse, animal,
homo, equus; ejus vero quod est nulli, animal,
homo, lapis. Quando vero nec primum medio, nec
medium postremo ulli inest, nec sic erit syllogismus.
Termini vero ut inesse, scientia, linea, medicina;
ut non inesse, scientia, linea, unitas. Universalibus
igitur existentibus terminis, manifestum est in hac
figura quando erit, et quando non erit syllogismus,
et quoniam cum est syllogismus, necessarium est
<pb n="0642B"/>
terminos sic se habere, ut diximus, et sic se habens
manifestum quoniam erit syllogismus. Si autem hic
quidem terminorum universaliter, alius vero particulariter
ad alium, quando universale quidem ponitur
ad majorem extremitatem vel praedicativum, vel privativum,
particulare vero ad minorem praedicativum,
necesse est syllogismum esse perfectum. Quando
vero ad minorem vel quolibet modo aliter se habeant
termini, impossibile est. Dico autem majorem extremitatem
quidem in qua medium est, minorem vero,
quae sub medio est. Insit enim <hi>a</hi> quidem omni <hi>b, b</hi> 
autem alicui <hi>c,</hi> ergo si est de omni praedicari, quod
in principio dictum est, necesse est <hi>a</hi> alicui <hi>c</hi> inesse.
Et si <hi>a</hi> quidem nulli <hi>b</hi> inest, <hi>b</hi> vero alicui <hi>c,</hi> necesse
est <hi>a</hi> alicui <hi>c</hi> non inesse, determinatum est enim et
<pb n="0642C"/>
de nullo, quomodo dicimus, quare erit syllogismus
perfectus. Similiter autem et si indefinitum sit <hi>b c</hi> 
 praedicativum, nam idem erit syllogismus indefinito
et particulari sumpto. Si autem ad minorem
extremitatem universale ponatur vel praedicativum,
vel privativum, non erit syllogismus neque cum affirmativa,
neque negativa, neque indefinita, neque
particularis sit, ut si <hi>a</hi> quidem alicui <hi>b</hi> inest, vel non
inest, <hi>b</hi> autem omni <hi>c</hi> inest. Termini ut inesse, bonum,
habitus, prudentia; ubi non inesse, bonum,
habitus, indisciplina. Rursum si <hi>b</hi> quidem nulli <hi>c, a</hi> 
vero alicui <hi>b</hi> inest, vel non inest, vel non omni inest,
nec sic erit syllogismus. Termini omni inesse, album,
equus, cygnus; nulli inesse, album, equus, corvus.
Idem autem et si <hi>a b</hi> indefinitum sit. Nec quando ad
<pb n="0642D"/>
majorem extremitatem quidem universale ponatur
vel praedicativum, vel privativum, ad minorem vero
particulare privativum, non erit syllogismus vel indefinito,
vel particulari sumpto. Velut si <hi>a</hi> quidem
omni <hi>b</hi> inest, <hi>b</hi> autem alicui <hi>c</hi> non inest, vel non
omni inest. Cui enim alicui non inest medium, hoc
omne et nullum sequatur primum. Ponantur enim
termini, animal, homo, album, deinde et de quibus
albis non praedicatur homo, sumantur cygnus et nix;
ergo animal de uno quidem omni praedicatur, de altero
vero nullo, quare non erit syllogismus. Rursum <hi>a</hi> 
quidem nulli <hi>b</hi> insit, <hi>b</hi> autem alicui <hi>c</hi> non insit, et
sint termini, inanimatum, homo, album, deinde sumantur
alba, de quibus non praedicatur homo, cygnus
<pb n="0643A"/>
et nix; nam inanimatum de hoc quidem omni
praedicatur, de illo vero nullo. Amplius: quoniam
indefinitum est alicui eorum quae sunt <hi>c</hi> non inesse <hi>b,</hi> 
verum est autem et nulli inest, et si non omni, quoniam
alicui non inest, sumptis autem his terminis
velut nulli inesse, non fit syllogismus (hoc enim
dictum est prius) manifestum; ergo est quoniam in eo
quod sic se habent termini non erit syllogismus, esset
enim et in his. Similiter autem ostendetur, et si
universale ponatur privativum. Neque enim si ambo
intervalla particularia praedicative, vel privative dicantur,
aut hoc quidem praedicativum, illud vero privativum,
vel hoc quidem indefinitum, illud vero definitum,
vel ambo indefinita, non erit syllogismus
nullo modo. Termini vero communes omnium, animal,
<pb n="0643B"/>
album, equus, animal, album, lapis. Manifestum
est igitur ex iis quae dicta sunt quoniam si sit syllogismus
in hac figura particularis, quoniam necesse
est terminos sic se habere, ut diximus. Aliter enim
se habentibus, nullo [modo] fit. Palam autem quoniam
omnes qui in hac sunt syllogismi perfecti sunt, omnes
enim perficiuntur per ea quae ex principio sumuntur,
et quoniam omnia problemata ostenduntur per hanc
figuram: etenim omni et nulli, alicui et non alicui
inesse. Voco autem hujusmodi figuram, primam.</p>
</div2>

<div2>
          <head>CAPUT V. <hi>De syllogismis absolutis in secunda figura.</hi> </head>
<p>Quando vero idem huic omni quidem, illi vero
nulli inest, vel utique omni, vel nulli, figuram quidem
hujusmodi voco secundam. Medium autem in
<pb n="0643C"/>
hac dico quod de utraque praedicatur; extremitates
vero de quibus dicitur hoc, majorem quidem extremitatem,
quae juxta medium posita est, minorem
vero, quae longius sita est a medio. Ponitur autem
medium foras quidem extremitatum, primum vero
positione. Perfectus igitur non erit syllogismus nullo
modo in hac figura, possibile vero erit et universalibus,
et non universalibus existentibus terminis.
Universalibus igitur terminis erit syllogismus, quando
medium huic quidem omni, illi vero nulli inerit, etsi
ad utrumvis sit privativum, aliter vero nullo modo.
Praedicetur enim <hi>m</hi> de <hi>n</hi> quidem nullo, de <hi>x</hi> vero omni,
quoniam igitur convertitur privativa, nulli <hi>m</hi> inerit <hi>n,</hi> 
 at <hi>m</hi> omni <hi>x</hi> supponebatur, quare <hi>n</hi> nulli <hi>x</hi> inerit:
hoc enim ostensum est prius. Rursum si <hi>m n</hi> quidem
<pb n="0643D"/>
omni inest, <hi>x</hi> vero nulli, neque <hi>n x</hi> nulli inerit. Nam
si <hi>m</hi> nulli <hi>x,</hi> neque <hi>x</hi> nulli <hi>n</hi> inerit, at vero <hi>m</hi> omni <hi>n</hi> 
inerat, quare <hi>x</hi> nulli inerit. Facta est enim rursum
prima figura. Quoniam autem convertitur privativum,
neque <hi>n</hi> nulli <hi>x</hi> inerit, quare erit idem syllogismus,
est autem ostendere haec et ad impossibile ducentes.
Quoniam ergo fit syllogismus sic se habentibus terminis
manifestum, sed non perfectus, non enim solum
ex iis quae ab initio sumpta sunt, sed ex aliis
perficitur necessarium. Si autem <hi>m</hi> de omni <hi>n</hi> et <hi>x</hi> 
praedicetur, non erit syllogismus. Termini inesse,
substantia, animal, ratio; non inesse, substantia,
animal, lapis, medium, substantia. Nec quando de <hi>n</hi> 
nec de <hi>x</hi> nullo praedicatur <hi>m.</hi> Termini inesse, linea,
<pb n="0644A"/>
animal, homo; non inesse, linea, animal, lapis. Manifestum
ergo quoniam si fit syllogismus ex universalibus
terminis, necesse est terminos sic se habere,
ut in principio diximus. Aliter enim se habentibus
terminis non fit conclusio necessaria. Si autem ad
alterum sit universaliter medium, quando ad majus
quidem fuerit universaliter vel praedicative, vel privative,
ad minus autem et particulariter, et oppositae
universali (dico autem oppositae, si universale quidem
privativum particulare praedicativum, vel si
universale praedicativum, particulare privativum),
necesse est syllogismum fieri privativum particulariter.
Nam si <hi>m</hi> nulli quidem <hi>n, x</hi> autem alicui inest,
necesse est <hi>n</hi> alicui <hi>x</hi> non inesse. Quoniam enim convertitur
privativum, nulli <hi>m</hi> inerit, <hi>n m</hi> vero supponebatur
<pb n="0644B"/>
alicui <hi>x</hi> inesse, quare <hi>n</hi> alicui eorum quae
sunt <hi>x</hi> non inerit. Fit enim syllogismus per primam
figuram. Rursus si <hi>n</hi> quidem omni <hi>m, x</hi> vero alicui
non inest, necesse est <hi>n</hi> alicui <hi>x</hi> non inesse. Nam si <hi>x</hi> 
omni inest <hi>n,</hi> praedicatur autem et <hi>m</hi> de omni <hi>n,</hi> necesse
est <hi>m</hi> omni <hi>x</hi> inesse, supponebatur autem alicui non
inesse. Et si <hi>m n</hi> omni quidem inest, <hi>x</hi> autem non
omni, erit syllogismus, quoniam non omni <hi>x</hi> inest <hi>n.</hi> 
Demonstratio autem eadem. Si autem de <hi>x</hi> quidem
omni, de <hi>n</hi> vero non omni praedicatur <hi>m,</hi> non erit
syllogismus. Termini inesse, animal, substantia, corvus.
Non inesse, animal, album, corvus. Nec quando
de <hi>x</hi> quidem nullo, de <hi>n</hi> vero aliquo. Termini inesse,
animal, substantia, lapis. Non inesse, animal, substantia,
scientia. Quando igitur oppositum est universale
<pb n="0644C"/>
particulari, dictum est quando erit, et quando
non erit syllogismus. Quando autem similis figurae
fuerint propositiones, ut ambae privativae vel affirmativae,
nullo modo erit syllogismus. Sint enim primum
privativae, et universale ponatur ad majorem extremitatem,
ut <hi>m n</hi> quidem nulli, <hi>x</hi> autem alicui non insit:
contingit ergo et omni, et nulli <hi>x</hi> inesse <hi>n.</hi> Termini
quidem nulli inesse, nigrum, nix, animal. Omni vero
inesse, non est sumere, si <hi>m</hi> alicui quidem <hi>x</hi> inest,
alicui autem non. Nam si omni <hi>x</hi> inest <hi>n,</hi> et <hi>m</hi> nulli, <hi>n</hi> 
 etiam <hi>m</hi> nulli <hi>x</hi> inerit; sed positum erat alicui inesse,
non igitur sic sumere contingit terminos. Ex
indefinito autem ostendendum est. Quoniam enim
verum est <hi>m</hi> non inesse alicui <hi>x,</hi> et si nulli inest, nulli
vero cum insit non erit syllogismus, manifestum
<pb n="0644D"/>
quoniam neque nunc erit. Rursum si praedicativae, et
universale ponatur similiter, ut <hi>m</hi> omni quidem <hi>n,
x</hi> autem alicui insit, contingit ergo et omni, et nulli <hi>x</hi> 
 inesse. Termini nulli inesse, album, cygnus, lapis.
Omni vero non erit sumere terminos, propter eamdem
causam quam et prius, sed ex indefinito monstrandum
est. Si autem universale ad minorem extremitatem
est, et <hi>m x</hi> quidem nulli, <hi>n</hi> vero alicui
non inest, contingit <hi>n,</hi> et omni et nulli <hi>x</hi> inesse.
Termini inesse, album, animal, corvus; non inesse,
album, lapis, corvus. Similiter autem et si praedicativae
fuerint propositiones. Termini non inesse, album,
animal, nix; inesse, album, animal, cygnus.
Manifestum est igitur quoniam si similis figurae sint
<pb n="0645A"/>
propositiones, et haec quidem universalis, illa vero
particularis, quoniam nullo modo fit syllogismus.
Sed nec si alicui, utrique inest, vel non inest, vel
huic quidem inest, illi vero non, vel neutri omni,
vel indefinitae. Termini autem communes omnium,
album, animal, homo, album, animal, inanimatum.
Manifestum est igitur ex praedictis quoniam si sic se
habent termini ad invicem, ut dictum est, fit syllogismus
ex necessitate, et si fit syllogismus, necesse
est terminos sic se habere. Palam autem et quoniam
omnes imperfecti sunt, qui in hac figura sunt syllogismi;
omnes enim perficiuntur assumptis quibusdam,
quae vel insunt terminis ex necessitate, vel ponuntur
velut hypotheses, ut quando per impossibile ostendimus.
Et quoniam non fit affirmativus syllogismus
<pb n="0645B"/>
per hanc figuram, sed omnes privativi, et universales,
et particulares.</p>
</div2>

<div2>
          <head>CAPUT VI. <hi>De syllogismis absolutis tertiae figurae.</hi> </head>
<p>Si autem eidem hoc quidem omni, illud vero nulli
inest, vel ambo omni vel nulli, figuram quidem hujusmodi
voco tertiam. Medium autem in hac dico,
quo ambo praedicamus; extremitates vero, quae praedicantur;
majorem autem extremitatem, quae longius
est medio; minorem vero, quae propius. Ponitur
autem medium foras quidem extremitatum, ultimum
vero positione est. Perfectus igitur non fit syllogismus,
nec in hac figura, possibilis vero erit et universaliter,
et non universaliter terminis existentibus
ad medium. Universaliter quidem quando et
<pb n="0645C"/> <hi>p</hi> 
 et <hi>r</hi> inerunt omni <hi>s,</hi> quoniam alicui <hi>r</hi> inerit <hi>p</hi> ex
necessitate, nam quoniam convertitur praedicativa,
inerit <hi>s</hi> alicui <hi>r.</hi> Quare quoniam <hi>p</hi> inest omni <hi>s,</hi> et <hi>s</hi> 
alicui <hi>r,</hi> necesse est <hi>p</hi> alicui <hi>r</hi> inesse. Fit enim syllogismus
per primam figuram. Est autem et per impossibile,
et expositione facere demonstrationem:
si enim ambo omni <hi>s</hi> insunt, si sumatur aliquod eorum
quae sunt <hi>s,</hi> ut <hi>n</hi> huic et <hi>p</hi> et <hi>r</hi> inerunt ex necessitate,
quare alicui <hi>r</hi> inerit <hi>p.</hi> Et si <hi>r</hi> omni quidem <hi>s, p</hi> 
 autem nulli <hi>s</hi> inest, erit syllogismus, quoniam <hi>p</hi> 
 alicui <hi>r</hi> non inerit ex necessitate. Nam idem
modus erit demonstrationis, conversa <hi>r s</hi> propositione.
Ostendetur autem et per impossibile, quemadmodum
in prioribus. Si autem insit <hi>r, s</hi> quidem nulli, <hi>p</hi> 
 vero omni <hi>s,</hi> non erit syllogismus. Termini inesse,
<pb n="0645D"/>
animal, equus, homo; non inesse, animal, inanimatum,
homo, neque quando ambo de nullo <hi>s</hi> dicuntur,
non erit syllogismus. Termini inesse, animal,
equus, inanimatum; non inesse, homo, equus
inanimatum, medium, inanimatum. Manifestum est
igitur et in hac figura et quando erit, et quando non
erit syllogismus ex universalibus terminis. Quando
enim ambo termini sunt praedicativi, erit syllogismus,
quoniam inest alicui extremitas extremitati; quando
vero privativi, non erit syllogismus; quando autem
hic quidem privativus, ille vero affirmativus; si major
quidem fuerit privativus, alter vero affirmativus,
erit syllogismus, quoniam alicui non inest extremitas
extremitati. Si autem e converso, non erit. Si
<pb n="0646A"/>
autem hic quidem sit universaliter ad medium, alter
vero particulariter, si uterque sit praedicativus, necesse
est fieri syllogismum, et si alteruter sit universalis
terminorum; nam si <hi>r</hi> omni <hi>s</hi> insit, <hi>p</hi> vero alicui <hi>s,</hi> 
 necesse est et <hi>p</hi> alicui <hi>r</hi> inesse, nam quoniam
convertitur affirmativa, inerit <hi>s</hi> alicui <hi>p,</hi> quare quoniam <hi>r</hi> 
 omni <hi>s</hi> inest, <hi>s</hi> autem alicui <hi>p,</hi> et <hi>r</hi> alicui <hi>p</hi> 
inerit, quare et <hi>p</hi> alicui <hi>r.</hi> Rursum si <hi>r</hi> alicui <hi>s, p</hi> 
vero omni <hi>s</hi> insit, necesse est et <hi>p</hi> alicui <hi>r</hi> inesse,
nam idem modus demonstrationis. Est autem demonstrare
et per impossibile, et expositione, quemadmodum
in prioribus. Si autem unus quidem sit praedicativus,
alius vero privativus, universaliter autem
praedicativus, quando minor quidem fuerit praedicativus,
erit syllogismus; nam si <hi>r</hi> omni <hi>s, p</hi> vero alicui
<pb n="0646B"/> <hi>s</hi> 
 non inest, necesse est <hi>p</hi> alicui <hi>r</hi> non inesse,
si enim <hi>p</hi> omni <hi>r,</hi> et <hi>r</hi> omni <hi>s,</hi> et <hi>p</hi> omni <hi>s</hi> inerit,
sed non inerat. Monstratur autem et sine deductione,
si sumatur aliquid eorum quae sunt <hi>s,</hi> cui <hi>p</hi> non inest.
Quando vero major fuerit praedicativus, non
erit syllogismus, ut si <hi>p</hi> insit omni <hi>s, r</hi> autem alicui <hi>s</hi> 
 non insit. Termini vero omni inesse, animatum,
homo, animal. Nulli vero, non est sumere terminos
si <hi>r</hi> inest alicui quidem <hi>s,</hi> alicui autem non. Si enim
omni <hi>s</hi> inest <hi>p, r</hi> autem alicui <hi>s,</hi> et <hi>p</hi> inerit alicui <hi>r,</hi> 
sed positum erat nulli <hi>r</hi> inesse. Sed quemadmodum in
prioribus dicendum est; nam cum indefinitum est
alicui non inesse, et quod nulli inest, verum est
dicere alicui non inesse, nulli vero cum inesset, non
erat syllogismus; manifestum ergo est, quoniam non
<pb n="0646C"/>
erit syllogismus. Si autem privativus sit universalis
terminus, quando major quidem privativus fuerit,
minor autem praedicativus, erit syllogismus. Si enim <hi>p</hi> 
 nulli <hi>s, r</hi> autem alicui inest <hi>s,</hi> et <hi>p</hi> alicui <hi>r</hi> 
non inerit. Rursum enim prima erit figura, <hi>r s</hi> propositione
conversa. Quando autem minor fuerit privativus,
non erit syllogismus. Termini inesse, animal,
homo, ferum. Non inesse, animal, scientia,
ferum, medium in utrisque ferum. Nec quando ambo
privativi ponuntur, est autem unus quidem universalis,
alter vero particularis. Termini inesse, quando
minor est universalis ad medium, animal, homo, ferum,
non inesse, animal, scientia, ferum. Quando
autem major, non inesse quidem, corvus, nix, album;
inesse vero non est sumere si <hi>r</hi> alicui quidem
<pb n="0646D"/>
inest <hi>s,</hi> alicui autem non inest. Si enim <hi>p</hi> omni <hi>r</hi> insit, <hi>r</hi> 
 autem alicui <hi>s,</hi> et <hi>p</hi> inerit alicui <hi>s.</hi> Positum est
autem nulli, sed ex indefinito monstrandum est.
Neque si uterque alicui medio inest, vel non inest,
vel unus quidem inest, alter vero non inest, vel hic
quidem alicui, ille vero non omni, vel indefinite,
nullo modo erit syllogismus. Termini autem communes
omnium, animal, homo, album, animal, inani
matum, album. Manifestum est igitur, et in hac figura,
quando erit, et quando non erit syllogismus,
et quoniam habentibus se terminis, ut dictum est,
fit syllogismus ex necessitate, et si sit syllogismus,
necesse est terminos sic se habere. Manifestum est
etiam, quia omnes imperfecti sunt in hac figura syllogismi,
<pb n="0647A"/>
omnes enim perficiuntur quibusdam assumptis.
Et quoniam syllogizare universale per hanc
figuram non erit, neque privativum, neque affirmativum.</p>
</div2>

<div2>
          <head>CAPUT VII. <hi>De tribus figuris et indirectis syllogismis ad invicem.</hi> </head>
<p>Palam autem et quoniam in omnibus figuris,
aliquando non fit syllogismus. Cum praedicativi quidem,
vel privativi sunt utrique termini, et particulares,
nihil omnino fit necessarium. Cum autem
praedicativus, et privativus, et universaliter sumptus
privativus, semper fit syllogismus minoris extremitatis
ad majorem, ut si <hi>a</hi> quidem omni <hi>b</hi> vel alicui, <hi>b</hi> 
 autem nulli <hi>c;</hi> conversis enim propositionibus,
<pb n="0647B"/>
necesse est <hi>c</hi> alicui <hi>a</hi> non inesse. Similiter autem et
in aliis figuris, semper enim fit per conversionem
syllogismus. Palam etiam quoniam indefinitum pro
praedicativo particulari positum, eumdem faciet syllogismum
in omnibus figuris. Manifestum autem et
quoniam omnes imperfecti syllogismi perficiuntur
per primam figuram. Aut enim ostensive, aut per
impossibile clauduntur omnes. Utrinque autem fit
prima figura. Et ostensive quidem perfectis, quoniam
per conversionem claudebantur omnes, conversio
autem primam faciebat figuram, per impossibile vero
demonstratis, quoniam posito falso syllogismus fit
per primam figuram. Ut in postrema figura, si <hi>a</hi> et <hi>b</hi> 
 omni <hi>c</hi> insunt, quoniam <hi>a</hi> alicui <hi>b</hi> inest, nam si
nulli et <hi>b</hi> omni <hi>c,</hi> nulli <hi>c</hi> inerit <hi>a,</hi> sed inerat omni.
<pb n="0647C"/>
Similiter autem in aliis. Est etiam reducere omnes
syllogismos ad universales syllogismos primae figurae.
Nam qui sunt in secunda figura, manifestum quoniam
per illos perficiuntur, verum non similiter omnes,
sed universales quidem privativa conversa;
particularium autem utraque per ad impossibile reductionem.
Qui vero in prima sunt particulares,
perficiuntur quidem per se. Est autem et per secundam
figuram ostendere ad impossibile ducentes, ut
si <hi>a</hi> omni <hi>b,</hi> et <hi>b</hi> alicui <hi>c,</hi> quoniam <hi>a</hi> alicui <hi>c</hi> inerit.
Si enim nulli, <hi>b</hi> autem omni, nulli <hi>c</hi> inerit <hi>b.</hi> Hoc
enim scimus per secundam figuram. Similiter autem
et in privativo erit demonstratio; si enim <hi>a</hi> nulli <hi>b,</hi> 
et <hi>b</hi> alicui <hi>c</hi> inest, <hi>a</hi> alicui <hi>c</hi> non erit, nam si <hi>a</hi> 
<pb n="0647D"/>
omni <hi>c, b</hi> autem nulli inest, nulli <hi>c</hi> inerit <hi>b.</hi> Haec
autem fuit media figura; quare quoniam qui in media
sunt syllogismi, omnes reducuntur in primae figurae
universales syllogismos, qui vero particulares sunt
in prima, ad eos qui sunt in media, manifestum
est quoniam et particulares reducentur ad eos qui
in prima figura sunt universales syllogismos; qui
vero sunt in tertia, cum universales sint quidem termini,
statim perficiuntur per illos syllogismos. Si
autem particulares, sumuntur per particulares syllogismos
primae figurae, sed hi reducti sunt ad illos,
quare et tertiae figurae particulares. Manifestum ergo
quoniam omnes reducentur in primae figurae universales
syllogismos. Igitur syllogismi inesse vel non
inesse ostendentes, dictum est quomodo se habent,
<pb n="0648A"/>
et ad eos qui ex eadem sunt figura, et ad invicem,
et ad eos qui ex aliis sunt figuris.</p>
</div2>

<div2>
          <head>CAPUT VIII. <hi>De syllogismis ex necessario in tribus figuris.</hi> </head>
<p>Quoniam autem diversum est inesse, et ex necessitate
inesse, et contingere inesse (nam multa insunt
quidem, non tamen ex necessitate, alia vero neque
ex necessitate, neque insunt omnino, contingit autem
inesse), manifestum quoniam et syllogismus in
unoquoque horum diversus est, et non similiter habentibus
se terminis, sed hic quidem ex necessariis,
ille vero ex iis quae simpliciter insunt, ille autem ex
contingentibus. Ergo in necessariis quidem fere similiter
se habet, et in iis qui insunt. Similiter enim
positis terminis, et in iis quae insunt, et in iis quae
<pb n="0648B"/>
ex necessitate insunt vel non insunt, et erit, et non
erit syllogismus. Verum distabit in eo quod adjacet
terminis ex necessitate inesse, vel non inesse, nam
et privativum similiter convertitur, et in toto esse,
et de omni similiter assignabimus. Ergo in aliis quidem
eodem modo ostendetur per conversionem,
quoniam conclusio necessaria, quomodo in eo quod
est inesse. In media autem figura quando fuerit universalis
affirmativa, particularis vero privativa, et
rursum in tertia quando universalis quidem praedicativa,
particularis vero privativa, non similiter erit
demonstratio, sed necesse est exponentes, cui alicui
utrumque non inest, de hoc facere syllogismum.
Erit enim necessarius in hoc. Si autem de exposito
est necessarius, erit et de illo aliquo. Nam hoc quod
<pb n="0648C"/>
est expositum, ipsum quidem illud aliquid est. Fit
autem uterque syllogismus in propria figura.</p>
</div2>

<div2>
          <head>CAPUT IX. <hi>De mixtis ex una necessaria et altera absoluta in prima figura.</hi> </head>
<p>Accidit autem quandoque et altera propositione
necessaria, necessarium fieri syllogismum, verum
non utralibet, sed quae ad majorem extremitatem
est, ut si <hi>a</hi> quidem, <hi>b</hi> ex necessitate sumptum est
inesse, vel non inesse, <hi>b</hi> autem <hi>c</hi> inesse tantum; sic
enim sumptis propositionibus ex necessitate <hi>a</hi> inerit <hi>c,</hi> 
vel non erit. Nam quoniam omni <hi>b</hi> ex necessitate
inest, vel non inest <hi>a, c</hi> autem aliquid eorum quae
sunt <hi>b,</hi> est manifestum quoniam et <hi>c</hi> ex necessitate
<pb n="0648D"/>
erit alterum horum. Si autem <hi>a b</hi> quidem non
necessaria, <hi>b c</hi> autem necessaria, non erit conclusio
necessaria. Nam si est, accidit <hi>a</hi> alicui <hi>b</hi> inesse ex
necessitate, per primam et tertiam figuram, hoc
autem falsum, contingit enim tale esse <hi>b</hi> cui possibile
est <hi>a</hi> nulli inesse. Amplius autem et ex terminis
manifestum quoniam non erit conclusio necessaria;
ut si <hi>a</hi> quidem sit motus, <hi>b</hi> autem sit animal, in que
autem <hi>c</hi> homo, namque homo animal est ex necessitate,
movetur autem animal non ex necessitate, quare nec
homo. Similiter autem et si privativa sit <hi>a b;</hi> nam
eadem demonstratio. In particularibus autem syllogismis,
si universalis quidem est necessaria, et conclusio
erit necessaria; si autem particularis, non
necessaria, sive privativa, sive praedicativa fuerit
<pb n="0649A"/>
universalis propositio. Sit autem primo universalis
necessaria, et <hi>a</hi> quidem omni <hi>b</hi> insit ex necessitate, <hi>b</hi> 
 autem alicui <hi>c</hi> insit solum, necesse est ergo <hi>a</hi> alicui <hi>c</hi> 
 inesse ex necessitate, nam <hi>c</hi> sub <hi>b</hi> est, <hi>b</hi> autem omni <hi>a</hi> 
 inerat ex necessitate. Similiter autem et si privativus
syllogismus sit, nam eadem erit demonstratio.
Si autem particularis est necessaria, non erit conclusio
necessaria, nihil enim impossibile evenit,
quemadmodum nec in universalibus syllogismis,
similiter autem et in privativis. Termini, motus,
animal, album.</p>
</div2>

<div2>
          <head>CAPUT X. <hi>De mixtis ex una necessaria et altera absoluta in secunda figura.</hi> </head>
<p>In secunda autem figura si privativa quidem propositio
<pb n="0649B"/>
universalis sit et necessaria, conclusio erit
necessaria. Si autem praedicativa, non necessaria.
Sit enim primum privativa necessaria, et <hi>a b</hi> quidem
nulli contingat, <hi>c</hi> autem insit tantum; quoniam ergo
convertitur privativa, et <hi>b</hi> nulli <hi>a</hi> contingit, <hi>a</hi> autem
omni <hi>c</hi> inest, quare nulli <hi>c</hi> contingit <hi>b,</hi> nam <hi>c</hi> sub <hi>a</hi> 
est. Similiter autem et si ad <hi>c</hi> ponatur privativum,
nam si <hi>a c</hi> nulli contingit, et <hi>c</hi> nulli <hi>a</hi> poterit inesse, <hi>a</hi> 
 autem omni <hi>b</hi> inest. Quare nulli eorum quae sunt <hi>b</hi> 
contingit <hi>c,</hi> fit enim prima figura. Rursum non ergo
neque <hi>b</hi> ipsi <hi>c,</hi> convertitur enim similiter. Si autem
praedicativa propositio est necessaria, non erit conclusio
necessaria, insit enim <hi>a</hi> omni <hi>b</hi> ex necessitate, <hi>c</hi> 
 autem nulli insit tantum, conversa ergo privativa,
fit prima figura. Ostensum est autem in prima quoniam
<pb n="0649C"/>
cum non est necessaria quae ad majorem est
privativa, nec conclusio erit necessaria, quare nec
in his erit ex necessitate. Amplius autem si conclusio
est necessaria, accidit <hi>c</hi> alicui <hi>a</hi> non inesse ex
necessitate, si enim <hi>b</hi> nulli <hi>c</hi> inest ex necessitate,
neque <hi>c</hi> nulli <hi>b</hi> inerit ex necessitate, <hi>b</hi> autem alicui <hi>a</hi> 
necesse est inesse, siquidem et <hi>a</hi> omni <hi>b</hi> ex necessitate
inerat, quare <hi>c</hi> necesse est alicui <hi>a</hi> non inesse,
sed nihil prohibet <hi>a</hi> hujusmodi accipere, cui omni <hi>c</hi> 
contingat inesse. Amplius et si terminos ponentes sit
ostendere, quoniam conclusio non est necessaria
simpliciter. Et his existentibus, necessarium ut sit <hi>a</hi> 
animal, <hi>b</hi> vero homo, <hi>c</hi> autem album, et similiter
propositiones sumptae sint, contingit enim animal
nulli albo inesse, non inerit ergo nec homo nulli
<pb n="0649D"/>
albo, sed non ex necessitate. Contingit enim hominem
fieri album, non tamen donec animal nulli albo
insit, quare cum haec sint, necessaria erit conclusio,
simpliciter autem non necessaria. Similiter autem se
habebit et in particularibus syllogismis, quando privativa
quidem propositio, et universalis fuerit, et
necessaria, et conclusio erit necessaria. Quando
autem praedicativa universalis fuerit necessaria, privativa
vero particularis non necessaria, non erit
conclusio necessaria. Sit enim primum privativa, et
universalis necessaria, et <hi>a b</hi> quidem nulli contingat
inesse, <hi>c</hi> autem alicui insit, quoniam ergo convertitur
privativa, et <hi>b</hi> nulli <hi>a</hi> continget inesse, <hi>a</hi> autem
alicui <hi>c</hi> inest, quare ex necessitate alicui eorum quae
<pb n="0650A"/>
sunt, <hi>c</hi> non inerit <hi>b.</hi> Rursum sit praedicativa, et universalis,
et necessaria, et ponatur ad <hi>b</hi> quidem praedicativum,
si ergo <hi>a</hi> omni <hi>b</hi> ex necessitate inest, <hi>c</hi> 
autem alicui non inest, quoniam non inerit <hi>b</hi> alicui <hi>c</hi> 
manifestum, sed non ex necessitate. Nam iidem termini
erunt ad demonstrationem, qui in universalibus
syllogismis: sed nec si privativa necessaria est particulariter
sumpta, erit conclusio necessaria. Nam
per eosdem terminos demonstratio.</p>
</div2>

<div2>
          <head>CAPUT XI. <hi>De syllogismis mixtis ex altera necessaria et altera absoluta in tertia figura.</hi> </head>
<p>In postrema autem figura terminis quidem universalibus
ad medium, et praedicativis utrisque propositionibus,
si utralibet sit necessaria, et conclusio
<pb n="0650B"/>
erit necessaria. Si autem haec quidem sit privativa,
illa vero praedicativa, quando privativa quidem fuerit
necessaria, et conclusio erit necessaria, quando autem
praedicativa, non erit necessaria. Sint enim primum
utraeque praedicativae propositiones, et <hi>a</hi> et <hi>b</hi> 
omni <hi>c</hi> insint, necessaria autem sit <hi>a c,</hi> quoniam
ergo <hi>b</hi> omni <hi>c</hi> inest, et <hi>c</hi> alicui <hi>b</hi> inerit, eo quod convertitur
universalis particulariter. Quare si <hi>a</hi> inest
omni <hi>c</hi> ex necessitate, et <hi>c</hi> alicui <hi>b,</hi> et <hi>a</hi> alicui <hi>b</hi> necessarium
inesse, nam <hi>b</hi> sub <hi>c</hi> est. Fit igitur prima
figura. Similiter autem ostendetur, et si <hi>b c</hi> est necessaria,
convertitur enim <hi>c</hi> alicui <hi>a,</hi> quare si omni <hi>c</hi> 
inest <hi>b</hi> ex necessitate, et <hi>a</hi> alicui <hi>b</hi> inerit ex necessitate.
Rursum sit <hi>a c</hi> quidem privativa, <hi>b c</hi> vero affirmativa,
necessaria autem privativa, quoniam ergo
<pb n="0650C"/>
convertitur affirmativa, erit <hi>c</hi> alicui <hi>b, a</hi> autem nulli <hi>c</hi> 
ex necessitate, neque <hi>a</hi> alicui <hi>b</hi> inerit ex necessitate,
nam <hi>b</hi> sub <hi>c</hi> est. Si autem praedicativa sit necessaria,
non erit conclusio necessaria. Sit enim <hi>b c</hi> praedicativa
et necessaria, <hi>a c</hi> autem privativa et non necessaria,
quoniam ergo convertitur affirmativa, inerit et <hi>c</hi> alicui <hi>b</hi> 
 ex necessitate. Quare si <hi>a</hi> quidem nulli eorum
quae sunt <hi>c</hi> inest, <hi>c</hi> autem alicui eorum quae sunt <hi>b</hi> et <hi>a</hi> 
alicui eorum quae sunt <hi>b</hi> non inerit, sed non ex necessitate.
Ostensum est enim in prima figura quoniam
privativa propositione necessaria, nec conclusio erit
necessaria. Amplius autem et per terminos sit manifestum,
sit enim <hi>a</hi> quidem bonum in quo <hi>b</hi> animal, <hi>c</hi> 
 autem equus, ergo bonum quidem contingit nulli
equo inesse, animal vero necesse est omni equo
<pb n="0650D"/>
inesse, sed non necesse est aliquod animal non esse
bonum, siquidem contingit omne esse bonum. Aut
si non hoc possibile, sed vigilare, vel dormire terminum
ponendum. Omne enim animal susceptibile est
horum. Si igitur termini universaliter ad medium
sint, dictum est quando erit conclusio necessaria. Si
autem hic quidem universalis, ille vero particularis,
praedicativus uterque, quando universalis fuerit necessarius,
et conclusio erit necessaria. Demonstratio
autem eadem quae prius, convertitur enim et particularis
affirmativa. Si ergo necesse est <hi>b</hi> omni <hi>c</hi> 
inesse, <hi>a</hi> autem sub <hi>c</hi> est, necesse est <hi>b</hi> alicui <hi>a</hi> 
inesse. Si autem <hi>b</hi> alicui <hi>a,</hi> et <hi>a</hi> alicui <hi>b</hi> inesse necessarium,
convertitur enim. Similiter autem et si
<pb n="0651A"/> <hi>a c</hi> 
 sit necessaria universalis, nam <hi>b</hi> sub <hi>c</hi> est. Si
autem particularis est necessaria, non erit conclusio
necessaria. Sit enim <hi>b c</hi> particularis et necessaria, <hi>a</hi> 
autem insit omni <hi>c,</hi> non tamen ex necessitate, conversa
ergo <hi>b c</hi> prima fit figura, et universalis quidem
propositio non necessaria, particularis autem necessaria,
quando autem sic se habebant propositiones,
non erat conclusio necessaria, quare nec in his.
Amplius autem et ex terminis manifestum. Sit enim <hi>a</hi> 
 quidem vigilatio, <hi>b</hi> autem bipes, in quo autem <hi>c</hi> 
animal, ergo <hi>b</hi> alicui <hi>c</hi> necesse est inesse, <hi>a</hi> autem
omni <hi>c</hi> contingit, et <hi>a</hi> non necessario <hi>b,</hi> non enim
necesse est aliquem bipedem dormire vel vigilare.
Similiter autem per eosdem terminos ostendetur
etiam si <hi>a c</hi> sit particularis et necessaria. Si autem
<pb n="0651B"/>
hic quidem terminorum sit praedicativus, ille privativus
et necessarius, quando universalis fuerit privativus
et necessarius, et conclusio erit necessaria. Si
enim <hi>a</hi> nulli <hi>c</hi> ex necessitate contingit, <hi>b</hi> autem alicui <hi>c</hi> 
 inest, necesse est <hi>a</hi> alicui <hi>b</hi> non inesse, quando
autem affirmativa necessaria ponetur vel universalis,
vel particularis, vel privativa particularis, non erit
conclusio necessaria. Nam alia quidem eadem quae
et in prioribus dicemus. Termini autem cum universalis
quidem affirmativa est necessaria, vigilatio,
animal, homo, medium homo: cum autem particularis
praedicativa necessaria, vigilatio, animal, album.
Animal enim necesse est alicui albo inesse, vigilatio
autem contingit nulli, et non necesse est alicui animali
non inesse vigilationem. Quando autem privativa
<pb n="0651C"/>
particularis est necessaria, bipes, motus, animal,
medium animal. Manifestum igitur quoniam inesse
quidem non est syllogismus, si utraeque propositiones
non sunt in eo quod est inesse, necessaria
vero est, et altera solum existente necessaria. In
utrisque autem affirmativis et privativis existentibus
syllogismis necesse est alteram propositionem
similem esse conclusioni. Dico autem similem, si
inesse quidem, inexistentem, si autem necessaria,
necessariam. Quare et hoc palam, quoniam non erit
conclusio neque necessaria, neque inesse, non sumpta
vel necessaria, vel quae inesse significet propositione.
Igitur de necessario quomodo fit, et quam differentiam
habeat ad inesse, sufficienter pene dictum est.</p>
</div2>

<div2>
          <head>CAPUT XII. <hi>De contingenti non necessario.</hi> </head>

<pb n="0651D"/>
<p>De contingente autem post haec dicemus, quando,
et quomodo, et per quae erit syllogismus. Dico autem
contingere, et contingens, quo non existente necessario,
posito autem inesse, nihil erit propter hoc
impossibile. Nam necessarium aequivoce contingere
dicitur. Quoniam autem hoc est contingens, manifestum
ex affirmationibus et negationibus oppositis.
Nam non contingit esse, non possibile esse, et impossibile
esse, et necesse est non esse, vel eadem
sunt, vel sequuntur se invicem, quare et opposito
his contingit esse, et non impossibile esse, et non
<pb n="0652A"/>
necesse non esse, eadem erunt, vel sequentia se invicem.
De omni enim affirmatio, vel negatio vera.
Erit ergo contingens necessarium, et non necessarium
contingens. Accidit autem omnes quae secundum
contingere sunt propositiones converti sibi
invicem, dico autem non affirmativas negativis sed
quaecunque affirmativam habent figuram secundum
oppositionem, ut ea quae est contingit esse ei quae
est contingit non esse, et ea quae est contingit omni
ei quae est contingit nulli, vel non omni, et quae
alicui, et quae non alicui, eodem autem modo et in
aliis. Quoniam enim quod est contingens non est
necessarium, et quod non est necessarium possibile
est non esse, manifestum quoniam si contingit <hi>a</hi> 
inesse <hi>b,</hi> contingit et non inesse, et si omni contingit
<pb n="0652B"/>
inesse, et omni contingit non inesse. Similiter
autem et in particularibus affirmationibus, nam eadem
demonstratio. Sunt autem hujusmodi propositiones
praedicativae, nam contingere ei quod est esse
similiter ponitur, quemadmodum dictum est prius.
Determinatis autem his, rursum dicimus quoniam
contingere duobus modis dicitur: uno quidem, quod
plerumque fit et deficit, necessarium, ut canescere
hominem, vel augeri, vel minui, vel omnino quod
natum est esse. Hoc enim non continuum habet necessarium,
eo quod non semper est homo, cum tamen
homo est, aut ex necessitate, aut ut in pluribus
est. Alio autem modo infinitum, quod et sic, et
non sic possibile, ut animal ambulare, vel ambulante
fieri motum terrae, vel omnino quod casu fit,
<pb n="0652C"/>
nihil enim magis sic natum est, vel econtrario. Convertitur
ergo et secundum oppositas propositiones
utrumque contingens, non tamen eodem modo, sed
quod natum quidem est esse ei quod non ex necessitate
esse. Sic enim contingit non canescere hominem.
Infinitum autem ei quod nihil magis sic, vel
illo modo. Disciplina autem, et syllogismus demonstrativus,
ex infinitis quidem non est, eo quod inordinatum
est medium, ex iis vero quae nata sunt esse,
pene orationes et considerationes fiunt de sic contingentibus,
ex illis autem possibile quidem est fieri
syllogismum, non tamen solet quaeri. Haec ergo definientur
magis in sequentibus, nunc autem dicemus
quando et quomodo, et quis erit syllogismus ex contingentibus
<pb n="0652D"/>
propositionibus. Quoniam autem contingere
hoc huic inesse dupliciter est accipere, aut
enim cui inest hoc, aut cui contingit ipsum inesse,
nam de quo <hi>b, a</hi> contingere, horum alterum significat,
aut de quo dicitur <hi>b,</hi> aut de quo contingit dici,
de quo autem <hi>b, a</hi> contingere, aut omni <hi>b</hi> possibile
inesse <hi>a,</hi> nihil differt. Manifestum igitur quoniam
dupliciter dicetur <hi>a</hi> omni <hi>b</hi> inesse contingere. Primum
ergo dicemus si de quo <hi>c</hi> contingit <hi>b,</hi> et de
quo <hi>b</hi> contingit <hi>a,</hi> quis erit, et qualis syllogismus,
sic enim utraeque propositiones sumuntur secundum
contingere, quando autem de quo <hi>b</hi> est contingit <hi>a,</hi> 
haec quidem inesse, illa vero contingens, quare a similibus
figuris incipiendum, quemadmodum et in
aliis.</p>
</div2>

<div2>
          <head>CAPUT XIII. <hi>De syllogismis ex ambabus contingentibus in prima figura.</hi> </head>

<pb n="0653A"/>
<p>Quando ergo <hi>a</hi> contingit omni <hi>b,</hi> et <hi>b</hi> omni <hi>c,</hi> syllogismus
erit perfectus, quoniam <hi>a</hi> contingit omni <hi>c</hi> 
 inesse. Hoc autem manifestum est ex definitione,
nam contingere omni inesse sic dicebamus. Similiter
autem et si <hi>a</hi> quidem contingit nulli <hi>b, b</hi> autem
omni <hi>c,</hi> quoniam <hi>a</hi> contingit nulli <hi>c.</hi> Nam de quo <hi>b</hi> 
contingit, <hi>a</hi> non contingere, hoc erat nullum dimittere
sub <hi>b</hi> contingentium. Quando autem <hi>a</hi> contingit
omni <hi>b, b</hi> autem nulli <hi>c,</hi> per sumptas quidem propositiones
nullus fit syllogismus, conversa autem <hi>b c</hi> 
secundum contingere, fit idem quemadmodum et
prius, quoniam enim contingit <hi>b</hi> nulli <hi>c</hi> inesse, contingit
<pb n="0653B"/>
et omni inesse. Hoc autem dictum prius.
Quare si <hi>b</hi> quidem omni <hi>c, a</hi> autem omni <hi>b,</hi> rursum
idem fit syllogismus. Similiter autem etsi ad utrasque
propositiones negatio ponatur cum contingere (dico
autem ut si <hi>a</hi> contingit nulli <hi>b,</hi> et <hi>b</hi> nulli <hi>c</hi> ), igitur per
sumptas quidem propositiones nullus fit syllogismus,
conversis autem rursus idem erit qui et prius. Manifestum
est igitur quoniam negatione posita ad minorem
extremitatem, vel ad utrasque propositiones,
aut non fit syllogismus, aut fit quidem, sed non perfectus,
ex conversione enim fit necessarium. Si autem
haec quidem propositionum universalis, illa
vero particularis sumatur, ad majorem quidem extremitatem
posita universali, syllogismus erit perfectus.
Nam si <hi>a</hi> omni <hi>b</hi> contingit, <hi>b</hi> autem alicui <hi>c, a</hi> 
<pb n="0653C"/>
alicui <hi>c</hi> contingit, hoc autem manifestum ex definitione
contingentis. Rursum si <hi>a</hi> contingit nulli <hi>b, b</hi> 
autem contingit alicui <hi>c</hi> inesse, necesse est <hi>a</hi> contingere
alicui <hi>c</hi> non inesse. Demonstratio autem
eadem quae in his. Si autem privativa sumatur particularis
propositio, universalis autem affirmativa,
positione autem similiter se habeant (ut <hi>a</hi> quidem
omni <hi>b</hi> contingat, <hi>b</hi> autem alicui <hi>c</hi> contingat non
inesse), per sumptas quidem propositiones non fit
manifestus syllogismus, conversa autem particulari,
et posito <hi>b</hi> alicui <hi>c</hi> contingere inesse, eadem erit
conclusio quae et prius, quemadmodum in iis quae
ex principio. Si autem quae ad majorem extremitatem
particularis sumatur, quae ad minorem universalis,
sive utraeque sumantur affirmativae, sive privativae,
<pb n="0653D"/>
sive non similis figurae, sive utraeque indefinitae,
vel particulares, nullo modo erit syllogismus.
Nihil enim prohibet <hi>b</hi> transcendere <hi>a,</hi> et non praedicari
de aequis, in quo enim <hi>b</hi> transcendit <hi>a</hi> sumat <hi>c,</hi> 
 huic neque omni, neque nulli, neque alicui, neque
non alicui contingit <hi>a</hi> inesse, siquidem convertuntur
secundum contingere propositiones, et <hi>b</hi> pluribus
contingit quam <hi>a</hi> inesse. Amplius autem ex terminis
manifestum est, nam sic se habentibus propositionibus
primum postremo et nulli contingit, et omni
ex necessitate inesse. Termini autem communes
omnium, inesse quidem ex necessitate, animal, album,
homo, non contingere vero, animal, album,
vestis. Manifestum igitur quoniam hoc modo habentibus
<pb n="0654A"/>
se terminis, nullus fit syllogismus, nam omnis
syllogismus vel ejus quod est inesse est, vel ex necessitate
vel contingere, non est autem ejus quod est
inesse, neque necessarii, manifestum quoniam non
est, nam affirmativus interimitur privativo, et privativus
affirmativo, relinquitur ergo ejus quod contingere
esse, hoc autem impossibile. Ostensum est
enim quoniam sic se habentibus terminis, et omni
postremo primum necesse inesse, et nulli contingere
inesse, quare non erit ejus quod est contingere syllogismus,
nam necessarium uno erat contingens.
Manifestum autem et quoniam cum universales sunt
termini in contingentibus propositionibus, semper
fit syllogismus in prima figura, sive sunt praedicativi,
sive privativi. Verum ex praedicativis quidem
<pb n="0654B"/>
perfectus, ex privativis autem imperfectus. Oportet
autem contingere sumere non in necessariis, sed
secundum dictam definitionem, aliquoties autem latet
hujusmodi.</p>
</div2>

<div2>
          <head>CAPUT XIV. <hi>De syllogismis ex una absoluta et altera contingente in prima figura.</hi> </head>
<p>Si autem haec quidem inesse, illa vero contingere
sumatur propositionum, quando quae ad majorem
quidem extremitatem contingere significaverit perfecti
erunt omnes syllogismi, et contingentis secundum
dictam determinationem, quando autem quae
ad minorem, et imperfecti omnes, et privativi syllogismi,
non contingentis secundum dictam determinationem,
sed ejus quod est nulli, aut non omni ex
<pb n="0654C"/>
necessitate inesse. Si enim nulli, aut non omni ex
necessitate contingere dicimus, et nulli, et non omni
inesse. Contingat enim <hi>a</hi> omni <hi>b, b</hi> autem omni <hi>c</hi> 
ponatur inesse, quoniam igitur sub <hi>b</hi> est <hi>c, a</hi> autem
contingit omni <hi>b,</hi> manifestum quoniam et <hi>c</hi> omni
contingit <hi>a,</hi> fit ergo perfectus syllogismus. Similiter
autem et cum privativa est <hi>a b</hi> propositio, <hi>b c</hi> autem
affirmativa, et haec quidem contingere, illa vero
inesse sumetur, perfectus erit syllogismus, quoniam <hi>a</hi> 
 contingit nulli <hi>c</hi> inesse. Quoniam ergo inesse posito
ad minorem extremitatem, perfecti syllogismi
fiunt, manifestum. Quod autem contrariae se habentes
erunt syllogismi, per impossibile monstrandum
est, simul autem erit manifestum et quoniam imperfecti,
nam ostensio non ex sumptis propositionibus.
<pb n="0654D"/>
Primum autem dicendum quoniam si cum est <hi>a,</hi> necesse
est esse <hi>b,</hi> et cum possibile est esse <hi>a,</hi> possibile
erit <hi>b</hi> ex necessitate. Sit enim sic se habentibus rebus
ut in quo quidem <hi>a</hi> possibile, in quo autem <hi>b</hi> 
impossibile, si ergo aliud possibile quidem est, cum
possibile esse, ipsum fiet, hoc vero impossibile,
quoniam impossibile, non utique fiet, simul autem
si <hi>a</hi> possibile, et <hi>b</hi> impossibile, continget fieri praeter <hi>b,</hi> 
 si autem fieri et esse. Nam quod fit, quando
factum est, est. Oportet autem accipere non solum
in generatione possibile et impossibile, sed et in verum
esse, et in quod actu est, et quocunque modo
simpliciter aliter dicitur possibile, in omnibus enim
similiter se habebit. Amplius cum est <hi>a, b</hi> esse, non
<pb n="0655A"/>
tanquam uno aliquo existente <hi>a,</hi> erit <hi>b,</hi> oportet opinari,
nihil enim est ex necessitate uno aliquo existente,
sed duobus ad minus, ut quando propositiones
sic se habent (ut dictum est) secundum syllogismum,
nam sic dicitur de <hi>d, d</hi> autem de <hi>e,</hi> et <hi>c</hi> 
de <hi>e</hi> ex necessitate, et si utrumque possibile, et conclusio
erit possibilis. Quemadmodum ergo si quis
ponat <hi>a</hi> quidem propositiones, <hi>b</hi> autem conclusionem,
accidet non solum <hi>a</hi> existente necessario, et <hi>b</hi> 
simul esse necessarium, sed etiam possibili possibile.
Hoc autem ostenso manifestum est quoniam
falso posito, et non impossibili, et quod accidit
propter positionem falsum erit, et non impossibile,
ut si <hi>a</hi> falsum quidem est, non tamen impossibile,
cum autem sit <hi>a</hi> et <hi>b,</hi> et <hi>b</hi> erit falsum quidem, non
<pb n="0655B"/>
tamen impossibile. Nam ostensum est quoniam cum
est <hi>a,</hi> est <hi>b,</hi> et cum possibile est <hi>a,</hi> possibile est <hi>b.</hi> 
Positum autem est <hi>a</hi> possibile esse, et <hi>b</hi> erit possibile,
si enim impossibile est <hi>b,</hi> simul idem erit possibile
et impossibile. Determinatis autem iis, insit <hi>a</hi> 
omni <hi>b, b</hi> autem contingit omni <hi>c,</hi> necesse est <hi>a</hi> igitur
contingere omni <hi>c</hi> inesse. Non enim contingat, <hi>b</hi> 
 autem omni <hi>c</hi> ponatur inesse, hoc autem falsum
quidem, non tamen impossibile, si ergo <hi>a</hi> quidem
non contingit omni <hi>c, b</hi> autem omni <hi>c</hi> insit, <hi>a</hi> non
omni <hi>b</hi> contingit. Fit enim syllogismus per tertiam
figuram. Sed positum erat omni <hi>c</hi> contingere inesse,
necesse est ergo <hi>a</hi> omni <hi>c</hi> contingere. Falso enim
posito, et non impossibili, quod accidit est impossibile.
Possibile est autem et primam figuram facere
<pb n="0655C"/>
impossibile ponentes <hi>b</hi> inesse <hi>c,</hi> nam si <hi>b</hi> omni <hi>c</hi> 
inest, <hi>a</hi> autem omni <hi>b</hi> contingit, et omni <hi>c</hi> continget <hi>a,</hi> 
 sed positum erat non omni possibile inesse. Oportet
autem accipere omni inesse non secundum tempus
determinantes, ut nunc, aut in hoc tempore,
sed simpliciter (per hujusmodi enim propositiones
et syllogismos facimus), quoniam secundum nunc
sumpta propositione, non erit syllogismus. Nihil
enim fortasse prohibet quandoque et omni moventi
hominem inesse, ut si nihil aliud moveatur, movens
autem contingit omni equo, sed homo nulli equo
contingit. Amplius: sit primum quidem animal,
medium vero movens, postremum vero homo, ergo
propositiones quidem similiter se habebunt, conclusio
vero erit necessaria, non contingens. Ex necessitate
<pb n="0655D"/>
enim homo est animal, manifestum igitur
quoniam universale sumendum simpliciter, et non
tempore determinantes. Rursum: sit privativa propositio
universalis <hi>a b,</hi> et sumatur <hi>a</hi> quidem nulli <hi>b</hi> 
inesse, <hi>b</hi> autem contingat omni <hi>c</hi> inesse. His igitur
positis necesse est <hi>a</hi> contingere nulli <hi>c</hi> inesse, non
enim contingat, <hi>b</hi> autem ponatur inesse <hi>c</hi> sicut prius,
necesse est igitur <hi>a</hi> alicui <hi>b</hi> inesse, fit enim syllogismus
per tertiam figuram. Hoc autem impossibile,
quare contingit <hi>a,</hi> nulli <hi>c.</hi> Posito enim falso, et non
impossibili, impossibile est quod accidit. Hic ergo
syllogismus non est contingentis secundum definitionem,
sed nulli inesse ex necessitate. Haec est
contradictio factae hypothesis. Positum est enim
<pb n="0656A"/>
ex necessitate <hi>a</hi> alicui <hi>c</hi> inesse, syllogismus autem
per impossibile, oppositae est contradictionis. Amplius
autem et ex terminis manifestum quoniam
non erit conclusio contingens, sit enim <hi>a</hi> quidem
corvus, in quo autem <hi>b</hi> intelligens, in quo autem <hi>c</hi> 
homo, nulli ergo <hi>b</hi> inest <hi>a,</hi> nam nullum intelligens,
corvus, <hi>b</hi> autem contingit omni <hi>c,</hi> omni enim homini
inest intelligere, sed <hi>a</hi> ex necessitate nulli <hi>c,</hi> 
non igitur conclusio contingens. Sed nec necessaria
semper: sit enim <hi>a</hi> quidem movens, <hi>b</hi> autem scientia,
in quo autem <hi>c</hi> homo, ergo <hi>a</hi> quidem nulli <hi>b</hi> 
inerit, <hi>b</hi> autem omni <hi>c</hi> contingit, et non erit conclusio
necessaria, non enim necesse est nullum hominem
moveri, sed necesse est aliquem. Manifestum
igitur quoniam est conclusio ejus quod est nulli ex
<pb n="0656B"/>
necessitate inesse. Sumendum autem melius terminos.</p>
<p>Si autem privativum ponatur ad majorem extremitatem
contingere significans, ex ipsis quidem
sumptis propositionibus, nullus erit syllogismus,
conversa autem secundum contingens propositione,
erit quemadmodum in prioribus. Insit enim <hi>a</hi> omni <hi>b, b</hi> 
 autem contingat nulli <hi>c,</hi> sic ergo habentibus se
terminis, nihil erit necessarium. Si autem convertatur <hi>b c,</hi> 
 et sumatur <hi>b</hi> contingere omni <hi>c,</hi> fiet syllogismus
quemadmodum prius, similiter enim habent
se termini positione. Eodem autem modo et cum
privativa sunt utraque intervalla, si <hi>a b</hi> quidem non
inesse, <hi>b c</hi> autem nulli, contingere significat, nam
per ea quidem quae sumpta sunt nullo modo fit necessarium,
<pb n="0656C"/>
conversa autem secundum contingens
propositione erit syllogismus, sumatur enim <hi>a</hi> quidem,
nulli <hi>b</hi> inesse, <hi>b</hi> autem contingere nulli <hi>c,</hi> per
haec quidem nihil necessarium. Si autem sumatur <hi>b</hi> 
 omni <hi>c</hi> contingere, quod verum est, <hi>a b</hi> autem
propositio similiter se habeat, rursus erit idem syllogismus.
Si autem non inesse ponatur <hi>b</hi> omni <hi>c,</hi> 
et non contingere non inesse, non erit syllogismus
nullo modo, sive privativa sit, sive affirmativa <hi>a b</hi> 
propositio. Termini autem communes ex necessitate
quidem inesse, album, animal, nix. Non contingere
autem, album, animal, pix. Manifestum est igitur
quoniam cum universales sunt termini, et haec quidem
propositionum inesse, illa vero sumitur contingens,
quando quae ad minorem est extremitatem
contingere sumitur propositio, semper fit syllogismus,
<pb n="0656D"/>
verumtamen quandoquidem ex ipsis, quando
autem propositione conversa, quando vero utrumque
horum, et ob quam causam, diximus. Si autem
hoc quidem universale, illud vero particulare sumitur
intervallorum, quando ad majorem quidem extremitatem
universale ponitur, et contingens sive negativum,
sive affirmativum, particulare autem affirmativum
et inesse, erit syllogismus perfectus, quemadmodum
et cum universales sunt termini, demonstratio autem
eadem quae et prius. Quando autem universale
quidem fuerit, ad majorem extremitatem inesse, et
non contingens, alterum vero particulare, et contingens,
sive affirmative, sive negative ponantur utraeque,
sive haec quidem negativa, illa vero affirmativa,
<pb n="0657A"/>
omnino erit syllogismus imperfectus. Verum
hi quidem per impossibile ostenduntur, illi vero per
conversionem contingentis, quemadmodum in prioribus.
Erit autem syllogismus per conversionem, et
quando universalis quidem ad majorem extremitatem
posita significaverit inesse, vel non inesse, particularis
vero cum sit privativa, sumatur contingens,
ut si <hi>a</hi> quidem omni <hi>b</hi> inest, vel non inest, <hi>b</hi> autem
alicui contingit non inesse, conversa enim <hi>b c,</hi> secundum
contingere fit syllogismus. Quando autem
non inesse sumetur particulariter posita propositio,
non erit syllogismus. Termini inesse, album, animal,
nix; non inesse autem, album, animal, pix,
per indefinitum enim est sumenda demonstratio. Si
autem universale quidem ponatur ad minorem extremitatem,
<pb n="0657B"/>
particulare autem ad majorem sive privativum,
sive affirmativum, sive contingens, sive
inesse utrumvis, nullo modo erit syllogismus. Nec
cum particulares, vel indefinitae ponentur propositiones,
sive contingere sumptae, sive inesse, seu
permutatim, nec sic erit syllogismus, demonstratio
autem eadem quae in prioribus. Termini autem communes
inesse quidem, ex necessitate, animal, album,
homo; non contingere vero, animal, album, tunica.
Manifestum est igitur quoniam universali posito ad
majorem extremitatem semper erit syllogismus, ad
minorem autem nunquam.
</p>
        </div2>

<div2>
          <head>CAPUT XV. <hi>Mixtio necessarii et contingentis in prima figura.</hi> </head>
<p>Quando autem haec quidem propositionum ex necessitate
<pb n="0657C"/>
inesse, vel non inesse, illa vero contingere
significat, syllogismus quidem erit hoc modo habentibus
se terminis. Et perfectus, quando ad minorem
extremitatem ponetur necessaria. Conclusio autem,
si praedicativi sunt quidem termini, contingentis, et
non inesse erit, sive universaliter, sive non universaliter
ponantur, si autem sint hoc quidem affirmativum,
illud vero privativum, quando affirmativum quidem
fuerit necessarium, et contingentis erit conclusio,
et non ejus quod est non inesse. Quando autem privativum
necessarium, et contingentis non esse, et non
inesse, sive universales, sive non universales sint
termini. Contingere autem in conclusione eodem
modo accipiendum est quo in prioribus. Ejus autem
quod est ex necessitate non inesse, non erit syllogismus,
<pb n="0657D"/>
aliud enim est non ex necessitate inesse, et
ex necessitate non inesse. Quoniam igitur universalibus
affirmativis existentibus terminis non fit conclusio
necessaria, manifestum: insit enim <hi>a</hi> omni <hi>b</hi> 
ex necessitate, <hi>b</hi> autem contingat omni <hi>c,</hi> erit igitur
syllogismus imperfectus, quoniam <hi>a</hi> contingit omni <hi>c</hi> 
 inesse. Quoniam autem imperfectus, ex demonstratione
palam, eodem enim modo ostendetur quo et in
prioribus. Rursum <hi>a</hi> quidem contingat omni <hi>b</hi> inesse, <hi>b</hi> 
 autem omni <hi>c</hi> insit ex necessitate, erit itaque syllogismus,
quoniam <hi>a</hi> contingat omni <hi>c</hi> inesse, sed non
quoniam inest, et perfectus quidem, sed non imperfectus,
statim enim perficitur ex principio propositionis.
Si autem non similis figurae sint propositiones,
<pb n="0658A"/>
sit primum privativa necessaria, et <hi>a</hi> quidem nulli
contingat <hi>b</hi> ex necessitate, <hi>b</hi> autem contingat omni <hi>c,</hi> 
necesse est igitur <hi>a</hi> nulli <hi>c</hi> inesse. Ponatur enim <hi>a</hi> 
inesse aut omni, aut alicui, positum autem est <hi>a</hi> nulli
contingere <hi>b,</hi> quoniam ergo convertitur privativa, et <hi>b</hi> 
 nulli <hi>a</hi> contingit, <hi>a</hi> autem positum est inesse <hi>c</hi> aut
omni, aut alicui, quare nulli, aut non omni <hi>c</hi> continget <hi>b</hi> 
 inesse, sed supponebatur omni ex principio.
Manifestum autem quoniam et ejus quod est contingere
non inesse fit syllogismus, siquidem non inesse.
Rursum sit affirmativa quidem propositio necessaria,
et <hi>a</hi> quidem contingat nulli <hi>b</hi> inesse, <hi>b</hi> autem insit
omni <hi>c</hi> ex necessitate. Ergo fit syllogismus quidem
perfectus, sed non ejus quod est non inesse, sed ejus
quod est contingere non inesse. Nam et propositio
<pb n="0658B"/>
sic sumpta est, quae ad majorem est extremitatem, et
ad impossibile non est ducere: nam si ponatur <hi>a</hi> 
inesse ulli <hi>c,</hi> positum est autem et <hi>a b</hi> contingere
nulli inesse, nihil accidit per haec impossibile. Si
autem ad minorem extremitatem ponatur privativum
quando contingere quidem significaverit, syllogismus
erit per conversionem, quemadmodum in prioribus.
Quando autem non contingere, non erit ex necessitate,
nec quando utraque quidem propositio privativa, non
est autem contingens quod ad minorem est. Termini
autem inesse quidem, album, animal, nix; non inesse
quidem, album, animal, pix. Eodem autem modo se
habebit, et in particularibus syllogismis. Quando enim
fuerit privativa necessaria, et conclusio erit ejus quod
est non inesse, ut si <hi>a</hi> quidem nulli <hi>b</hi> contingit inesse
<pb n="0658C"/>
ex necessitate, <hi>b</hi> autem alicui <hi>c</hi> contingat inesse, necesse
est <hi>a</hi> alicui eorum quae sunt <hi>c</hi> non inesse. Si
enim <hi>a</hi> omni <hi>c</hi> inest, nulli autem contingit <hi>b,</hi> et <hi>b</hi> nulli <hi>a</hi> 
 contingit inesse: quare si omni <hi>c</hi> inest <hi>a,</hi> nulli <hi>c</hi> 
contingit <hi>b,</hi> sed positum erat alicui contingere. Quando
autem particularis affirmativa necessaria fuerit, quae
in privativo est syllogismo, ut <hi>b c,</hi> aut universalis in
affirmativo, ut <hi>a b,</hi> non erit inesse syllogismus. Demonstratio
autem eadem quae in prioribus. Si autem
universale quidem ponatur ad minorem extremitatem
vel affirmativum vel privativum contingens, particulare
autem necessarium, non erit syllogismus. Termini
autem inesse quidem ex necessitate, animal, album,
homo; non contingere autem, animal, album, tunica.
Quando similiter universale quidem est necessarium,
<pb n="0658D"/>
particulare autem contingens, cum privativum
quidem est universale, inesse quidem termini,
animal, album, corvus; non inesse, animal, album,
pix. Cum autem affirmativum, inesse quidem, animal,
album, cygnus; non contingere autem, animal, album,
nix. Nec quando indefinitae sumuntur propositiones,
aut utraeque particulares, non sic erit syllogismus.
Termini autem communes, inesse quidem, animal, album,
homo; non inesse autem, animal, album, inanimatum.
Nam et animal alicui albo, et album inanimato
alicui est necessarium inesse, et non contingit inesse,
et in contingenti similiter, quare ad omnia utiles sunt
termini. Manifestum ergo ex iis quae dicta sunt, quoniam
similiter habentibus se terminis, et in eo quod est
<pb n="0659A"/>
inesse, et in necessariis, et fit, et non fit syllogismus,
verumtamen secundum inesse quidem posita privativa
propositione, ejus quod est contingere erat syllogismus,
secundum necessarium autem privativa, et contingere,
et non inesse. Palam autem et quoniam omnes
imperfecti syllogismi, et quomodo perficiuntur per
praedictas figuras.</p>
</div2>

<div2>
          <head>CAPUT XVI. <hi>De syllogismis ex ambabus contingentibus in secunda figura.</hi> </head>
<p>In secunda autem figura quando contingentes quidem
sumuntur utraeque propositiones, nullus erit
syllogismus, sive sint affirmativae, sive privativae,
sive universales, sive particulares. Quando autem haec
quidem inesse, illa vero contingere significat, affirmativa
<pb n="0659B"/>
quidem inesse significante, nunquam erit syllogismus,
privativa universali existente, semper. Eodem
modo et quando haec quidem ex necessitate, illa
vero contingere assumatur, oportet autem et in his
accipere quod in conclusionibus est contingens quemadmodum
in prioribus. Primum igitur ostendendum
quoniam non convertitur in contingenti, privativa,
ut si <hi>a</hi> contingit nulli <hi>b,</hi> non necesse est et <hi>b</hi> contingere
nulli <hi>a.</hi> Ponatur enim hoc et contingat <hi>b</hi> nulli <hi>a</hi> 
inesse, ergo quoniam convertuntur quae sunt in eo quod
est contingere affirmationes negationibus, et contrariae,
et contrajacentes, <hi>b</hi> autem contingit nulli <hi>a</hi> inesse,
manifestum est quoniam et omni <hi>a</hi> contingit <hi>b</hi> 
inesse. Hoc autem falsum est. Non enim si hoc huic
omni contingit, et hoc huic contingat necessarium,
<pb n="0659C"/>
quare non convertitur privativa. Amplius autem nihil
prohibet <hi>a</hi> quidem contingere nulli <hi>b, b</hi> autem alicui <hi>a</hi> 
ex necessitate non inesse, ut album quidem contingit
omni homini non inesse, nam et inesse hominem autem
non verum est dicere, quoniam contingit nulli albo, pluribus
enim ex necessitate non inest, necessarium
autem non inerat contingens. Sed nec ex impossibili
ostendet convertens, ut si quis putet quoniam falsum
est <hi>b</hi> contingere nulli <hi>a</hi> inesse, verum non contingere
nulli <hi>a,</hi> affirmatio enim et negatio, si autem hoc
verum, ex necessitate alicui <hi>a</hi> inesse <hi>b,</hi> quare et <hi>a</hi> alicui <hi>b</hi> 
 inesse, hoc autem impossibile. Non enim si <hi>a</hi> non
contingit nulli <hi>b,</hi> necesse est <hi>a</hi> alicui <hi>b</hi> inesse. Nam
non contingere nulli dicitur dupliciter, hoc quidem
si ex necessitate alicui inest, illud vero si ex necessitate
<pb n="0659D"/>
alicui non inest. Nam quod ex necessitate alicui
eorum quae sunt <hi>a</hi> non inest, non est verum dicere
quoniam omni contingit non inesse, quemadmodum
nec alicui inest ex necessitate, quoniam omni contingit
inesse. Si ergo aliquis putet quoniam contingit <hi>c</hi> 
 omni <hi>d</hi> inesse, ex necessitate alicui non inesse ipsum,
falsum sumet, omni enim inest, si contingat, sed quoniam
quibusdam ex necessitate inest, propter hoc
dicimus non omni contingere.</p>
<p>Quare ei quod est contingere omni inesse, et ea
quae est ex necessitate alicui inesse, opponitur, et ea
quae est ex necessitate alicui non inesse, similiter autem
et ei quae est contingere nulli. Palam ergo quoniam
ad sic contingens, et non contingens, ut in principio
<pb n="0660A"/>
definivimus, non solum ex necessitate alicui inesse,
sed et ex necessitate alicui non inesse sumendum.
Hoc autem sumpto, nihil accidit impossibile,
quare non fit syllogismus. Manifestum ergo ex iis quae
dicta sunt quoniam non convertitur privativa. Hoc
autem ostenso ponatur <hi>a, b</hi> quidem contingere nulli, <hi>c</hi> 
 vero omni, per conversionem ergo non erit syllogismus.
Dictum est enim quoniam non convertitur
hujusmodi propositio. Sed nec per impossibile, nam
posito <hi>b</hi> omni <hi>c</hi> contingere inesse, nihil accidit falsum,
continget enim <hi>a</hi> et omni et nulli <hi>c</hi> inesse. Omnino
autem si est syllogismus, palam quoniam contingens
erit, eo quod neutra propositionum sumpta
est in eo quod est inesse, et hic vel affirmativus, vel
privativus: neutro autem modo possibile est, affirmativo
<pb n="0660B"/>
enim posito, ostendetur per terminos quoniam
non contingit inesse; privativo autem, quoniam conclusio
non est contingens, sed necessaria. Sit enim <hi>a</hi> 
 quidem album, <hi>b</hi> autem homo, in quo autem <hi>c</hi> 
equus, ergo album <hi>a</hi> contingit huic quidem omni, illi
vero nulli inesse, sed <hi>b</hi> neque inesse contingit <hi>c,</hi> neque
non inesse. Quoniam igitur inesse non possibile,
est manifestum, nullus enim equus homo, sed neque
contingere non inesse, necesse est enim nullum equum
hominem esse, necessarium autem non erat contingens,
non igitur fit syllogismus. Similiter autem ostendetur,
et si e converso ponatur privativa, et si utraeque
affirmative ponantur, vel privative, nam per eosdem
terminos erit demonstratio. Et quando haec
quidem universalis, illa vero particularis, vel utraeque
<pb n="0660C"/>
particulares, vel indefinitae, aut quolibet modo
aliter contingit permutari propositiones, semper enim
erit per eosdem terminos demonstratio. Manifestum
ergo quoniam utrisque propositionibus secundum
contingere positis, nullus fit syllogismus.
</p>
        </div2>

<div2>
          <head>CAPUT XVII. <hi>Mixtio absoluti et contingentis in secunda figura</hi> </head>
<p>Si autem altera quidem inesse, altera vero contingere
significat, praedicativa quidem inesse posita,
privativa vero contingere, nunquam erit syllogismus,
sive universaliter, sive particulariter sumantur termini,
demonstratio autem eadem, et per eosdem terminos.
Quando autem affirmativa quidem contingere,
privativa inesse, erit syllogismus. Sumatur enim <hi>a
b</hi> quidem nulli inesse, <hi>c</hi> vero omnia contingere, conversa
<pb n="0660D"/>
ergo privativa, <hi>b</hi> inest nulli <hi>a, a</hi> autem omni <hi>c</hi> 
contingebat, fit ergo syllogismus, quoniam <hi>b</hi> contingit
nulli <hi>c,</hi> per primam figuram. Similiter autem et si
ad <hi>c</hi> ponatur privativa. Si autem utraeque sint privativae,
significet autem haec quidem non inesse, illa
vero contingere non inesse, per ea quidem quae sumpta
sunt nihil accidit necessarium, conversa autem
secundum contingere propositione fit syllogismus,
quoniam <hi>b</hi> contingit nulli <hi>c</hi> inesse, quemadmodum
in prioribus, erit enim rursum prima figura. Si autem
utraeque ponantur praedicativae, non erit syllogismus.
Termini quidem inesse sanitas, equus, homo. Eodem
autem modo se habebit et in particularibus syllogismis.
Quando autem erit affirmativa inesse, sive
<pb n="0661A"/>
universaliter, sive particulariter sumpta, nullus erit
syllogismus; hoc autem similiter, et per eosdem terminos
demonstratur, quibus et prius. Quando autem
et privativa, erit per conversionem, quemadmodum
in prioribus. Rursum si ambo quidem intervalla privativa
sumantur, universaliter autem quod non inesse,
ex ipsis quidem propositionibus non erit necessarium,
conversa autem contingenti sicut in prioribus,
erit syllogismus. Si autem inesse quidem sit
privativa, particulariter quidem sumpta, non erit
syllogismus, neque praedicativa, neque privativa existente
altera propositione. Nec quando utraeque ponuntur
indefinitae, vel affirmativae, vel negativae, aut
particulares; demonstratio autem eadem et per eosdem
terminos.</p>
</div2>

<div2>
          <head>CAPUT XVIII. <hi>Mixtio necessarii et contingentis in secunda figura.</hi> </head>

<pb n="0661B"/>
<p>Si autem haec quidem propositionum ex necessitate,
illa vero contingere significat, privativa quidem
necessaria, erit syllogismus, non solum quoniam contingit
non inesse, sed et quoniam non inest, affirmativa
autem non erit. Ponatur autem <hi>a b</hi> quidem nulli
inesse ex necessitate, <hi>c</hi> autem omni contingere, conversa
ergo privativa, et <hi>b</hi> nulli <hi>a</hi> inerit, <hi>a</hi> autem omni <hi>e</hi> 
 contingebat. Fit igitur rursum per primam figuram
syllogismus, quoniam <hi>b</hi> contingit nulli <hi>c</hi> inesse. Simul
autem manifestum quoniam neque inest <hi>b</hi> nulli <hi>c,</hi> 
ponatur enim inesse, ergo si <hi>a</hi> nulli <hi>b</hi> contingit, <hi>b</hi> 
autem inest alicui <hi>c, a</hi> alicui <hi>c</hi> non contingit, sed
omni ponebatur contingere. Eodem autem modo
<pb n="0661C"/>
ostendetur, et si ad <hi>c</hi> ponatur privativum. Rursum.
Sit praedicativa quidem necessaria, altera autem privativa,
et contingens, et <hi>a b</hi> contingat nulli, <hi>c</hi> autem
omni insit ex necessitate, sic ergo habentibus se terminis,
nullus erit syllogismus, accidit enim <hi>b</hi> ex necessitate
non inesse. Sit enim <hi>a</hi> quidem album, in
quo autem <hi>b,</hi> homo, in quo vero <hi>c,</hi> cygnus, ergo
album cygno quidem ex necessitate inest, homini
autem contingit nulli, et homo nulli cygno ex necessitate.
Quoniam igitur ejus quod est contingere non
est syllogismus, manifestum est, nam ex necessitate
non erat contingens. Sed tamen non necessarii, nam
necessarium aut ex utrisque necessariis, aut ex privativa
necessaria contingebat. Amplius et possibile
est iis positis <hi>b</hi> inesse <hi>c.</hi> Nihil enim prohibet <hi>c</hi> quidem
<pb n="0661D"/>
sub <hi>b</hi> esse, <hi>a</hi> autem <hi>b</hi> quidem omni contingere, <hi>c</hi> 
vero ex necessitate inesse, ut sit quidem <hi>c</hi> vigilia, <hi>b</hi> 
autem animal, in quo autem <hi>a</hi> motus. Nam vigilanti
quidem ex necessitate inest motus, animali autem
nulli contingit, et omne vigilans animal. Manifestum
ergo quoniam non ejus quod est non inesse, siquidem
sic se habentibus terminis, necesse est inesse, neque
autem oppositarum affirmationum, quare nullus erit
syllogismus. Similiter autem ostendetur, et e converso
posita affirmativa. Si autem similis figurae sint
propositiones, cum privativae sint, semper fit syllogismus,
conversa secundum contingere propositione,
quemadmodum in prioribus. Si sumatur enim <hi>a b</hi> 
quidem ex necessitate non inesse, <hi>c</hi> autem contingere
<pb n="0662A"/>
non inesse, conversis autem propositionibus, <hi>b</hi> quidem
nulli inesse <hi>a, a</hi> autem omni <hi>c</hi> contingit, fit igitur
prima figura, et si ad <hi>c</hi> ponatur privativum similiter.
Si autem praedicativae ponantur, non erit syllogismus,
nam ejus quod est non inesse, aut ejus quod est ex
necessitate non inesse, manifestum quoniam non erit,
eo quod non sumpta sit privativa propositio, neque
in eo quod est inesse, neque in eo quod est ex necessitate inesse, sed neque ejus quod est contingere non
inesse, ex necessitate enim sic se habentibus, <hi>b</hi> non
inerit <hi>c,</hi> ut si <hi>a</hi> quidem ponatur album, in quo autem <hi>b</hi> 
 cygnus, in quo autem <hi>c</hi> homo, neque oppositarum
affirmationum, quoniam ostensum est <hi>b</hi> ex necessitate
non inesse <hi>c,</hi> non ergo fit syllogismus omnino. Similiter
autem se habebit et in particularibus syllogismis.
<pb n="0662B"/>
Quando autem fuerit privativa, et universalis, et necessaria,
semper erit syllogismus, et ejus quod est
contingere non inesse, et ejus quod est non inesse,
demonstratio autem per conversionem. Quando autem
affirmativa, nunquam, eodem autem modo ostendetur
quo et in universalibus, et per eosdem terminos.
Nec quando utraeque sumuntur affirmative, nam
et hujus eadem demonstratio, quae et prius. Quando
utraeque quidem privativae, universalis autem et necessaria,
quae non inesse significat, per ea quidem
quae sumpta sunt, non erit necessarium, conversa
autem secundum contingere propositione, erit syllogismus,
quemadmodum in prioribus. Si autem utraeque
indefinitae, vel particulares sumantur, non erit
syllogismus, demonstratio autem eadem, et per eosdem
<pb n="0662C"/>
terminos. Manifestum igitur ex praedictis quoniam
privativa quidem universalis posita necessaria,
semper fit syllogismus, non solum ejus, quod est
contingere non inesse, sed et non inesse, affirmativa
autem nunquam. Et quoniam eodem modo se habentibus,
et in necessariis, et in iis quae insunt, fit et
non fit syllogismus Palam et quoniam imperfecti
omnes sunt syllogismi, et quoniam omnes perficiuntur
per praedictas figuras.</p>
</div2>

<div2>
          <head>CAPUT XIX. <hi>De syllogismis ex ambabus contingentibus in tertia figura.</hi> </head>
<p>In postrema autem figura, et utrisque contingentibus,
et altera, erit syllogismus. Quando ergo contingere
significant propositiones, et conclusio erit
<pb n="0662D"/>
contingens. Et quando haec quidem contingere, illa
vero inesse, similiter erit syllogismus. Quando autem
altera ponitur necessaria, si affirmativa quidem non
erit conclusio, neque necessaria, neque inesse. Si
autem privativa, ejus quod est non inesse erit syllogismus,
quemadmodum in prioribus. Sumendum autem
et in his similiter, quod est in conclusionibus
contingens. Sint ergo primum contingentes, et <hi>a</hi> et <hi>b</hi> 
contingant omni <hi>c</hi> inesse, quoniam ergo convertitur
affirmativa particulariter, <hi>b</hi> autem omni <hi>c</hi> contingit,
et <hi>c</hi> alicui <hi>b</hi> contingit, quare si <hi>a</hi> quidem omni <hi>c</hi> contingit, <hi>c</hi> 
 autem alicui <hi>b,</hi> et <hi>a</hi> alicui <hi>b</hi> contingit, fit
enim prima figura. Et si <hi>a</hi> quidem contingit nulli <hi>c</hi> 
inesse, <hi>b</hi> autem omni <hi>c</hi> contingat, necesse est <hi>a</hi> alicui
<pb n="0663A"/>
cui <hi>b</hi> contingere non inesse, erit enim rursum prima
figura per conversionem. Si autem utraeque privativae
ponantur, ex his quidem quae sumpta sunt non erit
necessarium, conversis autem propositionibus erit
syllogismus, quemadmodum in prioribus. Si enim <hi>a</hi> 
et <hi>b</hi> contingunt <hi>c</hi> non inesse, si transmutatur contingere
non inesse, rursum erit prima figura per conversionem.
Si autem hic quidem terminorum est universalis,
ille vero particularis, eodem modo se habentibus
terminis quo inesse, et erit, et non erit syllogismus.
Contingat enim <hi>a</hi> quidem omni <hi>c, b</hi> autem alicui <hi>c</hi> 
 inesse, erit ergo rursum prima figura particulari
propositione conversa, nam si <hi>a</hi> omni <hi>c, c</hi> autem
alicui <hi>b,</hi> et <hi>a</hi> alicui <hi>b</hi> contingit. Et si ad <hi>b c</hi> ponatur
universale, similiter. Similiter autem et si <hi>a c</hi> quidem
<pb n="0663B"/>
privativa sit, <hi>b c</hi> autem affirmativa, erit unum
rursum prima figura per conversionem, si autem
utraeque privativae ponantur, haec quidem universaliter,
illa vero particulariter, per ea quidem quae sumpta
sunt non erit syllogismus, conversis autem propositionibus
erit quemadmodum in prioribus. Quando
autem utraeque indefinitae vel particulares sumuntur,
non erit syllogismus, etenim necesse est <hi>a</hi> 
omni <hi>b,</hi> et nulli inesse. Termini inesse, animal, homo,
album: non inesse, equus, homo, medium album.</p>
</div2>

<div2>
          <head>CAPUT XX. <hi>Mixtio contingentis et inesse in tertia figura.</hi> </head>
<p>Si autem haec quidem propositionum inesse, illa
autem contingere significet, conclusio quidem erit
quoniam contingit, et non quoniam inest, syllogismus
<pb n="0663C"/>
autem erit eodem modo se habentibus terminis, quo
et in prioribus. Sint enim primum praedicativae, et <hi>a</hi> 
quidem omni <hi>c</hi> insit, <hi>b</hi> autem omni <hi>c</hi> contingat, conversa
ergo <hi>b c</hi> erit prima figura, et conclusio quoniam
contingit <hi>a</hi> alicui <hi>b</hi> inesse, cum enim altera propositionum
in prima figura significabit contingere, et conclusio
erit contingens. Similiter autem et si <hi>b c</hi> quidem
inesse, <hi>a c</hi> autem contingit inesse. Et si <hi>a c</hi> quidem
privativa, <hi>b c</hi> autem praedicativa, insit autem alterutra
utrinque, contingens erit conclusio, fit enim rursum
prima figura. Ostensum est autem quoniam si
altera propositio significet contingere in prima figura,
et conclusio erit contingens. Si autem contingens
privativa ponatur ad minorem extremitatem, vel si
utraque ponatur privativa, per ea quidem quae posita
<pb n="0663D"/>
sunt non erit syllogismus, conversis autem erit, quemadmodum
et in prioribus. Si autem haec quidem
propositionum sit universalis, illa vero particularis,
utrisque quidem praedicativis, aut universali quidem
privativa, particulari autem affirmativa, idem modus
erit syllogismorum, omnes enim clauduntur per
primam figuram. Quare manifestum quoniam ejus
quod est contingere, et non ejus quod est inesse,
erit syllogismus. Si autem affirmativa quidem universalis,
privativa autem particularis, per impossibile
erit demonstratio. Insit enim <hi>b</hi> quidem omni <hi>c, a</hi> autem
contingat alicui <hi>c</hi> non inesse, necesse est ergo <hi>a</hi> 
alicui <hi>b</hi> contingere non inesse, nam si omni <hi>b</hi> inest <hi>a</hi> 
ex necessitate, <hi>b</hi> autem omni <hi>c</hi> positum est inesse,
<pb n="0664A"/> <hi>a</hi> 
 omni <hi>c</hi> ex necessitate inerit. Hoc autem ostensum
est prius, sed positum est alicui contingere non
inesse. Quando autem indefinitae, vel particulares
sumuntur utraeque, non erit syllogismus, demonstratio
autem eadem quae et in universis et per eosdem
terminos.</p>
</div2>

<div2>
          <head>CAPUT XXI. <hi>Mixtio necessarii et contingentis in tertia figura.</hi> </head>
<p>Si autem est haec quidem propositionum necessaria,
illa vero contingens, si praedicativi quidem sunt termini,
semper ejus quod est contingere erit syllogismus.
Quando autem fuerit hic quidem praedicativus,
ille autem privativus, si sit affirmativus quidem necessarius,
ejus erit quod est contingere non inesse, si
autem privativus, et ejus quod est contingere non
<pb n="0664B"/>
inesse, et ejus quod est non inesse; ejus autem quod
est ex necessitate non inesse non erit syllogismus,
quemadmodum et in aliis figuris. Sint ergo praedicativi
termini primum, et <hi>a c</hi> quidem omni insit ex necessitate, <hi>b</hi> 
 autem omni <hi>c</hi> contingat inesse, quoniam
ergo <hi>a</hi> omni <hi>c</hi> necessario inest, <hi>c</hi> autem alicui <hi>b</hi> contingit,
et <hi>a</hi> alicui <hi>b</hi> contingens erit, et non inerit, sic
enim accidit in prima figura. Similiter autem ostendetur,
et si <hi>b c</hi> quidem ponatur necessaria, <hi>a c</hi> autem
contingens. Rursum sit hoc quidem praedicativum,
illud vero privativum, necessarium autem praedicativum,
et <hi>a</hi> quidem contingat nulli <hi>c</hi> inesse, <hi>b</hi> autem
omni insit ex necessitate <hi>c,</hi> erit ergo rursum prima
figura, et conclusio contingens, sed non inesse. Nam
privativa propositio contingere significat. Manifestum
<pb n="0664C"/>
est igitur quoniam conclusio erit contingens; cum
enim sic se habebant propositiones in prima figura,
et conclusio erat contingens. Si autem privativa sit
propositio necessaria, et conclusio erit, quoniam
contingit alicui non inesse, et quoniam non inesse.
Ponatur enim <hi>a</hi> non inesse <hi>c,</hi> ex necessitate, <hi>b</hi> autem
omni <hi>c</hi> contingere, conversa ergo <hi>b c</hi> affirmativa, prima
erit figura, et necessaria privativa propositio.
Cum autem sic se habebant propositiones, accidebat <hi>a</hi> 
et contingere alicui <hi>c</hi> non inesse, et non inesse, quare
et <hi>a</hi> necesse est alicui <hi>b</hi> non inesse. Quando autem
privativum ponitur ad minorem extremitatem, si contingens
quidem, erit syllogismus transsumpta propositione,
quemadmodum! et in prioribus. Si autem necessarium,
non erit. Etenim necesse est omni et nulli
<pb n="0664D"/>
contingat inesse. Termini omni inesse, somnus,
equus, dormiens homo. Nulli inesse, somnus, equus,
vigilans homo. Similiter autem se habebit, et si hic
quidem terminorum sit universalis, ille autem particularis
ad medium, nam si utrique sint praedicativi,
ejus quod est contingere, et non ejus quod est inesse
erit syllogismus. Et quando hoc quidem privativum
sumetur, illud vero affirmativum, necessarium autem
affirmativum, hujus quod est contingere. Quando autem
privativum necessarium, et conclusio erit quod
est non inesse, nam idem modus erit demonstrationis,
et cum universales et non universales sunt termini.
Necesse est enim per primam figuram perfici
syllogismos, quare ut in illis, et in his necessarium
<pb n="0665A"/>
accidere. Quando autem privativum universaliter
sumptum ponitur ad minorem extremitatem, si contingens
quidem, erit syllogismus per conversionem,
si autem necessarium sit, non erit, ostendetur autem
eodem modo quo et in universalibus, et per eosdem
terminos. Manifestum ergo et in hac figura quando
et quomodo erit syllogismus, et quando ejus quod
est contingere, et quando ejus quod est inesse. Palam
autem et quoniam omnes imperfecti, et quoniam perficiuntur
per primam figuram.</p>
</div2>

<div2>
          <head>CAPUT XXII. <hi>De syllogismo ostensivo.</hi> </head>
<p>Quoniam igitur qui in his figuris sunt syllogismi perficiuntur
per eos qui in prima figura sunt universales syllogismos,
<pb n="0665B"/>
et in hos reducuntur, palam ex dictis. Quoniam
autem simpliciter omnis syllogismus sic se habebit,
nunc erit manifestum, cum ostensus fuerit omnis
qui fit, per aliquam harum figurarum fieri. Necesse
est ergo omnem demonstrationem et omnem
syllogismum aut inesse quid, aut non inesse monstrare.
Et hoc aut universaliter, aut particulariter,
amplius aut ostensive, aut ex hypothesi. Ejus autem
quod est ex hypothesi, pars est per impossibile. Primum
ergo dicemus de ostensivis, his enim ostensis,
manifestum erit et de iis qui ad impossibile, et omnino
de iis qui ex hypothesi. Si ergo oporteat <hi>a</hi> de <hi>b</hi> syllogizare,
vel inesse, vel non inesse, necesse est sumere aliquid
de aliquo. Si ergo <hi>a</hi> sumatur de <hi>b,</hi> quod ex principio
erit sumptum, si autem <hi>a</hi> de <hi>c, c</hi> autem de nullo alio,
<pb n="0665C"/>
nec aliud de illo <hi>c,</hi> neque de <hi>a</hi> alterum, neque de
altero <hi>a,</hi> nullus erit syllogismus, nam in eo quod
unum de uno sumitur, nihil accidit ex necessitate,
quare assumenda est altera propositio. Si igitur sumatur <hi>a</hi> 
 de alio, aut aliud de <hi>a,</hi> aut de <hi>c</hi> alterum, esse
quidem syllogismum nihil prohibet, ad <hi>b</hi> autem non
erit per ea quae sumpta sunt, nec quando <hi>c</hi> inest alteri,
et illud alii, et hoc alteri, non copuletur autem ad <hi>b,</hi> 
nec sic erit ad <hi>b</hi> syllogismus ipsius <hi>a.</hi> Omnino enim
dicimus quoniam nullus nunquam erit syllogismus
alius de alio, non sumpto aliquo medio, quod ad
utrumque se habet quoquo modo praedicationibus.
Nam syllogismus quidem simpliciter ex propositionibus
est, ad hoc autem syllogismus ex propositionibus,
quae ad hoc, qui autem est hujus ad hoc, per
<pb n="0665D"/>
propositiones hujus ad hoc, impossibile est autem ad <hi>b</hi> 
 sumere propositionem, nihil neque praedicantes
de eo, neque negantes, aut rursum ejus quod est <hi>a</hi> 
ad <hi>b,</hi> nihil commune sumentes, sed utriusque propria
quaedam praedicantes, aut negantes, quare sumendum,
utriusque quod copulet praedicationes, si
erit hujus ad hoc syllogismus. Ergo si necesse est aliquod
sumere ad utrumque commune, hoc autem
contingit tripliciter, aut enim <hi>a</hi> de <hi>c</hi> et de <hi>b</hi> praedicantes,
aut <hi>c</hi> de utrisque, aut utraque de <hi>c,</hi> hae autem
sunt tres dictae figurae. Manifestum quoniam omnem
syllogismum necesse est fieri per aliquam harum figurarum.
Nam eadem ratio est, etsi per plura copuletur
ad <hi>b,</hi> eadem enim erit figura et in pluribus.
<pb n="0666A"/>
Quoniam igitur ostensivi terminantur per praedictas
figuras, manifestum est.</p>
</div2>

<div2>
          <head>CAPUT XXIII. <hi>De syllogismo ex hypothesi.</hi> </head>
<p>Quoniam autem et qui ad impossibile, palam erit
per haec, omnes enim qui per impossibile concludunt,
falsum quidem syllogizant. Quod autem ex
principio erat, ex hypothesi demonstrant, quando
aliquid accidit impossibile posita contradictione, ut
quoniam diameter est asymeter, eo quod fiunt abundantia
aequalia perfectis, posito symetro. Ergo aequalia
quidem fieri abundantia perfectis syllogizant,
asymetrum autem esse diametrum, ex hypothesi
monstrant, quoniam falsum accidit propter contradictionem.
Hoc enim fuit per impossibile syllogizare,
<pb n="0666B"/>
ostendere aliquid impossibile propter priorem hypothesin.
Quare quoniam falsus fit syllogismus ostensivus
in his quae ad impossibile deducuntur, quod autem
est ex principio, ex hypothesi monstratur,
ostensivos autem diximus prius, quoniam per has
terminantur figuras, manifestum quoniam et per impossibile
syllogismi per has erunt figuras. Similiter
autem et alii omnes qui sunt ex hypothesi, in omnibus
his enim syllogismus quidem fit ad transsumptum,
quod autem est ex principio, terminatur per
confessionem aut per aliquam aliam hypothesin. Si
autem hoc verum, necesse est omnem demonstrationem
et omnem syllogismum fieri per tres praedictas
figuras. Hoc autem ostenso, palam quoniam omnis
syllogismus perficitur per primam figuram, et reducitur
<pb n="0666C"/>
in hujus universales syllogismos.</p>
</div2>

<div2>
          <head>CAPUT XXIV. <hi>De qualitate et quantitate terminorum syllogismi.</hi> </head>
<p>Amplius autem in omnibus oportet aliquem terminorum
praedicativum esse et universalem, sine universali
enim non erit syllogismus, aut non ad hoc
quod positum est, aut quod ex principio est petet.
Ponatur enim musicam voluptatem esse studiosam,
si ergo poposcerit voluptatem esse studiosam, non
addens omnem, non erit syllogismus, si autem aliquam
voluptatem esse studiosam, si aliam quidem,
nihil ad hoc quod positum est, si autem eamdem,
quod ex principio erat, sumit. Magis autem fit manifestum
in figuris, ut quoniam aequicruris aequales
sunt anguli, qui sunt ad basim: sint enim in centrum
<pb n="0666D"/>
ductae <hi>a b,</hi> si ergo aequalem sumpserit <hi>a c</hi> angulum
ei qui est <hi>b d,</hi> non omnino petens aequales
eos qui sunt semicirculorum, et rursum <hi>c</hi> ei qui est <hi>d,</hi> 
 non omnem assumens eum qui est incisionis. Amplius,
ab aequalibus existentibus totis angulis, aequalibus
demptis, aequales esse reliquos, scilicet <hi>e f,</hi> 
quod ex principio est petet, nisi sumat ab omnibus
aequalibus, aequis demptis, aequalia relinqui. Manifestum
igitur quoniam in omni syllogismo oportet universale
esse. Et quoniam universale quidem ex omnibus
terminis universalibus monstratur, particulare
autem et sic, et aliter. Quare si conclusio sit universalis,
et terminos necesse est universales esse, si
autem universales sint termini, contingit conclusionem
<pb n="0667A"/>
non universalem esse. Palam etiam quoniam in
omni syllogismo aut utramque, aut alteram propositionem
similem necesse est fieri conclusioni, dico
autem non solum in eo quod affirmativa sit, vel negativa,
sed in eo quod necessaria aut inesse, aut
contingens: considerare autem oportet et alia praedicamenta.
Manifestum autem et simpliciter quando
erit, et quando non erit syllogismus, et quando perfectus,
et quoniam si est syllogismus, necessarium
est habere terminos secundum aliquem dictorum
modorum.</p>
</div2>

<div2>
          <head>CAPUT XXV. <hi>De numero terminorum syllogismi.</hi> </head>
<p>Palam autem et quoniam omnis demonstratio erit
per tres terminos, et non per plures, nisi per alia et
<pb n="0667B"/>
alia eadem conclusio fiat, ut <hi>e</hi> per <hi>a b,</hi> et per <hi>c d,</hi> 
aut per <hi>a b,</hi> et <hi>a c,</hi> et <hi>b c,</hi> plura enim media eorumdem
nihil esse prohibet, haec autem cum sint,
non unus, sed plures sunt syllogismi. Aut rursum,
quando utrumque <hi>a b</hi> sumitur per syllogismum, ut <hi>a</hi> 
 per <hi>d e,</hi> et rursum <hi>b</hi> per <hi>f g,</hi> aut hoc quidem inductione,
illud autem syllogismo, sed et si plures
erunt syllogismi, plures enim conclusiones sunt, ut <hi>a b</hi> 
 et <hi>c.</hi> Si igitur non plures, sed unus (sic autem
contingit fieri per plura media eamdem conclusionem,
ut <hi>e</hi> quidem per <hi>a b c d</hi> ), impossibile. Sit enim <hi>e</hi> 
 conclusio ex <hi>a b c d,</hi> ergo necesse est aliquid eorum,
aliud ad aliud sumptum esse, hoc quidem ut
totum, illud vero ut pars, hoc enim ostensum est
prius, quoniam si est syllogismus, necesse est sic
<pb n="0667C"/>
aliquos se habere terminorum. Habeat se ergo <hi>a</hi> sic
ad <hi>b,</hi> est itaque aliqua ex eis conclusio, aut ergo <hi>e,</hi> 
aut alterum eorum quae sunt <hi>c d,</hi> aut alterum aliud
quidem praeter haec. Et si <hi>e</hi> quidem, ex <hi>a b</hi> tantum,
erit syllogismus, <hi>c d</hi> autem quidem se habeant sic
ut sit hoc quidem ut notum, illud vero ut pars, erit
aliquid ex illis aut <hi>e,</hi> aut aliquid eorum quae sunt <hi>a b,</hi> 
aut alterum aliud quidem praeter haec. Et si <hi>e</hi> quidem,
aut eorum quae sunt <hi>a b</hi> alterum, aut plures erunt
syllogismi, aut (ut contingebat) idem per plures terminos
concludi accidit, si autem aliud quidem praeter
haec, plures erunt et inconjuncti syllogismi ad invicem,
si autem non sic se habeat <hi>c</hi> ad <hi>d</hi> ut faciat syllogismum,
vane erunt sumpta, nisi inductionis, aut
celationis, aut alicujus alius talium gratia. Si autem
<pb n="0667D"/>
ex <hi>a b</hi> non <hi>e,</hi> sed alia quaedam fiat conclusio, ex <hi>c d</hi> 
autem aut horum alterum, aut aliud praeter haec, et
plures fiunt syllogismi, et non ejus quod positum
est. Ponebatur enim ejus quod est <hi>e</hi> esse syllogismum.
Si autem non fiat ex <hi>c d</hi> nulla conclusio, et
vane sumpta esse ea accidit, et non ejus quod est ex
principio esse syllogismum. Quare manifestum quoniam
omnis demonstratio et omnis syllogismus erit
per tres terminos solos.</p>
</div2>

<div2>
          <head>CAPUT XXVI. <hi>De numero propositionum et prosyllogismis.</hi> </head>
<p>Hoc autem manifesto, palam quoniam et ex duabus
propositionibus, et non pluribus, nam tres termini,
duae sunt propositiones, nisi assumatur aliquid
<pb n="0668A"/>
(quemadmodum in prioribus dictum est) ad perfectionem
syllogismorum. Manifestum igitur quando,
ut in oratione syllogistica, non pares sunt propositiones
per quas fit conclusio principalis (quasdam
enim superiorum conclusionum necessarium est esse
propositiones), haec oratio aut non syllogistica est,
aut plura necessariis interrogavit ad positionem. Secundum
igitur principales propositiones sumptis syllogismis,
omnis syllogismus erit ex propositionibus
quidem perfectis, ex terminis autem abundantibus,
uno enim plures termini propositionibus, erunt
autem et conclusiones dimidietas propositionum.
Quando autem per prosyllogismos concluditur, aut
per plura media non continua, ut <hi>a b</hi> per <hi>c d,</hi> multitudo
quidem terminorum similiter uno superabit
<pb n="0668B"/>
propositiones, aut enim extrinsecus, aut medium ponetur
intercidens terminus, utrinque autem accidit
uno minus esse intervalla quam terminos, propositiones
autem aequales sunt intervallis. Non tamen
hae quidem semper perfectae erunt, illi vero abundantes,
sed permutatim, quia cum propositiones
quidem sunt perfectae, abundantes erunt termini,
cum vero termini perfecti, abundantes erunt propositiones,
simul enim termino addito, una additur propositio,
undecunque addatur terminus. Quare quoniam
hae propositiones quidem perfectae, illi vero
abundantes erant, necesse est transmutare eadem,
additione facta. Conclusiones autem non etiam eum
habebunt ordinem neque ad terminos, neque ad
propositiones, uno enim termino addito, conclusiones
<pb n="0668C"/>
adjungentur uno, pauciores praeexistentibus terminis,
ad solum enim ultimum non facit conclusionem,
ad alios autem omnes. Ut si eis quae sunt <hi>a b
c,</hi> adjacet <hi>d,</hi> statim et conclusiones duae adjacent,
quae ad <hi>a,</hi> et ad <hi>b,</hi> similiter autem et in aliis. Si autem
ad medium intercidat, eodem modo, ad unum
enim solum non faciet syllogismum, quare multo
plures conclusiones erunt et terminis et propositionibus.</p>
</div2>

<div2>
          <head>CAPUT XXVII. <hi>De problematis, hoc est propositis in unaquaque figura facile et difficile construendis et destruendis.</hi> </head>
<p>Quoniam autem habemus ex quibus syllogismi, et
quale in unaquaque figura, et quot modis monstratur,
manifestum nobis est, et quae propositio facile,
<pb n="0668D"/>
et quae difficile argumentabilis est. Nam quae in pluribus
figuris et per plures casus concluditur, facilis;
quae autem in paucis et per pauciores, difficilius argumentabilis.
Ergo affirmativa quidem universalis per
primam tantum figuram monstratur, et per hanc
simpliciter. Privativa vero et per primam, et per
mediam. Per primam quidem simpliciter, per mediam
autem dupliciter. Particularis autem affirmativa
per primam et per postremam, simpliciter quidem
per primam, tripliciter autem per postremam.
Privativa vero particularis in omnibus figuris monstratur,
verum in prima quidem semel, in media autem
et postrema, in illa quidem dupliciter, in hac
vero tripliciter. Manifestum ergo quoniam universalem
<pb n="0669A"/>
affirmativam construere quidem difficillimum,
destruere autem facillimum, omnino autem est interimenti
quidem, universalia quam particularia facilius.
Etenim si nulli, et si alicui non insit interemptum
est, horum autem alicui quidem non in omnibus
figuris monstratur, nulli autem in duabus. Eodem
autem modo et in privativis, etenim si omni, et si
alicui, interemptum est quod ex principio. Hoc autem
fuit in duabus figuris. In particularibus autem
simpliciter, aut omni, aut nulli ostendentem inesse.
Construenti autem, facilius est particularia, nam in
pluribus figuris, et per plures modos. Omnino autem
non oportet latere quoniam destruere quidem per
se invicem est, et universalia per particularia, et
haec per universalia; construere autem non est per
<pb n="0669B"/>
particularia universalia, per illa vero haec est. Nam
si omni, et alicui. Simul autem manifestum quoniam
destruere quam construere facilius. Quomodo
ergo fit omnis syllogismus, et per quot terminos et
propositiones, et quomodo habentes se ad invicem,
amplius autem quae propositio in unaquaque figura,
et quae in pluribus, et quae in paucioribus monstratur,
palam ex his quae dicta sunt.</p>
</div2>

<div2>
          <head>CAPUT XXVIII. <hi>De abundantia propositionum.</hi> </head>
<p>Quomodo autem idonei erimus semper syllogizare
ad propositum, et per quam viam sumemus
circa unumquodque principia, nunc dicendum. Non
enim solum fortasse oportet generationem considerare
syllogismorum, sed et potestatem habere faciendi.
<pb n="0669C"/>
Omnium igitur quae sunt, haec quidem sunt
talia, ut de nullo alio praedicentur vere universaliter,
ut Cleon, et Callias, et quod singulare, et sensibile,
de his autem alia, nam et homo, et animal uterque
horum est. Illa vero et ipsa quidem de aliis praedicantur,
de illis autem alia prius non praedicantur,
alia autem et ipsa de aliis, et de his alia, ut homo de
Callia, et de homine animal. Quoniam ergo quaedam
eorum quae sunt de nullo nata sunt dici, palam:
nam sensibilium pene unumquodque est hujusmodi,
ut de nullo praedicetur, nisi, ut secundum accidens,
dicimus enim quandoque album illud Socratem esse,
et hoc veniens Calliam. Quoniam autem in sursum
pergentibus statur quandoque, rursum dicemus. Nunc
autem sit hoc positum, de iis ergo praedicatum aliquod
<pb n="0669D"/>
non est demonstrare nisi secundum opinionem,
sed haec de aliis, neque singularia de aliis, sed alia
de ipsis. Quae autem in medio sunt, manifestum quoniam
utrumque contingit, nam et haec de aliis, et
alia de his dicuntur, et pene rationes et considerationes
sunt maxime de his. Oportet ergo propositiones
circa unumquodque horum sic sumere supponentem,
ipsum primum et definitiones, et quaecunque
propria sunt rei, deinde post hoc quaecunque sequuntur
rem. Et rursum quae res sequitur, et quaecunque
non contingit ipsi inesse, quibus autem ipsa non contingit,
non sumendum, eo quod convertitur privativa.
Dividendum autem est, et eorum quae sequuntur,
quaecunque in eo quod quid est, et quaecunque ut propria,
<pb n="0670A"/>
et quaecunque ut accidentia praedicantur, et
horum quae secundum opinionem, et quae secundum
veritatem. Quanto enim plurium talium abundaverit
quis, citius inveniet conclusionem, quanto autem veriorum,
magis demonstrabit. Oportet autem eligere
non quae sequuntur aliquam, sed quaecunque totam
rem sequuntur, ut non quod aliquem hominem, sed
quod omnem hominem sequitur, per universales
enim propositiones fit syllogismus. Cum autem est
indefinitum, incertum si universalis est propositio,
cum vero definitum, manifestum. Similiter autem
eligendum et quae ipsum sequitur tota, propter dictam
causam. Ipsum autem quod sequitur, non est
sumendum totum sequi, dico ut hominem omne animal,
aut musicam, omnem disciplinam, sed simpliciter
<pb n="0670B"/>
solum sequi quemadmodum et praetendimus,
etenim inutile alterum et impossibile, ut omnem hominem
esse omne animal, vel justitiam omne bonum,
sed cui consequens est, in illo omni esse dicitur,
Quando autem ab aliquo continetur subjectum,
cujus consequentia oportet sumere, quae universale
quidem sequuntur, vel non sequuntur, non eligendum
in his, sumpta enim sunt in illis quaecunque
animal et hominem sequuntur, et quaecunque non
animali insunt, similiter. Quae autem in unoquoque
sunt propria, sumendum: sunt enim quaedam speciei
propria praeter genus, necesse est enim diversis speciebus
propria quaedam inesse. Neque autem universale
eligendum iis quae sequitur quod continetur, ut
animal iis quae sequitur homo, necesse est enim si
<pb n="0670C"/>
hominem sequitur animal, et haec omnia sequi, convenientiora
autem haec hominis electioni. Sumendum
autem et quae plerumque sequuntur ea quae consequuntur,
nam et problematibus quae plerumque, et
syllogismus ex propositionibus, quae plerumque aut
in omnibus, aut aliquibus, similis enim est uniuscujusque
conclusio principiis. Amplius quae omnibus
sequentia sunt, non eligendum, non enim erit syllogismus
ex ipsis, ob quam autem causam, in sequentibus
erit manifestum.</p>
</div2>

<div2>
          <head>CAPUT XXIX. <hi>Medii syllogismorum inveniendi regulae.</hi> </head>
<p>Construere ergo volentibus aliquid de aliquo toto,
ejus quidem quod construitur, inspiciendum ad subjecta
de quibus ipsum dicitur, de quo autem oportet
<pb n="0670D"/>
praedicari quaecunque hoc sequuntur. Si enim
aliquod horum sit idem, alterum alteri necesse est
inesse. Si autem non quoniam omni, sed quoniam
alicui, quae sequitur utrumque, si enim aliquod horum
idem fuerit, necesse est alicui inesse. Quando
autem nulli oporteat inesse, cui quidem oportet non
inesse, ad sequentia subjecti, quod autem oportet
non inesse, inspiciendum ad ea quae non contingunt
illi adesse. Aut conversim cui quidem oportet non
inesse, ad ea quae non contingunt eidem adesse,
quod vero non inesse, inspiciendum ad sequentia.
Nam si haec sint eadem utrorumque, nulli contingi
alteri alterum inesse, fit enim quandoque quidem in
prima figura syllogismus, quandoque autem in media.
<pb n="0671A"/>
Si autem alicui non inesse, cui quidem oportet
non inesse, quae consequitur: quod vero non inesse,
quae non possibile est illi inesse. Si enim aliquid horum
sit idem, necesse est alicui non inesse. Magis
autem fortasse erit sic, unumquodque eorum quae
dicta sunt manifestum. Sint enim sequentia quidem <hi>a,</hi> 
 in quibus <hi>b,</hi> quae autem ipsum sequitur, in quibus <hi>c,</hi> 
 quae autem non contingunt ei inesse, in quibus <hi>d,</hi> 
 rursum autem ipsi <hi>e</hi> quae quidem insunt, in
quibus <hi>f,</hi> quae autem ipsum sequitur, in quibus <hi>g,</hi> 
quae autem non contingunt eidem inesse, in quibus <hi>h.</hi> 
 Si ergo eidem aliquid eorum quae sunt <hi>c,</hi> alicui
eorum quae sunt <hi>f,</hi> necesse est <hi>a</hi> omni <hi>e</hi> inesse, nam <hi>f</hi> 
 quidem omni <hi>e, c</hi> autem omni <hi>a,</hi> quare omni <hi>e</hi> 
inest. Si autem <hi>c</hi> et <hi>g</hi> idem, necesse est alicui <hi>e</hi> 
<pb n="0671B"/>
inesse <hi>a,</hi> nam id quod est <hi>e a,</hi> id vero quod est <hi>g e,</hi> 
omne ei sequitur. Si autem <hi>f</hi> et <hi>d</hi> sint idem, nulli <hi>e</hi> 
inerit ex proprio syllogismo, quoniam enim convertitur
privativa, et <hi>f</hi> ei quod est <hi>d</hi> idem, nulli <hi>f</hi> 
inerit <hi>a, f</hi> autem omni <hi>e.</hi> Rursus si <hi>b</hi> et <hi>h</hi> idem,
nulli <hi>e</hi> inerit <hi>a,</hi> nam <hi>b a</hi> quidem omni, ei autem in
quo <hi>e</hi> nulli inerit. Idem enim erat ei quod est <hi>h, b;
h</hi> autem nulli <hi>e</hi> inerat. Si autem <hi>g</hi> et <hi>d</hi> idem, <hi>a</hi> alicui <hi>e</hi> 
 non inerit, nam ei quod est <hi>g</hi> non inerit <hi>a,</hi> 
quoniam neque <hi>d, g</hi> autem sub <hi>e</hi> est, quare alicui <hi>e</hi> 
non inerit. Si autem <hi>g</hi> et <hi>b</hi> idem, conversus erit syllogismus,
nam <hi>g</hi> inerit omni <hi>a,</hi> nam <hi>b</hi> ei quod est <hi>a, e</hi> 
 autem ei quod est <hi>b,</hi> idem enim erat ei quod
est <hi>g, a</hi> autem ei quod est <hi>e,</hi> omni quidem non necessarium
est inesse, alicui autem necessarium, eo
<pb n="0671C"/>
quod convertatur universale praedicativum in particulare.
Manifestum ergo quoniam ad praedicta perspiciendum
utrinque in unaquaque quaestione, per haec
enim omnes syllogismi. Oportet autem et sequentium,
et quibus sequitur singulum, ad prima et universalia
maxime inspicere, ut <hi>e</hi> quidem magis ad <hi>k
f</hi> quam ad <hi>f</hi> solum, <hi>a</hi> autem ad <hi>k c</hi> magis quam ad <hi>c</hi> 
 solum. Si enim ei quod est <hi>k f</hi> inest <hi>a,</hi> et ei quod
est <hi>f</hi> inest et ipsi <hi>e,</hi> si vero hoc non sequitur <hi>a,</hi> possibile
est id quod est <hi>f</hi> sequi. Similiter autem et in
quibus idem sequitur, considerandum, nam si primis,
et iis quae sub ipsis sunt, sequitur; si autem
non his, et iis quae sub ipsis sunt, possibile. Palam
autem quoniam per tres terminos et duas propositiones
consideratio, et per praedictas figuras syllogismi
<pb n="0671D"/>
omnes, monstratur enim omni quidem <hi>e</hi> inesse <hi>a,</hi> 
 quando eorum quae sunt <hi>c f</hi> idem, quiddam sumitur,
hoc autem erit medium, extremitates autem <hi>a</hi> 
 et <hi>e,</hi> fit enim prima figura. Alicui autem quando <hi>c</hi> 
 et <hi>g</hi> sumitur idem, hoc autem postrema figura,
medium enim fit <hi>g.</hi> Nulli vero quando <hi>d</hi> et <hi>f</hi> idem;
sic autem et prima figura, et media: prima quidem,
quoniam nulli <hi>f</hi> inest <hi>a,</hi> siquidem convertitur privativa, <hi>f</hi> 
 autem omni <hi>e.</hi> Media autem quoniam <hi>d a</hi> 
quidem nulli, <hi>e</hi> autem omni inest. Alicui autem non
inesse, quando <hi>d</hi> et <hi>g</hi> idem fuerit, haec autem postrema
figura, nam <hi>a</hi> quidem nulli <hi>g</hi> inerit, <hi>e</hi> vero
omni <hi>g;</hi> manifestum igitur est quoniam per praedictas
figuras omnes syllogismi. Et quoniam non eligendum
<pb n="0672A"/>
quaecunque omnibus sequuntur, eo quod
nullus fiat syllogismus ex ipsis, nam construere quidem
non omnino erat ex sequentibus, privare autem
non contingit per ea quae omnibus sequuntur, oportet
huic quidem inesse, illi vero non inesse. Manifestum
autem quoniam et aliae considerationes quae
secundum electiones, inutiles ad faciendum syllogismum.
Ut si sequentia utrumque eadem sint, aut
quae sequitur <hi>a,</hi> et quae non contingit <hi>e</hi> inesse, aut
rursum quaecunque non possibile est utrique inesse,
non enim fit syllogismus per haec. Nam si sequentia
sunt eadem, ut <hi>b</hi> et <hi>f,</hi> media fit figura praedicativas
habens utrasque propositiones. Si autem ea quae sequitur <hi>a,</hi> 
 et quae non contingit <hi>e,</hi> ut <hi>c,</hi> et <hi>h,</hi> prima
erit figura privativam habens propositionem ad minorem
<pb n="0672B"/>
extremitatem. Si autem quaecunque non contingunt
utrique, ut <hi>d</hi> et <hi>h,</hi> privativae utraeque propositiones
erunt vel in prima figura, vel in media,
sic autem nullo modo erit syllogismus. Palam autem
et quae eadem, sumendum secundum considerationem,
et non quae diversa vel contraria, primum
quidem quoniam medii gratia, inspectio, medium
autem non diversum, sed idem oportet sumere.
Deinde et in quibus accidit fieri syllogismum quod
sumantur contraria, aut non contigentia eidem inesse,
in praedictos omnia reducuntur modos. Ut si <hi>b</hi> 
 et <hi>f</hi> sint contraria, aut non contingant eidem inesse,
erit enim his sumptis syllogismus, quoniam
nulli <hi>e</hi> inest <hi>a,</hi> sed non ex ipsis, sed ex praedicto
modo, nam <hi>b a</hi> quidem omni, <hi>e</hi> autem nulli inerit,
<pb n="0672C"/>
quare necesse est <hi>b</hi> idem esse alicui eorum quae
sunt <hi>h.</hi> Rursum si <hi>b</hi> et <hi>g</hi> non possint eidem adesse,
erit quoniam alicui <hi>e</hi> non inerit <hi>a,</hi> nam et sic
media erit figura, nam <hi>b a</hi> quidem omni, <hi>g</hi> vero
nulli inerit, quare necesse est <hi>g</hi> idem esse alicui
eorum quae sunt <hi>d,</hi> nam non contingere <hi>g</hi> et <hi>b</hi> eidem
inesse nihil differt, aut <hi>g</hi> alicui <hi>d</hi> idem esse, omnia
enim sumpta sunt in <hi>d,</hi> quae non contingunt <hi>a</hi> inesse.
Manifestum ergo quoniam ex istis quidem inspectionibus
nullus fit syllogismus, et si <hi>b</hi> et <hi>f</hi> sint
contraria, idem esse <hi>b</hi> alicui <hi>h,</hi> et syllogismum semper
fieri per haec. Accidit ergo sic inspicientibus
considerare viam aliam necessariam, eo quod quandoque
latet identitas horum quae sunt <hi>b</hi> et <hi>h.</hi> </p>
</div2>

<div2>
          <head>CAPUT XXX. <hi>De syllogismis assertoriis ad impossibile, et reliquis qui ex hypothesi.</hi> </head>

<pb n="0672D"/>
<p>Eodem autem modo se habent et qui ad impossibile
deducunt syllogismi, ostensivis, nam et ipsi
fiunt per ea quae sequuntur, et quibus sequitur
utrumque. Et eadem consideratio in utrisque, nam
quod monstratur ostensive, et per impossibile est
syllogizare, et per eosdem terminos, et quod per
impossibile et ostensive. Ut quoniam <hi>a</hi> nulli <hi>e</hi> inest,
ponatur enim alicui inesse, ergo quoniam <hi>b</hi> omni <hi>a,
a</hi> autem alicui <hi>e,</hi> et <hi>b</hi> alicui <hi>e</hi> inerit, sed nulli inerat.
Rursum quoniam alicui <hi>e</hi> inest <hi>a,</hi> si enim nulli <hi>e</hi> 
 inest <hi>a, e</hi> autem omni <hi>g,</hi> nulli <hi>g</hi> inerit <hi>a,</hi> sed omni
inerat. Similiter autem est in aliis propositis, semper
<pb n="0673A"/>
enim erit in omnibus per impossibile ostensio,
ex sequentibus, et quibus sequitur utrumque. Et in
uno quoque proposito, eadem consideratio et ostensive
volenti syllogizare, et ad impossibile ducere,
nam ex eisdem terminis utraeque demonstrationes.
Ut si ostensum est nulli <hi>e</hi> inesse <hi>a,</hi> quoniam accidit
et <hi>b</hi> alicui <hi>e</hi> inesse, quod est impossibile. Si
sumptum sit <hi>e</hi> quidem nulli <hi>b, a</hi> autem omni <hi>b</hi> inesse,
manifestum est enim quoniam nulli <hi>e</hi> inerit <hi>a.</hi> 
 Rursum si ostensive syllogizatum sit <hi>a</hi> inesse
nulli <hi>e,</hi> suppositis inesse per impossibile monstrabitur
nulli inesse, similiter autem et in aliis. In omnibus
enim necesse est iis qui per impossibile communem
aliquem sumere terminum alium a subjectis,
ad quem erit mendacii syllogismus, quare conversa
<pb n="0673B"/>
ea propositione, altera autem similiter se habente,
ostensivus erit syllogismus per eosdem terminos.
Differt autem ostensivus ab eo qui ad impossibile,
quoniam in ostensivo secundum veritatem ambae
propositiones ponuntur, in eo autem qui ad impossibile,
falsa una. Haec vero erunt magis manifesta
per sequentia quando de impossibili dicemus; nunc
autem tantum nobis sit manifestus, quoniam ad haec
perspiciendum, et ostensive volentibus syllogizare,
et ad impossibile deducere.</p>
<p>In aliis autem syllogismis quicunque sunt ex hypothesi,
ut quicunque secundum transsumptionem,
aut secundum qualitatem in subjectis, non in prioribus,
sed in transsumptis erit consideratio, modus
autem inspectionis idem: considerare autem oportet,
<pb n="0673C"/>
et dividere quot modis sunt ex hypothesi, monstratur
ergo unumquodque propositorum sic. Est autem
et alio modo quaedam syllogizare horum, ut universalia
per particularem inspectionem ex hypothesi. Si
enim <hi>c</hi> et <hi>g</hi> eadem sint, solum <hi>g</hi> autem sumatur <hi>e</hi> 
inesse, omni <hi>e</hi> inerit <hi>a,</hi> et rursum si <hi>g</hi> et <hi>d</hi> eadem,
solum autem de <hi>g</hi> praedicetur <hi>e,</hi> quoniam nulli <hi>e</hi> 
inerit <hi>a,</hi> manifestum ergo quoniam sic inspiciendum.
Eodem autem modo et in necessariis, et in contingentibus,
nam eadem consideratio, et per eosdem
terminos erit, eodemque ordine et contingentis, et
inesse syllogismus. Sumendum autem et in contingentibus
et quae non insunt, possibilia autem inesse.
Ostensum est enim quoniam et per haec fit contingentis
syllogismus, similiter autem se habebit et in
<pb n="0673D"/>
aliis praedicationibus.
</p>
        </div2>

<div2>
          <head>CAPUT XXXI. <hi>Quod omnium scientiarum syllogismi superioribus praeceptis efficiantur.</hi> </head>
<p>Manifestum ergo ex praedictis quoniam non solum
possibile est per hanc viam fieri omnes syllogismos,
sed etiam quoniam per aliam impossibile. Omnis enim
syllogismus ostensus est quoniam per aliquam praedictarum
figurarum fit, has autem non contingit per
alia constitui quam per sequentia et quae sequitur
unumquodque, ex his enim propositiones, et medii
sumptio, quare nec syllogismum possibile est fieri per
alia. Ergo methodus quidem de omnibus eadem est,
<pb n="0674A"/>
et circa philosophiam, et circa autem quamlibet
disciplinam. Oportet enim quae insunt, et quibus insunt
circa unumquodque colligere, et his quamplurimis
abundare, et hoc per tres terminos considerare,
destruentem quidem sic, construentem vero sic, et
secundum veritatem quidem, ex iis quae secundum
veritatem scripta sunt inesse, ad dialecticos autem
syllogismos, ex propositionibus quae sunt secundum
opinionem. Principia autem syllogismorum universaliter
quidem dicta sunt, et quomodo se habeant, et quomodo
oportet inquirere ea, quatenus non aspiciamus
ad omnia quae dicuntur, neque eadem construentes et
destruentes, neque construentes de omni aut de aliquo,
destruentes ab omnibus aut ab aliquibus, sed
ad pauciora et determinata. Secundum singulum
<pb n="0674B"/>
autem eorum quae sunt eligere, ut de bono aut disciplina.
Propria autem in unaquaque sunt plurima,
quare principia quidem quae sunt circa unumquodque,
experimento est crescere, dico autem ut astrologicam
quidem experientiam astrologicae disciplinae,
sumptis enim sufficienter apparentibus, sic inventae
sunt astrologicae demonstrationes. Similiter autem
et circa quamlibet aliam se habet et artem et disciplinam.
Quare si sumantur quae insunt circa unumquodque,
nostrum erit jam demonstrationes prompte
declarare: si enim nihil secundum historiam omittatur
eorum quae subtiliter et vere insunt rebus, habebimus
de omni (cujus quidem non est demonstratio)
hanc invenire et demonstrare, cujus autem non
nata est demonstratio, hoc facere manifestum. Universaliter
<pb n="0674C"/>
ergo quo oportet modo propositiones eligere
pene dictum est, per diligentiam autem
pertransivimus in eo negotio quod circa dialecticam
est.</p>
</div2>

<div2>
          <head>CAPUT XXXII. <hi>De divisione et ejus syllogismo.</hi> </head>
<p>Quoniam autem divisio per genera parva quaedam
particula est dictae methodi facile videre: est
enim divisio velut infirmus syllogismus, nam quod
oporteat quidem ostendere petitur, syllogizatur vero
semper aliquid superiorum. Primum autem idem
hoc latuit omnes utentes ea, et suadere conati sunt
quoniam esset possibile de substantia demonstrationem
fieri, et de eo quod est quid; quare neque quoniam
contingebat syllogizare eos qui dividunt, intellexerunt,
<pb n="0674D"/>
neque quoniam contingebat sic quemadmodum
diximus. Ergo in demonstrationibus quidem cum oporteat
quid syllogizare, oportet medium per quod fit syllogismus
minus semper esse, et non universaliter de
prima extremitate. Divisio autem contrarium vult,
nam universalius sumit medium. Sit enim animal
quidem in quo <hi>a,</hi> mortale autem in quo <hi>b,</hi> et immortale
in quo <hi>c,</hi> homo vero cujus terminum oportet
sumere in quo <hi>d,</hi> omne ergo animal accipit aut
mortale, aut immortale: hoc autem est quidquid
erat, omne esse aut <hi>b,</hi> aut <hi>c.</hi> Rursus hominem semper
qui dividit, ponit animal esse, quare de <hi>d</hi> sumit <hi>a</hi> 
 esse, ergo syllogismus quidem est, quoniam <hi>d,</hi> aut <hi>b,</hi> 
 aut <hi>c</hi> omne erit, quare hominem aut mortalem,
<pb n="0675A"/>
aut immortalem oportet sumere, nam mortale quidem,
aut immortale esse necessarium est animal,
mortale autem non necessarium est, sed petitur. Hoc
autem erat quod oportebat syllogizare. Et rursus qui
ponit <hi>a</hi> quidem animal mortale in quo autem <hi>b</hi> pedes
habens, in quo autem <hi>c,</hi> non habens pedes, hominem
vero <hi>d,</hi> similiter sumit <hi>a</hi> quidem, aut in <hi>b,</hi> aut in <hi>c</hi> 
esse. Omne enim animal mortale aut pedes habens,
aut pedes non habens est, de <hi>d</hi> autem <hi>a,</hi> nam hominem
animal mortale sumpsit esse, quare habens
pedes, vel non habens pedes esse animal, necesse
est hominem, pedes autem habens non necesse est,
sed sumit, hoc autem erat quod oportebat rursum
ostendere. Et ad hunc modum semper dividentibus,
universale quidem accidit eis medium sumere, de
<pb n="0675B"/>
quo oporteat ostendere et differentias et extremitates.
In fine autem quoniam hoc est homo, aut quidquid
erat quod quaeritur, nihil dicunt manifestum,
quare necessarium est esse, etenim aliam viam faciunt
omnem, non quidem contingentes idoneitates, opinantes
esse. Manifestum est autem quoniam neque
destruere hac via est, neque de accidente aliquid,
aut de proprio syllogizare, neque de genere, neque
de quibus ignoretur utrum hoc modo aut illo se habet,
ut putasne diameter est symeter, vel asymeter?
si enim sumat quoniam omnis longitudo est symetros
vel asymetros, diameter autem longitudo, syllogizatum
est quoniam symeter vel asymeter est diameter.
Si autem sumetur incommensurabile, quod
oportebat syllogizare sumetur, non ergo est ostendere,
<pb n="0675C"/>
nam via quidem haec, per hanc autem non est
ostendere symetrum vel asymetrum, in quo <hi>a</hi> longitudo, <hi>b</hi> 
 autem symeter aut asymeter, diameter <hi>c.</hi> 
Manifestum est igitur quoniam neque ad omnem
considerationem congruit inquisitionis modus, neque
in quibus maxime videtur convenire, in his est
utilis. Ex quibus ergo demonstrationes fiunt, et
quomodo, et ad quae perspiciendum secundum
unumquodque propositum manifestum ex dictis.</p>
</div2>

<div2>
          <head>CAPUT XXXIII. <hi>De resolutione syllogismorum in propositiones.</hi> </head>
<p>Quomodo autem reducemus syllogismos in praedictas
figuras, dicendum erit post haec, restat enim
consideratio haec, si enim et generationem syllogismorum
inspiciamus, et inveniendi habeamus potestatem,
<pb n="0675D"/>
amplius autem factos reducamus praedictas
figuras, finem habebit quod ex principio propositum
est, accidet etiam simul quae praedicta sunt confirmari
et manifestiora esse, quoniam sic se habent
per ea quae nunc dicenda sunt. Oportet enim omne
quod verum est, ipsum sibi ipsi manifestum esse
omnino. Primum ergo oportet tentare duas propositiones
accipere syllogismi, facilius enim in majora
dividere quam in minora: majora autem compositiora
sunt quam ea ex quibus componuntur. Deinde
considerare utra in toto, et utra in parte. Et si non
ambae sumptae sint, eum qui ponit alteram. Aliquoties
enim universalem protendentes, eam quae in hac
est non sumunt, neque scribentes, neque interrogantes,
<pb n="0676A"/>
aut has quidem protendunt, per quas autem hae
concluduntur, omittunt, alia vero vane interrogant.
Considerandum autem si quid superfluum sumptum
sit, et si quid necessariorum omissum, et hoc quidem
ponendum, illud vero auferendum, donec veniat
quis ad duas propositiones, sine his enim non
est reducere sic interrogatas orationes. In aliquibus
ergo facile est videre quod minus est, aliqui vero
latent, et videntur quidem syllogizare, eo quod necessarium
quid accidit ex iis quae posita sunt. Ut si
sumatur, non substantia interempta substantiam non
interimi, ex quibus autem est, interemptis, et quod
ex eis est corrumpi. His enim positis, necessarium
est substantiae partem esse substantiam, non tamen
syllogizatum est quod ea quae sumpta sunt, sed desunt,
<pb n="0676B"/>
propositiones. Rursum si cum est homo, necesse
est esse animal, et cum est animal, substantiam,
et cum est homo, necesse est esse substantiam,
sed nondum syllogizatum est, non enim se habent
propositiones ut diximus. Fallimur autem in talibus
eo quod necessarium quiddam accidat ex his quae
posita sunt, quam et syllogismus, necessarium est,
in plus autem est necessarium quam syllogismus,
nam omnis syllogismus, necessarium, necessarium
autem non omne syllogismus. Quare non (si quid
accidat positis quibusdam) statim tentandum est reducere,
sed primum secundum est duas propositiones.</p>
</div2>

<div2>
          <head>CAPUT XXXIV. <hi>De resolutione in terminos.</hi> </head>
<p>
            <pb n="0676C"/>Deinde sic dividendum in terminos. Medium autem
ponendum terminorum, qui utrisque propositionibus
dicitur, necesse est enim medium in utrisque esse in
omnibus figuris. Si ergo subjiciatur et praedicetur
medium, aut ipsum quidem praedicetur, aliud vero
illo abnegetur, prima erit figura. Si autem et praedicetur,
et negetur ab aliquo, media erit figura: si
vero alia de illo praedicentur, aut hoc quidem praedicetur,
illud vero ab illo negetur, postrema, sic enim
se habuit in postrema figura medium, similiter autem
etsi non universales sint propositiones, nam
est eadem determinatio medii. Manifestum igitur
quoniam in qua oratione non dicitur idem frequenter,
non fit syllogismus, non enim sumptum est medium.
Quoniam autem habemus quod propositorum
<pb n="0676D"/>
in unaquaque figura clauditur, et in qua universale,
et in qua particulare, manifestum est quoniam non
ad omnes figuras perspiciendum, sed in unoquoque
proposito ad propriam. Quaecunque vero in pluribus
concluduntur, medii positione cognoscimus figuram.</p>
</div2>

<div2>
          <head>CAPUT XXXV. <hi>De necessario et thesi terminorum.</hi> </head>
<p>Frequenter ergo falli accidit circa syllogismos
propter necessarium, quemadmodum dictum est
prius: aliquoties autem propter similitudinem positionis
terminorum, quod non oportet latere nos. Ut
si <hi>a</hi> de <hi>b</hi> dicitur, et <hi>b</hi> de <hi>c,</hi> videbitur enim sic se habentibus
terminis esse syllogismus, non fit autem
neque necessarium quidquam, neque syllogismus.
<pb n="0677A"/>
Sit enim in quo <hi>a</hi> semper esse, in quo autem <hi>b</hi> 
intelligibilis Aristomenes, in quo autem <hi>c</hi> Aristomenes,
verum est autem <hi>a</hi> inesse <hi>b,</hi> semper enim est
intelligibilis Aristomenes, sed et <hi>b</hi> de <hi>c,</hi> nam Aristomenes
est intelligibilis Aristomenes, <hi>a</hi> autem non
inest <hi>c,</hi> corruptibilis est enim Aristomenes; non igitur
fiebat syllogismus sic se habentibus terminis, sed
oportebat universaliter <hi>a b</hi> sumi propositionem: hoc
vero falsum quod putabat omnem intelligibilem Aristomenem
semper esse, cum Aristomenes sit corruptibilis.
Rursum sit in quo quidem <hi>c</hi> Micalus, in quo
autem <hi>b</hi> musicus Micalus, in quo autem <hi>a</hi> corrumpi
cras. Verum est ergo <hi>b</hi> de <hi>c</hi> praedicari, nam Micalus
est musicus Micalus, sed et <hi>a</hi> de <hi>b,</hi> corrumpetur
enim cras musicus Micalus, <hi>a</hi> autem de <hi>c</hi> falsum: hoc
<pb n="0677B"/>
autem idem est priori, non enim verum est universaliter,
Micalus musicus quoniam corrumpetur cras.
Hoc autem non sumpto non erat syllogismus. Haec
ergo fallacia fit in eo quod pene, ut enim nihil differens
dicere hoc huic inesse, aut hoc huic omni inesse,
concedimus.</p>
</div2>

<div2>
          <head>CAPUT XXXVI. <hi>De ecthesi terminorum.</hi> </head>
<p>Frequenter autem mentiri evenit, eo quod non
bene exponuntur secundum propositionem termini,
ut si <hi>a</hi> quidem sit sanitas, <hi>b</hi> autem aegritudo, <hi>c</hi> vero
homo, verum est enim dicere quoniam <hi>a</hi> nulli <hi>b</hi> 
contingit inesse, nulli enim aegritudini sapitas inest;
et rursum quoniam <hi>b</hi> inest omni <hi>c,</hi> omnis enim homo
susceptibilis est aegritudinis, videbitur ergo accidere
<pb n="0677C"/>
nulli homini contingere sanitatem inesse. Hujus autem
causa est quod non bene exponuntur termini
secundum locutionem, quoniam transsumptis quae
iis sunt secundum habitudines, non erit syllogismus.
Ut si pro sanitate quidem ponatur sanum, pro aegritudine
autem aegrum, non enim verum est dicere
quoniam non contingit aegrotanti inesse sanum esse,
hoc autem non sumpto, non fit syllogismus, nisi contingentis.
Hoc autem non impossibile, contingit enim
nulli homini inesse sanitatem. Rursum in media figura
similiter erit falsum. Nam sanitatem aegritudini
quidem nulli, homini vero omni contingit inesse,
quare nulli homini aegritudo. In tertia autem figura
secundum contingere accidit falsum, etenim sanitatem,
et aegritudinem, et disciplinam, et ignorantiam,
<pb n="0677D"/>
et omnino contraria omni eidem contingit inesse,
sibi vero invicem impossibile, hoc autem confessum
in praedictis. Cum enim eidem plura contingere
inesse, contingebant et sibi invicem. Manifestum
igitur quoniam in omnibus his fallacia fit propter terminorum
expositionem, transsumptis enim his quae
sunt secundum habitudines, nihil fit falsum. Palam
ergo quoniam secundum hujusmodi propositiones
semper quod est secundum habitum, pro habitu
sumendum et ponendum terminum.</p>
</div2>

<div2>
          <head>CAPUT XXXVII. <hi>De ecthesi terminorum compositorum et obliquorum syllogismi.</hi> </head>
<p>Non oportet autem terminos semper quaerere nomine
<pb n="0678A"/>
exponi, saepe enim erunt orationes quibus non
ponuntur nomina, quare et difficile erit reducere
hujusmodi syllogismos, aliquot es autem et falli accidet
propter hujusmodi inquisitionem, ut quoniam immediatorum
erit syllogismus; sit enim <hi>a</hi> duo recti, <hi>b</hi> 
autem triangulus, <hi>c</hi> vero aequicrurus; ergo ei quod
est <hi>c</hi> inest <hi>a</hi> propter <hi>b;</hi> ei vero quod est <hi>b,</hi> non iterum
propter aliud, per se enim triangulus habet
duos rectos, quare non erit medium ejus quod est <hi>a b,</hi> 
 cum sit demonstrativum. Manifestum enim quoniam
medium non sic semper est sumendum ut hoc
aliquid, sed aliquando orationem, quod accidit et in
praedicto. Inesse autem primum medio, et hoc postremo
non oportet sumere, ut praedicentur semper
ad se invicem similiter, et primum de medio, et hoc
<pb n="0678B"/>
de postremo, et in non inesse similiter, sed quoties
dicitur esse et verum dicere, hoc toties arbitrari
oportet significare et inesse. Ut quoniam contrariorum
una est disciplina: sit enim <hi>a</hi> unam esse disciplinam, <hi>b</hi> 
 autem contraria sibi invicem, <hi>a</hi> ergo inest <hi>b,</hi> 
 non quoniam contraria unam esse eorum disciplinam,
sed quoniam verum est dicere de ipsis unam
esse eorum disciplinam. Accidit autem quandoque
primum de medio dici, medium autem de tertio non
dici, ut si sophia est disciplina, boni autem est sophia:
conclusio, quoniam boni est disciplina, et non
bonum quidem est disciplina, sophia autem est
disciplina. Quandoque autem medium quidem de
tertio dicitur, primum autem de medio non dicitur,
ut si qualis omnis est disciplina, aut contrarii. Bonum
<pb n="0678C"/>
autem est, et contrarium, et quale: conclusio quidem,
quoniam boni est disciplina. Non est autem
bonum disciplina, neque quale, neque contrarium,
sed omnium disciplina. Non est autem bonum disciplina,
neque conclusio secundum rectum, neque
quale, neque contrarium, sed bonum haec. Est autem
quandoque neque primum de medio, neque hoc de
tertio, primo de tertio quandoque quidem dicto,
quandoque autem non dicto. Ut si cujus est disciplina,
hujus est genus, boni autem est disciplina: conclusio,
quoniam boni est genus. Praedicatur autem nullum
de nullo, si autem cujus est disciplina, genus est
hoc, boni autem est disciplina: conclusio, quoniam
bonum est genus: ergo de extremo quidem praedicatur
primum, de se autem invicem non dicuntur.
<pb n="0678D"/>
Eodem autem modo et non inesse sumendum, non
enim semper significat non inesse hoc huic, non
esse hoc, hoc; sed aliquando non esse hoc hujus,
aut hoc huic: ut quoniam non est motionis motus,
aut generationis generatio, voluptatis autem est, non
ergo voluptas generatio. Aut rursus quoniam risus
est signum, signi autem non est signum, quare non
est signum risus; similiter autem et in aliis, in quibus
interimitur propositum, eo quod dicitur aliquo
modo ad id genus. Rursus quoniam occasio non est
tempus opportunum, Deo enim occasio quidem est,
tempus autem opportunum non est, eo quod nihil sit
Deo conferens. Terminos enim ponendum est occasionem,
et tempus opportunum, et Deum. Propositio
<pb n="0679A"/>
autem sumenda secundum nominis casum, simpliciter
enim hoc dicimus de omnibus, quoniam terminos
quidem semper ponendum secundum declinationes
nominum, ut homo, aut bonum, aut contraria, aut
hominis, aut boni, aut contrariorum. Propositiones
autem sumendum secundum cujusque casus, aut
enim quoniam huic ut aequale, aut quoniam hujus ut
duplum, aut quoniam hoc ut feriens, vel videns, aut
quoniam hic ut homo, animal, aut si quolibet modo
aliter cadit nomen secundum propositionem, inesse
autem hoc huic, et verum esse hoc de hoc, toties
sumendum, quoties praedicamenta divisa sunt, et haec
aut aliquo modo, aut simpliciter, amplius aut simplicia,
aut complexa. Similiter autem et non inesse.
Considerandum haec autem, et determinandum optimum.</p>
</div2>

<div2>
          <head>CAPUT XXXVIII. <hi>De anadiplosi et thesi syllogismorum, hoc est de geminatione et positione.</hi> </head>

<pb n="0679B"/>
<p>Reduplicatum autem in propositionibus ad primam
extremitatem ponendum, non ad medium, dico
autem ut si fiat syllogismus, quoniam justitiae est
disciplina quoniam bonum, ad primam extremitatem
ponendum. Sit enim <hi>a</hi> disciplina quoniam bonum,
in quo autem <hi>b</hi> bonum, in quo autem <hi>c</hi> justitia,
ergo verum est <hi>a</hi> de <hi>b</hi> praedicari. Nam boni est
disciplina quoniam bonum. Sed et <hi>b</hi> de <hi>c,</hi> nam justitia
quiddam bonum est; sic ergo fit resolutio. Si autem
<pb n="0679C"/>
ad <hi>b</hi> ponatur, quoniam bonum, non erit, nam <hi>a</hi> 
quidem de <hi>b</hi> verum erit, <hi>b</hi> autem de <hi>c</hi> non erit verum,
nam bonum quoniam bonum praedicari de justitia
falsum est, et non intelligibile. Similiter autem
et si salubre ostendatur, quoniam disciplinatum est
in eo quod bonum, aut hircocervus, opinabilis in eo
quod existens, aut homo corruptibilis in eo quod
sensibile, in omnibus enim praedicatis ad extremum
reduplicationem ponendum. Non est autem eadem
positio terminorum, quando simpliciter quidem syllogizatum
fuerit, et quando hoc aliquid, aut quo, aut
quomodo. Dico autem ut quando bonum disciplinatum
ostensum erit, et quando disciplinatum quoniam
bonum. Sed simpliciter quidem disciplinatum
ostensum est medium ponendum ens, si autem quoniam
<pb n="0679D"/>
bonum, quid ens. Sit enim <hi>a</hi> disciplina quoniam
quid ens, in quo autem <hi>b</hi> ens quid, in quo autem <hi>c</hi> 
 bonum, verum est ergo <hi>a</hi> de <hi>b</hi> praedicari, erat
enim disciplina alicujus entis, quoniam quid ens, sed
et <hi>b</hi> de <hi>c,</hi> nam in quo <hi>c</hi> ens quid, quare et <hi>a</hi> de <hi>c,</hi> 
erit ergo disciplina boni quoniam bonum, erat enim
quid ens, proprie substantiae signum. Si autem ens
medium positum sit, et ad extremum ens simpliciter,
et non quid ens dictum sit, non erit syllogismus,
quoniam est disciplina boni quoniam bonum, sed
quoniam ens, ut si sit in quo <hi>a</hi> disciplina quoniam
ens, in quo <hi>b</hi> ens, in quo <hi>c</hi> bonum. Manifestum igitur
quoniam in particularibus syllogismis sic sumendum
terminos.</p>
</div2>

<div2>
          <head>CAPUT XXXIX. <hi>Pro debita resolutione praecepta.</hi> </head>

<pb n="0680A"/>
<p>Oportet autem accipere quae idem possunt nomina
pro nominibus, et orationes pro orationibus, et nomen
et orationem et semper pro oratione nomen
suscipere, facilior est enim terminorum expositio,
ut si nil differt dicere suspicabile opinabilis non esse
genus, aut non esse idem quiddam suspicabile, quod
opinabile, nam si idem est quod significatur, pro
oratione dicta, suspicabile et opinabile terminos
ponendum. Quoniam vero non est idem voluptatem
esse bonum, et esse voluptatem quod bonum, non
similiter ponendum terminos; sed si est syllogismus
quoniam voluptas quod bonum, terminum ponendum
<pb n="0680B"/>
quod bonum; si autem quoniam bonum, bonum,
similiter autem et in aliis. Non est autem idem
neque esse, neque dicere quoniam cui <hi>b</hi> inest, huic
quoque omni <hi>a</hi> inest, et dicere, cui omni <hi>b</hi> inest, et <hi>a</hi> 
 inest omni, nihil enim prohibet <hi>b</hi> inesse <hi>c,</hi> non
autem omni. Ut sit <hi>b</hi> pulchrum quid, <hi>c</hi> autem album,
si igitur alicui albo inest pulchrum quid, verum
est dicere quoniam albo inest pulchrum, sed non
omni fortasse. Si ergo <hi>a</hi> inest <hi>b,</hi> non omni autem
de quo <hi>b</hi> (neque si omni <hi>c,</hi> inest <hi>b,</hi> neque si solum
alicui), non necesse est ei quod est <hi>c</hi> inesse <hi>a,</hi> non
quia non omni, sed nec inesse ei quod est <hi>c.</hi> Si autem
de quocunque <hi>b</hi> dicatur vere, huic omni inest <hi>a,</hi> 
accidet <hi>a</hi> de quo omni <hi>b</hi> dicitur, de eo omni dici. Si
autem <hi>a</hi> dicitur de omni de quo <hi>b</hi> dicatur, nihil prohibet
<pb n="0680C"/>
ei quod est <hi>c</hi> inesse <hi>b,</hi> non omni autem <hi>a,</hi> aut
non inesse omnino. In tribus igitur terminis manifestum
est quoniam de quo <hi>b</hi> quidem omni, et <hi>a</hi> dicitur,
hoc est de quibuscunque <hi>b</hi> dicitur, de omnibus
dicitur et <hi>a,</hi> et si <hi>b</hi> quidem de omni, et <hi>a</hi> similiter,
si autem non de omni, non necesse est <hi>a</hi> inesse
omni. Non oportet autem arbitrari propter expositionem
accidere aliquod inconveniens, non enim laboramus
in eo quod aliquid sit hoc, sed quemadmodum
geometer pedalem, et rectam hanc esse et sine
latitudine dicit quae non est, sed non sic utitur, ut
eis syllogizans. Omnino enim quod non est ut totum
ad partem, et aliud ad hoc ut pars ad totum, ex
nullo talium ostendit demonstrator, neque enim fit
syllogismus, expositione autem sic utimur, ut et
<pb n="0680D"/>
sentiat qui discit dicentes, non enim sic ut sine his
non possibile sit demonstrare, quemadmodum ex
quibus est syllogismus. Non lateat autem nos, quoniam
in eodem syllogismo, non omnes conclusiones
per unam eamdem figuram sunt, sed haec quidem
per hanc, illa vero per aliam. Palam ergo quoniam
et resolutiones sic faciendum. Quoniam autem non
omne propositum in omni figura, sed in unaquaque
disposita sunt, manifestum est ex conclusione in qua
figura sit quaerendum. Et ad definitiones orationum
quaecunque ad unum quiddam sunt argumentatae in
eorum quae insunt termino, ad quod argumentatum
est ponendum terminum, et non totam orationem,
minus enim contingit perturbari propter longitudinem,
<pb n="0681A"/>
ut si quis aquam ostendit quoniam est humidus
potus, potum et aquam terminos ponendum.</p>
</div2>

<div2>
          <head>CAPUT XL. <hi>De resolutione syllogismorum ad impossibile et ex hypothesi.</hi> </head>
<p>Amplius autem ex hypothesi syllogismos non est
tentandum reducere, nam non est ex iis quae posita
sunt reducere; non enim per syllogismum ostensi
sunt, sed ad placitum concessi sunt omnes. Ut si
quis ponat, si una quaedam potestas non sit contrariorum,
neque disciplinam esse unam; deinde disputet
quoniam non est una potestas contrariorum,
ut sanativi et aegrotativi, simul enim idem erit sanativum
et aegrotativum. Quoniam autem non est
omnium contrariorum una potestas, ostensum est,
<pb n="0681B"/>
sed quoniam disciplina non una, non est ostensum;
quamvis confiteri sit necesse, at non ex syllogismo,
verum ex hypothesi; hoc igitur non est reducere,
quoniam non una potestas est: hic enim fortassee
erat syllogismus, illud autem hypothesis. Similiter
autem in his qui per impossibile concluduntur, nam
neque hoc est resolvere, sed ad impossibile quidem
reductio est; syllogismo enim monstratur; alterum
autem non est, nam ex hypothesi concluditur.
Differunt autem a praedictis quoniam in illis quidem
oportet prius confiteri, si debet concedere, ut
si ostendatur una potestas contrariorum, et disciplinam
es e eamdem; hic autem et non prius confessi
concedunt, eo quod manifestum sit falsum, ut posita
dian etro symetro, eo quod imparia esse aequalia
paribus. Plures autem et diversi terminantur ex
<pb n="0681C"/>
conditione, quos prospicere oportet, et notare apte.
Quae ergo horum differentiae, et quoties fiunt, qui
sunt ex hypothesi, postea dicemus. Nunc autem tantum
sit nobis manifestum quoniam non est resolvere
in figuras hujusmodi syllogismos, et ob quam
causam diximus.</p>
</div2>

<div2>
          <head>CAPUT XLI. <hi>De reciproca reductione syllogismorum unius figurae in aliam.</hi> </head>
<p>Quaecunque autem in pluribus figuris monstrantur
proposita, si in altera syllogizetur, est reducere
syllogismum in alteram, ut eum qui in prima est
privativum in secundam figuram, et eum qui in
media est in primam. Non omnes autem, sed quosdam,
<pb n="0681D"/>
erit autem in sequentibus manifestum. Si enim <hi>a</hi> 
 nulli <hi>b, b</hi> autem omni <hi>c, a</hi> nulli <hi>c,</hi> sic ergo prima
figura; si autem convertatur privativa, media erit.
Nam <hi>b a</hi> quidem nulli, <hi>c</hi> autem omni inerit. Similiter
autem et si non universalis, sed particularis fit
syllogismus, ut si <hi>a</hi> quidem nulli <hi>b, b</hi> autem alicui <hi>c,</hi> 
conversa enim privativa media erit figura. Eorum autem
syllogismorum, qui sunt in secunda figura, universales
quidem reducentur in primam figuram,
particularium autem alter solum. Insit enim <hi>a b</hi> 
quidem nulli, <hi>c</hi> vero omni, conversa privativa prima
erit figura, nam <hi>b</hi> quidem nulli <hi>a, a</hi> autem omni <hi>c</hi> 
inerit. Si autem praedicativum quidem sit ad <hi>b,</hi> privativum
autem ad <hi>c,</hi> primus terminus ponendus est <hi>c,</hi> 
<pb n="0682A"/>
hoc enim nulli <hi>a, a</hi> autem omni <hi>b,</hi> quare nulli <hi>b</hi> 
inerit <hi>c,</hi> ergo et <hi>b</hi> nulli <hi>c,</hi> convertitur enim privativa.
Si autem particularis sit syllogismus, quando privativum
quidem erit ad majorem extremitatem, resolvetur
in primam figuram, ut si <hi>a</hi> nulli <hi>b, b</hi> autem
alicui <hi>c,</hi> conversa enim privativa prima erit figura,
nam <hi>b</hi> quidem nulli <hi>a, a</hi> autem alicui <hi>c.</hi> Quando vero
praedicativum, non resolvetur, ut si <hi>a</hi> quidem omni <hi>b, c</hi> 
 vero non omni, non enim suscipit conversionem <hi>a b,</hi> 
 neque cum fit, erit syllogismus. Rursus qui in
tertia quidem sunt figura, non resolvuntur omnes in
primam, qui autem sunt in prima, omnes in tertiam.
Insit enim <hi>a</hi> quidem omni <hi>b, b</hi> autem alicui <hi>c,</hi> ergo
quia convertitur particularis praedicativa, inerit et <hi>c</hi> 
alicui <hi>b, a</hi> vero omni <hi>b</hi> inerat, quare fit tertia figura. Et
<pb n="0682B"/>
si privativus sit syllogismus, similiter: convertitur
enim particularis affirmativa, quare <hi>a</hi> quidem nulli <hi>b, c</hi> 
 autem alicui inerit. Eorum autem sy logismorum
qui sunt in postrema figura unus tantum non resolvitur
in primam, quando non universalis ponitur
privativa, alii autem omnes resolvuntur. Praedicentur
enim de omni <hi>c,</hi> et <hi>a</hi> et <hi>b,</hi> ergo convertetur <hi>c</hi> ad
utrumque particulariter; inerit ergo <hi>a</hi> alicui <hi>b,</hi> quare
erit prima figura, siquidem <hi>a</hi> omni <hi>c, c</hi> vero alicui <hi>b;</hi> 
et si <hi>a</hi> quidem omni <hi>c, b</hi> autem alicui <hi>c,</hi> cadem ratio,
convertitur enim ad <hi>b c.</hi> Si autem <hi>b</hi> quidem omni <hi>c, a</hi> 
autem alicui <hi>c,</hi> primus ponendus <hi>b,</hi> nam <hi>b</hi> omni <hi>c, c</hi> 
autem alicui <hi>a,</hi> quare <hi>b</hi> alicui <hi>a,</hi> quoniam autem convertitur
particularis, et <hi>a</hi> alicui <hi>b</hi> inerit. Et si privativus
sit syllogismus universalibus terminis, similiter
sumendum. Insit enim <hi>b</hi> omni <hi>c, a</hi> autem nulli <hi>c,</hi> 
<pb n="0682C"/>
ergo alicui <hi>b</hi> inerit <hi>c, a</hi> autem nulli <hi>c,</hi> quare erit medium <hi>c.</hi> 
 Similiter autem et si privativa quidem si
universalis, praedicativa autem particularis, nam <hi>a</hi> 
quidem nulli <hi>c, c</hi> autem alicui <hi>b</hi> inerit. Si autem
particularis sumatur privativa, non erit resolutio, ut
si <hi>b</hi> quidem omni <hi>c, a</hi> autem alicui <hi>c</hi> non inest, conversa
enim <hi>b c,</hi> utraeque propositiones erunt particulares.
Manifestum autem quoniam ad resolvendum
ad se invicem figuras, quae ad minorem extremitatem
est propositio, convertenda in utrisque figuris,
hac conversa, transitio fit; eorum autem qui in media
sunt figura, alter quidem resolvitur, alter vero
non resolvitur in tertiam, nam cum sit universalis
privativa, resolvitur. Si enim <hi>a</hi> nulli quidem <hi>b,</hi> alicui
autem <hi>c,</hi> utraque similiter convertitur ad <hi>a,</hi> quare <hi>b</hi> 
<pb n="0682D"/>
quidem nulli <hi>a, c</hi> vero alicui, medium ergo <hi>a.</hi> Quando
autem <hi>a</hi> omni <hi>b, c</hi> autem alicui non insit, non
fit resolutio, neutra enim propositionum ex conversione
universalis. Qui autem ex tertia sunt figura,
resolventur in mediam, quando fuerit universalis
privativa, ut si <hi>a</hi> nulli <hi>c, b</hi> autem alicui, aut omni <hi>c,</hi> 
nam <hi>c, a</hi> quidem nulli, <hi>b</hi> autem alicui inerit. Si autem
particularis sit privativa, non resolvetur, non enim
suscipit conversionem particularis negativa. Manifestum
ergo quoniam iidem syllogismi non resolvuntur
in his figuris, qui nec in primam resolvebantur,
et quoniam in primam figuram reductis syllogismis,
isti soli syllogismi per impossibile clauduntur. Quomodo
ergo oportet syllogismos reducere, et quoniam
<pb n="0683A"/>
resolvuntur figurae in se invicem, manifestum ex
dictis.</p>
</div2>

<div2>
          <head>CAPUT XLII. <hi>De syllogismis infinitis, et regulis consequentiarum.</hi> </head>
<p>Differt autem in construendo vel destruendo opinari,
aut idem, aut diversum significare, non esse
hoc, et esse non hoc, ut non esse album, ei quod est
esse non album; non enim idem significant, nec est
negatio ejus quae est esse album ea quae est esse non
album, sed non esse album. Ratio autem hujus haec
est; similiter enim se habet possibile est ambulare
ad possibile non ambulare, id quae est esse album ad
esse non album, et scit bonum ad scit non bonum:
nam scit bonum vel sciens bonum nihil differt, neque
<pb n="0683B"/>
potest ambulare vel est potens ambulare; quare et
opposita, non potest ambulare et non est potens
ambulare. Si igitur non est potens ambulare idem
significat et est potens non ambulare, ipsa simul
inerunt eidem, nam idem potest ambulare et non ambulare,
et idem sciens bonum et non bonum est.
Affirmatio autem et negatio non sunt oppositae simul
in eodem. Quemadmodum ergo non idem est,
non scire bonum et scire non bonum, nec esse non
bonum et non esse bonum idem, nam proportionalium,
si alterum sit, et alterum, nec esse non aequale
et non esse aequale idem, huic enim quod est non
aequale subjacet aliquid, et hoc est inaequale, illi vero
nihil, eo quod aequale quidem vel inaequale non omne
est, aequale autem vel non aequale omne; amplius,
<pb n="0683C"/>
est non album lignum et non est album lignum non
simul sunt, si enim est lignum non album, erit lignum,
quod autem non est album lignum, non necesse
est esse lignum: quare manifestum est quoniam
non est ejus quod est bonum, est non bonum,
negatio; si ergo de omni uno vel affirmatio, vel negatio
vera, si non est negatio, palam quoniam affirmatio
aliquo modo erit; affirmationis autem omnis,
negatio est, et hujus ergo, ea quae est non est, non
bonum. Habent autem ordinem hunc ad invicem, sit
esse quidem bonum in quo <hi>a,</hi> non esse autem bonum
in quo <hi>b,</hi> esse autem non bonum in quo <hi>c</hi> sub <hi>b,</hi> non
esse autem non bonum in quo <hi>d</hi> sub <hi>a,</hi> omni ergo
inerit aut <hi>a,</hi> aut <hi>b,</hi> et nulli eidem, et omni aut <hi>c,</hi> 
aut <hi>d,</hi> et nulli eidem, et cui <hi>c</hi> inest, necesse est <hi>b</hi> 
<pb n="0683D"/>
omni inesse. Si enim verum est dicere quoniam est
non album, et quoniam non est album, verum; impossibile
est enim simul esse album et esse non album,
aut esse lignum album et esse lignum non album:
quare si non affirmatio, et negatio inerit. Ei autem
quod est <hi>b,</hi> non semper <hi>c,</hi> quod enim omnino
non est lignum, neque lignum erit album, nec non
album. E converso autem cui inest <hi>a,</hi> et <hi>d</hi> omni
inest, aut enim <hi>c,</hi> aut <hi>d:</hi> quoniam autem non possunt
simul esse non album et esse album, <hi>d</hi> inerit,
nam de eo quod est album verum est dicere quoniam
non est non album. De <hi>d</hi> autem non omnino <hi>a</hi> 
erit, nam de eo quod omnino non est lignum, non
verum est dicere <hi>a</hi> quoniam est lignum album;
<pb n="0684A"/>
quare <hi>d</hi> verum est, et <hi>a</hi> non verum, quoniam est lignum
album.</p>
<p>Palam autem quoniam et <hi>a</hi> et <hi>c</hi> nulli eidem insunt
sed <hi>b</hi> et <hi>d</hi> contingit eidem alicui inesse. Similiter autem
tem se habent et privationes ad praedicationes eadem
positione: sit enim aequale in quo <hi>a,</hi> non aequale in
quo <hi>b,</hi> inaequale in quo <hi>c,</hi> non inaequale in quo <hi>d.</hi> In
pluribus autem quorum his quidem inest, illis vero
non inest idem, negatio quidem similiter vera fit, ut
quoniam non sunt alba omnia, aut quoniam non est
album unumquodque, aut quoniam est non album
unumquodque, aut quoniam omnia sunt non alba,
falsum est. Similiter autem et ejus quae est omne
animal album, non haec (est non album omne animal)
negatio, ambae enim falsae, sed es, non omne
<pb n="0684B"/>
animal album. Quoniam autem palam quod aliud
significat est non album, et non est album, et illa
quidem affirmatio, haec vero negatio, manifestum
quoniam non est idem modus monstrandi utrumque,
ut quoniam quidquid est animal, non est album, aut
contingit non esse album, et quoniam verum dicere
non album, hoc enim est esse non album. Sed verum
quidem dicere, est album, sive non album, idem
modus. Constructive enim ambae per primam ostenduntur
figuram, nam verum ei quod est similiter
ordinatur, ejus enim quae est, verum dicere album,
non haec, verum dicere non album, negatio, sed haec,
non est verum dicere album. Si enim verum est dicere
quidquid est homo musicum esse, aut non musicum
esse, quidquid est animal sumendum musicum
<pb n="0684C"/>
esse, aut non musicum esse, et ostensum est. Non
esse autem musicum quidquid est homo, destructive
monstratur secundum dictos tres modos. Simpliciter
autem quando sic se habent <hi>a</hi> et <hi>b,</hi> ut simul quidem
eidem non contingant, omni autem de necessitate
alterum, et rursum <hi>c</hi> et <hi>d</hi> similiter. Sequitur autem
id quod est <hi>c, a,</hi> et non convertitur, et id quod est <hi>b</hi> 
sequetur <hi>d,</hi> et non convertitur, et <hi>a</hi> quidem et <hi>d</hi> 
contingunt eidem, <hi>b</hi> autem et <hi>c</hi> non contingunt. Primum
ergo quoniam id quod est <hi>b</hi> sequitur <hi>d,</hi> hinc
manifestum quoniam eorum quae sunt <hi>c d</hi> alterum ex
necessitate omni inest, cui autem <hi>b</hi> non contingit <hi>c,</hi> 
eo quod simul infert <hi>a, a</hi> autem et <hi>b</hi> non contingunt
eidem, manifestum quoniam <hi>d</hi> sequetur <hi>b.</hi> Rursum
quoniam ei quod est <hi>a</hi> non convertitur <hi>c,</hi> omni autem
<pb n="0684D"/>
vel <hi>c,</hi> vel <hi>d,</hi> contingit <hi>a,</hi> et <hi>d</hi> eidem inesse; <hi>b</hi> 
autem et <hi>c</hi> non contingit, eo quod consequitur <hi>a</hi> id
quod est <hi>c,</hi> accidit enim quiddam impossibile. Manifestum
est ergo quoniam nec <hi>b</hi> ei quod est <hi>d</hi> convertitur,
eo quod contingit simul <hi>a, d</hi> inesse. Accidit
autem aliquoties in hujusmodi terminorum ordine
falli, eo quod opposita non sumantur recte, quorum
necesse est omni alterum inesse: ut si <hi>a</hi> et <hi>b</hi> non
contingunt simul eidem, necesse est autem inesse cui
non alterum, alterum, et rursus <hi>c</hi> et <hi>d</hi> similiter, cui
autem <hi>c</hi> omni sequitur <hi>a,</hi> accidet enim cui <hi>d, b</hi> inesse
ex necessitate, quod falsum est; si sumatur enim
negatio eorum quae sunt <hi>a b,</hi> ea quae est in quibus <hi>f,</hi> 
et rursus eorum quae sunt <hi>c d,</hi> ea quae est in quibus
<pb n="0685A"/> <hi>g.</hi> 
 Necesse est igitur omni inesse vel <hi>a,</hi> vel <hi>f,</hi> aut
enim affirmationem aut negationem, et rursum, aut <hi>c,</hi> 
 aut <hi>g;</hi> affirmatio enim et negatio, et cui <hi>c</hi> omni <hi>a</hi> 
subjacet, quare cui <hi>f</hi> omni hoc quod est <hi>g.</hi> Rursum
quoniam eorum quae sunt <hi>f b</hi> omni alterum, et eorum
quae sunt <hi>g d</hi> similiter. Sequitur autem <hi>g</hi> id quod est <hi>f,</hi> 
 et id quod est <hi>d</hi> sequitur <hi>b,</hi> hoc enim scimus. Si
ergo <hi>a</hi> id quod est <hi>c,</hi> et id quod est <hi>d</hi> sequetur <hi>b,</hi> hoc
<pb n="0686A"/>
autem falsum; e contrario enim erat in his (quae sic
se habent) consequentia. Non enim fortasse necessarium
omni inesse, aut <hi>a</hi> aut <hi>f,</hi> nec <hi>f</hi> aut <hi>b:</hi> non enim
est negatio ejus quod est <hi>a</hi> hoc quod est <hi>f,</hi> nam boni
non bonum negatio; non autem est idem hoc quod
est non bonum ei quod est neque bonum neque non
bonum; similiter autem et in <hi>c d,</hi> nam negationes
quae sumptae sunt, duae sunt.
</p>
        </div2>
      </div1>

<div1>
        <head>LIBER SECUNDUS.</head>
<div2>
          <head>CAPUT PRIMUM.</head>
<pb n="0685A"/>
<p>In quot ergo figuris, et per quales, et quot propositiones,
et quando, et quomodo fit syllogismus,
<pb n="0685B"/>
amplius autem ad quae perspiciendum construenti et
destruenti, et quomodo oporteat quaerere de proposito
secundum unamquamque artem, amplius autem
per quam viam sumemus, quae in singulis sunt principia
jam pertransivimus. Quoniam autem alii quidem
syllogismorum sunt universales, alii vero particulares:
universales quidem omnes semper plura
syllogizant, particularium autem praedicativi quidem
plura, negativi vero conclusionem solam. Nam aliae
quidem propositiones convertuntur, privativa vero
non convertitur. Conclusio vero aliquid de aliquo
est, quare alii quidem syllogismi plura syllogizant:
ut si <hi>a</hi> ostensum sit omni aut alicui <hi>b</hi> inesse, et <hi>b</hi> 
alicui <hi>a</hi> necessarium est inesse, et si nulli <hi>b</hi> inesse <hi>a,</hi> 
et <hi>b</hi> nulli <hi>a,</hi> hoc autem aliud est a priore. Si autem <hi>a</hi> 
alicui <hi>b</hi> non insit, non necesse est et <hi>b</hi> alicui <hi>a</hi> non
<pb n="0685C"/>
inesse; contingit enim omni <hi>a</hi> inesse. Haec ergo
communis omnium causa universalium et particularium.
Est autem de universalibus, et aliter dicere,
quaecunque enim aut sub medio aut sub conclusione
sunt, omnium erit idem syllogismus, si illa quidem
in medio, haec vero in conclusione ponantur, ut si <hi>a b</hi> 
 conclusio per <hi>c,</hi> quaecunque sub <hi>b</hi> aut sub <hi>c</hi> sunt,
necesse est de omnibus dici <hi>a,</hi> nam <hi>d</hi> si in toto <hi>b,</hi> et <hi>b</hi> 
 in <hi>a,</hi> et <hi>d</hi> erit in <hi>a.</hi> Rursum si <hi>e</hi> in toto <hi>c,</hi> et <hi>c</hi> in
toto <hi>a,</hi> et <hi>e</hi> in toto <hi>a</hi> erit. Similiter autem et si privativus
sit syllogismus. In secunda autem figura quod
sub conclusione erit, solum erit syllogizare, ut si <hi>a</hi> 
insit nulli <hi>b,</hi> et omni <hi>c,</hi> conclusio quoniam nulli <hi>c</hi> 
inest <hi>b;</hi> si autem <hi>d</hi> sub <hi>c</hi> est, manifestum quoniam
non inest ei <hi>b,</hi> iis autem quae sunt sub <hi>a,</hi> quoniam <hi>b</hi> 
<pb n="0685D"/>
non inest, non palam est per syllogismum, et si non
inest <hi>b</hi> ei quod est <hi>e,</hi> si est <hi>e</hi> sub <hi>a,</hi> sed inesse quidem <hi>b</hi> 
 nulli <hi>c</hi> per syllogismum ostensum est, non
inesse vero <hi>a</hi> hoc quod est <hi>b,</hi> indemonstratum sumptum
est, quare nec per syllogismum accidit <hi>b</hi> non
inesse <hi>c.</hi> In particularibus autem, eorum quidem quae
sub conclusione sunt, non erit necessarium. Non
enim fit syllogismus, quando ea sumpta fuerit particularis,
eorum autem quae sunt sub medio, erit omnium,
verumtamen non per syllogismum, ut si <hi>a</hi> omni <hi>b,</hi> 
 et <hi>b</hi> alicui <hi>c:</hi> nam ejus quod sub <hi>c</hi> est positum,
non erit syllogismus, ejus vero quod sub <hi>b</hi> erit, sed
non propter eum qui prius factus est syllogismum.
Similiter autem et in aliis figuris, nam ejus quidem
<pb n="0686A"/>
quod sub conclusione est non erit, alterius vero erit,
verum non per syllogismum, eo quod et in universalibus
ex indemonstrata propositione quae sunt sub
medio ostendebantur; quare neque hic erit, vel et
<pb n="0686B"/>
in illis.</p>
</div2>

<div2>
          <head>CAPUT II. <hi>Quod ex falsis in prima figura verum colligatur.</hi> </head>
<p>Est ergo sic se habere, ut verae sint propositiones
per quas fit syllogismus; est autem ut falsae, est vero
ut haec quidem vera, illa autem falsa, conclusio autem
aut vera, aut falsa ex necessitate. Ex veris ergo
non est falsum syllogizare, ex falsis autem verum,
tamen non propter quid, sed quia, nam ejus qui est
propter quid non est ex falsis syllogismus, ob quam
autem causam in sequentibus dicetur. Primum ergo
quoniam ex veris non possibile falsum syllogizare,
hinc manifestum. Si enim cum est <hi>a,</hi> necesse est
esse <hi>b,</hi> si non est <hi>b,</hi> necesse est <hi>a</hi> non esse; si ergo
verum est <hi>a,</hi> necesse est et <hi>b</hi> verum esse, aut accidet
<pb n="0686C"/>
idem simul et esse et non esse, hoc autem impossibile.
Non autem quoniam ponitur <hi>a</hi> unus terminus,
accipiatur, contingere uno aliquo existente, ex necessitate
aliquid accidere, non enim potest. Nam
quod accidit ex necessitate conclusio est, per quae
autem fit ad minimum tres sunt termini, duo autem
intervalla et propositiones. Si ergo verum est cui
omni inest <hi>b</hi> et <hi>a,</hi> cui autem <hi>c</hi> et <hi>b,</hi> cui <hi>c,</hi> necesse
est <hi>a</hi> inesse, et non potest hoc falsum esse, simul
enim erit idem et non inerit; ergo <hi>a</hi> ut unum, positum
est duas propositiones colligere. Similiter autem
se habet et in privativis, non enim est ex veris ostendere
falsum. Ex falsis autem est verum syllogizare,
utrisque propositionibus falsis, et una; hac autem non
utralibet contingit, sed secunda, si quidem totam
<pb n="0686D"/>
sumamus falsam, non tota autem sumpta est utralibet.
Insit enim <hi>a</hi> omni <hi>c,</hi> ei autem quod est <hi>b</hi> nulli,
nec <hi>b</hi> insit <hi>c;</hi> contingit autem hoc, ut nulli lapidi animal,
et lapis nulli homini; si igitur sumatur <hi>a</hi> 
omni <hi>b,</hi> et <hi>b</hi> omni <hi>c, a</hi> omni <hi>c</hi> inerit, quare ex utrisque
falsis vera est conclusio, omnis enim homo animal.
Similiter autem et privativum: insit enim <hi>c</hi> nulli,
nec <hi>a,</hi> nec <hi>b, a</hi> autem <hi>b</hi> omni, ut si eisdem terminis
sumptis medium ponatur homo, lapidi enim nec
animal, nec homo nulli inest, homini autem omni
animal; quare si cui quidem omni inest, sumamus
nulli inesse, cui vero non inest, omni inesse, ex
falsis utrisque vera erit conclusio. Similiter autem
ostendetur et si in aliquo utraque falsa sumatur. Si
<pb n="0687A"/>
autem altera ponatur falsa, prima quidem tota falsa
existente, ut <hi>a b,</hi> non erit conclusio vera, <hi>b c</hi> autem
erit. Dico autem totam falsam quod contrariam
verae, ut si quod nulli inest, omni sumptum est; aut
si quod omni, nulli inesse. Insit enim <hi>a b</hi> nulli, <hi>b</hi> 
autem omni <hi>c;</hi> si ergo <hi>b c</hi> quidem propositionem sumamus
veram, <hi>a b</hi> autem falsam totam, et omni <hi>b</hi> 
inesse <hi>a,</hi> impossibile est <hi>a c</hi> conclusionem veram
esse, nulli enim inerat <hi>a</hi> earum quae sunt <hi>c,</hi> siquidem
cui <hi>b</hi> nulli, <hi>b</hi> autem omni <hi>c.</hi> Similiter autem nec si <hi>a</hi> 
 omni <hi>b</hi> inest, et <hi>b</hi> omni <hi>c,</hi> sumpta sit autem <hi>b c</hi> 
quidem vera propositio, <hi>a b</hi> autem falsa tota, et
nulli, cui <hi>b</hi> inest <hi>a,</hi> conclusio falsa erit, omni enim <hi>c</hi> 
 inest <hi>a,</hi> siquidem cui <hi>b</hi> omni <hi>c</hi> et <hi>a, b</hi> autem omni <hi>c.</hi> 
 Manifestum ergo quoniam prima tota sumpta falsa,
sive affirmativa, sive privativa, altera autem
<pb n="0687B"/>
vera, non fit vera conclusio. Non tota autem sumpta
falsa, erit: nam si <hi>a c</hi> quidem omni inest, <hi>b</hi> autem
alicui, <hi>b</hi> autem omni <hi>c,</hi> ut animal, cygno quidem
omni, albo autem alicui, album autem omni cygno,
si sumatur <hi>a</hi> omni <hi>b,</hi> et <hi>b</hi> omni <hi>c, a</hi> omni <hi>c</hi> inerit
vere, omnis enim cygnus animal. Similiter autem
et si privativa sit <hi>a b;</hi> possibile est enim <hi>a b</hi> quidem
alicui inesse, <hi>c</hi> vero nulli, <hi>b</hi> autem omni <hi>c,</hi> ut animal
alicui albo, nivi vero nulli, album vero omni
nivi; si ergo sumatur <hi>a</hi> quidem nulli <hi>b, b</hi> autem
omni <hi>c, a</hi> nulli <hi>c</hi> inerit. Si autem <hi>a b</hi> quidem propositio
tota sumatur vera, <hi>b c</hi> autem tota falsa, erit
syllogismus verus, nihil enim prohibet <hi>a,</hi> et <hi>b</hi> et <hi>c</hi> 
omni inesse, <hi>b</hi> autem nulli <hi>c,</hi> ut quaecunque ejusdem
generis sunt species non subalternae, nam animal et
<pb n="0687C"/>
homini et equo inest, equus autem nulli homini
inest; si ergo sumatur <hi>a</hi> omni <hi>b,</hi> et <hi>b</hi> omni <hi>c,</hi> conclusio
vera erit, tota falsa <hi>b c</hi> propositione. Similiter
autem cum universalis privativa est <hi>a b</hi> propositio,
contingit enim <hi>a</hi> neque <hi>b,</hi> neque <hi>c</hi> nulli inesse,
et <hi>b</hi> nulli <hi>c,</hi> ut ex alio genere speciebus diversum
genus, nam animal nec musicae, nec medicinae inest,
neque musica medicinae. Sumpta ergo <hi>a</hi> quidem
nulli <hi>b, b</hi> autem omni <hi>c,</hi> vera erit conclusio. Et si
non tota falsa sit <hi>b c,</hi> sed in aliquo, etiam sic erit
conclusio vera. Nihil enim prohibet <hi>a,</hi> et <hi>b</hi> et <hi>c</hi> toti
inesse, <hi>b</hi> autem alicui <hi>c,</hi> ut genus speciei et differentiae,
nam animal homini omni et omni gressibili,
homo autem alicui gressibili, et non omni; si ergo <hi>a</hi> 
 omni <hi>b,</hi> et <hi>b</hi> omni <hi>c</hi> sumatur, <hi>a</hi> omni <hi>c</hi> inerit,
<pb n="0687D"/>
quod quidem erat verum. Similiter autem cum privativa
est <hi>a, b</hi> propositio, contingit enim <hi>a</hi> nec <hi>b,</hi> 
nec <hi>c</hi> nulli inesse, <hi>b</hi> vero alicui <hi>c,</hi> at genus ex alio
genere speciei et differentiae, nam animal nec sapientiae
nulli inest, nec contemplationi, sapientia vero
alicui contemplationi; si ergo sumatur <hi>a</hi> nulli <hi>b, b</hi> 
 autem omni <hi>c,</hi> nulli <hi>c</hi> inerit <hi>a,</hi> hoc autem
erat verum. In particularibus autem syllogismis contingit,
prima propositione tota falsa existente, altera
autem vera, veram esse conclusionem, et <hi>a b</hi> 
in aliquo falsa existente, <hi>b c</hi> autem vera, et <hi>a b</hi> quidem
vera, particulari autem falsa, et utrisque existentibus
falsis. Nihil enim prohibet <hi>a b</hi> quidem nulli
<pb n="0688A"/>
inesse, <hi>c</hi> autem alicui, et <hi>b</hi> alicui <hi>c</hi> inesse, ut animal
nulli nivi, albo autem alicui inest, et nix albo alicui.
Si ergo ponatur medium nix, primum autem animal,
et sumatur <hi>a</hi> quidem toti <hi>b</hi> inesse, <hi>b</hi> autem alicui <hi>c, a b</hi> 
 tota falsa, <hi>b c</hi> autem vera, et conclusio vera.
Similiter autem et cum privativa est <hi>a b</hi> propositio,
possibile est enim <hi>a b</hi> quidem toti inesse, <hi>c</hi> autem
alicui non inesse, <hi>b</hi> vero alicui <hi>c</hi> inesse, ut animal
homini quidem omni inest, album autem aliquod non
sequitur, homo vero alicui albo inest; quare si medio
posito homine sumatur <hi>a</hi> nulli <hi>b</hi> inesse, et <hi>b</hi> alicui <hi>c,</hi> 
 vera fit conclusio, cum sit tota falsa <hi>a b</hi> propositio.
Et si in aliquo sit falsa <hi>a b</hi> propositio, <hi>b c</hi> 
vera existente, erit conclusio vera. Nihil enim prohibet <hi>a,</hi> 
 et <hi>b,</hi> et <hi>c,</hi> alicui inesse, <hi>b</hi> autem alicui <hi>c,</hi> ut
<pb n="0688B"/>
animal alicui pulchro, et alicui magno, et pulchrum
alicui magno inest; si ergo sumatur <hi>a</hi> omni <hi>b,</hi> et <hi>b</hi> 
alicui <hi>c,</hi> et <hi>a b,</hi> quidem propositio in aliquo falsa erit, <hi>b c</hi> 
 autem vera, et conclusio vera. Similiter autem
et cum privativa est <hi>a b</hi> propositio, nam iidem erunt
termini, et similiter positi ad demonstrationem. Rursum
si <hi>a b</hi> quidem vera, <hi>b c</hi> autem falsa, vera erit
conclusio. Nihil enim prohibet <hi>a</hi> quidem toti inesse <hi>b, c</hi> 
 autem alicui, et <hi>b</hi> nulli <hi>c</hi> inesse: ut animal
cygno quidem omni, nigro autem alicui, cygnus vero
nulli nigro; quare si sumatur <hi>a</hi> omni <hi>b,</hi> et <hi>b</hi> alicui <hi>c,</hi> 
 vera erit conclusio, cum sit falsa <hi>b c.</hi> Similiter
autem et privativa sumpta <hi>a b</hi> propositione, possibile
enim <hi>a b</hi> quidem nulli, <hi>c</hi> autem alicui non inesse,
et <hi>b</hi> nulli <hi>c,</hi> ut genus ex alio genere speciei et
<pb n="0688C"/>
accidenti ejus speciebus, nam animal quidem numero
nulli inest, albo vero non alicui, numerus autem
nulli albo; si ergo medium ponatur numerus, et sumatur <hi>a</hi> 
 quidem nulli <hi>b, b</hi> autem alicui <hi>c, a</hi> alicui <hi>c</hi> 
non inerit, quod fuit verum, cum <hi>a b</hi> quidem sit propositio
vera, <hi>b c</hi> autem falsa. Et si in aliquo sit falsa <hi>a b,</hi> 
 falsa autem et <hi>b c,</hi> erit conclusio vera. Nihil
enim prohibet <hi>a</hi> alicui <hi>b</hi> et alicui <hi>c</hi> inesse utrique, <hi>b</hi> 
autem nulli <hi>c,</hi> ut si <hi>b</hi> sit contrarium ipsi <hi>c,</hi> et ambo
accidentia eidem generi, nam animal alicui albo et
alicui nigro inest, album autem nulli nigro inest;
si ergo sumatur <hi>a</hi> omni <hi>b,</hi> et <hi>b</hi> alicui <hi>c,</hi> vera erit
conclusio. Et privativa quidem sumpta <hi>a b,</hi> similiter.
Nam iidem termini, et similiter ponentur ad demonstrationem.
Et ex utrisque falsis erit conclusio
<pb n="0688D"/>
vera. Possibile est enim <hi>a b</hi> quidem nulli, <hi>c</hi> autem
alicui inesse, <hi>b</hi> vero nulli <hi>c.</hi> Ut genus ex alio genere
speciei, et accidenti speciebus ejus, animal enim
numero quidem nulli, albo vero alicui inest, et numerus
nulli albo. Si ergo sumatur <hi>a</hi> omni <hi>b,</hi> et <hi>b</hi> alicui <hi>c,</hi> 
 conclusio quidem vera, propositiones vero
ambae falsae. Similiter autem et cum privativa est <hi>a
b.</hi> Nihil enim prohibet <hi>a b</hi> quidem toti inesse, <hi>c</hi> autem
alicui non inesse, et neque <hi>b</hi> nulli <hi>c,</hi> ut animal
cygno quidem omni, nigro autem alicui non inest,
cygnus vero nulli nigro: quare si sumatur a nulli <hi>b, b</hi> 
autem alicui <hi>c a</hi> non inerit; ergo conclusio
quidem vera, propositiones autem falsae.</p>
</div2>

<div2>
          <head>CAPUT III. <hi>Quod colligatur verum ex falsis in secunda figura.</hi> </head>

<pb n="0689A"/>
<p>In media autem figura omnino contingit per falsa
verum syllogizare, et utrisque propositionibus totis
falsis sumptis, et hac quidem vera, illa tota falsa,
utralibet falsa posita, et si utraeque in aliquo falsae,
et si haec quidem simpliciter vera, illa autem in
aliquo falsa, et in universalibus, et in particularibus
syllogismis. Si enim <hi>a b</hi> quidem nulli inest, <hi>c</hi> 
autem omni, ut lapidi animal quidem nulli,
homini autem omni, si contrariae ponantur propositiones,
et si sumatur <hi>a b</hi> quidem omni, <hi>c</hi> vero
nulli, ex falsis totis propositionibus erit vera conclusio.
Similiter autem et si <hi>a</hi> inest <hi>b</hi> quidem omni, <hi>c</hi> 
 vero nulli, nam idem erit syllogismus. Rursum si
<pb n="0689B"/>
altera quidem tota falsa, altera autem tota vera.
Nihil enim prohibet <hi>a</hi> et <hi>b</hi> et <hi>c</hi> omni inesse, <hi>b</hi> autem
nulli <hi>c,</hi> ut genus non subalternis speciebus. Nam
animal equo omni, et homini inest, et nullus homo
equus; si ergo sumatur animal huic quidem omni, illi
vero nulli inesse, haec quidem erit falsa, illa vero tota
vera, et conclusio vera, ad quodlibet posito privativo.
Et si altera in aliquo falsa, altera autem tota
vera, possibile est enim <hi>a b</hi> quidem alicui inesse, <hi>c</hi> 
autem omni, et <hi>b</hi> nulli <hi>c,</hi> ut animal albo quidem alicui,
corvo autem omni, album vero nulli corvo.
Si ergo sumatur <hi>a b</hi> quidem nulli, <hi>c</hi> autem toti inesse, <hi>a b</hi> 
 quidem propositio in aliquo falsa est, <hi>a c</hi> 
autem tota vera, et conclusio vera, et transposita
quidem privativa, similiter. Nam per eosdem terminos
<pb n="0689C"/>
demonstratio. Et si affirmativa quidem propositio
in aliquo falsa, privativa autem tota vera, nihil
enim prohibet <hi>a b</hi> quidem alicui inesse, <hi>c</hi> autem
toti non inesse, et <hi>b</hi> nulli <hi>c,</hi> ut animal albo quidem
alicui, pici autem nulli, album vero nulli pici: quare
si sumatur <hi>a</hi> to i <hi>b</hi> inesse, <hi>c</hi> autem nulli, <hi>a b</hi> quidem
in aliquo falsa, <hi>a c</hi> autem tota vera, et conclusio
vera. Et si utraeque propositiones in aliquo falsae,
erit conclusio vera, possibile est enim <hi>a,</hi> et <hi>b,</hi> et <hi>c</hi> 
alicui inesse, <hi>b</hi> autem nulli <hi>c,</hi> ut animal, et albo
alicui, et nigro alicui, album vero nulli nigro. Si
ergo sumator <hi>a b</hi> quidem omni, <hi>c</hi> autem nulli, ambae
quidem propositiones in aliquo falsae, conclusio autem
vera; similiter autem transposita privativa per terminos.
Manifestum autem et in particularibus syllogismis,
<pb n="0689D"/>
nihil enim prohibet <hi>a b</hi> quidem omni, <hi>c</hi> 
autem alicui inesse, et <hi>b</hi> alicui <hi>c</hi> non inesse, ut animal
omni homini, albo autem alicui, homo vero
alicui albo non inerit. Si ergo ponatur <hi>a b</hi> quidem
nulli inesse, <hi>c</hi> autem alicui inesse, universalis quidem
propositio tota falsa, particularis autem vera,
et conclusio vera. Similiter autem et affirmativa
sumpta <hi>a b,</hi> possibile est enim <hi>a b</hi> quidem nulli, <hi>c</hi> 
autem alicui non inesse, et <hi>b</hi> alicui <hi>c</hi> non inesse, ut
animal nulli inanimato, albo autem alicui, et inanimatum
non inerit alicui albo. Si ergo ponatur <hi>a b</hi> 
quidem omni, <hi>c</hi> vero alicui non inesse, <hi>a b</hi> quidem
propositio universalis tota falsa, <hi>a c</hi> autem vera, et
conclusio vera. Et universali quidem vera posita,
<pb n="0690A"/>
minori autem particulari falsa, nihil enim prohibet a
nec <hi>b</hi> nec <hi>c</hi> nullum sequi, et <hi>b</hi> alicui <hi>c</hi> non inesse,
ut animal nulli numero nec inanimato, et numerus
aliquod inanimatum non sequitur. Si ergo ponatur <hi>a b</hi> 
 quidem nulli, <hi>c</hi> autem alicui, et conclusio vera,
et universalis propositio vera, particularis autem
falsa. Affirmativa autem universali similiter posita,
possibile est enim <hi>a</hi> et <hi>b</hi> et <hi>c</hi> toti inesse, <hi>b</hi> autem
aliquod <hi>c</hi> non sequi, ut genus speciem et differentiam.
Nam animal omnem hominem et totum gressibile
sequitur, homo vero non omne gressibile: quare
si sumatur <hi>a b</hi> quidem toti inesse, <hi>c</hi> autem alicui non
inesse, universalis quidem propositio vera, particularis
falsa, conclusio autem vera. Manifestum autem
quoniam et utrisque falsis erit conclusio vera, siquidem
<pb n="0690B"/>
contingit <hi>a</hi> et <hi>b</hi> et <hi>c</hi> huic quidem omni, illi
vero nulli inesse, <hi>b</hi> vero aliquod <hi>c</hi> non sequi, nam
sumpto <hi>a b</hi> quidem nulli, <hi>c</hi> autem alicui inesse, propositiones
quidem ambae falsae, conclusio autem
vera. Similiter autem et cum praedicativa fuerit universalis
propositio, particularis autem privativa,
possibile est enim <hi>a b</hi> quidem nullum, <hi>c</hi> autem omne
sequi, et <hi>b</hi> alicui <hi>c</hi> non inesse, ut animal disciplinam
quidem nullam, hominem autem omnem sequitur,
disciplina vero non omnem hominem. Si ergo sumatur <hi>a b</hi> 
 quidem toti inesse, <hi>c</hi> autem aliquod non
sequi, propositiones quidem falsae, conclusio autem
vera</p>
</div2>

<div2>
          <head>CAPUT IV. <hi>Quod ex falsis verum identidem colligatur in tertia figura.</hi> </head>

<pb n="0690C"/>
<p>Erit autem et in postrema figura per falsas totas,
et in aliquo utraque, et altera quidem vera, altera
autem falsa, et haec quidem in aliquo falsa, illa
autem tota vera, et e converso, et quotquot modis
aliter possibile est transumere propositiones. Nihil
enim prohibet nec <hi>a</hi> nec <hi>b</hi> nulli <hi>c</hi> inesse, <hi>a</hi> autem
alicui <hi>b</hi> inesse, ut nec homo, nec gressibile, nullum
inanimatum sequitur, homo autem alicui gressibili
inest; si ergo sumatur <hi>a</hi> et <hi>b</hi> omni <hi>c</hi> inesse, propositiones
quidem totae falsae, conclusio autem vera.
Similiter autem et cum haec quidem est privativa,
illa vero affirmativa. Possibile est enim <hi>b</hi> quidem
nulli <hi>c</hi> inesse, <hi>a</hi> autem omni, et <hi>a</hi> alicui <hi>b</hi> non inesse,
ut nigrum nulli cygno, animal autem omni, et animal
<pb n="0690D"/>
non omni nigro: quare si sumatur <hi>b</hi> quidem
omni <hi>c, a</hi> vero nulli, <hi>a</hi> alicui <hi>b</hi> non inerit, et conclusio
quidem vera, propositiones autem falsae.
Et si in aliquo fuerit utraque falsa, erit conclusio
vera, nihil enim prohibet et <hi>a</hi> et <hi>b</hi> alicui <hi>c</hi> inesse,
et <hi>a</hi> alicui <hi>b,</hi> ut album et pulchrum alicui animali
inest, et album alicui pulchro; si ergo ponatur <hi>a</hi> et <hi>b</hi> 
 omni <hi>c</hi> inesse, propositiones quidem in aliquo
falsae, conclusio autem vera. Et privativa <hi>a c</hi> posita,
similiter: nihil enim prohibet <hi>a</hi> quidem alicui <hi>c</hi> non
inesse, <hi>b</hi> vero alicui inesse, et <hi>a</hi> non omni <hi>b</hi> inesse,
ut album alicui animali non inesse. Pulchrum autem
alicui inest, et album non omni pulchro: quare si
sumatur <hi>a</hi> quidem nulli, <hi>c b</hi> autem omni, utraeque
<pb n="0691A"/>
propositiones quidem in aliquo falsae, conclusio autem
vera. Similiter autem et haec quidem tota falsa,
illa vero tota vera sumpta. Possibile est enim <hi>a</hi> et <hi>b</hi> 
omne <hi>c</hi> sequi, et <hi>a</hi> alicui <hi>b</hi> non inesse, ut animal et
album omne cygnum sequitur, et animal non omni
inest albo; positis igitur his terminis, si sumatur <hi>b</hi> 
quidem toti <hi>c</hi> inesse, <hi>a</hi> vero toti non inesse, <hi>b c</hi> quidem
tota erit vera, <hi>a c</hi> autem tota falsa, et conclusio
vera. Similiter autem et si <hi>b c</hi> quidem falsa, <hi>a c</hi> 
autem vera, nam hi quidem termini ad demonstrationem,
nigrum, inanimatum, cygnus. Sed et si
utraeque assumantur affirmative, nihil enim prohibet <hi>b</hi> 
quidem omne <hi>c</hi> sequi, <hi>a</hi> autem toti <hi>c</hi> non inesse, et <hi>a</hi> 
 alicui <hi>b</hi> inesse, ut omni cygno animal, nigrum vero
nulli cygno, et nigrum inest alicui animali: quare si
<pb n="0691B"/>
sumatur <hi>a</hi> et <hi>b</hi> omni <hi>c</hi> inesse, <hi>b c</hi> quidem tota vera, <hi>a c</hi> 
 autem tota falsa, et conclusio vera. Similiter
autem et <hi>a c</hi> sumpta vera, nam per eosdem terminos
demonstratio. Rursum hac quidem tota vera existente,
illa vero in aliquo falsa, possibile est enim <hi>b</hi> 
quidem omni <hi>c</hi> inesse, <hi>a</hi> autem alicui <hi>c</hi> et alicui <hi>b,</hi> ut
bipes quidem omni homini, pulchrum non omni, et
pulchrum alicui bipedi inest. Si ergo sumatur <hi>a</hi> et <hi>b</hi> 
toti <hi>c</hi> inesse, <hi>b c</hi> quidem tota vera, <hi>a c</hi> autem in aliquo
falsa, conclusio autem vera. Similiter autem et <hi>a c</hi> 
 quidem vera, <hi>b c</hi> autem falsa in aliquo sumpta,
transpositis enim eisdem terminis erit demonstratio.
Et cum haec quidem est privativa, illa vero affirmativa,
quoniam possibile est <hi>b</hi> quidem toti <hi>c</hi> inesse, <hi>a</hi> 
 autem alicui <hi>c,</hi> et quando sic se habeant, non omni
<pb n="0691C"/> <hi>b</hi> 
 inesse <hi>a.</hi> Si ergo assumatur <hi>b</hi> quidem toti <hi>c</hi> inesse, <hi>a</hi> 
 autem nulli, privativa quidem in aliquo falsa, altera
autem tota vera, et conclusio erit vera. Rursum
quoniam ostensum est quod cum <hi>a</hi> quidem nulli <hi>c</hi> 
inest, et <hi>b</hi> alicui, evenit <hi>a</hi> alicui <hi>b</hi> non inesse, manifestum
igitur quoniam et cum <hi>a c</hi> tota est vera, <hi>b c</hi> 
 autem in aliquo falsa, contingit conclusionem
esse veram; si enim sumatur <hi>a</hi> quidem nulli <hi>c, b</hi> 
autem omni, <hi>a c</hi> quidem tota vera, <hi>b c</hi> autem in
aliquo falsa. Manifestum autem et in particularibus
syllogismis quoniam omnino per falsa erit verum,
nam iidem termini sumendi, et quando universales
fuerint propositiones, in praedicativis quidem praedicativi,
in privativis autem privativi; nihil enim
differt, cum nulli inerat, universaliter sumere inesse,
<pb n="0691D"/>
et si alicui inerat, universaliter sumere ad terminorum
positionem; similiter autem et in privativis.
Manifestum igitur quod quando sit conclusio falsa, necesse
est ea ex quibus est oratio falsa esse, aut omnia,
aut aliqua; quando autem vera, non necesse est
verum esse nec aliquod quidem, nec omne.</p>
<p>Sed est cum nullum sit verum eorum quae sunt in
syllogismis, et conclusionem similiter esse veram,
non tamen ex necessitate. Causa autem quoniam
cum duo sic se habent ad invicem, ut cum alterum
sit, ex necessitate esse alterum, hoc cum non sit
quidem, nec alterum erit; cum autem sit, non necesse
est esse alterum; idem autem cum sit, et non
sit, impossibile ex necessitate esse idem. Dico autem,
<pb n="0692A"/>
cum sit <hi>a</hi> album, <hi>b</hi> esse magnum ex necessitate,
et cum non sit <hi>a</hi> album, <hi>b</hi> esse magnum ex necessitate;
quando enim cum hoc sit (ut <hi>a</hi> ) album, illud
necesse est (ut <hi>b</hi> ) esse magnum, cum autem sit <hi>b</hi> 
magnum, <hi>c</hi> non esse album, necesse est, si <hi>a</hi> sit album, <hi>c</hi> 
 non esse album. Et quando duobus existentibus,
cum alterum sit, necesse est alterum esse,
hoc autem cum non sit, necesse est <hi>a</hi> non esse, cum
ergo <hi>b</hi> non sit magnum, <hi>a</hi> non potest album esse,
cum vero <hi>a</hi> non sit album, necesse est <hi>b</hi> magnum
esse, accidit ex necessitate cum <hi>b</hi> magnum non sit,
idem <hi>b</hi> esse magnum: hoc autem impossibile, nam
si <hi>b</hi> non est magnum, <hi>a</hi> non erit album ex necessitate;
si ergo cum non sit <hi>a</hi> album, <hi>b</hi> erit magnum, accidit,
si <hi>b</hi> non est magnum, <hi>b</hi> esse magnum, ut per tria.
</p>
        </div2>

<div2>
          <head>CAPUT V. <hi>De circulari ostensione in prima figura</hi> </head>

<pb n="0692B"/>
<p>Circulo autem, et ex se invicem ostendere est
per conclusionem, et e converso praedicationem alteram
sumentem propositionem concludere reliquam,
quam sumpserat in altero syllogismo, ut si oportuit
ostendere quoniam <hi>a</hi> inest omni <hi>c,</hi> ostendat autem
per <hi>c,</hi> rursus si monstret quoniam <hi>a</hi> inest <hi>b,</hi> sumens <hi>a</hi> 
quidem inesse <hi>c, c</hi> autem <hi>b,</hi> et <hi>a</hi> inerit <hi>b,</hi> prius autem
e converso sumpsit <hi>b</hi> inesse <hi>c,</hi> aut si quoniam <hi>b</hi> inest <hi>c,</hi> 
 oporteat ostendere si sumat <hi>a</hi> de <hi>c,</hi> quae fuit
conclusio, <hi>b</hi> autem de <hi>a</hi> esse, prius autem sumptum
est e converso <hi>a</hi> de <hi>b.</hi> Aliter vero non est ex se
invicem ostendere, sive enim aliud medium sumetur,
non circulo, nil enim sumitur eorumdem, sive horum
<pb n="0692C"/>
quiddam, necesse est alterum solum, nam si ambo,
eadem erit conclusio, at oportet diversam esse.
In iis igitur quae non convertuntur ex indemonstrata
altera propositione fit syllogismus, non enim
est demonstrare per hos terminos, quoniam medio
inest tertium, aut primo medium. In iis autem quae
convertuntur, erit omnia monstrare per se invicem,
ut si <hi>a,</hi> et <hi>b,</hi> et <hi>c</hi> convertuntur sibi invicem: ostendatur
enim <hi>a c</hi> per medium <hi>b,</hi> et rursum <hi>a b</hi> per
conclusionem, et per <hi>b c</hi> propositionem conversam;
similiter autem et <hi>b c,</hi> et per conclusionem, et per <hi>a b</hi> 
 propositionem conversam; oportet autem et <hi>c b,</hi> 
et <hi>b a</hi> propositionem demonstrare, nam his demonstratis
usi sumus solis. Si ergo sumatur <hi>b</hi> omni <hi>c</hi> inesse,
et <hi>c</hi> omni <hi>a,</hi> syllogismus erit ejus quod est <hi>b</hi> 
<pb n="0692D"/>
ad <hi>a.</hi> Rursus si sumatur <hi>c</hi> omni <hi>a</hi> inesse, et <hi>a</hi> omni <hi>b,</hi> 
necesse est <hi>c</hi> inesse omni <hi>b.</hi> In utrisque ergo syllogismis <hi>c a</hi> 
 propositio sumpta est indemonstrata, nam
aliae probatae erant: quare si hanc ostenderimus,
omnes erunt approbatae per se invicem; si ergo
sumatur <hi>c</hi> omni <hi>b,</hi> et <hi>b</hi> omni <hi>a</hi> inesse, utraeque propositiones
demonstratae sumuntur, et <hi>c</hi> necesse est
inesse <hi>a.</hi> Manifestum est ergo quoniam in solis iis
quae convertuntur, circulo et per se invicem contingit
fieri demonstrationes, in aliis vero quemadmodum
prius diximus. Accidit autem et in iis eodem quod
monstratur uti ad demonstrationem, nam <hi>c</hi> de <hi>b,</hi> 
et <hi>b</hi> de <hi>a</hi> monstratur sumpto <hi>c</hi> de <hi>a</hi> dici, <hi>c</hi> autem
de <hi>a</hi> per has ostenditur propositiones: quare conclusione
<pb n="0693A"/>
utimur ad demonstrationem. In privativis
autem syllogismis hoc modo monstratur ex se invicem:
sit <hi>b</hi> quidem omni <hi>c</hi> inesse, <hi>a</hi> autem nulli <hi>b,</hi> 
conclusio autem quoniam <hi>a</hi> nulli <hi>c.</hi> Si ergo rursum
oporteat concludere quoniam <hi>a</hi> nulli <hi>b,</hi> quod prius
sumptum erat, erit <hi>a</hi> quidem nulli <hi>c, c</hi> autem omni <hi>b,</hi> 
 sic enim e converso propositio. Si autem quoniam <hi>b</hi> 
 inest <hi>c,</hi> oporteat concludere, non jam similiter
convertendum <hi>a b,</hi> nam eadem propositio est <hi>b</hi> nulli <hi>a,</hi> 
 et <hi>a</hi> nulli <hi>b</hi> inesse, sed sumendum, cui <hi>a</hi> nulli inest,
huic <hi>b</hi> omni inesse. Sit enim <hi>a</hi> nulli <hi>c</hi> inesse,
quod quidem fuit conclusio, cui autem <hi>a</hi> nulli <hi>b,</hi> si
sumatur omni inesse, necesse est ergo <hi>b</hi> omni <hi>c</hi> inesse:
quare cum sint tria, unumquodque conclusio
est facta, et circulo demonstrare, hoc est conclusionem
<pb n="0693B"/>
sumentem et e converso alteram propositionem,
reliquam syllogizare. In particularibus autem
syllogismis universalem quidem propositionem non
est demonstrare per alias, particularem autem est;
quoniam autem non est demonstrare universalem,
manifestum, nam universale monstratur per universalia,
conclusio autem non est universalis, oportet
autem ostendere ex conclusione et altera propositione.
Amplius, omnino non fit syllogismus conversa
propositione, nam particulares fiunt utraeque
propositiones. Particulare autem est, ostendatur enim <hi>a</hi> 
 de aliquo <hi>c</hi> per <hi>b,</hi> si ergo sumatur <hi>b</hi> omni <hi>a,</hi> et
conclusio maneat, <hi>b</hi> alicui <hi>c</hi> inerit, fit enim prima
figura, et est <hi>a</hi> medium. Si autem fit privativus syllogismus,
universalem quidem propositionem non est
<pb n="0693C"/>
ostendere, propter hoc quod prius dictum est, particularem
(si simpliciter convertatur <hi>a b</hi> quemadmodum
et in universalibus) non est, per assumptionem
autem est, ut cui <hi>a</hi> alicui non insit, <hi>b</hi> alicui inesse;
nam aliter se habentibus non fit syllogismus, eo quod
negativa est particularis propositio.</p>
</div2>

<div2>
          <head>CAPUT VI. <hi>De eadem cyclica circulari ostensione in secunda figura.</hi> </head>
<p>In secunda autem figura affirmativam quidem non
est ostendere per hunc modum, privativam autem
est; ergo praedicativa quidem non ostenditur, eo
quod non sunt utraeque propositiones affirmativae,
nam conclusio privativa, praedicativa autem ex utrisque
ostendebatur affirmativis. Privativa autem sic
<pb n="0693D"/>
ostenditur: insit enim <hi>a</hi> omni <hi>b, c</hi> autem nulli, conclusio
quoniam <hi>b</hi> nulli <hi>c;</hi> si ergo sumatur <hi>b</hi> omni <hi>a</hi> inesse,
et nulli <hi>c,</hi> necesse est <hi>a</hi> nulli <hi>c</hi> inesse, fit enim
secunda figura, medium <hi>b.</hi> Si autem <hi>a b</hi> privativa
sumpta sit, altera vero praedicativa, prima erit
figura, nam <hi>c</hi> quidem omni <hi>a, b</hi> autem nulli <hi>c,</hi> quare <hi>b</hi> 
 nulli <hi>a,</hi> ergo nec <hi>a b,</hi> medium <hi>c;</hi> ergo per conclusionem
quidem et unam propositionem non fit syllogismus,
assumpta autem altera erit. Si autem non
universalis sit syllogismus, quae in toto quidem est
propositio non ostenditur, propter eamdem causam
quam quidem diximus et prius, quae autem in parte,
ostenditur quando universalis sit praedicativa. Insit
enim <hi>a</hi> omni <hi>b, c</hi> autem non omni, conclusio <hi>b c;</hi> 
<pb n="0694A"/>
si ergo sumatur <hi>b</hi> omni <hi>a, c</hi> autem non omni, conclusio <hi>a</hi> 
 alicui <hi>c</hi> non inerit medium <hi>b.</hi> Si autem est
universalis privativa, non ostenditur <hi>a</hi> propositio,
conversa <hi>a b,</hi> accidit enim utrasque aut alteram
propositionem fieri negativam: quare non erit syllogismus;
sed similiter ostendetur quemadmodum et
in universalibus, si sumatur, cui <hi>b</hi> alicui non inest, <hi>a</hi> 
 alicui inesse.</p>
</div2>

<div2>
          <head>CAPUT VII. <hi>De cyclica ratiocinatione in tertia figura.</hi> </head>
<p>In tertia autem figura, quando utraeque propositiones
universaliter sumentur, non contingit ostendere
per se invicem propositionem. Nam universalis
quidem ostenditur per universalia, in hac autem
conclusio semper est particularis: quare manifestum
<pb n="0694B"/>
quoniam omnino non contingit ostendere per hanc
figuram universalem propositionem. Si autem haec
quidem universalis sit, illa vero particularis, quandoque
quidem erit, quandoque vero non inerit;
quando ergo utraeque praedicativae sumantur, et
universalis sit ad minorem extremitatem, erit;
quando vero ad alteram, non erit. Insit enim <hi>a</hi> 
omni <hi>c, b</hi> autem alicui <hi>c,</hi> conclusio <hi>a b.</hi> Si ergo
sumatur <hi>c</hi> omni <hi>a</hi> inesse conversa universali, et <hi>a</hi> 
inesse <hi>b,</hi> quod erat conclusio, <hi>c</hi> quidem ostensum
est alicui <hi>b</hi> inesse, <hi>b</hi> autem alicui <hi>c,</hi> non est
ostensum, quamvis necesse est si <hi>c</hi> alicui <hi>b,</hi> et <hi>b</hi> 
alicui <hi>c</hi> inesse; sed non idem est hoc illi, et illud
huic inesse, sed assumendum est, si hoc alicui illi,
et alterum alicui huic, hoc autem sumpto jam non sit
<pb n="0694C"/>
ex conclusione et altera propositione syllogismus.
Si autem <hi>b</hi> quidem omni <hi>c, a</hi> autem alicui <hi>c,</hi> erit
ostendere <hi>a c,</hi> quando sumatur <hi>c</hi> quidem omni <hi>b</hi> inesse, <hi>a</hi> 
 autem alicui; nam si <hi>c</hi> omni <hi>b</hi> inest, <hi>a</hi> autem
alicui <hi>b,</hi> necesse est <hi>a</hi> alicui <hi>c</hi> inesse, medium <hi>b.</hi> 
Et cum fuerit haec praedicativa quidem, illa vero
privativa, universalis autem praedicativa, ostendetur
altera. Insit enim <hi>b</hi> omni <hi>c, a</hi> autem alicui non insit,
conclusio quoniam <hi>a</hi> alicui <hi>b</hi> non inest. Si ergo
assumatur <hi>c b</hi> omni inesse, inerat autem et <hi>a</hi> non
omni <hi>b,</hi> necesse est <hi>a</hi> alicui <hi>c</hi> non inesse medium <hi>b.</hi> 
Cum autem privativa universalis sit, non ostenditur
altera nisi sicut in prioribus, si sumatur cui hoc
alicui non inest, alterum alicui inesse, ut si <hi>a</hi> nulli <hi>c, b</hi> 
 autem alicui, conclusio quoniam <hi>a</hi> alicui <hi>b</hi> non
<pb n="0694D"/>
inest. Si ergo sumatur cui <hi>a</hi> alicui non inest, eidem <hi>c</hi> 
 alicui inesse, necesse est <hi>c</hi> alicui <hi>b</hi> inesse, aliter
autem non est convertentem universalem propositionem
ostendere alteram, nullo enim modo erit
syllogismus. Manifestum igitur quoniam in prima
quidem figura per se invicem est ostensio, et per
primam, et per tertiam figuram fit: nam cum praedicativa
quidem est conclusio, per primam, cum autem
privativa, per postremam; sumitur enim cui hoc
nulli, alterum omni inesse. In media autem, cum
universalis est quidem syllogismus et per ipsam, et
per primam figuram, et per postremam; cum autem
particularis, et per ipsam, et per postremam.
In tertia vero per ipsam, omnes. Manifestum etiam
<pb n="0695A"/>
quoniam in media et in tertia qui non per ipsas
fiunt syllogismi, aut non sunt secundum eam quae
circulo est ostensionem, aut imperfecti sunt.</p>
</div2>

<div2>
          <head>CAPUT VIII. <hi>De syllogismo conversivo.</hi> </head>
<p>Convertere autem est transponentem conclusionem
facere syllogismum, quoniam vel extremum
medio non inerit, vel hoc postremo; necesse est enim
conclusione conversa, et altera remanente propositione,
interimi reliquam; nam si erit, et conclusio
erit: differt autem opposite aut contrarie convertere
conclusionem, non enim fit idem syllogismus
utrolibet conversa; palam autem hoc erit per sequentia.
Dico autem opponi quidem omni inesse non omni,
et alicui nulli, contrarie autem omni nulli, et alicui
<pb n="0695B"/>
non alicui inesse. Sit enim ostensum <hi>a</hi> de <hi>c</hi> per medium <hi>b;</hi> 
 si igitur sumatur <hi>a</hi> nulli <hi>c</hi> inesse, omni autem <hi>b,</hi> 
 nulli <hi>c</hi> inerit <hi>b,</hi> et si <hi>a</hi> quidem nulli <hi>c, b</hi> autem
omni <hi>c, a</hi> non omni <hi>b,</hi> et non omnino nulli, non
enim ostendebatur universale per tertiam figuram.
Omnino autem eam quae est ad majorem extremitatem
propositionem non est destruere universaliter
per conversionem, semper enim interimitur per tertiam
figuram, necesse enim ad postremam extremitatem
utrasque sumere propositiones. Et si privativus
sit syllogismus, similiter: ostendatur, enim <hi>a</hi> 
nulli <hi>c</hi> inesse per <hi>b,</hi> ergo si sumatur <hi>a</hi> omni <hi>c</hi> inesse,
nulli autem <hi>b,</hi> nulli <hi>c</hi> inerit <hi>b.</hi> Et si <hi>a</hi> et <hi>b</hi> omni <hi>c, a</hi> 
alicui <hi>b,</hi> sed nulli inerat. Si autem opposite convertatur
conclusio, et alii syllogismi oppositi, et non
<pb n="0695C"/>
universales erunt, fit enim altera propositio particularis,
quare conclusio erit particularis. Sit enim
praedicativus syllogismus, et convertatur sic, ergo
si <hi>a</hi> non omni <hi>c, b</hi> autem omni <hi>b,</hi> non omni <hi>c.</hi> Et si <hi>a</hi> 
 quidem non omni <hi>c, b</hi> autem omni <hi>a,</hi> non omni <hi>b.</hi> 
Similiter autem et si privativus sit syllogismus, nam
si <hi>a</hi> alicui <hi>c</hi> inest, <hi>b</hi> autem nulli, <hi>b</hi> alicui <hi>c</hi> non inerit,
et non simpliciter nulli, et si <hi>a</hi> quidem alicui <hi>c, b</hi> 
autem omni, quemadmodum in principio sumptum
est, <hi>a</hi> alicui <hi>b</hi> inerit. In particularibus autem syllogismis
quando opposite convertitur conclusio, interimuntur
utraeque propositiones, quando vero contrariae,
neutra; non enim jam accidit quemadmodum in
universalibus interimere deficiente conclusione secundum
conversionem, sed nec omnino interimere.
<pb n="0695D"/>
Ostendatur enim <hi>a</hi> de aliquo <hi>c</hi> per <hi>b;</hi> ergo si sumatur <hi>a</hi> 
 nulli <hi>c</hi> inesse, <hi>b</hi> autem alicui <hi>c, a</hi> alicui <hi>b</hi> non
inerit, et si <hi>a</hi> nulli <hi>c, b</hi> autem omni, nulli <hi>c</hi> inerit <hi>b;</hi> 
quare interimentur utraeque. Si autem contrarie convertantur,
neutra; nam si <hi>a</hi> alicui <hi>c</hi> non inest, <hi>b</hi> autem
omni, <hi>b</hi> alicui <hi>c</hi> non inerit, sed nondum interimitur
quod ex principio, contingit, enim alicui inesse,
et alicui non inesse: universali autem sublato <hi>a b,</hi> 
 omnino non fit syllogismus. Si enim <hi>a</hi> quidem
alicui <hi>c</hi> non inest, <hi>b</hi> autem alicui inest, neutra propositionum
universalis est. Similiter autem et si
privativus sit syllogismus, si enim sumatur <hi>a</hi> omni <hi>c</hi> 
 inesse, interimuntur utraeque; si autem alicui, neutra;
demonstratio autem eadem.</p>
</div2>

<div2>
          <head>CAPUT IX. <hi>De syllogismo conversivo in secunda figura.</hi> </head>

<pb n="0696A"/>
<p>In secunda autem figura, eam quidem quae est ad
majorem extremitatem propositionem, non est interimere
contrarie, quolibet modo conversione facta,
semper erit conclusio in tertia figura, universalis
autem non fuit in hac syllogismus, alteram autem in
hac interimemus, similiter conversione. Dico autem
similiter: si contrarie quidem convertitur, contrarie;
si opposite, opposite. Insit enim <hi>a</hi> omni <hi>b, c</hi> autem
nulli, conclusio <hi>b c.</hi> Si ergo sumatur <hi>b</hi> omni <hi>c</hi> inesse,
et <hi>a b</hi> maneat, <hi>a</hi> omni <hi>c</hi> inerit, fit enim prima figura.
Si autem <hi>b</hi> omni <hi>c, a</hi> autem nulli <hi>c, a</hi> non omni <hi>b,</hi> 
figura postrema. Si autem opposite convertatur <hi>b c, a
b</hi> quidem similiter ostendetur, <hi>a c</hi> autem opposite:
<pb n="0696B"/>
nam si <hi>b</hi> alicui <hi>c, a</hi> autem nulli <hi>c, a</hi> alicui <hi>b</hi> non inerit;
rursum si <hi>b</hi> alicui <hi>c, a</hi> autem omni <hi>b, a</hi> alicui <hi>c,</hi> 
quare oppositus fit syllogismus. Similiter autem
ostendetur et si e converso se habeant propositiones.
Si autem particularis est syllogismus, contrarie
quidem conversa conclusione neutra propositionum
interimitur, quemadmodum nec in prima figura, opposite
autem, utraeque. Ponatur enim <hi>a b</hi> quidem
nulli inesse, <hi>c</hi> autem alicui, conclusio <hi>b c.</hi> Si igitur
ponatur <hi>b</hi> alicui <hi>c</hi> inesse, et <hi>a b</hi> maneat, conclusio
erit quoniam <hi>a</hi> alicui <hi>c</hi> non inest, sed non interimitur
quod ex principio, contingit enim alicui inesse
et non inesse. Rursum si <hi>b</hi> alicui <hi>c,</hi> et <hi>a</hi> alicui <hi>c,</hi> non
erit syllogismus, neutrum enim universale eorum
quae sumpta sunt, quare non interimitur <hi>a b.</hi> Si autem
<pb n="0696C"/>
opposite convertatur, interimuntur utraeque, non si <hi>b</hi> 
 omni <hi>c, a</hi> autem nulli <hi>b,</hi> nulli <hi>c, a</hi> erit autem alicui.
Rursum si <hi>b</hi> omni <hi>c, a</hi> autem alicui <hi>c,</hi> alicui <hi>b, a</hi>. Eadem
autem demonstratio et si universalis sit praedicativa.</p>
</div2>

<div2>
          <head>CAPUT X. <hi>De syllogismo conversivo in tertia figura.</hi> </head>
<p>In tertia vero figura quando contrarie quidem convertitur
conclusio, neutra propositionum interimitur
secundum nullum syllogismorum; quando autem opposite,
utraeque in omnibus. Si enim ostensum <hi>a</hi> alicui <hi>b</hi> 
 inesse, medium autem sumptum <hi>c,</hi> et sint universales
propositiones, si ergo sumatur <hi>a</hi> alicui <hi>b</hi> 
non inesse, <hi>b</hi> autem omni <hi>c,</hi> non fit syllogismus ejus
quod est <hi>a</hi> de <hi>c.</hi> Neque si <hi>a b</hi> alicui non inest, <hi>c</hi> autem
omni, non erit ejus quod est <hi>b c</hi> syllogismus. Similiter
<pb n="0696D"/>
autem ostendetur et si non universales sint propositiones,
aut enim utrasque necesse est particulares
esse per conversionem, aut universalem ad minorem
extremitatem fieri, sic autem non fiet syllogismus,
nec in prima figura, nec in media. Si autem
opposite convertantur propositiones, interimuntur
utraeque, nam si <hi>a</hi> nulli <hi>b, b</hi> autem omni <hi>c, a</hi> nulli <hi>c.</hi> 
 Rursum si <hi>a b</hi> quidem nulli, <hi>c</hi> autem omni, <hi>b</hi> nulli <hi>c.</hi> 
 Et si altera non sit universalis, similiter; si enim <hi>a</hi> 
nulli <hi>b, b</hi> autem alicui <hi>c, a</hi> alicui <hi>c</hi> non inerit. Si autem <hi>a</hi> 
 quidem nulli, <hi>c</hi> autem omni, nulli <hi>c, b.</hi> 
Similiter et si privativus sit syllogismus; ostendatur
enim <hi>a</hi> alicui <hi>b</hi> non inesse; si autem praedicativa quidem
<pb n="0697A"/> <hi>b c, a c</hi> 
 autem negativa, sic enim fiebat syllogismus.
Quando igitur contrarium sumitur conclusioni,
non erit syllogismus, nam si <hi>a</hi> alicui <hi>b, b</hi> autem omni <hi>c,</hi> 
 non fit syllogismus ejus quod est <hi>a</hi> et <hi>c.</hi> Neque si <hi>a</hi> 
 alicui <hi>b,</hi> nulli autem <hi>c,</hi> non fuit ejus quod est <hi>a b</hi> 
et <hi>c</hi> syllogismus, quare non interimuntur propositiones.
Quando vero oppositum, interimuntur; nam si <hi>a</hi> 
omni <hi>b,</hi> et <hi>b</hi> omni <hi>c, a</hi> omni <hi>c,</hi> sed nulli inerat. Rursum
si <hi>a</hi> omni <hi>b,</hi> nulli autem <hi>c, b</hi> nulli <hi>c,</hi> sed omni
inerat. Similiter autem monstratur, et si non universales
sint propositiones: sit enim <hi>a c</hi> universalis et
privativa, altera autem particularis et praedicativa,
ergo si <hi>a</hi> quidem omni <hi>b, b</hi> autem alicui <hi>c, a</hi> alicui <hi>c</hi> 
accidit, sed nulli inerat. Rursum si <hi>a</hi> omni <hi>b,</hi> nulli
autem <hi>c,</hi> et <hi>b</hi> nulli <hi>c.</hi> Si autem <hi>a</hi> alicui <hi>b,</hi> et <hi>b</hi> alicui
<pb n="0697B"/> <hi>c,</hi> 
 non fit syllogismus. Neque si <hi>a</hi> alicui <hi>b,</hi> et nulli <hi>c,</hi> 
nec sic. Quare illo quidem modo interimuntur, sic
autem non interimuntur propositiones. Manifestum
est ergo ex iis quae dicta sunt quomodo conversa
conclusione in unaquaque figura fit syllogismus, et
quando contrarie propositioni, et quando opposite;
et quoniam in prima quidem figura per mediam et
postremam fiunt syllogismi, et quae quidem ad minorem
extremitatem semper per mediam interimitur,
quae vero ad majorem per postremam; in secunda
autem, per primam et postremam, quae quidem ad
minorem extremitatem semper per primam figuram,
quae vero ad majorem, per postremam; in tertia
vero, per primam et per mediam, et quae quidem ad
majorem per primam semper, quae vero ad minorem
<pb n="0697C"/>
per mediam semper. Quid ergo est convertere, et
quomodo in unaquaque figura, et quis fit syllogismus,
manifestum.</p>
</div2>

<div2>
          <head>CAPUT XI. <hi>De syllogismo per impossibile.</hi> </head>
<p>Per impossibile autem syllogismus ostenditur quidem,
quando contradictio ponitur conclusionis, et
assumitur altera propositio. Fit autem in omnibus
figuris, simile enim est conversioni. Verumtamen
differt in tantum quoniam convertitur quidem facto
syllogismo, et sumptis utrisque propositionibus. Deducitur
autem ad impossibile non confesso opposito
prius, sed manifesto quoniam est verum. Termini
vero similiter se habent in utrisque, et eadem sumptio
utrorumque, ut si <hi>a</hi> inest omni <hi>b,</hi> medium autem <hi>c,</hi> 
<pb n="0697D"/>
si supponitur <hi>a</hi> non omni vel nulli <hi>b</hi> inesse, <hi>c</hi> vero
omni, quod fuit verum, necesse est <hi>c b</hi> aut nulli aut
non omni inesse, hoc autem impossibile, quare falsum
est quod suppositum est. Verum ergo oppositum; similiter
autem in aliis figuris, quaecunque enim conversionem
suscipiunt, et per impossibile syllogismum.
Ergo alia quidem proposita omnia ostenduntur
per impossibile in omnibus figuris, universale autem
praedicativum in media et in tertia monstratur, in
prima autem non monstratur: supponatur enim <hi>a</hi> 
non omni <hi>b</hi> aut nulli inesse, et assumatur alia propositio,
utrolibet modo, sive <hi>a</hi> omni inest <hi>c,</hi> sive <hi>b</hi> omni <hi>d</hi> 
 (sic enim erat prima figura); si ergo supponatur <hi>a</hi> 
non omni <hi>b</hi> inesse, non fiet syllogismus quomodolibet
<pb n="0698A"/>
sumpta propositione. Si autem nulli <hi>b, d</hi> quidem assumatur,
syllogismus quidem erit falsi, non ostenditur
autem propositum; nam si <hi>a</hi> nulli <hi>b, b</hi> autem
omni <hi>d, a</hi> nulli <hi>d,</hi> hoc autem sit impossibile, falsum
igitur est nulli <hi>b</hi> inesse <hi>a,</hi> sed non si nulli falsum,
omni verum. Si autem <hi>c a</hi> assumatur, non fit syllogismus,
nec quando supponitur non omni <hi>b</hi> inesse <hi>a;</hi> 
quare manifestum quoniam omni inesse non ostenditur
in prima figura per impossibile. Alicui autem,
et nulli, et non omni ostenditur. Supponatur enim <hi>a</hi> 
nulli <hi>b</hi> inesse, <hi>b</hi> autem sumptum sit omni aut alicui <hi>c,</hi> 
 ergo necesse est <hi>a</hi> nulli aut non omni <hi>c</hi> inesse, hoc
autem impossibile. Sit enim verum et manifestum
quoniam omni <hi>c</hi> inest <hi>a,</hi> quare si hoc falsum, necesse
est <hi>a</hi> alicui <hi>b</hi> inesse. Si autem ad <hi>a</hi> sumatur altera
<pb n="0698B"/>
propositio, non erit syllogismus, neque quando subcontrarium
conclusioni supponitur ut alicui non inesse;
manifestum ergo quoniam oppositum sumendum
est. Rursum supponatur <hi>a</hi> alicui <hi>b</hi> inesse, sumptum
autem sit <hi>c</hi> omni <hi>a,</hi> necesse est igitur <hi>c</hi> alicui <hi>b</hi> inesse,
hoc autem sit impossibile, quare falsum quidem
suppositum est; si autem sic, verum est nulli inesse.
Similiter autem et si privativa sumpta sit <hi>c a.</hi> Si autem
ad <hi>b</hi> sumpta sit propositio, non erit syllogismus.
Si autem contrarium supponatur, syllogismus erit et
impossibile, non tamen ostenditur quod est propositum:
supponatur enim <hi>a</hi> omni <hi>b,</hi> et <hi>c</hi> sumptum sit
omni <hi>a,</hi> ergo necesse est <hi>c</hi> omni <hi>b</hi> inesse: hoc autem
impossibile, quare falsum est omni <hi>b</hi> inesse <hi>a,</hi> sed
nondum erit necessarium, si non omni, nulli inesse.
<pb n="0698C"/>
Similiter autem et si <hi>a d b</hi> sumatur altera propositio:
nam syllogismus quidem erit et impossibile, non interimitur
autem hypothesis, quare oppositum supponendum.
Ad ostendendum autem non omni <hi>b</hi> inesse <hi>a,</hi> 
 supponendum omni inesse, nam si <hi>a</hi> omni <hi>b,</hi> et <hi>c</hi> 
omni <hi>a,</hi> omni <hi>b</hi> inerit <hi>c;</hi> si ergo hoc impossibile, falsum
quod suppositum est; similiter autem et si ad <hi>b</hi> 
sumpta sit altera propositio. Et si privativa sit <hi>c a,</hi> 
similiter, nam et sic fit syllogismus. Si autem ad <hi>b</hi> 
sumpta sit privativa, nihil ostenditur. Si autem non
omni, sed alicui inesse supponatur, non ostenditur
quoniam non omni, sed quoniam nulli: si enim <hi>a</hi> 
alicui <hi>b, c</hi> autem omni <hi>a,</hi> alicui <hi>b</hi> inerit <hi>c;</hi> si ergo
hoc impossibile, falsum est alicui <hi>b</hi> inesse <hi>a,</hi> quare
verum nulli; hoc autem ostenso, interimitur verum,
<pb n="0698D"/>
nam <hi>a</hi> alicui quidem <hi>b</hi> inerat, alicui vero non inerat.
Amplius autem non tam propter hypothesin accidit
impossibile, falsa enim erit, siquidem ex veris non
est falsum syllogizare: nunc autem est vera, inest enim <hi>a</hi> 
 alicui <hi>b,</hi> quare non supponendum alicui inesse, sed
omni. Similiter autem et si alicui <hi>b</hi> non inest <hi>a,</hi> ostenderemus;
si enim idem est alicui non inesse, et
non omni inesse, eadem in utrisque demonstratio.
Manifestum ergo quoniam non contrarium, sed oppositum
supponendum in omnibus syllogismis, sic
enim necessarium erit et axioma probabile; nam si
de omni vel affirmatio vel negatio, ostenso quoniam
non negatio, necesse est affirmationem veram esse;
rursum si non ponant veram esse affirmationem,
constat veram esse negationem; contrariam vero
<pb n="0699A"/>
neutro modo contingit ratum facere. enim necessarium,
si nulli falsum, omni verum, neque probabile
ut sit alterum falsum, quoniam alterum verum.
Manifestum ergo quoniam in prima figura alia quidem
proposita omnia ostenduntur per impossibile, universale
autem affirmativum non ostenditur.</p>
</div2>

<div2>
          <head>CAPUT XII. <hi>De syllogismo per impossibile in secunda figura.</hi> </head>
<p>In media autem figura et postrema et hoc ostenditur.
Ponatur enim <hi>a</hi> non omni <hi>b</hi> inesse, sumptum sit
autem omni <hi>c</hi> inesse <hi>a</hi>; ergo si <hi>b</hi> quidem non omni
inest <hi>a, c</hi> autem omni, non omni <hi>b</hi> inest <hi>c,</hi> hoc autem
impossibile. Sit enim manifestum quoniam omni <hi>b</hi> 
inest <hi>c,</hi> quare falsum quod suppositum est, verum
est ergo omni inesse. Si autem contrarium supponatur,
<pb n="0699B"/>
syllogismus quidem erit ad impossibile, non tamen
ostenditur quod propositum est. Si enim <hi>a</hi> nulli <hi>b,</hi> 
 omni autem <hi>c,</hi> nulli <hi>b, c,</hi> hoc autem impossibile,
quare falsum est, nulli inesse, sed non si hoc falsum,
verum omni. Quando autem alicui <hi>b</hi> inest <hi>a,</hi> supponatur <hi>a</hi> 
 nulli <hi>b</hi> inesse, <hi>c</hi> autem omni insit, necesse
est ergo <hi>c</hi> nulli <hi>b</hi> inesse, quare si hoc impossibile, necesse
est <hi>a</hi> alicui <hi>b</hi> inesse. Si autem supponatur alicui
non esse, eadem erunt quae in prima figura. Rursum
supponatur <hi>a</hi> alicui <hi>b</hi> inesse, <hi>c</hi> autem nulli insit,
necesse est igitur <hi>c</hi> alicui <hi>b</hi> non inesse; sed omni inerat,
quare falsum quod suppositum est, nulli ergo <hi>b</hi> 
inerat <hi>a.</hi> Quando autem non omni <hi>b</hi> inest <hi>a,</hi> supponatur
omni inesse: <hi>c</hi> autem nulli, necesse est ergo <hi>c</hi> 
 nulli <hi>b</hi> inesse, hoc autem impossibile, quare verum
<pb n="0699C"/>
est non omni inesse. Manifestum ergo quoniam omnes
syllogismi fiunt per mediam figuram.</p>
</div2>

<div2>
          <head>CAPUT XIII. <hi>De ostensione per impossibile in tertia figura.</hi> </head>
<p>Similiter autem et per ultimam. Ponatur enim <hi>a</hi> 
alicui <hi>b</hi> non inesse, <hi>c</hi> autem omni <hi>b,</hi> ergo <hi>a</hi> alicui <hi>c</hi> 
non inerit; si ergo hoc impossibile, falsum alicui non
inesse, quare verum est omni. Si vero supponatur
nulli inesse, syllogismus quidem erit, et impossibile,
non ostendit autem quod propositum est; si enim
contrarium supponatur, eadem erunt quae in prioribus.
Sed ad ostendendum alicui inesse, eadem sumenda
est hypothesis, nam si <hi>a</hi> nulli <hi>b, c</hi> autem alicui <hi>b, a</hi> 
 non omni <hi>c;</hi> si ergo hoc falsum, verum est <hi>a</hi> 
alicui <hi>b</hi> inesse. Quando autem nulli <hi>b</hi> inest <hi>a,</hi> supponatur
<pb n="0699D"/>
alicui inesse, sumptum sit autem et <hi>c</hi> omni <hi>b</hi> 
inesse, ergo necesse est <hi>a</hi> alicui <hi>c</hi> inesse; sed nulli
inerat, quare falsum est alicui <hi>b</hi> inesse <hi>a.</hi> Si autem
supponatur omni <hi>b</hi> inesse <hi>a,</hi> non ostenditur propositum:
sed ad ostendendum non omni inesse, eadem
sumenda hypothesis, nam si <hi>a</hi> omni <hi>b,</hi> et <hi>c</hi> alicui <hi>b, a</hi> 
 inest alicui <hi>c;</hi> hoc autem non fuit, quare falsum est
omni inesse, si autem sic, verum non omni. Si autem
supponatur alicui inesse, eadem erunt quae et
in iis quae prius dicta sunt. Manifestum ergo quoniam
in omnibus per impossibile syllogismis oppositum
supponendum. Palam autem et quoniam in
media figura ostenditur quodammodo affirmativum,
et in postrema universale.</p>
</div2>

<div2>
          <head>CAPUT XIV. <hi>Quo rusta, et quae ad impossibile ducit demonstratio, differant.</hi> </head>

<pb n="0700A"/>
<p>Differt autem quae ad impossibile demonstratio ab
ea quae est ostensiva, eo quod ponat quod vult interimere,
deducens ad confessum falsum, ostensiva
autem incipit a confessis positionibus veris. Sumunt
ergo utraeque duas propositiones confessas, sed haec
quidem ex quibus est syllogismus, illa vero unam
quidem harum, alteram vero contradictionem conclusionis.
Et hinc quidem non necesse est notam
esse conclusionem, neque prius opinari quoniam est,
aut non est; illinc vero necesse est, quoniam non
est. Differt autem nihil affirmativam, vel negativam
esse conclusionem, sed similiter se habet in utrisque.
<pb n="0700B"/>
Omnis enim quae ostensive concluditur, et per impossibile
monstrabitur, et quae per impossibile ostensive,
et per eosdem terminos, non autem in eisdem
figuris. Nam quando per impossibile syllogismus fit
in prima figura, quod verum est in media erit, aut
in postrema, privativum quidem in media, praedicativum
autem in postrema. Quando autem syllogismus
in media fit, quod verum est erit in prima
figura in omnibus propositionibus, quando autem in
postrema syllogismus, quod verum est erit in prima
et in media, affirmativa quidem in prima, privativa
autem in media. Sit enim ostensum <hi>a</hi> nulli aut non
omni <hi>b</hi> per primam figuram, ergo hypothesis quidem
erat alicui <hi>b</hi> inesse <hi>a, c</hi> autem sumebatur <hi>a</hi> quidem
omni inesse, <hi>b</hi> autem nulli, sic enim fiebat syllogismus
<pb n="0700C"/>
ad impossibile. Hoc autem media figura, si <hi>c a</hi> 
quidem omni, <hi>b</hi> autem nulli inest, et manifestum ex
his quoniam <hi>b</hi> nulli inest <hi>a.</hi> Similiter autem et si
non omni ostensum sit inesse, nam hypothesis quidem
est omni <hi>b a</hi> inesse, <hi>c</hi> autem sumebatur <hi>a</hi> quidem
omni, <hi>b</hi> autem non omni, et si privativa sit
sumpta <hi>c a,</hi> similiter etenim sic fit in media figura.
Rursum sit ostensum alicui <hi>b</hi> inesse <hi>a,</hi> ergo hypothesis
quidem est nulli inesse, <hi>b</hi> autem sumebatur
omni <hi>c</hi> inesse, et <hi>a</hi> vel omni vel alicui <hi>c,</hi> sic enim
erit impossibile. Hoc autem postrema figura, si <hi>a</hi> et <hi>b</hi> 
 omni <hi>c,</hi> et manifestum ex his quia necesse est <hi>a</hi> 
alicui <hi>b</hi> inesse, similiter autem et si alicui <hi>c</hi> sumatur
inesse <hi>b</hi> vel <hi>a.</hi> Rursum in media figura ostensum sit <hi>a</hi> 
 omni <hi>b</hi> inesse, ergo hypothesis quidem fuit, non
<pb n="0700D"/>
omni <hi>b</hi> inesse <hi>a,</hi> sumptum est autem <hi>a</hi> omni <hi>c,</hi> et <hi>c</hi> 
omni <hi>b,</hi> sic enim erit impossibile; hoc autem prima
figura, si <hi>a</hi> omni <hi>c,</hi> et <hi>c</hi> omni <hi>b.</hi> Similiter autem et
si ostensum sit alicui inesse, nam hypothesis quidem
fuit, nulli <hi>b</hi> inesse <hi>a,</hi> sumptum est autem <hi>a</hi> omni <hi>c,</hi> 
et <hi>c</hi> alicui <hi>b.</hi> Si autem privativus fit syllogismus,
hypothesis quidem <hi>a</hi> alicui <hi>b</hi> inesse, sumptum est
autem <hi>a</hi> nulli <hi>c,</hi> et <hi>c</hi> omni <hi>b,</hi> quare fit prima figura.
Et si non universalis sit syllogismus, sed <hi>a</hi> alicui <hi>b</hi> 
ostensum sit non inesse, similiter: nam hypothesis
quidem omni <hi>b</hi> inesse <hi>a,</hi> sumptum est autem <hi>a</hi> nulli <hi>c,</hi> 
 et <hi>c</hi> alicui <hi>b,</hi> sic enim prima figura. Rursum in
ter ia figura ostensum sit <hi>a</hi> inesse omni <hi>b,</hi> ergo hypothesis
quidem fuit non omni <hi>b</hi> inesse <hi>a,</hi> sumptum
<pb n="0701A"/>
est autem <hi>c</hi> omni <hi>b,</hi> et <hi>a</hi> omni <hi>c,</hi> sic enim erit impossibile,
hoc autem prima figura. Similiter autem
et si in aliquo sit demonstratio, non hypothesis quidem
erit nulli <hi>b</hi> inesse <hi>a,</hi> sumptum est autem <hi>c</hi> alicui <hi>b,</hi> 
 et <hi>a</hi> omni <hi>c.</hi> Si autem privativus sit syllogismus,
hypothesis quidem <hi>a</hi> alicui <hi>b</hi> inesse, sumptum est
autem <hi>c a</hi> quidem nulli, <hi>b</hi> autem omni, hoc autem
media figura. Similiter autem et si non universalis
sit demonstratio, nam hypothesis quidem erit omni <hi>b</hi> 
 inesse <hi>a,</hi> sumptum est autem <hi>c a</hi> quidem nulli, <hi>b</hi> 
 autem alicui, hoc autem media figura. Manifestum
ergo quoniam per eosdem terminos et ostensive
est demonstrare unumquodque propositum,
et per impossibile. Similiter autem erit, et cum
sint ostensivi syllogismi, ad impossibile deducere in
<pb n="0701B"/>
terminis sumptis, quando opposita propositio conclusioni
sumpta fuerit, nam fiunt iidem syllogismi
iis qui sunt per conversionem, quare statim habemus
et figuras per quas unumquodque erit. Palam
ergo quoniam omne propositum ostenditur per
utrosque modos et per impossibile et ostensive, et
non contingit separari alterum ab altero.</p>
</div2>

<div2>
          <head>CAPUT XV. <hi>De ratiocinatione ex oppositis.</hi> </head>
<p>In qua autem figura est ex oppositis propositionibus
syllogizare, et in qua non est, sic erit manifestum.
Dico autem oppositas esse propositiones, secundum
locutionem quidem quatuor, ut omni et nulli,
et omni et non omni, et alicui et nulli, et alicui et
non alicui inesse; secundum veritatem autem tres,
<pb n="0701C"/>
nam alicui et non alicui secundum locutionem opponuntur
solum; harum autem contrarias quidem
universales, omni nulli inesse, ut omnem disciplinam
esse studiosam, nullam esse studiosam, alias
vero oppositas. In prima igitur figura non est ex oppositis
propositionibus syllogismus, neque affirmativus,
neque negativus; affirmativus quidem, quoniam
oportet utrasque affirmativas esse propositiones,
oppositae autem affirmatio et negatio; privativus autem,
quoniam oppositae quidem idem de eodem praedicant
et negant, in prima autem medium non dicitur
de utrisque, sed de illo quidem aliud negatur,
idem autem de alio praedicatur, hae vero non opponuntur.</p>
</div2>

<div2>
          <head>CAPUT XVI. <hi>De ratiocinatione ex oppositis in secunda figura.</hi> </head>

<pb n="0701D"/>
<p>In media autem figura, et ex oppositis, et ex contrariis
contingit fieri syllogismum. Sit enim bonum
quidem in quo <hi>a,</hi> disciplina autem in quo <hi>b</hi> et <hi>c;</hi> si
ergo omnem disciplinam studiosam sumpsit, et nullam, <hi>a</hi> 
 inest omni <hi>b,</hi> et nulli <hi>c,</hi> quare <hi>b</hi> nulli <hi>c,</hi> nulla
ergo disciplina disciplina est. Similiter autem et si
omnem sumens studiosam disciplinam, medicinam
vero non studiosam sumpsit, nam <hi>a b</hi> quidem omni, <hi>c</hi> 
 autem nulli, quare aliqua disciplina non erit disciplina.
Et si <hi>a c</hi> quidem omni, <hi>b</hi> autem nulli, est autem <hi>b</hi> 
 quidem disciplina, <hi>c</hi> autem medicina, <hi>a</hi> vero
opinio, nullam enim disciplinam opinionem sumens,
sumpsit aliquam disciplinam esse opinionem. Differt
<pb n="0702A"/>
autem a priore in terminis converti, nam prius quidem
ad <hi>b,</hi> nunc autem ad <hi>c</hi> affirmativum. Et si sit
non universalis altera propositio, similiter; semper
enim medium est, quod ab altero quidem negative
dicitur, de altero vero affirmative. Quare contingit
opposita quidem perfici, non autem semper, neque
omnino, sed sic se habeant, quae sunt sub medio, ut
vel eadem sint, vel totum ad partem; aliter autem
impossibile, non enim erunt propositiones ullo modo,
neque contrariae, neque oppositae.</p>
</div2>

<div2>
          <head>CAPUT XVII. <hi>De syllogismo ex oppositis in tertia figura.</hi> </head>
<p>In tertia vero figura affirmativus quidem syllogismus
nunquam erit ex oppositis propositionibus propter
causam dictam, et in prima figura. Negativus autem
<pb n="0702B"/>
erit syllogismus, et universalibus, et non universalibus
terminis. Sit enim disciplina in quo <hi>b</hi> et <hi>c,</hi> medicina
autem in quo <hi>a;</hi> si ergo sumat omnem medicinam
disciplinam, et nullam medicinam disciplinam, <hi>b</hi> 
 omni <hi>a</hi> sumpsit, et <hi>c</hi> nulli <hi>a,</hi> quare erit aliqua
disciplina non disciplina. Similiter autem et si non
universaliter sumpta sit <hi>a b</hi> propositio, nam si est
aliqua medicina disciplina, et rursum nulla medicina
disciplina, accidit disciplinam aliquam non esse disciplinam.
Sunt autem universaliter quidem sumptis
terminis contrariae propositiones, si autem particularis
altera sit, oppositae. Oportet autem scire quoniam
contingit opposita sic sumere quemadmodum
diximus, omnem disciplinam studiosam esse, et rursum
nullam aut aliquam non esse studiosam, quod
<pb n="0702C"/>
non solet latere; erit autem per alias interrogationes
syllogizare alteram, et quemadmodum in Topicis
dictum est, sumere. Quoniam autem affirmationum
oppositiones sunt tres, sexies accidit opposita sumere,
aut omni et nulli, aut omni et non omni, aut
alicui et nulli; et hoc converti in terminis, ut <hi>a</hi> 
omni <hi>b</hi> et nulli <hi>c,</hi> aut omni <hi>c</hi> et nulli <hi>b,</hi> aut huic
quidem omni, illi vero non omni, et rursum hoc
converti secundum terminos; similiter autem et in
tertia figura. Quare manifestum est et quoties et in
quibus figuris contingit per oppositas propositiones
fieri syllogismum. Manifestum est quoniam ex falsis
est verum syllogizare, quemadmodum dictum est
prius; ex oppositis autem non est, semper enim
contrarius syllogismus fit rei (ut si est bonum non
<pb n="0702D"/>
esse bonum, aut si animal non animal) eo quod ex
contradictione est syllogismus, et subjecti termini
aut iidem sunt, aut hic quidem totum, ille autem
pars. Palam autem quoniam in paralogismis nihil
prohibet fieri hypotheseos contradictionem, ut si est
impar non esse impar, nam ex oppositis propositionibus
contrarius erit syllogismus; si ergo sumpserit
hoc modo, hypotheseos erit contradictio. Oportet
autem considerare quoniam sic quidem non est
contraria concludere ex uno syllogismo (ut sit conclusio
quoniam non est bonum, bonum aut aliud
quiddam tale), nisi statim hujusmodi propositio sumatur,
ut omne animal esse album et non album,
hominem autem animal, sed vel assumere oportet
<pb n="0703A"/>
contradictionem, ut quoniam omnis disciplina opinio
et non opinio, deinde sumere quoniam medicina
disciplina quidem est., nulla autem opinio,
quemadmodum redargutiones fiunt, vel ex duobus
syllogismis. Quare esse quidem contraria secundum
veritatem quae sumpta sunt, non est alio modo quam
hoc quemadmodum dictum est prius.</p>
</div2>

<div2>
          <head>CAPUT XVIII. <hi>De petitione principii.</hi> </head>
<p>In principio autem petere et accipere est quidem,
ut in genere, sumere in eo quod non est demonstrare
propositum. Hoc autem accidit multipliciter, nam et si
omnino non syllogizatur, et si per ignotiora aut similiter
ignota, et si per posteriora quod prius est,
demonstratio enim ex prioribus et notioribus est.
<pb n="0703B"/>
Horum ergo nullum est petere quod ex principio est,
sed quia haec quidem nata sunt per se cognosci, illa
vero per alia (nam principia quidem per se, quae
autem sub principiis, per alia), quando quod non per
se notum est, per se aliquis conatur ostendere, tunc
petit quod ex principio est. Hoc autem est sic facere
quidem ut statim postulet id quod propositum est:
contingit autem et transgredientes et ad alia eorum
quae nata sunt per illa ostendi per haec monstrare
quod ex principio est, ut si <hi>a</hi> ostendatur per <hi>b,</hi> et <hi>b</hi> 
per <hi>c, c</hi> autem natum sit ostendi per <hi>a,</hi> accidit enim
idem <hi>a</hi> per se demonstrare eos qui sic syllogizant,
quod faciunt qui parallelas arbitrantur scribere, latent
enim ipsi seipsos talia sumentes quae non valent
demonstrare, cum non sint parallelae. Quare accidit
<pb n="0703C"/>
sic syllogizantibus unumquodque esse dicere si est
unumquodque, sic autem omne erit per se notum,
quod est impossibile. Si ergo aliquis dubitat assumpto
dubio quoniam <hi>a</hi> inest <hi>c,</hi> similiter et quoniam <hi>b,</hi> petat
autem <hi>i</hi> inesse <hi>b,</hi> nondum manifestum si quod in
principio est petat, sed quoniam non demonstravit
manifestum, non enim est principium demonstrationis,
quod similiter est incertum. Si autem <hi>b</hi> ad <hi>c</hi> sic se
habet ut idem sit, aut manifestum quod convertuntur,
aut inest alterum alteri, quod in principio est
petit, nam et quoniam <hi>a</hi> inest <hi>b,</hi> per illa monstrabit
si convertantur, nunc autem hoc prohibet, sed non
modus. Si autem hoc faciat, quod dictum est faciet,
et convertet per tria, similiter autem et si <hi>b</hi> sumat
inesse <hi>c,</hi> quod similiter incertum sit, ut et si <hi>a</hi> 
<pb n="0703D"/>
inest <hi>c,</hi> nondum quod ex principio petit, sed neque
demonstrat. Si autem idem sit <hi>a</hi> et <hi>b,</hi> aut eo quod
convertuntur, aut eo quod <hi>a</hi> sequitur ei quod est <hi>b,</hi> 
quod ex principio est petit propter eamdem causam,
nam ex principio quod valet, prius dictum est a nobis,
quoniam per se monstrabitur quod non est per
se manifestum. Si ergo est in principio petere per se
monstrare quod non per se est manifestum, hoc
autem est non ostendere quando similiter dubitantur
quod monstratur et per quod monstratur, vel eo
quod eadem eidem, vel eo quod idem eisdem inesse
sumitur, in media quidem figura et tertia utrorumque
continget similiter quod est in principio petere,
in praedicativo quidem syllogismo et in tertia figura,
<pb n="0704A"/>
et in prima, negative autem quando eadem ab eodem,
et non similiter utraeque propositiones, similiter
autem et in media, eo quod non convertuntur
termini secundum negativos syllogismos. Est autem
in principio petere in demonstrationibus quidem
quae secundum veritatem sic se habent, in dialecticis
autem, quae secundum opinionem.</p>
</div2>

<div2>
          <head>CAPUT XIX. <hi>De non propter hoc accidere falsum.</hi> </head>
<p>Non propter hoc autem accidere falsum (quod
saepe in disputationibus solemus dicere) primum
quidem est in iis qui ad impossibile syllogismis,
quando ad contradictionem est hujus quod monstratum
est ea quae ad impossibile. Nam neque qui non
contradicit dicit non propter hoc, sed quoniam falsum
<pb n="0704B"/>
est aliquid positum priorum, neque in ostensiva, non
enim ponit quod contradicit. Amplius autem quando
interimitur aliquid ostensive per <hi>a b c,</hi> non est dicere
quoniam non propter quod positum est factus est
syllogismus, nam non propter hoc fieri tunc dicimus,
quando interempto hoc nihilominus perficitur syllogismus,
quod non est in ostensivis, interempta enim
propositione, nec qui ad hanc est erit syllogismus.
Manifestum igitur quoniam in iis qui ad impossibile
sunt dicitur non propter hoc, et quando sic se habet
ad impossibile quae ex principio est hypothesis, ut
cum sit, vel cum non sit haec, nihilominus accidit
impossibile. Ergo manifestissimus quidem modus est
non propter suppositionem esse falsum, quando ab
hypothesi inconjunctus est a mediis syllogismus ad
<pb n="0704C"/>
impossibile, quod dictum est in Topicis; quod enim
non est causa, ut causam ponere hoc est; ut si volens
ostendere quoniam asymeter est diameter, conetur
Zenonis ratione quoniam non est moveri, et
ad hoc inducat impossibile, nullo enim modo continuum
est falsum locutioni quae est ex principio.
Alius autem modus, si continuum quidem sit impossibile
hypothesi, non tamen propter illam accidat,
hoc autem possibile est fieri, et in hoc quod superius,
et in hoc quod inferius sumenti continuum, ut
si <hi>a</hi> ponatur inesse <hi>b, b</hi> autem <hi>c, c</hi> vero <hi>d,</hi> hoc autem
sit falsum <hi>b</hi> inesse <hi>d,</hi> nam (si ablato <hi>a,</hi> nihilominus <hi>b</hi> 
 inest <hi>c,</hi> et <hi>c d</hi> ) non erit falsum propter eam
quae ex principio est hypothesin. Aut rursum si quis
in superiori sumat continuum, ut si <hi>a</hi> quidem <hi>b, e</hi> 
<pb n="0704D"/>
autem <hi>a, f</hi> vero <hi>e,</hi> falsum autem sit <hi>f</hi> inesse <hi>a,</hi> nam
et sic nihilominus erit impossibile, interempta quae
est ex principio hypothesi. Sed oportet ad eos qui
ex principio terminos copulare impossibile, sic
enim erit propter hypothesin, ut in inferiori quidem
sumenti continuum ad praedicatum terminum;
nam si impossibile est <hi>a</hi> inesse <hi>d,</hi> interempto <hi>a,</hi> non
amplius erit falsum. In superiori autem de quo praedicatur;
nam si <hi>f</hi> non possibile est inesse <hi>b,</hi> interempto <hi>b</hi> 
 non amplius erit impossibile; similiter autem
et cum privativi sint syllogismi. Manifestum
ergo quoniam cum impossibile non ad priores terminos,
non propter positionem accidit falsum; an
nec sic semper propter hypothes in erit falsum? nam
<pb n="0705A"/>
si non ei quod est <hi>b,</hi> sed ei quod est <hi>k</hi> positum est
inesse <hi>a, k</hi> autem <hi>c,</hi> et hoc <hi>d,</hi> et sic manet impossibile;
similiter autem et in sursum sumenti terminos,
quare (quoniam cum est, et cum non est, hoc accidit
impossibile) non erit propter positionem, aut cum
non est hoc, nihilominus fieri falsum. Nec sic sumendum
ut alio posito accidat impossibile, sed
quando ablato hoc idem per reliquas propositiones
concluditur impossibile, eo quod idem falsum accidere
per plures hypotheses nihil fortasse inconveniens
est, ut parallelas, contingere, et si major est
qui interius est, eo qui exterius, et si triangulus habet
plures rectos duobus.</p>
</div2>

<div2>
          <head>CAPUT XX. <hi>De falsa ratiocinatione, catasyllogismo, hoc est corratiocinatione, et elencho.</hi> </head>

<pb n="0705B"/>
<p>Falsa autem oratio fit propter primum falsum; aut
enim ex duabus propositionibus aut ex pluribus omnis
est syllogismus; ergo si ex duabus quidem, harum
necesse est alteram, aut etiam utrasque esse
falsas, nam ex veris non erat falsus syllogismus; si
vero ex pluribus (ut sic quidem per <hi>a b,</hi> hoc autem
per <hi>d f g</hi> ), horum erit aliquid superiorum falsum, et
propter hoc oratio, nam <hi>a</hi> et <hi>b</hi> per illa concluduntur,
quare propter illorum aliquid, accidit conclusio et
falsum. Ut autem non catasyllogizetur, observandum,
quando sine conclusionibus interrogat orationem, ut
non detur bis idem in propositionibus, eo quod scimus
quoniam sine medio syllogismus non fit, medium
autem est quod plerumque dicitur. Quomodo
<pb n="0705C"/>
autem oportet ad unamquamque conclusionem observare
medium manifestum est, eo quod scitur quale in
unaquaque figura ostenditur, hoc autem nos non latebit,
eo quod videmus quomodo submittimus orationem.
Oportet autem quod custodire praecipimus respondentes,
ipsos argumentantes tentare latere, hoc
autem erit primum quidem si conclusiones non
prius syllogizent, sed sumptis necessariis non manifestae
sint. Amplius autem si non propinqua interrogant,
sed quam maxime longe media, ut si sit opportunum
concludere <hi>a d e f,</hi> media <hi>b e d e,</hi> oportet ergo
inquirere si <hi>a b,</hi> et rursum non si <hi>b e,</hi> sed si <hi>d e,</hi> 
deinde si <hi>b c,</hi> et sic reliqua, et si per unum medium
sit syllogismus, a medio incipere, maxime enim sic
latebit respondentem. Quoniam ergo habemus
<pb n="0705D"/>
quando et quomodo se habentibus terminis fit syllogismus,
manifestum et quando erit, et quando non
erit elenchus, nam omnibus affirmativis, vel permutatim
positis responsionibus (ut hac quidem affirmativa,
illa vero negativa), contingit fieri elenchum:
erit enim syllogismus, et sic in illo modo se habentibus
terminis; quare si id quod positum est contrarium
sit conclusioni, necesse est fieri elenchum,
nam elenchus syllogismus contradictionis est. Si
vero nihil affirmetur, impossibile est fieri elenchum,
non enim erat syllogismus, cum omnes termini erant
privativi, quare nec elenchus: nam si elenchus, necesse
est syllogismus esse; cum autem est syllogismus,
non necesse est elenchum esse. Similiter autem
<pb n="0706A"/>
si nihil positum sit secundum responsionem universaliter;
nam eadem erit definitio syllogismi et
elenchi.</p>
</div2>

<div2>
          <head>CAPUT XXI. <hi>De fallacia secundum opinionem.</hi> </head>
<p>Accidit autem quandoque (quemadmodum in positione
terminorum fallebamur) et secundum opinionem
fieri fallaciam, ut si contingat idem pluribus principaliter
inesse, et hoc quidem latere aliquem, et putare
nulli inesse, illud autem scire, ut insit <hi>a b</hi> et <hi>c</hi> per
se, et haec omni <hi>d</hi> similiter. Si igitur <hi>b</hi> quidem putet
omni <hi>a</hi> inesse, et hoc <hi>d, c</hi> autem nulli <hi>a,</hi> et hoc
omni <hi>d,</hi> ejusdem secundum idem habebit disciplinam
et ignorantiam. Rursum si quis fallatur circa ea quae
sunt ex eadem conjugatione, ut si <hi>a</hi> inest <hi>b,</hi> hoc autem
<pb n="0706B"/> <hi>c,</hi> 
 et <hi>c d,</hi> opinetur autem <hi>a</hi> inesse omni <hi>b,</hi> et rursum
nulli <hi>c.</hi> Simul enim sciet, et non opinabitur inesse;
ergo nihil aliud existimat ex iis quam scit, hoc non
opinari, scit enim aliquo modo quoniam <hi>a</hi> inest <hi>c</hi> 
per <hi>b,</hi> velut in universali hoc quod est particulare;
quare quod aliquo modo scit, hoc omnino existimat
non opinari, quod est impossibile. In eo autem
quod prius dictum est, si non ex eadem conjugatione
sit medium; secundum utrumque quidem mediorum
ambas propositiones non possibile est opinari,
ut <hi>a b</hi> quidem omni, <hi>c</hi> autem nulli, haec autem utraque
omni <hi>d;</hi> accidit autem aut simpliciter aut in aliquo
contrariam sumere primam propositionem. Si enim
cui <hi>b</hi> inest omni <hi>a</hi> opinatur inesse, <hi>b</hi> autem <hi>d</hi> 
novit, et quoniam <hi>a d</hi> novit, quare si rursum cui
<pb n="0706C"/> <hi>c</hi> 
 nulli, putat <hi>a</hi> inesse, cui <hi>b</hi> alicui inest, huic non
putat <hi>a</hi> inesse, quod autem omni putat cui <hi>b,</hi> rursum
alicui non putare cui <hi>b,</hi> aut simpliciter, aut in
aliquo contrarium et; sic ergo non contingit opinari.
Secundum utrumque autem unam, aut secundum
alterum utrasque, nihil prohibet <hi>a</hi> omni <hi>b,</hi> et <hi>b d,</hi> 
et rursum <hi>a</hi> nulli <hi>c.</hi> Nam similis hujusmodi fallacia,
veluti fallimur circa particularia, ut si <hi>a</hi> omni <hi>b</hi> inest, <hi>b</hi> 
 autem omni <hi>c, a</hi> omni <hi>c</hi> inerit; si ergo aliquis novit
quoniam <hi>a</hi> cui <hi>b</hi> inest omni, novit et quoniam ei quod
est <hi>c;</hi> sed nihil prohibet ignorare <hi>c</hi> quoniam est, ut si <hi>a</hi> 
 quidem duo recti, in quo autem <hi>b</hi> triangulus, in quo
vero <hi>c</hi> sensibilis triangulus; opinabitur enim aliquis
non esse <hi>c,</hi> sciens quoniam omnis triangulus habet
duos rectos: quare simul sciet et ignorabit idem,
nam scire omnem triangulum quoniam duobus rectis,
<pb n="0706D"/>
non simplex est, sed hoc quidem universalem habet disciplinam,
illud vero singularem. Sic ergo in universali
novit <hi>c,</hi> quoniam duobus rectis, in singulari autem non
novit, quare non habebit contrarias. Similiter autem est
quae in Menone est oratio, quoniam disciplina est reminiscentia;
nunquam enim accidit praescire quod
singulare est, sed simul inductione sumere particularium
disciplinam, velut recognoscentes. Nam quaedam
scientes, statim scimus, ut quoniam duobus rectis, si
scimus quoniam triangulus, similiter autem et in aliis.
Ergo universali quidem speculamur particularia, propria
autem non scimus; quare contingit et falli circa ea,
verum non contrarie, sed habere quidem universale,
decipi autem particulari. Similiter autem in praedictis,
<pb n="0707A"/>
non enim contraria quae est secundum medium ei quae
est secundum syllogismum disciplinae, nec quae est secundum
utrumque mediorum opinatio, nihil enim prohibet
scientem, et quoniam a toti <hi>b</hi> inest, et rursum
hoc toti <hi>c,</hi> putare non inesse, ut quoniam omnis mula
sterilis, et haec mula, putare hanc habere in utero;
non enim scit quoniam <hi>a, c</hi> qui non conspicit, quod
est secundum utrumque. Quare manifestum quoniam
et si hoc quidem novit, illud vero non novit, falletur,
quod habent universales ad particulares disciplinas;
nullum enim sensibilium cum extra sensum fit scimus,
nec si sentientes fuerimus scimus, nisi ut in universali,
et in eo quod habet propriam disciplinam, sed
non in eo quod est in actum. Nam scire tripliciter dicitur,
aut ut universali, aut ut propria, aut ut in actu,
quare et decipi totidem modis, nihil ergo prohibet et
<pb n="0707B"/>
scire, et deceptum esse circa idem, verumtamen non
contrarie. Quod accidit et ei qui secundum utramque
scit propositionum, et non pertractavit prius, nam opinans
in utero habere mulam, non habet secundum
ac um disciplinam, neque propter opinionem fallaciam
contrariam disciplinae, syllogismus enim est contraria
fallacis in universali. Qui autem opinatur quod bonum
esse est malum esse, idem opinabitur bonum esse
et malum. Sit enim bonum esse in quo <hi>a,</hi> malum autem
esse in quo <hi>b,</hi> rursum bonum esse in quo <hi>c;</hi> quoniam
igitur idem opinatur et <hi>b</hi> et <hi>c,</hi> et esse <hi>c b</hi> opinabitur, et
rursum <hi>b</hi> esse <hi>a</hi> similiter, quare et <hi>c a,</hi> nam quemadmodum
si erat verum de quo <hi>c b,</hi> et de quo <hi>b a,</hi> et de
quo <hi>c a</hi> verum erat, sic et in opinatione. Similiter autem
et in eo quod est esse. Nam cum idem sit <hi>c</hi> et <hi>b,</hi> 
<pb n="0707C"/>
et rursum <hi>b</hi> et <hi>a, c a</hi> idem erit, quare et opinatione
similiter; ergo hoc quidem necessarium si quis det
primum. Sed fortasse illud falsum opinari aliquem
quod malum esse est bonum esse, nisi secundum
accidens; multipliciter enim possibile est hoc opinari,
perspiciendum autem hoc melius.</p>
</div2>

<div2>
          <head>CAPUT XXII. <hi>De conversionibus terminorum.</hi> </head>
<p>Quando vero convertuntur extremitates, necesse
est et medium converti ad utramque; si enim <hi>a</hi> de <hi>c</hi> 
per <hi>b</hi> est, si convertitur et inest cui <hi>a</hi> omni, <hi>c</hi> et <hi>b a</hi> 
convertitur, et inest cui <hi>a</hi> omni, <hi>b</hi> per medium <hi>c,</hi> et <hi>c b</hi> 
convertitur per medium <hi>a.</hi> Et in non esse itidem, ut
si <hi>b</hi> inest <hi>c, a</hi> vero non inest <hi>b,</hi> neque <hi>a</hi> inerit <hi>c.</hi> Si
<pb n="0707D"/>
ergo <hi>b</hi> convertatur ad <hi>a,</hi> et <hi>c</hi> ad <hi>a</hi> convertetur: sit
enim <hi>b</hi> nulli <hi>a</hi> inexistens, ergo neque <hi>c,</hi> omni enim <hi>c</hi> 
inerat <hi>b,</hi> et si <hi>b</hi> convertitur ad <hi>c,</hi> et <hi>a</hi> convertetur ad <hi>c;</hi> 
 nam de quocunque omnino <hi>b,</hi> et <hi>c.</hi> Et si <hi>c</hi> ad <hi>a</hi> convertitur,
et <hi>b</hi> convertetur ad <hi>a:</hi> cui enim <hi>b</hi> inest, et <hi>c;</hi> 
cui autem <hi>c, a</hi> non inest; et solum hoc a conclusione
incipit, alia autem non similiter, ut in praedicativo syllogismo.
Rursum si <hi>a</hi> et <hi>b</hi> convertuntur, et <hi>c</hi> et <hi>d</hi> 
similiter, omni autem necesse est <hi>a</hi> aut <hi>c</hi> inesse, et <hi>b</hi> 
 et <hi>d</hi> sic se habebunt, ut omni alterum insit; quoniam
enim cui <hi>a b,</hi> e cui <hi>c d,</hi> omni autem <hi>a</hi> aut <hi>c,</hi> et non
simul, manifestum quoniam et <hi>b</hi> aut <hi>d</hi> omni, et non
simul, ut si ingenitum, incorruptibile, et incorruptibile
ingenitum, necesse est quod factum est corruptibile et
<pb n="0708A"/>
corruptibile factum esse, duo enim syllogismi constituti
sunt. Rursum si omni quidem, <hi>a</hi> vel <hi>b,</hi> et <hi>c</hi> vel <hi>d,</hi> 
simul autem non insunt, si convertitur <hi>a</hi> et <hi>c,</hi> et <hi>b</hi> et <hi>d</hi> 
convertetur. Nam si alicui non inest <hi>b,</hi> cui <hi>d,</hi> palam
quoniam <hi>a</hi> inest; si autem <hi>a,</hi> et <hi>c,</hi> convertuntur enim;
quare simul <hi>c</hi> et <hi>d,</hi> hoc autem impossibile. Quando
autem <hi>a</hi> toti <hi>b</hi> et <hi>c</hi> inest, et de nullo alio praedicatur,
inest autem et <hi>b</hi> omni <hi>c,</hi> necesse est <hi>a</hi> et <hi>b</hi> converti,
quoniam enim de solis <hi>b c</hi> dicitur <hi>a,</hi> praedicatur autem <hi>b</hi> 
 et idem dese et de <hi>c,</hi> manifestum quoniam de quibus <hi>a,</hi> 
 et <hi>b</hi> dicetur omnibus, verum et de <hi>a.</hi> Rursum
quando <hi>a</hi> et <hi>b,</hi> toti <hi>c</hi> insunt convertitur autem <hi>c b,</hi> 
necesse est <hi>a</hi> omni <hi>b</hi> inesse, quoniam enim omni <hi>c a,
c</hi> autem <hi>b,</hi> eo quod convertuntur, et <hi>a</hi> omni <hi>b</hi> inerit.
Quando autem duo fuerint opposita, ut <hi>a</hi> magis eligendum
<pb n="0708B"/>
sit quam <hi>b,</hi> cum sint opposita, et <hi>d</hi> quam <hi>c</hi> similiter,
si magis eligenda sunt <hi>a c</hi> quam <hi>b d, a</hi> magis eligendum
quam <hi>d.</hi> Similiter enim sequendum <hi>a,</hi> et fugiendum <hi>b,</hi> 
 opposita enim, et <hi>c</hi> ei quod est <hi>d,</hi> nam et
haec opponuntur; si ergo <hi>a</hi> ei quod est <hi>d</hi> similiter eligendum,
et <hi>b</hi> ei quod est <hi>c</hi> fugiendum, utrumque enim
utrique similiter fugiendum eligendo; quare et haec
ambo <hi>a c</hi> iis quae sunt <hi>b d,</hi> quoniam autem magis, non
possibile similiter, nam et <hi>b d</hi> similiter erunt. Si autem <hi>d</hi> 
 magis eligendum quam <hi>a,</hi> et <hi>b</hi> quam <hi>c</hi> minus fugiendum;
nam quod minus est minori opponitur; magis
autem eligendum est majus bonum et minus malum
quam minus bonum et majus malum. Universum
igitur <hi>b d</hi> magis eligendum quam <hi>a c,</hi> nunc autem
non est, ergo magis <hi>a</hi> eligendum quam <hi>d,</hi> et <hi>c</hi> ergo
<pb n="0708C"/>
minus fugiendum quam <hi>b.</hi> Si ergo eligat omnis amans
secundum amorem <hi>a</hi> sic se habere, ut concedere, et
non concedere in quo <hi>c,</hi> aut concedere in quo <hi>d,</hi> et
non tale esse ut concedere in quo <hi>b,</hi> manifestum quoniam <hi>a</hi> 
 hujusmodi esse, magis eligendum est quam
concedere; ergo diligi quam conventio magis eligendum
secundum amorem; magis ergo amor est in amicitia
quam convenire. Si autem maxime hujus, et
finis haec, ergo convenire aut non est omnino, aut
diligendi gratia, nam et aliae concupiscentiae et artes
sic fiunt. Quomodo ergo se habent termini secundum
conversiones, et in eo quod magis fugiendum vel
magis eligendum sit, manifestum est.</p>
</div2>

<div2>
          <head>CAPUT XXIII. <hi>De epagoge, id est inductione.</hi> </head>
<p>
            <pb n="0708D"/>Quoniam autem non solum dialectici et demonstrativi
syllogismi per praedictas fiunt figuras, sed et
rhetorici, sed et simpliciter quaecunque fides est, et
secundum unamquamque artem, nunc erit dicendum.
Omnia enim credimus per syllogismum aut ex inductione;
ergo si inductio quidem est, et ex inductione
syllogismus per alteram extremitatem medio syllogizare.
Ut si eorum quae sunt <hi>a c</hi> medium sit <hi>b,</hi> per <hi>c</hi> 
ostendere <hi>a</hi> inesse <hi>b,</hi> sic enim facimus inductiones.
Ut sit <hi>a</hi> longaevum, in quo autem <hi>b</hi> choleram non
habere, in quo vero <hi>c</hi> singulare longaevum, ut homo,
equus, et mulus. Ergo toti <hi>b</hi> inest <hi>a,</hi> omne enim quod
sibi cholera est, longaevum, sed et <hi>b</hi> non habere choleram,
omni inest <hi>c;</hi> si ergo convertatur <hi>c</hi> ei quod
<pb n="0709A"/>
est <hi>b,</hi> et non transcendat medium, necesse est <hi>c</hi> inesse <hi>b.</hi> 
 Ostensum enim est prius quoniam, si duo aliqua
eidem insunt, et ad alteram eorum convertatur extremum,
converso et alterum inerit praedicatorum.
Oportet autem intelligere <hi>c</hi> ex singularibus omnibus
compositum, nam inductio per omnia. Syllogismus
autem hujusmodi est primae et immediatae propositionis:
quarum enim est medium, per medium est
syllogismus; quorum vero non est, per inductionem.
Et quodam modo opponitur inductio syllogismo, nam
hic quidem per medium extremum de tertio ostendit,
illa autem per tertium extremum de medio. Ergo
natura quidem prior et notior per medium syllogismus,
nobis autem manifestior qui est per inductionem.</p>
</div2>

<div2>
          <head>CAPUT XXIV. <hi>De paradigmate, hoc est exemplo.</hi> </head>

<pb n="0709B"/>
<p>Exemplum autem est, quando medio extremum
inesse ostenditur per id quod est simile tertio. Oportet
autem et medium tertio, et primum simili notius esse,
inesse. Ut sit <hi>a</hi> malum, <hi>b</hi> autem contra confines inferre
bellum, in quo autem <hi>c</hi> Athenienses contra Thebanos,
in quo autem <hi>d</hi> Thebanos contra Phocenses.
Si ergo volumus ostendere quoniam Thebanis pugnare
malum est, sumendum quoniam contra confines pugnare
est malum, hujus autem fides ex similibus, ut
quoniam Thebanis contra Phocenses. Quoniam ergo
contra confines malum, contra Thebanos autem contra
confines est, manifestum quoniam contra Thebanos
pugnare malum. Quoniam ergo <hi>b c</hi> et <hi>d</hi> inest, manifestum,
<pb n="0709C"/>
utrumque enim est contra confines inferre
bellum, et quoniam <hi>a d,</hi> Thebanis enim non fuit utile
contra Phocenses bellum. Quoniam autem <hi>a</hi> inest <hi>b,</hi> 
per <hi>d</hi> ostendetur, eodem autem modo et si per plura
similia fides fiat medii ad extremum. Manifestum
ergo quoniam exemplum est neque ut totum ad partem,
neque ut pars ad totum, sed ut pars ad partem,
quando ambo quidem insunt sub eodem, notum autem
alterum. Et differt ab inductione, quoniam haec quidem
ex omnibus individuis ostendebat inesse extremum
medio, et ad extremum non copulabat syllogismum,
hoc autem et copulat, et non ex omnibus ostendit.</p>
</div2>

<div2>
          <head>CAPUT XXV. <hi>De apagoge deductioneque.</hi> </head>
<p>Deductio autem quando medio quidem primum palam
<pb n="0709D"/>
est inesse, postremo autem medium dubium quidem,
similiter autem credibile aut magis conclusione. Amplius,
si pauciora sunt media postremo et medio,
omnino enim propinquius esse accidit scientiae. Ut
sit <hi>a</hi> docibile, in quo <hi>b</hi> disciplina, <hi>c</hi> justitia, ergo
disciplina quoniam docibilis, manifestum; justitia
autem si disciplina, dubium. Si igitur similiter aut
magis credibile sit <hi>b c</hi> quam <hi>a c,</hi> deductio est, propinquius
enim scientiae, per quod assumpserint <hi>a c,</hi> 
disciplinam prius non habentes. Aut rursum si pauciora
media sint <hi>b c,</hi> nam et sic propinquius est
scientiae. Ut si <hi>d</hi> sit quadrangulare, in quo autem <hi>e</hi> 
rectilineum, in quo <hi>f</hi> circulus, si ergo ejus quod est <hi>e f</hi> 
 unum solum sit medium, per lunares figuras aequalem
<pb n="0710A"/>
fieri rectilineo circulum propinquius erit scientiae.
Quando autem neque credibilius est <hi>b c</hi> quam <hi>a c,</hi> 
neque pauca media, non dico deductionem, neque
quando immediata est <hi>b c,</hi> disciplina enim quod ejusmodi
est.</p>
</div2>

<div2>
          <head>CAPUT XXVI. <hi>De instantia, quam enstasin dicunt.</hi> </head>
<p>Instantia autem est propositio propositioni contraria.
Differt autem a propositione, quoniam contingit
quidem instantiam esse in parte, propositionem vero
aut omnino non contingit, aut non in universalibus
syllogismus. Fertur autem instantia duobus modis
et per duas figuras: duobus modis quidem, quoniam
aut universalis aut particularis omnis instantia; per
<pb n="0710B"/>
duas autem figuras, quoniam oppositae feruntur propositioni,
opposita autem in prima et tertia figura
perficiuntur solis. Nam quando postulatur omni
inesse, instamus quoniam nulli, aut quoniam alicui
non inest. Horum autem nulli quidem ex prima figura,
alicui autem non ex postrema. Ut sit <hi>a</hi> 
unam esse disciplinam, in quo <hi>b</hi> contraria; proponit
ergo unam esse contrariorum disciplinam, aut quoniam
omnino non est eadem oppositorum instant.
Contraria autem opposita, quare fit prima figura;
aut quoniam noti et ignoti non una, haec autem
tertia. Nam secundum tertiam notum et ignotum
contraria quidem esse verum, unam autem esse
eorum disciplinam, falsum. Rursum in privativa propositione
similiter: cum postulat enim non esse
<pb n="0710C"/>
contrariorum unam disciplinam, aut quoniam omnium
oppositorum, aut quoniam contrariorum aliquorum
est eadem disciplina, dicimus, ut sani et
aegri, ergo omnium quidem ex prima, aliquorum
vero ex tertia figura. Simpliciter autem in omnibus
universaliter quidem instantibus, necesse est ad id
quod universale est proposito contradictionem dicere
(ut si non unam existimet contrariorum omnium,
dicere oppositorum unam; sic autem necesse est
primam esse figuram, medium enim fit universale
ad hoc quod ex principio); quod autem ad hoc in parte
est universale, dicitur propositio, ut noti et ignoti
non eamdem, nam contraria universale ad haec, et
fit tertia figura, medium enim in parte sumptum, ut
notum et ignotum. Nam ex quibus est syllogizare
<pb n="0710D"/>
contrarium, ex iis et instantias conamur dicere,
quare et ex his solis figuris ferimus, nam in his solis
oppositi syllogismi, per mediam enim figuram non
fuit affirmare. Amplius autem et si sit, oratione indiget
plurima, quae est per mediam figuram, ut si
non concedant <hi>a</hi> inesse <hi>b,</hi> eo quod non sequitur hoc <hi>c,</hi> 
 hoc enim per alias propositiones manifestum; non
oportet autem instantiam converti ad alia, sed statim
manifestam habere alteram propositionem. Quapropter
et signum ex sola hac figura non est. Perspiciendum
autem et de aliis instantiis, ut de iis quae
sunt ex contrario, et simili, et secundum opinionem,
et si particularem ex prima, vel privativam ex media
possibile est sumere.</p>
</div2>

<div2>
          <head>CAPUT XXVII. <hi>De eicote, hoc est consentaneo signo, indicio, et enthymemate.</hi> </head>

<pb n="0711A"/>
<p>Eicos autem et signum non idem est, sed eicos
quidem est propositio probabilis. Quod enim ut in
pluribus sciunt sic factum; vel non factum, aut esse
vel non esse, hoc est eicos, ut odire invidentes, vel
diligere amantes. Signum autem vult esse propositio
demonstrativa, vel necessaria, vel probabilis; nam
quo existente est, vel quo facto prius vel posterius
res, signum est vel fuisse vel esse. Enthymema ergo
est syllogismus imperfectus ex eicotibus et signis.
Accipitur autem signum tripliciter, quoties et medium
in figuris, aut enim ut in prima, aut ut in media,
aut ut in tertia: ut ostendere quidem parientem
<pb n="0711B"/>
esse, eo quod lac habeat, ex prima figura, medium
enim lac habere, in quo <hi>a</hi> parere <hi>b,</hi> lac habere mulier
in quo <hi>c.</hi> Quoniam autem sapientes, studiosi, nam
Pittacus est studiosus, per postremam, in quo <hi>a</hi> 
studiosum, in quo <hi>b</hi> sapientes, in quo <hi>c</hi> Pittacus.
Verum igitur <hi>a</hi> et <hi>b</hi> de <hi>c</hi> praedicari; sed hoc quidem
non dicunt quia notum sit, illud vero sumunt. Peperisse
autem quoniam pallida, per mediam figuram
vult esse; quoniam enim sequitur parientes pallor,
sequitur autem et hanc, ostensum esse arbitrantur
quoniam peperit. Pallor in quo <hi>a,</hi> parere in quo <hi>b,</hi> 
mulier in quo <hi>c.</hi> Ergo si una quidem dicatur propositio,
signum fit solum, si autem et altera sumitur,
syllogismus. Ut Pittacus liberalis, nam ambitiosi liberales,
Pittacus autem ambitiosus. Aut rursus, quoniam
<pb n="0711C"/>
sapientes boni, Pittacus autem bonus, sed et
sapiens, sic ergo fiunt syllogismi. Verum quidem
per primam figuram insolubilis, si verus sit, universalis
enim est. Qui autem per postremam, est
solubilis, et si vera sit conclusio, eo quod non universalis,
est in tertia, nec ad rem syllogismus, non
enim si Pittacus est studiosus, propter hoc et alios
necesse est esse sapientes. Qui vero per mediam figuram
est, semper et omnino solubilis, nunquam enim
syllogismus fit, sic se habentibus terminis. Non enim
si quae peperit pallida, pallida autem et haec, necesse
est parere hanc; ergo verum est quidem in omnibus
figuris, differentias autem habent jam dictas. An
igitur sic dividendum signum? horum autem medium
indicium sumendum, nam indicium dicunt esse quod
<pb n="0712A"/>
scire facit, tale autem maxime medium, an vero
quae quidem ab extremitatibus signa dicenda, quae
autem ex medio indicium? probabilissimum enim
et maxime veram est quod est per primam figuram.</p>
</div2>

<div2>
          <head>CAPUT XXVIII. <hi>De syllogismo physiognomico.</hi> </head>
<p>Naturas autem cognoscere possibile est, si quis
concedat simul transmutare corpus et animam, quaecunque
sunt naturales passiones; discens enim aliquis
fortasse musicam, transmutavit secundum quid animam,
sed non earum quae natura nobis insunt, haec
est passio, sed ut irae et concupiscentiae, et naturalium
motionum. Si igitur et hoc det, et unum unius
signum esse, et possumus sumere proprium uniuscujusque
<pb n="0712B"/>
generis passionem et signum, poterimus
naturas cognoscere. Si enim est proprie alicui generi
individuo existens passio, ut si leonibus fortitudo,
necesse est et signum esse aliquod, compati enim
sibi invicem positum est, et sit hoc magnas summitates
habere, quod et aliis generibus, non totis contingit.
Nam signum sic proprium est, quoniam totius
generis propria passio est, et non solius proprium,
sicut solemus dicere. Erit ergo et in alio genere hoc,
et erit fortis homo, et aliquod aliud animal; habebit
ergo signum, unum enim unius erat. Si ergo haec
sunt, poterimus talia signa colligere in iis animalibus
quae solum unam passionem habent aliquam
propriam, unaquaeque autem habet signum, et quoniam
unum habere necesse est, poterimus naturas
<pb n="0712C"/>
cognoscere. Si vero duo habet propria totum genus,
ut leo, forte et communicativum, quomodo cognoscemus
utrum utrius sit signum, eorum signorum
quae proprie sequuntur? An si et alii alicui non toti
ambo, et in quibus non totis utrumque, quando hoc
quidem habet, illud autem non? nam si fortis quidem,
liberalis autem non, habet autem duorum hoc, palam
quoniam et in leone hoc signum fortitudinis. Est vero
naturas cognoscere in prima quidem figura, eo quod
medium priori extremitati convertitur, tertiam autem
transcendit, et non convertitur, ut sit fortitudo <hi>a,</hi> 
summitates magnas habere in quo <hi>b, c</hi> autem leo;
ergo cui <hi>c, b</hi> omni, sed et aliis, cui autem <hi>b, a</hi> omni,
et non pluribus, sed; convertitur si autem non, non
erit unum unius signum.
</p>
</div2>
      </div1>
</body>
  </text>
</TEI>