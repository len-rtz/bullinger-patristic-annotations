<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De praedicatione trium personarum</title>
              <author ref="http://viaf.org/viaf/100218964">Boetius<date>480-525</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 64</title>
           <idno>Boetiu.DePrTrP</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De praedicatione trium personarum</head>
<p>
          <pb n="1299D"/>Quaero an Pater et Filius ac Spiritus sanctus de
divinitate substantialiter praedicentur, an alio quolibet
modo; viamque indaginis hinc arbitror esse
<pb n="1300D"/>
sumendam, unde rerum omnium manifestum constat
exordium, id est ab ipsis catholicae fidei fundamentis.
Si igitur interrogem an qui dicitur Pater substantia
<pb n="1301A"/>
sit, respondetur esse substantia. Quod si
quaeram an Filius substantia sit, idem dicitur; Spiritum
quoque sanctum substantiam esse nemo dubitaverit.
Sed cum rursus colligo, Patrem, Filium,
Spiritum sanctum, non plures, sed una occurrit esse
substantia; una igitur substantia trium nec separari
ullo modo, aut disjungi potest, nec velut ex partibus
in unum conjuncta est, sed est una simpliciter. Quaecunque
igitur de divina substantia praedicantur, ea
tribus oportet esse communia; idque signi erit, quae
sint, quae de divinitatis substantia praedicentur, quod
quaecunque hoc modo dicuntur de singulis in unum
collectis, tribus singulariter praedicabuntur hoc modo,
si dicimus, Pater Deus est, Filius Deus est, Spiritus
sanctus Deus est; Pater, Filius ac Spiritus sanctus
unus Deus est. Si igitur eorum una deitas, una substantia
<pb n="1301B"/>
est, licet Dei nomen de divinitate substantialiter
praedicari. Ita, Pater veritas est, Filius veritas
est, Spiritus sanctus veritas est: Pater, Filius et
Spiritus sanctus, non tres veritates, sed una veritas
est. Si igitur una in his substantia, una est veritas,
necesse est veritatem substantialiter praedicari: de
bonitate, de incommutabilitate, de justitia, de omni
potentia ac de caeteris omnibus, quae tam de singulis,
quam de omnibus singulariter praedicamus, manisfestum
est substantialiter dici. Unde apparet ea quae
cum in singulis separatim dici convenit, nec tamen
in omnibus dici queunt, non substantialiter praedicari,
sed alio modo: qui vero iste sit, posterius
quaeram. Nam, qui Pater est, hoc vocabulum non
transmittit ad Filium, neque ad Spiritum sanctum;
<pb n="1301C"/>
quo fit ut non sit hoc nomen substantiale inditum:
nam si substantiale esset, ut Deus, ut veritas, ut
<pb n="1302A"/>
justitia, ut ipsa quoque substantia, de caeteris diceretur.
Item Filius solus hoc recipit nomen, neque
cum aliis jungitur, sicut in Deo, sicut in veritate,
sicut in caeteris quae superius dixi. Spiritus quoque
sanctus non est idem qui Pater ac Filius. Ex his
igitur intelligimus Patrem, Filium ac Spiritum sanctum
non de ipsa divinitate substantialiter dici, sed
alio quodam modo. Si enim substantialiter praedicaretur,
et de singulis et de omnibus singulariter
diceretur; haec vero ad aliquid dici manifestum est:
nam et Pater, alicujus pater est; et Filius, alicujus
filius; et Spiritus, alicujus spiritus: quo fit ut nec
trinitas quidem substantialiter de Deo praedicetur.
Non enim Pater Trinitas, qui enim Pater est, Filius
ac Spiritus sanctus non est; nec Trinitas Filius, nec
<pb n="1302B"/>
Trinitas Spiritus sanctus, secundum eumdem modum;
sed Trinitas quidem in personarum pluralitate consistit,
unitas vero in simplicitate substantiae. Quod si personae
divisae sunt, substantia vero indivisa, necesse
est, vocabulum quod ex personis originem capit, id
ad substantiam non pertinere. At Trinitatem personarum
diversitas fecit; Trinitas igitur non pertinet
ad substantiam. Quo fit ut neque Pater, neque Filius,
neque Spiritus sanctus, nec Trinitas de Deo
substantialiter praedicentur, sed, ut dictum est, ad
aliquid. Deus vero, veritas, justitia, bonitas, omnipotentia,
substantia, immutabilitas, virtus, sapientia,
et quidquid hujusmodi excogitari potest, substantialiter
de divinitate dicuntur. Haec si se recte et ex
fide habent, ut me instruas peto; aut si aliqua re
<pb n="1302C"/>
forte diversus es, diligentius intuere quae dicta sunt;
et fidem, si poteris, rationemque conjunge.
</p>
</div1>
</body>
  </text>
</TEI>