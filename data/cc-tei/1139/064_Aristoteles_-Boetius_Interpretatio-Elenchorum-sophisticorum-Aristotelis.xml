<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Interpretatio Elenchorum sophisticorum Aristotelis</title>
              <author>Aristoteles; Boetius<date>480-525</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 64</title>
           <idno>AriBoe.InElSoA</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS.</head>

<div2>
          <head>CAPUT PRIMUM. <hi>Quid intendit, et aliquem syllogismum sophisticum esse.</hi> </head>

<pb n="1007C"/>
<p>
            <pb n="1007D"/>De sophisticis autem redargutionibus, et de iis
quae videntur redargutiones (sunt autem captiosae ratiocinationes,
at non redargutiones) dicamus oportet,
incipientes secundum naturam a primis. Quod igitur
hi quidem syllogismi, illi autem (cum non sint) videntur,
manifestum est. Nam quemadmodum et in
aliis id fit per quamdam similitudinem, sic et in orationibus
se habet; etenim hi quidem habitum probe
habent, illi vero videntur, ex tribu tumentes, et
componentes seipsos; et pulchri hi quidem ob pulchritudinem,
illi autem videntur, seipsos fucantes.
Et in inanimatis quoque similiter, nam et illorum
haec quidem argentum, ista vero aurum revera sunt;
illa non sunt quidem, apparent autem secundum
<pb n="1008C"/>
sensum, ut lithargyrina et stannea, argentea, et felle
tincta, aurea. Eodem autem modo et syllogismus,
et redargutio: haec quidem est, illa vero non est,
<pb n="1008D"/>
apparet autem propter imperitiam: nam imperiti
velut distantes, a longe speculantur. Nam syllogismus
quidem ex quibusdam est positis, ut colligamus
aliquid aliud ex necessitate ab iis quae posita sunt
per ea quae posita sunt; redargutio autem syllogismus
est, cum contradictione conclusionis; illi vero
id quidem non faciunt. Videntur autem ob multas
causas, quarum unus locus aptissimus et publicissimus
per nomina. Nam quia fieri non potest ut res
ipsas ferentes disputemus, sed nominibus pro rebus,
utimur signis, et quod accidit in nominibus, in rebus
quoque arbitramur accidere, quemadmodum iis qui
calculis supputant. Id autem non est simile, nam nomina
quidem finita sunt, et orationum multitudo;
<pb n="1009A"/>
res vero numero infinitae sunt. Necesse est igitur
plura eamdem orationem et nomen unum significare;
quemadmodum igitur et illic qui non sunt prompti
calculos sustinere, a scientibus decipiuntur, eodem
quoque modo et in orationibus qui nominum virtutis
sunt ignari, perfacile captionibus allucinantur, et
ipsi disputantes, et alios audientes. Ob hanc igitur
causam, et eas quae dicendae sunt, est syllogismus,
et redargutio apparens, atque non existens.</p>
</div2>

<div2>
          <head>CAPUT II. <hi>De generibus disputationum.</hi> </head>
<p>Quoniam autem quibusdam magis operae pretium
est videri esse sapientes, quam esse et non videri
(est enim sophistice apparens sapientia, non existens
autem, et sophista pecuniarum aucupator ab apparente
<pb n="1009B"/>
sapientia, et non existente), manifestum profecto
est quoniam necessarium est illis et sapientis
opus videri facere magis quam facere, et non videri.
Est autem (ut unum ad unum dicamus) in unoquoque
opus sapientis, non mentiri quidem ipsum de
quibus novit, mentientem autem manifestare posse.
Haec autem sunt, hoc quidem in eo quod potest dare
orationem, illud autem in eo quod sumere. Necesse
est igitur illos qui volunt sophistice agere, dictarum
orationum genus quaerere. Operae enim pretium est
eis, nam hujusmodi potestas faciet videri sapientes
cujus sunt desiderium habentes. Quod autem tale
orationum genus est, et quod talem appetunt potestatem,
illi quos vocamus sophistas, manifestum est.
<pb n="1009C"/>
Quot autem sunt species sophisticarum orationum,
et ex quo numero potestas ea constat, et quot partes
contingit esse negotii, et de aliis quae suffragantur
ad hanc artem, nunc dicamus. Sunt igitur ad disputandum
orationum genera quatuor: doctrinales, dialecticae,
tentativae, contentiosae. Et doctrinales quidem
sunt quae ex propriis principiis cujusque disciplinae,
et non ex his quae videntur respondenti,
colligunt: nam oportet credere eum qui dicit.
Dialecticae autem, quae ex probabilibus collectivae
sunt contradictionum. Tentativae vero, quae ex iis
colligunt quae videntur respondenti, et quae necessarium
est eum scire qui simulat se habere scientiam,
quomodo determinandum est in aliis; porro contentiosae,
quae sunt ex iis quae apparent probabilia, apparentes
syllogistice. De demonstrativis autem in
<pb n="1009D"/>
Analyticis dictum est; de dialecticis vero et tentativis,
in aliis. De altercatoriis autem et contentiosis
nunc dicendum.</p>
</div2>

<div2>
          <head>CAPUT III. <hi>Fines sophistae, et loci sophistici in dictione.</hi> </head>
<p>Primum igitur sumendum est quot conjectant qui
in orationibus decertant et coaltercantur. Sunt autem
haec quinque numero: redargutio, falsum, inopinabile,
soloecismus, et quintum, quod est facere
nugari eum qui condisputat. Hoc autem est frequenter
cogere idem dicere, aut quod non est, sed quod
apparet quodque esse horum. Nam maxime volunt
apparere redarguere; secundum autem, falsum aliquid
<pb n="1010A"/>
monstrare; tertium vero, ad hoc quod est inopinabile
ducere; quartum, soloecismo uti facere: hoc
autem est facere secundum locutionem barbarizare
ex oratione respondentem. Ultimum autem,
idem frequenter dicere. Modi autem redarguendi
sunt duo: nam alii quidem sunt propter dictionem,
alii vero extra dictionem. Sunt autem ea quidem quae
propter dictionem faciunt phantasiam ex numero;
haec quidem sunt aequivocatio, amphibolia, compositio,
divisio, accentus, et figura dictionis. Hujus
autem fides, et ea quae est per inductionem, et syllogismus,
et si qua sumatur alia, et quod totidem modis,
si eisdem nominibus et eisdem orationibus non
idem significamus. Sunt autem propter aequivocationem
hujusmodi orationes, ut quod discunt scientes:
<pb n="1010B"/>
nam ea quae memoriae prodita sunt, discunt grammatici.
Discere enim aequivocum est, ad intelligere
eum qui utitur disciplina, et ad accipere disciplinam.
Ea rursus quod mala bona sunt, nam quae expediunt
bona sunt, mala autem expediunt. Duplex enim expediens
est et necessarium, quod accidit plerumque
in malis (est enim quoddam malum, necessarium) et
bona quoque expedientia dicimus esse. Amplius autem
eumdem sedere, et stare, et aegrotare, et sanum
esse: nam qui surgebat stat, et qui sanabatur, sanus
est; surgebat autem sedens, et sanabatur aegrotans.
Aegrotantem enim aut sedentem quidlibet facere
aut pati non unum significat, sed quandoque quidem
qui nunc aegrotat aut sedet, quandoque autem qui
aegrotabat prius; verumtamen sanabatur quidem
<pb n="1010C"/>
aegrotans cum aegrotans, sanus est autem non cum
aegrotans, sed aegrotans non nunc, sed prius. Propter
autem amphiboliam sunt orationes tales, velle capere
me pugnantes. Et putasne quod quis cognoscit, id
cognoscit? nam et cognoscentem et cognitum contingit,
ut cognoscentem significare hac oratione. Et
putasne quod quis videt, id videt? videt autem columnam,
quare columna videt. Et putas quod tu dicis
esse, id tu dicis esse? dicis autem lapidem esse,
quare tu lapis, dicis esse. Et putas est silentia dicere?
duplex enim est et id, silentia dicere, hoc
quidem eos qui dicunt silere, illud autem ea quae
dicuntur. Sunt autem tres modi secundum aequivocationem
et amphiboliam. Unus quidem quando nomen
vel oratio plura significat principaliter, ut aquila
<pb n="1010D"/>
vel canis. Alius autem quando soliti sumus sic dicere.
Tertius vero quando compositum plura significat,
separatum vero simpliciter, ut scire litteras: nam
utrumque fortasse unum quidem significat, et scire,
et litterae; ambo autem plura, aut litteras ipsas scientiam
habere, aut litterarum alium. Amphibolia igitur
et aequivocatio propter hos modos sunt. Propter
compositionem vero hujusmodi sunt, ut possibile est
sedentem ambulare, et non scribentem scribere:
non enim idem significat si dividens quis dicat, et
componens, quod possibile est sedentem ambulare,
et non scribentem scribere. Et hoc identidem si quis
componat non scribentem scribere. Significabit profecto
quod habet potestatem, ut non scribens scribat;
<pb n="1011A"/>
si quis autem non componat, quoniam habet
potestatem quando non scribit, ut scribat. Et discit
nunc litteras, si quis didicit quas scit. Amplius, quod
unum solum potest ferre, plura potest ferre. Propter
vero divisionem quod quinque sunt duo, et tria paria
et imparia. Et quod majus aequale, tantumdem enim
est majus et adhuc amplius; nam eadem oratio divisa
et composita non idem semper videbitur significare.
Ut ego posui te servum, existentem liberum. Et hoc,
quinquaginta virum, centum heros liquit Achilles.
Propter accentum autem, in iis quae sunt sine scriptura,
non facile dialecticis facere orationem; in
scripturis autem et poematibus magis. Ut et poetam
defendunt nonnulli adversus redarguentes quasi hic
absurde locutum, Nec gemere aeria cessabit turtur
ab ulmo, quod pentemimeri usus sit, et turture feminino:
<pb n="1011B"/>
solvunt enim id accentu, dicentes quod aeria
accentum finalem longum habet, et non ad turtur,
sed ad ulmo, ut epithetum debet referri; et id de
Niso et Eurialo, cum Rutulos vino somnoque sepultos
intellexissent, Caetera per terras omneis animalia
somno laxabant curas, et corda oblita laborum. Talia
igitur propter accentum sunt. Quae autem propter
figuram dictionis sunt, accidunt quando non idem ut
idem interpretatur, ut masculinum, femininum, vel
femininum, masculinum, vel quod inter haec est,
alterum horum, vel rursus quale quantum, vel quantum
quale, vel faciens patiens, vel dispositum facere,
et alia ceu divisum prius. Nam est aliquid quod non
est eorum quae sunt facere, ut eorum quae sunt facere
<pb n="1011C"/>
aliquid dictione significare; ut valere similiter
figura dictionis dicitur ei quod est secare, vel aedificare,
quamvis illud quidem quale quid, et affectum
quodam modo significet, haec vero facere aliquid.
Eodem autem modo et in caeteris. Propter igitur dictionem
redargutiones ex his existunt.</p>
</div2>

<div2>
          <head>CAPUT IV. <hi>De locis redargutionum sophisticarum extra dictionem.</hi> </head>
<p>Earum vero quae extra dictionem sunt captionum
species sunt septem. Una quidem propter accidens;
secunda autem propter id quod simpliciter, vel non
simpliciter, sed aliquo modo, aut ubi, aut quando,
aut ad aliquid dicitur; tertia autem propter redargutionis
ignorantiam; quarta vero propter consequens;
quinta autem propter id quod est in principio sumere;
<pb n="1011D"/>
sexta propter id quod non est causa, ut causam
ponere; septima vero propter plures interrogationes
unam facere. Propter igitur accidens captiones
sunt, quando similiter quodcunque existimabitur
rei et accidenti inesse: nam quia multa eidem
accidunt, non est necesse omnibus praedicatis et ei
de quo praedicantur, illa omnia inesse. Nam omnia
sic erunt eadem, quemadmodum sophistae dicunt: ut
si Coriscus est alter ab homine, ipse est alter a se,
est enim homo; aut si a Socrate alter, Socrates autem
homo ab homine alterum dicunt esse confessum,
eo quod accidit (a quo dixit alterum esse)
hunc esse hominem. Propter id autem quod hoc quidem
simpliciter, illud autem aliquo modo, et non
<pb n="1012A"/>
praecipue, quando quod in parte dicitur, ut simpliciter
dictum sumitur, ut si non ens est opinabile
quod non ens est; non enim est idem esse quidvis,
et esse simpliciter. Aut rursum quoniam quod est
non est, si eorum quae sunt quidpiam non est, ut si
non est homo: nam non idem est non esse quidvis,
et non esse simpliciter, apparet autem, eo quod perquam
propinquum est dictione, et parum differat
esse quidvis ab eo quod est esse, et non esse quidvis
ab eo quod est non esse. Similiter autem propter
id quod est aliquo modo, et simpliciter, ut si Indus
cum sit totus niger, albus est dentibus, albus igitur
et non albus est. Aut si ambo aliquo modo, quod simul
contraria inerunt, tale autem in quibusdam quidem,
cuilibet facile est considerare. Ut si sumens
<pb n="1012B"/>
Aethiopem nigrum esse, dentibus dicat quod albus;
si ergo ibi albus, quod niger, et non niger, putabit
disputasse syllogistice, cum perfecerit interrogationem.
In quibusdam vero latet frequenter, in quibuscunque
cum aliquo modo dicatur, simpliciter videtur
sequi, et in quibuscunque non facile est considerare
utrum eorum praecipue sit assignandum. Fit autem
tale, in quibuscunque similiter sunt opposita: nam
videntur aut ambo, aut neutrum dandum esse simpliciter
praedicari, ut si dimidium quidem album,
dimidium vero nigrum, utrum album, an nigrum?
Quae autem sunt propter id quod non determinatur
quid est syllogismus, aut quid redargutio, fiunt propter
omissionem orationis: nam redargutio est contradictio
unius et ejusdem, non nominis, sed rei, et
<pb n="1012C"/>
nominis non synonymi, sed ejusdem, ex iis quae data
sunt ex necessitate, non connumerato eo quod erat
in principio, secundum idem, et ad idem, et similiter,
et in eodem tempore. Hoc autem modo fieri
potest ut quis falsum dicat de aliquo, quidam autem
omittentes aliquid eorum quae dicta sunt, apparent
redarguere ut quod idem duplum et non duplum,
nam duo unius quidem dupla, tria autem non dupla.
Aut si ejusdem idem duplum et non duplum, sed
non secundum idem, nam secundum longitudinem
duplum, secundum latitudinem non duplum. Aut si
ejusdem, et secundum idem, et similiter, sed non
simul, quare est apparens redargutio. Trahat autem
aliquis hanc et in eas quae sunt propter dictionem.
Quae autem propter id quod in principio erat sumuntur,
<pb n="1012D"/>
fiunt quidem sic et tot modis quot modis contingit,
quod in principio est petere; videntur autem
redarguere, eo quod non possit quis inspicere idem
et diversum. Quae vero propter consequens est redargutio,
ideo est quod putent converti consequentiam,
nam si cum hoc est ex necessitate, illud sit,
et cum illud est, putant et alterum esse ex necessitate;
unde et (quae ob opinionem ex sensu sunt) deceptiones
fiunt, nam saepe esse mel fel suspicati
sunt, eo quod sequitur flavus color mel. Et quia accidit
terram pluvia madidam fieri, etiamsi sit madida,
opinantur pluisse, id autem non necessarium
est. In rhetoricis quidem quae secundum signum
fiunt demonstrationes, ex consequentibus sunt, nam
<pb n="1013A"/>
volentes ostendere quod adulter, quod consequens
est accipiunt, quod comptus, aut quod videtur noctu
errabundus; pluribus autem haec quidem insunt, praedicatum
tamen non inest. Similiter autem et in ratiocinativis,
ut est Melissi oratio, quod infinitum est
universum, sumens autem universum ingenitum
(nam ex nihilo nihil fieri) quod autem factum est
ex principio fieri. Si igitur non factum est, principium
non habet universum, quare infinitum; non
necesse est autem hoc accidere, non enim si omne
quod factum est, principium habet, etiam quidquid
principium habet, factum est, quemadmodum neque
si febriens calidus, etiam calidum necesse est febrire.
Quae vero propter non causam, ut causam, cum
assumitur quod non causa est, tanquam propter illud
<pb n="1013B"/>
fiat redargutio. Accidit autem tale, ad impossibile
syllogismis: necessarium enim est in his aliquid interimere
ex iis quae posita sint. Si ergo enumeretur
in necessariis interrogationibus ad id ad quod accidit
impossibile, videbitur propter id saepe fieri redargutio,
ut quod non est anima, et vita idem: nam si generatio
corruptioni est contrarium, et alicui corruptioni
erit quaedam generatio contrarium, mors autem
corruptio quaedam et contrarium vitae; quare vita generatio
et vivere generari: hoc autem impossibile,
non ergo idem anima et vita. Nequaquam collectum
est, nam accidit (tametsi quispiam non idem dicat
vitam et animam) impossibile, sed solum, contrarium
vitam quidem morti, cum sit corruptio, corruptioni
autem generationem. Incollectiles igitur
<pb n="1013C"/>
simpliciter non sunt hujusmodi orationes, sed ad
propositum incollectiles, et latet plerumque non
minus ipsos interrogantes quod tale est. Propter igitur
consequens, et propter non causam orationes
hujusmodi sunt. Quae autem propter id quod est
duas interrogationes unam facere, quando latet
plures esse, et perinde ac una sit, assignatur responsio
una. In aliquibus autem facile est videre
quod plures, et quod non danda una responsio, ut
atrum terra mare est an coelum? In aliquibus vero
minus, et quasi una sit, aut confitetur (eo quod
nequeunt respondere ad interrogatum) aut redargui
videntur, ut putas hic et hic est homo? Quare
cum aliquis percusserit hunc et hunc, percutiet hominem,
et non homines. Aut rursum quorum haec
<pb n="1013D"/>
sunt quidem bona, illa autem non bona, omnia haec
bona, an non bona? Nam utrumvis dixerit, est quidem
ut aut redargutionem, aut falsum apparens
videatur facere, nam dicere eorum quae non sunt
bona aliquid esse bonum, aut eorum quae bona sunt
non bonum, falsum. Quandoque: autem assumptis
quibusdam, redargutio etiam fiet vera, ut si quis
concedat similiter et unum et plura dici alba, et
nuda, et caeca: nam si caecum est quod non habet
visum, natum tamen habere, et caeca erunt quae
non habent visum, nata autem habere; quando
igitur hoc quidem habet visum, illud autem non
habet, ambo erunt vel videntia, vel caeca, quod est
impossibile.</p>
</div2>

<div2>
          <head>CAPUT V. <hi>Omnes sophisticas redargutiones in ignorantiam redargutionis revocatum iri.</hi> </head>

<pb n="1014A"/>
<p>Aut igitur sic dividendum apparentes syllogismos
et redargutiones, aut omnes reducendum ad redargutionis
ignorantiam, iis qui hanc principium faciunt:
fieri enim potest ut omnes resolvamus dictos
modos ad redargutionis definitionem. Primum quidem
si incollectiles fuerint, oportet enim ex iis quae
posita sunt accidere conclusionem, et (ut ita dicam)
ex necessitate, atque non apparere; deinde et secundum
partes definitionis, nam earum quae sunt in
dictione, hae quidem sunt propter duplex, ut aequivocatio
et oratio, et similis figura, consuetum enim
id omnia ut et illud quidpiam significare. Compositio
<pb n="1014B"/>
autem, et divisio, et accentus, eo quod non
eadem est oratio, aut nomen quod differens, oportebat
autem et id esse quemadmodum et rem eamdem,
si debebat redargutio vel syllogismus esse,
ut si tunica, non vestis syllogizetur, sed tunica,
nam verum est et illud, sed non syllogizatum est;
sed adhuc interrogatione indiget, quod idem significat
ad eum qui quaerit propter quod. Quae vero
secundum accidens definito syllogismo manifestae
fiunt, nam eamdem definitionem oportet syllogismi
et redargutionis fieri, attamen et adjungere contradictionem,
nam redargutio syllogismus est contradictionis;
si igitur non est syllogismus accidentis, non
fit redargutio: non enim si cum haec sint, necesse
est illud esse, id autem est album esse propter syllogismum;
<pb n="1014C"/>
neque si triangulus duobus rectis tres
angulos habet aequales, et accidit ei figuram esse,
vel primum, vel principium, quod figura, vel primum,
vel principium tale est: nam non quatenus
figura, vel primum, vel principium, sed quatenus
triangulus demonstratio. Similiter et in aliis. Quare
si redargutio syllogismus quidam, non erit quae secundum
accidens redargutio. Verum propter hoc et
artifices et omnino scientes ab insciis redarguuntur,
nam secundum accidens syllogismos faciunt contra
sapientes; qui vero non possunt dividere, aut interrogati
concedunt, aut cum non dant; arbitrantur
dedisse. Quae vero propter id quod aliquo modo et
simpliciter, quoniam non de eodem affirmatio et
negatio est, nam aliquo modo albi, aliquo modo
<pb n="1014D"/>
non album, et simpliciter albi, simpliciter non
album, negatio est; si igitur cum datur aliquo
modo esse album, quis ut simpliciter dictum accipit,
non facit redargutionem: apparet autem propter
ignorantiam ipsius, quid est redargutio. Manifestissime
autem omnium quae prius dictae sunt
propter redargutionis definitionem, quare et sic
nuncupatae sunt, nam propter orationis omissionem
phantasia fit, et divisis hoc pacto, commune in omnibus
his ponendum est orationis omissio. Quae vero
propter id quod sumitur quod erat in principio, et
non causa ut causa ponitur, manifestae sunt per definitionem,
nam oportet conclusionem accidere eo
quod haec sunt, quod non erat in non causis, et
<pb n="1015A"/>
rursum non connumerato eo quod erat in principio,
quod non habent eae quae sunt propter petitionem
ejus quod in principio. Quae vero propter consequens
particula sunt accidentis, nam consequens accidit;
differt autem ab accidente, quoniam accidens quidem
est in uno solo sumere, ut idem esse flavum,
et mel, et album, et cygnum, quod autem propter
consequens, semper in pluribus; nam quae uni et
eidem sunt eadem, et sibi invicem postulantur esse
eadem, propter quod fit ea quae propter consequens
redargutio. Est autem non omnino verum, ut si sit
album secundum accidens, nam et nix et cygnus
albo idem, aut rursum in Melissi oratione idem
esse accipit factum esse, et principium habere, aut
aequalia fieri, et eamdem magnitudinem accipere.
<pb n="1015B"/>
Quoniam enim principium habet quod factum est, et
quod habet principium, factum esse postulat, tanquam
ambo eadem sint, eo quod principium habent
factum esse et finitum. Similiter autem et in iis quae
aequalia facta sunt, si eamdem magnitudinem, et
unam sumentia aequalia fiunt, et quae aequalia facta
sunt, eamdem et unam magnitudinem sumunt,
quare consequens sumit; quod igitur propter accidens
redargutio, in ignorantia redargutionis est,
manifestum, et quod ea quae est, est propter consequens.
Inspiciendum autem est id et alias melius.
Quae vero propter id quod est plures interrogationes
ut unam facere, in eo sunt quod non enucleamus,
sive non dividimus propositionis orationem, nam propositio
unum de uno est. Nam idem terminus unius
<pb n="1015C"/>
solius rei, et simpliciter rei, ut hominis, et unius
solius hominis. Similiter autem et in aliis. Si igitur
una propositio est quae unum de uno postulat, et
simpliciter erit propositio talis interrogatio. Atqui
quoniam syllogismus ex propositionibus est, redargutio
autem syllogismus, et redargutio erit ex
propositionibus. Si igitur propositio unum de uno,
manifestum quoniam et haec in redargutionis ignorantia,
nam apparet esse propositio quae non est
propositio. Si itaque dedit responsionem ut ad
unam interrogationem, erit redargutio; si autem
non dederit, sed apparet, apparens redargutio.
Quare omnes loci cadunt in redargutionis ignorantiam,
qui quidem dicti sunt propter dictionem,
quia est apparens contradictio, quod erat proprium
<pb n="1015D"/>
redargutionis, alii autem propter syllogismi terminum.</p>
</div2>

<div2>
          <head>CAPUT VI. <hi>Causae deceptionum, captionum sophisticarum.</hi> </head>
<p>Deceptio autem fit in iis quidem quae propter
aequivocationem et orationem, eo quod non potest
quis dividere id quod multipliciter dicitur, nam
quaedam non est promptum dividere, ut unum, et
ens, et idem. In iis autem quae sunt propter compositionem
et divisionem, eo quod nihil putatur
differre composita et divisa oratio, ceu evenit in
plurimis. Similiter autem et in iis quae sunt propter
accentum, non enim aliud videtur significare
in ensa, et remissa oratio in aliquo, aut non in pluribus.
<pb n="1016A"/>
Earum vero quae sunt propter figuram, ob
similitudinem dictionis: difficile est enim dividere
quae similiter et quae aliter dicuntur (nam ferme
qui hoc potest facere in procinctu est ut videat
verum, maxime autem sciet innuere), quod omne
quod de aliquo praedicatur, arbitramur idipsum aliquid
esse, et ut unum intelligimus, nam unum,
et substantiam maxime videtur sequi id quod est
aliquid, et ens. Quare in iis quae sunt propter dictionem
hic locus ponendus, primum quidem magis
deceptio gignitur in iis qui cum aliis considerant,
quam qui per seipsos: nam ea quae cum alio est
consideratio, per orationem est; quae autem per
seipsos, non minus per ipsam rem. Deinde et per
seipsos decipi accidit, quando in oratione facit
<pb n="1016B"/>
considerationem; praeterea deceptio quidem ex similitudine,
similitudo autem ex dictione. In iis
autem quae sunt propter accidens, eo quod non
potest dijudicare idem et diversum, et unum et
multa, neque quibus praedicatorum omnia haec et
rei accidunt. Similiter autem et in iis quae propter
consequens sunt, pars enim quaedam accidentis,
est consequens. Amplius, et in multis apparet, et
postulatur hoc pacto, si hoc ab illo non separatur,
nec ab altero separatur alterum. In iis vero quae
sunt propter omissionem orationis, et in iis quae
sunt propter id quod aliquo modo et simpliciter, eo
quod propter parum, deceptio est. Nam quasi nihil
consignificet quid aut aliquo modo, aut simpliciter,
aut alicubi, aut nunc, universaliter concedimus.
<pb n="1016C"/>
Similiter autem et in iis quae quod in principio est
sumunt, et in non causis, et quaecunque plures interrogationes
ut unam faciunt: in omnibus enim his
est deceptio, ob id quod propter parum, nam non
exacte discernimus neque propositionis neque syllogismi
terminum, propter praedictam causam.</p>
</div2>

<div2>
          <head>CAPUT VII. <hi>Ex quibus locis captiones falsae.</hi> </head>
<p>Quoniam autem habemus propter quaecunque fiunt
apparentes syllogismi, habemus et propter quaecunque
fiunt sophistici syllogismi et redargutiones.
Dico autem sophisticam redargutionem et syllogismum,
non solum apparentem syllogismum aut redargutionem
non existentem quidem; sed et existentem
quidem, at apparenter accommodatam rei.
<pb n="1016D"/>
Sunt autem illae, quae non secundum rem redarguunt,
et quae monstrant ignorantes, quod quidem erat
proprium tentativae. Est autem tentativa, pars dialecticae;
illa autem potest syllogizare falsum, propter
ignorantiam ejus qui dat orationem. Sophisticae autem
redargutiones tametsi colligant contradictionem,
non faciunt manifestum, si ignorat, nam et scientem
impediunt hisce orationibus. Quod autem illas
habeamus, hac via manifestum est, nam propter
quaecunque apparet audientibus ut interrogata syllogizare,
propter haec et respondenti utique videatur;
quare erunt syllogismi falsi per haec aut omnia, aut
aliqua, nam quod non interrogatus arbitratur dedisse,
et interrogatus quoque ponet. Verum in quibusdam
<pb n="1017A"/>
simul accidit et interrogare quod deest, et
apparere falsum, ut in iis quae sunt secundum dictionem
et soloecismum. Si ergo syllogismi contradictionis
propter apparentem redargutionem sunt,
manifestum est quod propter tot erunt et falsorum
syllogismi, propter quot et apparens redargutio, apparens
autem propter particulas veri: nam cum
quodcunque defuerit, apparebit redargutio, ut quod
propter non accidens, propter orationem, quae ad
impossibile, et quae duas interrogationes ut unam
facit, propter propositionem, et pro eo quod per se,
quod propter accidens, et hujus particula, quod
propter consequens. Amplius, non in re, sed in oratione
accidere, deinde pro universali contradictione,
et secundum idem, et ad idem, et similiter, propter
<pb n="1017B"/>
id quod in aliquo, vel propter unumquodque horum
peccat. Amplius, propter id quod est non connumerato
eo quod in principio, quod in principio sumere.
Quare habemus secundum quot fiunt captiosae ratiocinationes,
nam secundum plura non erunt, secundum
autem ea quae dicta sunt erunt omnes. Est autem
sophistica redargutio non simpliciter redargutio,
sed ad aliquem, et syllogismus similiter. Nam si non
sumat id quidem quod est propter aequivocum unum
significare, et quod propter similitudinis figuram solum
hoc quidem: et in aliis similiter, neque syllogismi,
neque redargutiones erunt, neque simpliciter,
neque ad eum qui interrogatur. Si autem sumant, ad
eum qui interrogatur erunt, simpliciter autem non
erunt; non enim unum significatum sumpserunt, sed
<pb n="1017C"/>
apparens, et apud illum quidem.</p>
</div2>

<div2>
          <head>CAPUT VIII. <hi>De veris et falsis redargutionibus.</hi> </head>
<p>Propter quaecunque autem redarguunt qui redargutionibus
utuntur, non oportet tentare sumere sine
omnium quae sunt scientia. Id autem non unius artis,
nam infinitae fortasse sunt scientiae; quare manifestum
quoniam et demonstrationes, redargutiones
quidem sunt et verae. Nam quaecunque est demonstrare,
est et redarguere eum qui ponet contradictionem
veri, ut si commensurabilem diametrum posuerit,
redarguet quis demonstratione, quod incommensurabilis;
quare omnium oportebit esse scium: nam
aliae quidem sequuntur propter ea quae in goemetria
sunt principia, et eorum conclusiones; aliae autem
<pb n="1017D"/>
propter ea quae sunt in medicina; aliae denique propter
illa quae sunt aliarum disciplinarum. Sed et falsae
redargutiones similiter infinitae erunt. Nam secundum
unamquamque artem est falsus syllogismus, ut
secundum geometriam geometricus, et secundum
medicinam medicinalis. Dico autem secundum artem,
secundum illius principia. Manifestum est igitur
quod non omnium redargutionum, sed earum quae
sunt secundum dialecticam, sumendi sunt loci. Nam
ii communes sunt ad omnem artem et potentiam, et
eam quidem quae est secundum unamquamque disciplinam,
redargutionem scientis est considerare sive
cum non est, apparet, sive cum est, et quare est;
eam autem quae ex communibus est, et sub nulla
<pb n="1018A"/>
arte cadens, dialecticorum. Nam si habemus ex quibus
probabiles syllogismi in quolibet, habebimus ex
quibus redargutiones; redargutio namque est syllogismus
contradictionis; quare aut unus, aut duo syllogismi
contradictionis, redargutio est. Habemus igitur
propter quaecunque omnes hujusmodi sunt; si
autem haec habemus, et solutiones habemus, nam
illarum instantiae, solutiones sunt. Habemus autem
propter quaecunque et apparentes fiunt, apparentes
autem non cuilibet, sed talibus; infinita enim sunt,
si quis consideret illa secundum quaecunque apparent
quibuslibet. Quare manifestum est quoniam dialectici
est posse sumere propter quaecunque fit per communia,
vel quae est redargutio, vel quae apparet redargutio,
vel dialectica, vel apparens dialectica, vel tentativa.</p>
</div2>

<div2>
          <head>CAPUT IX. <hi>Orationes ad nomen et ad intellectum non bene diduci.</hi> </head>

<pb n="1018B"/>
<p>Non est autem differentia orationum quam quidam
dicunt esse, has quidem ad nomen, illas vero ad intellectum.
Inconveniens enim est opinari alias quidem
esse ad nomen orationes, diversas vero ad intellectum
et non easdem. Quid enim est non ad intellectum,
nisi quando non utitur nomine (qui putat
interrogare) eo et ad quod is qui interrogatus dedit?
Idem autem id est et ad nomen. Et ad intellectum
autem, quando ad quod dedit intelligens. Si autem
aliquis (plura significante nomine) unum putet significare,
et interrogans, et interrogatus (ut forte ens
et unum plura significat, sed et respondens et interrogans
<pb n="1018C"/>
Zeno unum putans esse interrogavit, et est
oratio quod unum, omnia), haec ad nomen est, aut
ad intellectum interrogantis disputata. Si vero aliquis
multa putet significare, manifestum quod oratio illa
non est ad intellectum. Primum igitur circa hujusmodi
orationes, est ad nomen, et ad intellectum,
quaecunque plura significant: deinde circa quamlibet
est, non in oratione est ad intellectum esse, sed in
eo quod respondens se habet aliquo modo ad ea quae
dantur; deinde ad nomen contingit omnes eas esse,
nam esse ad nomen, hoc in loco, est esse non ad
intellectum suum; si enim non omnes, erunt quaedam
aliae quae neque ad nomen neque ad intellectum,
illi vero dicunt omnes, et dividunt vel ad nomen, vel
ad intellectum esse omnes, alias autem non. Attamen
<pb n="1018D"/>
quicunque sunt syllogismi propter id quod multipliciter,
horum aliqui sunt secundum nomen. Nam absurde
dicatur secundum nomen esse omnes qui sunt
propter dictionem; sed sunt quaedam captiones non
in eo quod respondens ad eas se habeat aliquo modo,
sed quia talem interrogationem oratio ipsa habeat
quae plura significet. Et omnino inconveniens est de
redargutione disserere, et non prius de syllogismo:
nam redargutio syllogismus est; quare oportet et
de syllogismo prius quam de falsa redargutione,
nam talis redargutio apparens syllogismus contradictionis.
Quare aut in syllogismo erit causa, aut in
contradictione (nam adjungere oportet contradictionem),
quandoque autem in utroque erit apparens redargutio;
<pb n="1019A"/>
est autem de eo quod est silentia dicere,
in contradictione, non syllogismo. De eo autem quod
est quod non habet aliquis dare, in utrisque; de eo
vero quod est quod Homeri poema est figura per circulum
in syllogismo; quae autem in neutro est, verus
est syllogismus. Verum unde sermo provenit revertamur.
Utrum quae in disciplinis sunt orationes ad
intellectum sint, an non? Et si cui videtur plura significare
triangulus, et dedit non ut eam figuram de
qua concludebat quoniam duo recti, utrum ad intellectum
illius disputavit hic, an non? Amplius, si
plura quidem significat nomen, ille autem non intelligit,
neque putat quomodo is non ad intellectum
disputat, aut quomodo oportet interrogare eum, qui
non dat divisionem? sive interroget aliquis si est
<pb n="1019B"/>
silentia dicere an non? an est quidem ut non, an est
ut sic? Si autem dat aliquis nullo modo, ille autem
disputat, utrum non ad intellectum disputat, quamvis
oratio videatur earum esse quae ad nomen sunt.
Non igitur est genus aliquod orationum ad intellectum,
sed illae quidem ad nomen sunt, et hujusmodi
non omnes, non quod redargutiones, sed neque apparentes
redargutiones: nam sunt et non propter
dictionem apparentes redargutiones, ut quae propter
accidens, et reliquae. Si autem postulet dividendum,
quod dico quidem silentia dicere, haec autem sic, illa
vero non sic, id profecto primum, absurdum postulare:
nam quandoque non videtur interrogatum
multipliciter se habere, atqui impossibile est dividere,
qui non putat. Deinde docere, quid aliud erit?
<pb n="1019C"/>
manifestum enim faciet quonam pacto se habet, ei
qui neque considerat, neque scit, neque opinatur
quod aliter dicitur, quia et in non duplicibus quid
prohibet hoc facere: ut putas aequales sunt unitates
binariis, in quaternariis? Sunt autem hi binarii quidem
inexistentes, illi autem non sic; et putas contrariorum
una est disciplina an non? Sunt autem
contraria haec quidem nota, illa autem ignota; quare
videtur ignorare qui hoc postulat, quod aliud est docere
quam disputare, et quod oportet quidem docentem
non interrogare, sed eum manifesta facere, illum
autem interrogare.</p>
</div2>

<div2>
          <head>CAPUT X. <hi>De interrogatione tentativae, et quid inter contentiosum sophisticumque intersit.</hi> </head>
<p>
            <pb n="1019D"/>Amplius, affirmare vel negare qui postulat, id non
monstrantis est, sed experimentum sumentis, nam tentativa
dialectica quaedam est, quapropter de omnibus
inspicit, et explorat non scientem, sed ignorantem
atque simulantem. Qui igitur secundum rem considerat
communia, dialecticus est; qui autem id apparenter
facit, sophisticus. Et syllogismus contentiosus
et sophisticus, unus quidem est apparens
syllogismus, circa ea de quibus dialectica tentativa
est, quamvis vera sit conclusio: nam ejus quod est
propter quid, allucinatorius est, et quaecunque (cum
non sint) secundum cujusque disciplinam captiosae
ratiocinationes, videntur esse secundum artem. Nam
pseudographiae non contentiosae (secundum enim ea
<pb n="1020A"/>
quae sub arte sunt, captiosae sunt ratiocinationes)
neque si aliqua est pseudographia circa verum, ut
Hippocratis quadratura quae per lunulas; sed ut
Brysso quadravit circulum, et tametsi quadraretur
circulus, quia tamen non secundum rem, ideo sophisticus;
quare et qui de his quidem apparens syllogismus,
contentiosa est oratio: nam apparens est
secundum rem, quare fallax et injusta. Quemadmodum
enim ea (quae in certamine est) injuria quamdam
speciem habet et est quaedam injusta pugna,
sic in contradictione injusta pugna contentiosa est,
nam et illic qui omnino vincere volunt, omnia tentant,
et hic qui contentiosi sunt. Qui igitur victoriae
ipsius gratia tales sunt, contentiosi homines et litium
amatores videntur esse, qui autem gloriae gratia
<pb n="1020B"/>
quae in divitiis est, sophistici sunt; nam sophistice
est (ut diximus) pecuniarum quaedam aucupativa ab
apparente sapientia, quapropter demonstrationem
apparentem appetunt. Et in eisdem orationibus quidem
sunt litium amatores et sophistae, sed non
propter eadem; et oratio quidem eadem erit sophistica
et contentiosa, sed non propter idem, sed quatenus
quidem est ob victoriam apparentem, contentiosa;
quatenus vero est ob sapientiam sophistica,
nam sophistice est quaedam apparens sapientia, non
autem existens. Contentiosa vero est quodammodo
sic se habens ad dialecticam, ut pseudographa ad
geometricam: nam ex eisdem contentiosa, disserendi
modo, captiose decipit, ut et pseudographa
geometrice. Sed haec quidem non contentiosa, quia
<pb n="1020C"/>
ex principiis et conclusionibus quae sunt sub arte
pseudographiam facit; quae autem ex iis est quae
sunt sub dialectica, circa alia quidem contentiosam
esse, manifestum est: ut quadratura quidem quae
per lunulas, non contentiosa, Bryssonis autem contentiosa.
Et illam quidem non est transferre nisi ad
geometriam, solum eo quod ex propriis fit principiis;
hanc autem ad plures quicunque nesciunt quid
est possibile in unoquoque, et quid impossibile,
nam accommodabitur, aut ut Antiphon quadravit,
vel si quis non dicat melius esse post coenam deambulare
per Zenonis rationem, non medicinalis, communis
enim est. Si ergo omnino similiter se habeat
contentiosa ad dialecticam, ut pseudographa
ad geometriam, non ex illis utique erit contentiosa.</p>
</div2>

<div2>
          <head>CAPUT XI. <hi>Orationes dialecticorum tentativorumque non esse ad determinatum genus.</hi> </head>

<pb n="1020D"/>
<p>Nunc autem non est dialecticus circa genus aliquid
determinatum, neque demonstrativus ullius,
neque talis qualis universalis, nam neque omnia sunt
in uno aliquo genere, neque si sint, possibile est
sub eisdem principiis esse ea quae sunt. Quare et
nulla ars earum quae aliquam naturam monstrant,
interrogativa est, nam non possibile est utramvis
partium dare. Syllogismus enim non fit ex utrisque,
dialectica autem interrogativa est (si autem monstraret,
quid illud, nisi et omnia?), verumtamen prima
<pb n="1021A"/>
peculiariaque principia non interrogat, nam si non
daret, non jam haberet ex quibus amplius disputaret
ad instantiam. Talis autem est tentativa, nam
tentativa non talis est qualis est geometria, sed qualem
utique haberet, non sciens aliquis. Fieri enim
potest ut periculum sumat, et is qui nescit rem de
eo qui nescit, siquidem et dat non ex quibus scit,
neque ex propriis, sed ex consequentibus, quae omnia
talia sunt quae scientem quidem nihil prohibet
nescire artem, nescientem autem necesse est ignorare.
Quare manifestum quoniam nullius determinati
tentativa disciplina est, eo quod de omnibus est,
nam omnes artes utuntur quibusdam communibus.
Ideoque omnes illitterati quodam modo utuntur dialectica
et tentativa. Nam omnes usque ad aliquid
<pb n="1021B"/>
conantur dijudicare eos qui pronuntiant; haec autem
sunt communia, nam illa nihil minus sciunt ipsi,
quamvis videantur longe extra dicere. Redarguunt
igitur omnes, nam sine arte quidem eo participant,
cujus artificialiter est dialectica, et arte syllogistica,
tentativus, dialecticus. Quoniam autem sunt multa
quidem haec et de omnibus, non talia autem ut natura
quaedam sint et genus, sed ut negationes; alia
autem non talia, sed propria sunt. Ex illis de omnibus
experimentum possibile est sumere, et artem
esse quamdam, et non talem esse quales quae demonstrant,
eo quod contentiosus non est omnino sic
se habens, ut pseudographus: nam non erit captiosus
ex determinati cujuspiam generis principiis, sed
circa omne genus erit is qui contentiosus. Loci igitur
<pb n="1021C"/>
sophisticarum redargutionum hi sunt, et quod
dialectici est considerare de his, et res eas posse
facere, non difficile videre: nam quae circa propositiones
est disciplina, omnem habet hanc speculationem,
et de redargutionibus quidem apparentibus
dictum est.</p>
</div2>

<div2>
          <head>CAPUT XII. <hi>Loci sophistici interrogantium ad falsum aut inopinabile.</hi> </head>
<p>De aliquo est falsum quidpiam ostendere, et oratione
ad inopinabile ducere. Hoc autem fuit secundum
propositum sophisticae intentionis. Primum
quidem ex eo quod interrogat quodam modo, et per
interrogationem accidit maxime, nam id ad nullum
determinatum interrogare propositum, venativum
est illorum. Temere namque dicentes peccant magis;
<pb n="1021D"/>
temere autem dicunt, quando nihil habent propositum.
Et id interrogare multa (quamvis id determinatum
sit ad quod disputant) et id ea quae videntur,
dicere se postulare, facit quamdam idoneitatem, ut
ad inopinabile ducat aut falsum. Et si interrogatus
affirmet aut neget illorum aliquid ducere ad ea ad
quae promptus est argumentari, potest tamen nunc
minus nocere per haec quam prius, nam repetunt
aliquid ad id quod in principio. Elementum autem
deveniendi ad falsum aliquod aut inopinabile, nullam
statim interrogare positionem, sed affirmare ob id
se interrogare quod discere velit, nam locum argumentationis
consideratio facit. Ad falsum autem ostendendum
proprius locus sophisticus est ducere
<pb n="1022A"/>
ad talia ad quae abundat orationibus, est autem bene
et non bene id facere, quemadmodum dictum est
prius. Rursum ut ad inopinabilia ducat, considerare
ex quo genere est qui disputat, deinde interrogare
quod pluribus illi dicunt inopinabile, est enim singulis
quibusque aliquid tale. Elementum autem horum
sumere singulorumque quorumque positiones in
propositionibus. Solutio vero et horum competens
fertur ostendere quod non propter orationem accidit
inopinabile, semper autem id quoque vult qui contendit.
Amplius autem ex voluntatibus et manifestis
opinionibus, nam non eadem volunt et dicunt, sed
dicunt quidem decoratissimas orationes, volunt autem
ea quae videntur prodesse: ut bene mori magis
quam voluptuose vivere dicunt oportere, et agero
<pb n="1022B"/>
juste magis quam divitiis affluere prave; volunt autem
contraria. Eum igitur qui dicit secundum voluntates,
ad has manifestas opiniones ducendum, eum
vero qui dicit secundum has, ad absconsas; utrovis
enim modo necessarium est inopinabilia dicere, nam
aut ad manifestas aut immanifestas opiniones dicunt
contraria. Plurimus autem est locus faciendi inopinabilia
dicere, quemadmodum Callicles in Gorgia
scriptus est dicens: Et veteres autem omnes arbitrati
sunt accidere propter id quod secundum naturam
et secundum legem contraria; contraria enim
esse naturam et legem dicunt, et justitiam secundum
legem quidem esse bonum, secundum autem naturam
non bonum. Oportet igitur ad eum quidem qui
dicit secundum naturam, secundum legem obviare,
<pb n="1022C"/>
ad eum vero qui secundum legem, ad naturam ducere;
nam utroque modo dicere contingit inopinabilia,
erit autem quod secundum naturam quidem ipsis
verum, secundum autem legem quod multitudini
videtur. Quare manifestum quod et illi, quemadmodum
et qui nunc, aut redarguere, aut inopinabilia
dicere respondentem, conabantur efficere. Quaedam
autem interrogationum habent utrinque inopinabilem
responsionem, ut utrum sapientibus an patri oporteat
obedire, et expedientia facere an justa, et an injuriam
pati eligibilius quam nocere. Oportet autem
ducere ad ea quae multitudini et sapientibus sunt
contraria: nam si dicat aliquis ut ii qui circa orationes
ad ea quae multitudini, si autem ut multi ad ea
quae iis qui in oratione; dicunt enim hi quidem ex
<pb n="1022D"/>
necessitate beatum justum esse, multitudini autem
inopinabile est regem infelicem esse. Est autem ad
ea quae sic sunt, inopinabilia ducere, idem ei quod
est ad eam quae est secundum naturam et secundum
legem contrarietatem ducere; nam lex opinio
multitudinis, sapientes autem secundum naturam et
veritatem dicunt, et inopinabilia quidem ex his
oportet quaerere locis.</p>
</div2>

<div2>
          <head>CAPUT XIII. <hi>De captionibus nugationis et soloecismi.</hi> </head>
<p>De eo quidem quod est facere nugari, quidnam dicimus
nugari, jam monstravimus. Omnes autem tales
orationes id volunt efficere, si nihil referat nomen
et orationem dicere. Duplum autem, et duplum dimidii
<pb n="1023A"/>
idem est. Si igitur duplum est dimidii duplum,
erit dimidii dimidii duplum, et rursum si pro duplo
duplum dimidii ponatur, ter erit dictum dimidii dimidii
dimidii duplum. Et putas, est concupiscentia delectationis?
haec autem est appetitus delectationis, est igitur
concupiscentia appetitus delectationis delectationis.
Sunt autem omnes hujusmodi orationum in iis
quae sunt ad aliquid, quaecunque non solum genera,
sed et ipsa ad aliquid dicuntur, et ad idem et unum
assignatur, ut appetitus alicujus appetitus, et concupiscentia
alicujus concupiscentia, et duplum alicujus
duplum, et duplum dimidii, et in quibuscunque quae
(cum substantia non sint) ad aliquid omnino eorum
sunt quorum sunt habitus, aut affectus, aut aliquid
hujusmodi, in oratione ipsorum de illis praedicatorum
<pb n="1023B"/>
declaratur, ut impar est numerus medium habens,
est autem numerus, impar est igitur numerus
numerus medium habens. Et si simum cavitas naris
est, est autem naris sima, erit ergo naris naris cava.
Apparent autem facere non facientes quandoque, eo
quod non interrogant (si significet aliquid per se dictum
duplum, an nihil, et si aliquid significat, utrum
idem an diversum), sed conclusionem dicunt statim,
et apparet propter nomen idem, esse idem et significare.
Soloecismus autem quale quid est, dictum est
prius. Est autem et hoc facere, et non facientem videri,
et facientem non videri, quemadmodum Levinus
dixit si Venus masculinum est: nam qui dicit
almam, soloecismum quidem facit secundum illum,
non apparet autem aliis; qui autem almum, apparet
<pb n="1023C"/>
autem, sed non facit soloecismum. Manifestum igitur
quoniam et ars quaedam hoc potest facere, eo quod
multae orationes non colligentes, soloecismum videntur
colligere, ut et in redargutionibus. Sunt autem
omnes pene apparentes soloecismi propter hoc, et
quando casus neque masculinum, neque femininum
significat, sed neutrum: nam hic quidem masculinum
significat, haec autem femininum; hoc vero neutrum
vult significare, saepe autem significat et illa utraque,
ut quid est hoc? Calliope, lignum, Coriscus.
Masculini igitur et feminini differunt casus omnes,
neutri hi quidem, illi autem non. Cum datur igitur
hoc saepe colligunt quasi dictum sit hunc. Similiter
autem et alium casum pro alio ponunt. Captiosa autem
ratiocinatio fit eo quod hoc commune sit plurium
<pb n="1023D"/>
casuum, nam hoc significat quandoque hic,
quandoque autem hunc. Oportet autem vicissim significare,
cum est quidem hic, cum esse autem hunc,
ut est Coriscus, esse Coriscum. Et in femininis nominibus
similiter, nam in omnibus similiter et est et
esse facient differentiam. Et quodammodo in his similis
est soloecismus iis redargutionibus quae propter
id quod non similia aut propter figuram similiter
dicuntur. Nam quemadmodum illic in rebus, sic hic
in nominibus accidit soloecismum facere: nam homo,
et album, et res, et nomen est; manifestum igitur quoniam
soloecismum tentandum est ex dictis casibus colligere.
Species igitur sunt hae contentiosarum orationum,
et partes specierum, et modi qui dicti sunt.</p>
</div2>

<div2>
          <head>CAPUT XIV. <hi>De occultatione sophistica, et contra moleste respondentes.</hi> </head>

<pb n="1024A"/>
<p>Differt autem non parum si ordinentur quodam
modo ea quae ad interrogationem sunt, ut lateat
quemadmodum in dialecticis. Deinceps igitur ex iis
quae dicta sunt, haec primum dicenda. Est autem ad
redarguendum, unum quidem prolixitas, nam difficile
simul multa conspicere. Ad prolixitatem vero
quae adducuntur elementis, utendum. Unum quidem
festinatio, nam tardiores minus praevident; amplius
autem ira et contentio, nam conturbati minus possunt
observare omnes. Elementa autem irae. Manifestum
quoque eum facere qui vult juste agere, et
circa omnia impudentem esse. Amplius, permutatim
<pb n="1024B"/>
interrogationes ponere, sive ad idem plures habeat
aliquis orationes, sive et quod sic, et quod non sic:
simul enim accidit aut ad plura, aut ad contraria facere
observationem. Omnino autem omnia quae ad
occultandum dicta sunt prius, utilia etiam ad contentiosas
orationes: nam occultatio latendi gratia
est, latere autem deceptionis. Ad eos autem qui
renuunt quaecunque opinantur esse ad orationem,
ex negatione interrogandum ceu contrarium velit,
aut etiam ex aequo interrogationem facere, nam cum
dubium est quod vult sumere, minus insolescunt.
Et quando in partibus dederit quispiam singula inducenti,
universale saepe non interrogandum est,
sed ut dato utendum, nam quandoque putant et ipsi
dedisse, et audientibus quoque apparet propter inductionis
<pb n="1024C"/>
memoriam, veluti perinde atque non interrogaverit
vane. Et in quibus non nomine significatur
universale, similitudine tamen utendum est ad
id quod expedit, nam latet similitudo plerumque.
Et ad sumendum propositionem, contrarium, oportet
comparando interrogare, ut si debeat sumere
quoniam oportet per omnia patri obedire, utrum per
omnia oporteat obedire parentibus, an per omnia
non obedire? et saepe id, utrum multa concedendum,
an pauca? magis enim si necesse, videbuntur esse
multa? Appositis enim juxta se contrariis, minora et
majora apparent, et pejora et meliora hominibus.
Valde autem et saepe facit videri redargui, maxime
sophistica calumnia interrogantium, cum nihil colligentes
non interrogationem faciunt id quod est ultimum,
<pb n="1024D"/>
sed concludenter dicunt veluti colligentes:
non igitur hoc et hoc. Sophisticum autem est et cum
ponitur inopinabile, quod apparet postulare respondere,
proposito eo quod videtur ex principio, et interrogationem
talium sic facere utrum tibi videtur?
nam necesse est si sit interrogatio ex quibus syllogismus,
aut redargutionem, aut inopinabile fieri;
cum dat quidem, redargutionem, cum autem non dat
neque dare videtur, fatetur inopinabile, cum vero
non dat, videri autem fatetur, redargutionis simile.
Amplius, quemadmodum in rhetoricis, et in redargutionibus
similiter contrarietates considerandum, aut
ad eas quae ab eodem sunt dictae aut ad eos quos confitetur
bene dicere aut agere. Amplius, ad eos qui
<pb n="1025A"/>
videntur tales, aut ad similes, aut ad plurimos, aut ad
omnes. Quemadmodum autem respondentes saepe cum
redarguuntur faciunt duplex, si debeat accidere redargutio,
et interrogationibus utendum quandoque illo,
contra instantes, si sic quidem accidat, sic autem
non, quoniam si sumpserit, ut facit Cleophon in
Mandrobulo, oportet etiam absistentes ab oratione
reliqua argumentorum dividere, et respondenti (si
praesenserit) prius instare et praedicere. Argumentandum
autem quandoque et ad aliud ab eo quod dictum
est, illud sumentibus, si non ad id quod propositum
est habeat aliquis argumentari, quod Lycophron
fecit dum propositum esset ex arte lyram
<pb n="1026A"/>
commendare. Ad eos autem qui exigunt ad aliquid
argumentari, postquam videtur oportere assignare
causam. Dictis autem quibusdam observabilibus quod
universaliter accidit in redargutionibus, ut dicat
contradictionem, ut quod affirmavit negare, aut
quod negavit affirmare; sed non quod contrariorum
est eadem disciplina, vel non eadem. Non oportet
autem conclusionem ut propositionem interrogare;
quaedam autem neque interrogandum est, sed ut
concessis utendum. Ex quibus igitur interrogationes
et quomodo interrogandum, in concertatoriis exercitationibus
dictum est.</p>
</div2>
      </div1>

<div1>
        <head>LIBER SECUNDUS.</head>
<div2>
          <head>CAPUT PRIMUM. <hi>De utilitate cognoscendi sophisticas orationes et apparatu ad eas diluendas.</hi> </head>
<pb n="1025B"/>
<p>De responsione autem, et quomodo oportet solvere,
et quid, et ad quam utilitatem orationes hujusmodi
prosunt, post haec dicendum. Utiles ergo
sunt ad philosophiam propter duo. Primum quidem,
quia ea quae ut plurimum propter dictionem fiunt,
melius se habere faciunt ad id, quotupliciter quodque
dicitur, et ea quae similiter et quae aliter in rebus
accidunt et in nominibus. Secundum autem, ad
eas quae per seipsum inquisitiones fiunt, nam qui ab
alio facile captiose fallitur, et id non sentit, et ipse
quoque a se id patitur persaepe. Tertium vero, et
reliquum adhuc, ad gloriam, eo quod circa omnia
<pb n="1025C"/>
exercitatus esse videbitur, et in nullo se inexperte
habere; nam si is qui in orationibus est consocius,
orationes vituperat, cum nihil habeat quod determinet
de vitiositate earum, dat suspicionem quod videri
velit insolescere, non quia verum sit, sed propter
imperitiam. Respondentibus autem, quomodo obsistendum
sit adversum hujusmodi orationes, manifestum,
siquidem recte dicimus prius ex quibus sunt
captiosae ratiocinationes, et si (quae inquirendae sunt)
superabundantias sufficienter divisimus. Non est
autem idem sumentem orationem videre, et solvere
vitiositatem, et interroganti posse occurrere celeriter;
nam quod scimus, saepe transpositum ignoramus.
Amplius autem quemadmodum in aliis, id quod
citius et tardius, ex exercitatione sit magis, sic et in
<pb n="1025D"/>
orationibus se habet; quare si manifestum quidem
sit nobis, immediati autem simus, privamur opportunitatibus
frequenter. Accidit autem quandoque sicut
in linearum descriptionibus (nam et illic solventes
quandoque componere verum non possumus),
sic et in redargutionibus, nam scientes propter
quid orationem accidit connectere, solvere tamen
orationem impotes sumus.</p>
</div2>

<div2>
          <head>CAPUT II. <hi>De apparenti solutione respondentis.</hi> </head>
<p>Primum igitur quemadmodum syllogizare dicimus,
opinabiliter quandoque magis quam vere, eligere
<pb n="1026B"/>
oportere, sic ad solvendum quandoque magis opinabiliter
quam ad veritatem; nam omnino adversus
contentiosos est reluctandum, non ut ad eos qui
redarguunt, sed qui redarguere apparent. Non enim
dicimus eos syllogizare, quare ut non videantur,
emendandi sunt; nam si redargutio est contradictio
non aequivoca ex quibusdam, nihil opus est dividere
ad amphibola, et aequivocationem (non enim facit
syllogismum), sed nullius alterius gratia dividendum
est, nisi quia conclusio videtur redargutioni similis.
Non ergo redargui, sed videri redargui cavendum
est, eo quod interrogat amphibola, et quae propter
aequivocationem sunt, et quaecunque aliae hujusmodi
cavillationes quae et veram redargutionem adumbrant,
et redarguentem atque non redarguentem incertum
<pb n="1026C"/>
reddunt. Nam (quia licet in fine cum conclusum
fuerit dicere se non idipsum quod affirmavit
negare, sed aequivoce aut amphibolice, quamvis
quam maxime contingit in idem ferat) incertum si
redargutus est; incertum enim si vera nunc dicit.
Si vero dividens interrogasset aequivocum aut amphibolum,
non certa esset redargutio, quoniam requirunt
(nunc quidem minus, prius autem magis) contentiosi,
sic vel non respondere eum qui interrogatur,
si fieri potest. Nunc autem quia non bene interrogant
inquirentes, necesse est ut respondeat aliquid
is qui interrogatus est, emendans vitium interrogationis,
quia diviso sufficienter, vel sic, vel non, necesse
est dicere respondentem. Si autem aliquis
putet secundum aequivocationem redargutionem esse,
<pb n="1026D"/>
quodammodo non erit respondentem effugere, quin
redarguatur; nam in iis quae oculis subjecta sunt,
necessarium quod affirmavit negare nomen, et quod
negavit affirmare. Enim vero ut diluunt quidam,
nihil prodest, nam non Coriscum aiunt esse musicum
et non musicum, sed hunc Coriscum musicum,
et hunc Coriscum non musicum. Eadem namque erit
oratio Coriscum, ei quae est hunc Coriscum musicum
esse, vel non musicum, quod simul affirmant et
negant. Sed fortasse non idem significant, nam nec
illic nomen, quare in aliquo differt. Si autem hoc
quidem simpliciter dicendo Coriscum assignet, illi
<pb n="1027A"/>
autem addat aliquem, aut hunc, absurdum est. Nihil
enim magis quam alterum, utrolibet enim nihil differt.
Non sic igitur, sed quia incertus quidem est
qui non determinavit ambiguitatem, utrum redargutus
est vel non redargutus, datum autem est in orationibus
dividere, manifestum quod non determinando
dare interrogationem, et quidem simpliciter,
peccatum est, quoniam etsi non ipse, tamen oratio
redargutae similis est. Accidit autem saepe videntes
amphiboliam torpescere dividere, eo quod crebra
talia proponantur, ne ad omne videantur molesti
esse, deinde non putantibus propter id fieri orationem,
saepe profecto occurrit inopinabile, quapropter
quia datum est, dividere haud cunctandum, quemadmodum
dictum est prius. Si autem duas interrogationes
non unam facit quisquam interrogationem,
<pb n="1027B"/>
non propter aequivocationem vel amphiboliam fiet
captiosa collectio, nonne redargutio an non? Quid
enim differt interrogare si Callias et Themistocles
musici sint, quam si ambobus unum nomen esset
existentibus diversis? nam si plura significat quam
unum, plura interrogavit; si igitur non rectum est
ad duas interrogationes unam responsionem censere
sumere simpliciter, manifestum quoniam nulli eorum
quae aequivoca sunt, convenit respondere simpliciter,
nec si de omnibus quidem verum sit, veluti
censent quidam, nihil enim differt hoc, quam si interrogasset:
Coriscus et Callias utrum domi sint, an
non sint domi? sive adsint ambo, sive non adsint,
utrinque enim plures propositiones. Non enim si
verum est dicere, interrogatio propter id una, possibile
<pb n="1027C"/>
est enim ad decies millenas interrogatas quaestiones,
omnes sic vel non verum est dicere, attamen
non est respondendum una responsione: interimitur
enim disputatio. Id autem simile ac si idem
nomen imponatur diversis. Si igitur non oportet ad
duas interrogationes unam responsionem dare, manifestum
quoniam nec in aequivocis sic vel non dicendum,
neque enim qui dixit respondet, tametsi
dixit; sed id amittunt quodam modo in disputationibus,
eo quod lateat quod accidit. Quemadmodum
igitur diximus quod redargutiones quaedam videntur
esse cum non sunt, eodem quoque modo et solutiones
quaedam videntur esse, quae non sunt, quas
dicimus quandoque operae pretium magis afferre
quam veras in contentiosis orationibus, et in ea (quae
<pb n="1027D"/>
ad duplex est) occursione. Respondendum autem
in iis quae videntur, esto dicendo, nam et sic minime
fiet redargutio. Si vero aliquid quod inopinabile
sit cogatur dicere, hic maxime addendum videri,
sic enim neque redargutio neque inopinabile
videbitur fieri. Quia autem quo pacto petitur quod
est in principio, manifestum putant omnino (si sint
propinquae) interimendum, et non concedenda esse
ulla, perinde ac si quod in principio est petat. Et
quando aliquid tale postulaverit quispiam quod necessarium
quidem est accidere ex positione, sit autem
falsum vel inopinabile, idem dicendum, nam
quae ex necessitate accidunt, ejusdem videntur esse
positionis. Amplius, quando universale non nomine
<pb n="1028A"/>
sumitur, sed similitudine, dicendum quod non sic
datum est, neque ut proposuit, sumit, nam propter
id fit saepe redargutio. Cum autem prohibetur his,
ad id quod non bene ostensum est redeundum, obsistendum
autem secundum dictam determinationem.
In iis igitur quae proprie dicuntur nominibus,
necesse est respondere, vel simpliciter, vel dividendo.
Quae autem subintelligentes proponimus, ut
quaecunque non plane, sed truncatim interrogantur,
propter id accidit redargutio, ut putasne quidquid
est Atheniensium, possessio est Atheniensium? sic.
Similiter autem et in aliis? atqui homo est animalium,
sic. Possessio igitur animalium, homo. Nam
hominem animalium esse dicimus, quia animal est,
et Lysandrum Lacedaemoniorum, quia Lacedaemonius
est. Manifestum igitur quoniam in quibus obscurum
<pb n="1028B"/>
est quod proponitur, non simpliciter concedendum.
Quando vero duobus existentibus cum hoc
quidem est, ex necessitate alterum esse videtur; cum
vero alterum est, hoc non ex necessitate, interrogato
utroque, oportet quod minus est dare. Nam difficilius
est colligere de pluribus. Si autem argumentetur
quod huic quidem est contrarium, illi autem
non est, si oratio vera sit, contrarium esse est dicendum,
at nomen alterius positum non esse. Quoniam
autem quaedam quidem eorum quae dicuntur
plures eum qui non concedit falsum dicere aiunt,
quaedam autem non, ut quaecunque ambigunt (utrum
enim corruptibilis vel immortalis sit anima animalium,
non exploratum est multis), in quibus igitur
incertum est utro modo soleat dici quod proponitur;
<pb n="1028C"/>
utrum in iis quae sunt ut sententiae, vocant enim
sententias, et veras opiniones, et totas negationes,
ut diameter incommensurabilis est. Amplius, de
quo verum dubitatur, transferens quispiam nomina
maxime latebit in illis, nam quia incertum est utro
modo se habet verum, non videbitur sophistice
agere; propter id autem quod dubium, non videbitur
falsum dicere, nam metaphora faciet orationem
sine redargutione videri. Amplius, quascunque interrogationum
praesenserit aliquis, praeinstandum est
et praedicendum, nam sic maxime interrogantem
prohibebit.</p>
</div2>

<div2>
          <head>CAPUT III. <hi>De recta solutione loci.</hi> </head>
<p>Quoniam autem recta solutio est manifestatio
<pb n="1028D"/>
falsi syllogismi, ob quamcunque interrogationem
accidat falsum (falsus autem syllogismus dicitur dupliciter,
nam aut si collectum est falsum, aut si cum
non est syllogismus, videtur esse syllogismus), erit
et quae nunc dicta est solutio, et apparentis syllogismi,
ob quam videtur esse interrogationum correctio;
quare contingit orationes syllogizantes quidem
interimere, apparentes autem dividentem solvere.
Rursum autem quoniam syllogizantium orationum,
hae quidem veram, illae autem falsam habent
conclusionem, eas quidem quae secundum conclusionem
sunt falsae, duobus modis contingit solvere:
nam et eo quod interimitur aliquid eorum quae interrogata
sunt, et eo quod ostenditur conclusio non
<pb n="1029A"/>
sic se habere. Eas vero quae secundum propositiones,
eo quod interimitur quiddam solum, nam conclusio
vera est. Quare volentibus solvere orationem,
primum quidem inspiciendum si syllogizat, an non
syllogizat; deinde utrum vera sit conclusio, an non
vera, quatenus vel dividentes, vel interimentes solvamus,
et iterum interimentes hoc modo, vel illo,
quemadmodum dictum est prius. Differt autem plurimum,
et interrogantem, et non, solvere orationem;
nam praevidere quidem difficile est, per otium
autem temporis videre, facile. Earum igitur quae
propter aequivocationem et amphiboliam redargutionum,
aliae quidem habent aliquam interrogationem
plura significantem, aliae autem conclusionem
multipliciter dictam: ut in ea quidem quae est silentia
<pb n="1029B"/>
dicere, conclusio est duplex; in ea vero quae
est non conscire scientem, una interrogationum
amphibolia est. Et duplex quidem quandoque est
ens, quandoque non est ens, et quandoque significat
duplex; hoc quidem ens, illud vero non ens.
Quibuscunque igitur in fine est multiplex, nisi
prius sumpserit contradictionem, non fit redargutio,
ut in eo quod est caecum videre, nam sine contradictione
non fit redargutio. Quibuscunque vero in
interrogationibus, non necesse est praenegare quod
duplex est, nam non ad hoc, sed propter hoc fit
oratio. In principio igitur ad duplex et nomen et
orationem sic respondendum, quod est ut sic, est
autem ut non: ut de eo quod est silentia dicere,
quod est ut sic; est autem ut non, et quae expediunt,
<pb n="1029C"/>
agendum; sunt autem quae sic, sunt autem
quae non, nam expedientia dicuntur multipliciter. Si
autem lateat, in fine addendo interrogationi corrigendum,
estne silentia dicere? non tamen eos qui silent.
Et in iis autem quae se habent quidem multipliciter
in propositionibus, similiter. Nonne putas
consciunt, quod sciunt? sic. Sed non sic scientes,
non enim est idem, quod non est conscire, atque sic
quidem non esse scientes. Et omnino obluctandum
est, tametsi simpliciter colligatur, quod non rem
quam dixit negavit, sed nomen, quare id non est redargutio.
Manifestum autem et eas quae sunt propter
compositionem et divisionem, quomodo solvendum,
nam si divisa et composita oratio aliud significat
cum concluditur, contrarium dicendum. Sunt autem
<pb n="1029D"/>
hujusmodi omnes orationes secundum compositionem
et divisionem. Putasne quo vidisti tu hunc
percussum, illo percussus est hic? et quo percussus
est, illo tu vidisti? Habet quidem aliquid etiam dubiarum
quaestionum, quamvis sit propter compositionem,
nam non est duplex ob id quod est secundum
divisionem, non enim eadem oratio fit divisa,
et composita. Siquidem ora et hora secundum accentum
prolata significant aliud, sed in scriptis quidem
idem nomen, cum ex eisdem elementis scriptum sit,
et similiter, et illic autem jam signa faciunt, prolata
non eadem. Quare non duplex quod propter divisionem
est. Manifestum autem quoniam non omnes redargutiones
propter duplex, sicut quidam dicunt. Dividendum
<pb n="1030A"/>
igitur et qui respondet, non idem est enim
dicere videre oculis percussum, et dicere oculis percussum
videre. Et Euthydemi oratio: Putasne vidisti
tu nunc existentes in Pyraeo naves, cum in Sicilia
sis? et rursum, putasne malum sutorem bonum
esse? sit autem quis bonus, sutor malus; quare sutor
malus. Putasne quorum scientiae bonae, bonas
esse disciplinas; mali autem bona disciplina, igitur
bona disciplina malum, attamen et malum, et disciplina
malum, quare mala disciplina, malum. Putasne
verum dicere nunc quoniam tu factus es? factus ergo
nunc. An aliud significat divisum? verum enim dicere
nunc, quod tu factus es; sed non, nunc tu factus
es. Putasne ut potes, et quae potes, sic et ipsa facies?
non citharizans autem habes potestatem citharizandi,
citharizabis igitur non citharizans. An non
<pb n="1030B"/>
hujus habet potestatem, ut non citharizans citharizet?
sed cum non facit hoc, ut faciat. Solvunt autem
quidam id et aliter, nam si dedit ut potest facere,
non dicunt accidere non citharizantem citharizare.
Non enim omnino ut potest facere datum est
facere, non idem autem esse ut potest, et omnino ut
potest facere. Sed manifestum quoniam non bene solvunt,
nam orationum omnium quae propter idem,
eadem solutio; eadem autem non accommodabitur ad
omnes, nec omnino ad interrogatas, sed est ad interrogantem,
et non ad orationem. Propter accentum
autem orationes non sunt, neque in iis quae scribuntur,
neque in iis quae dicuntur, praeterquam si quae
paucae fiunt, ut hic: putasne est quod habitas domus?
<pb n="1030C"/>
sic. Nunquid, ne est quod habitas, negatio ejus
est quod habitas? sic. Dicebas autem, ne esse quod
habitas domum. Negas igitur te habitare domum.
Quomodo autem solvendum est, palam. Non enim
idem significat graviter et acute prolatum. Manifestum
autem et in iis quae fiunt propter id quod ut
eadem dicuntur ea quae non sunt eadem, quo pacto
obsistendum, eo quod habemus genera praedicamentorum;
nam hic quidem dedit interrogatus non esse
aliquid eorum quae quid est significant, ille vero
ostendit quidem esse aliquid eorum quae sunt ad aliquid
vel quantitatis. Videntur autem quid est significare
propter dictionem, ut in hac oratione. Putasne
contingit idem simul facere et fieri? non; at vero videre
simul et videri idem et secundum idem contingit.
<pb n="1030D"/>
Putasne est aliquid eorum quae sunt pati facere?
non. Nonne igitur secatur, uritur, operatur similiter
dicuntur, et omnia quidem pati significant? rursum
autem currere, videre similiter sibi invicem dicuntur,
verumtamen videre, operari aliquid est, quare
et pati aliquid, simul etiam et facere. Si autem aliquis
illic dans contingere simul idem facere, et pati,
videre, et videri dicat possibile, nondum redargutus
est si non dicat videre facere aliquid, et videri pati:
indiget enim hac interrogatione, sed ab audiente
opinatur datum esse, cum et secare facere aliquid,
et secari fieri aliquid dedit; et quaecunque alia similiter
dicuntur. Nam reliquum ipse addit qui audit,
veluti similiter dictum, illud autem dicitur quidem
<pb n="1031A"/>
non similiter, videtur autem propter dictionem. Idem
autem accidit hic quod in aequivocationibus, putat
enim in aequivocis inscius orationum, quam dixit negare
rem, non nomen, ideoque adhuc indiget interrogatione
si ad unam aspiciens dicat aequivocum. Sic
enim dante, erit redargutio. Similes autem et hae
orationes illis, si quod quis habens, postea non habet,
amisit; nam unum solum amittens calculum,
non habebit decem calculos. An quod non habet quidem,
prius habens, amisit? quantum autem habet
aliquot, non necesse est tot amittere. Interrogans
igitur quod habet, colligit in eo quot, nam decem
aliquot. Si igitur dixisset a principio, si quot quis
non habet prius habens, putasne amisit tot? nullus
utique dedisset, sed aut tot, aut horum aliquid. Et
<pb n="1031B"/>
quoniam dabit aliquis quod non habet, non enim
habet unum solum calculum. An non dedit quod non
habuit, sed ut non habuit? nam solum, non quod
significat, neque quale, neque quantum, sed ut se
habet ad aliquid, ut quod non cum alio. Quemadmodum
si dicat, putasne quod non aliquis habet dabit?
non annuente autem, interroget. Si dabit quis aliquid
cito, qui non habet cito? astruentem autem
colligat quod dabit quis quod non habet, et manifestum
quoniam non syllogizavit, nam cito non est
quod dare, sed hoc modo dare. Quo autem modo
non habet, dabit aliquis, ut quod delectabiliter habet,
moeste dabit. Similes autem et hujusmodi orationes.
Putasne quam non habet, manu percutiet
quis? aut quem non habet, oculo videbit? non enim
<pb n="1031C"/>
habet unum solum oculum. Solvunt autem quidam
dicentes, et quod habet unum solum oculum, et
aliud quidlibet qui plura habet, quidam autem
et ut quod habet accepit. Dedit enim unum solum
hic calculum, et hic habet (dicunt) unum solum
ab hoc calculum, accepit enim ab hoc, ergo
unum solum habet hic calculum. Alii autem statim
interrogationem interimentes, quia contingit quod
non accepit habere, ut vinum accipientem suave, si
corrumpatur in acceptione, habere acre. Sed quod
dictum est prius, hi omnes non ad orationem, sed
ad hominem solvunt, nam si esset haec solutio, dantem
oppositum non possibile esset solvere, quemadmodum
et in aliis: ut si est quidem quod est, est
etiam quod non est solutio. Si simpliciter det dici,
<pb n="1031D"/>
concludit; si autem non concludit, non erit solutio.
In praedictis autem (omnibus datis) non dicimus fieri
syllogismum. Amplius autem et hae sunt ex hujusmodi
orationibus. Putasne quod scriptum est, scripsit
quis? scriptum est autem nunc quod tu sedes,
falsa oratio; erat autem vera cum scribebatur, igitur
simul scribebatur falsa et vera. Nam falsam vel veram
orationem, vel opinionem esse, non quod, sed
tale significat, nam eadem ratio et in opinione. Et
putas quod discit discens, hoc est quod discit? discit
autem aliquis quod est tarde, celeriter. Non igitur
quod discit, sed ut discit dixit. Et putas quod ambulat
aliquis, pessundat? ambulat autem totam
diem. An non quod ambulat, sed quando ambulat
<pb n="1032A"/>
dixit. Nec cum scyphum quis bibat, quod bibit,
sed ex quo? Et putas quod quis scivit inveniens,
vel discens scivit? quorum autem hoc
quidem invenit, illud autem didicit, ambo haec
neutrum. An haec quidem omne, quod autem non
omne? Et quoniam est quis tertius homo a se, et ab
unoquoque. Nam homo et omne commune, non hoc
aliquid, sed quale quid, vel ad aliquid, vel aliquo
modo, vel hujusmodi aliquid significat. Similiter autem
et in hoc, Coriscus et Coriscus musicus, utrum
idem an alterum? Nam hoc quidem hoc aliquid, illud
autem quale quid significat, quare non est idem exponere.
Exponere autem non facit tertium hominem,
sed idipsum quid est concedere, non enim erit hoc
aliquid esse id quod Callias et id quod homo est;
<pb n="1032B"/>
neque si quis expositum non id quidem quod hoc
aliquid esse dicat, sed idem quod quale, nihil referet,
nam erit a multis unum quiddam, ut homo; manifestum
ergo quoniam non dandum hoc aliquid esse
quid quod communiter praedicatur de omnibus, sed
aut quantum, aut quale, aut ad aliquid, aut aliquid
talium significare. Omnino autem in quae propter dictionem
sunt orationibus, semper per oppositum erit
solutio quam propter quod est oratio, ut si propter
compositionem oratio, solutio dividendo, si autem
propter divisionem, componendo. Rursum si propter
accentum acutum, gravis erit solutio; si vero propter
gravem, acutus. Si autem propter aequivocationem
est, oportet oppositum nomen dicendo solvere, ut si
animatum accidit dicere, negando non esse, manifestum
<pb n="1032C"/>
quod est inanimatum; si vero inanimatum dixit,
hic autem animatum colligat, dicendum quod est
inanimatum. Similiter autem et in amphibolia. Si
autem secundum similitudinem dictionis, oppositum
erit solutio, putasne quod non habet dabit aliquis?
An non quod non habet, sed ut non habet? ut unum
solum calculum. Putasne quod scit discens, vel inveniens
scit? attamen non quae scit, et si quod ambulat
pessundat, non tamen quando. Similiter autem
et in aliis.</p>
</div2>

<div2>
          <head>CAPUT IV. <hi>De diluendis argutiis accidentis.</hi> </head>
<p>Ad illas vero quae propter accidens, una quidem
solutio est ad omnes. Nam quia indeterminatum est
quando dicendum de re, cum quidpiam accidenti inest
<pb n="1032D"/>
(et in quibusdam quidem videtur, et dicunt, in
aliquibus autem non dicunt necessarium esse), dicendum
igitur conformantes similiter ad omnes quod
non est necessarium; habere autem oportet quo refellat
dicendo id quod perinde est. Sunt autem omnes
hujusmodi orationes propter accidens, ut putasne
id scis, quod debeo te interrogare? Age, cognoscisne
venientem, aut coopertum? Statuane
tuum opus est? An tuus canis pater? Suntne paucies
pauca, pauca? Manifestum enim est in omnibus
his quoniam non necesse est quod de accidente dicitur,
et de re verum esse; solis enim iis quae secundum
substantiam sunt indifferentia, et quae unum
sunt, omnia videntur eadem inesse, bono autem non
<pb n="1033A"/>
idem est bonum esse, et venturum esse interrogare,
neque venienti, aut cooperto, et venientem esse et
Coriscum. Quare non si cognosco Coriscum, ignoro
autem venientem, eumdem cognosco et ignoro, neque
si hoc est meum, est autem opus, meum est opus,
sed possessio, vel res, vel aliquid quidpiam. Eodem
autem modo et in aliis. Solvunt autem quidem interimentes
interrogationem, dicunt enim contingere
eamdem rem cognoscere, et ignorare, sed non secundum
idem; venientem igitur non noscentes, Coriscum
autem noscentes, eumdem quidem cognoscere
et ignorare dicunt, sed non secundum idem.
Attamen primum quidem (quemadmodum jam diximus)
oportet earum quae propter idem sunt orationum
eamdem esse solutionem; id autem non erit si
<pb n="1033B"/>
quis non in cognoscere, sed in quod est esse, aut
aliquo modo se habere ipsum quod approbant, sumat
(ut si hic est pater, est autem tuus): nam tametsi
in quibusdam id verum est, et contingit idem cognoscere
et ignorare, tamen hic nihil commune habet
quod dictum est. Nihil autem prohibet eamdem orationem
plures vitiositates habere, sed non omnis
peccati manifestatio solutio est.</p>
<p>Nam possibile est ostendere quempiam, quod falsum
quidem syllogizavit, propter quod autem non
ostendere (ut Zenonis orationem quod non est moveri);
quare et si quis conetur colligere ut ad impossibile,
peccat, et si millies syllogizet, non enim est
haec solutio, nam erat solutio manifestatio syllogismi
falsi propter quod falsus. Si igitur non syllogizavit,
<pb n="1033C"/>
quamvis aut verum, aut falsum conetur colligere, illius
manifestatio solutio est. Fortasse autem et id
in quibusdam nihil prohibet accidere, verum in his
nec hoc videbitur, nam et Coriscum quod Coriscus,
cognoscit, et venientem quod veniens. Contingere
autem idem cognoscere et non, ut quod album quidem
cognoscere, quod autem musicum, non cognoscere:
sic enim idem cognoscit et non cognoscit,
sed non secundum idem, venientem autem et Coriscum,
et quod veniens, et quod Coriscus, cognoscit.
Similiter autem peccant et qui solvunt quoniam
omnis numerus paucus, ut ii quos diximus, ut pote
qui cum non conclusum est, id omittentes, verum
conclusum esse dicunt (omnia enim esse et multum
et paucum dicentes), peccant. Quidam autem et duplici
<pb n="1033D"/>
solvunt syllogismos, ut quoniam tuus est pater,
aut filius, aut servus. Attamen manifestum quoniam
si eo quod multipliciter dicitur apparet redargutio,
oportet nomen vel orationem proprie esse plurium,
hunc autem esse hujus filium, nemo dicit proprie,
si dominus est filii, sed propter accidens compositio
est (putasne est hoc tuum? sic; est autem hoc filius,
tuus igitur filius), quia accidit esse et tuum, et filium,
sed non tuum filium. Et esse aliquid malorum
bonum, nam prudentia est disciplina malorum.
Hoc autem horum esse non dicitur multipliciter, sed
possessio; siquidem fortasse multipliciter (nam et
hominem animalium dicimus esse), sed non possessionem;
et si quid ad mala dicitur ut aliquorum
<pb n="1034A"/>
propter id malorum est, sed non malorum, propter
id igitur quod aliquo modo etiam simpliciter apparet,
quanquam contingit fortasse bonum esse aliquid
malorum dupliciter, non tamen in oratione hac, sed
magis si quod mancipium sit bonum mali. Fortasse
autem neque sic. Non enim si bonum est et hujus,
bonum hujus simul; verum neque hominem dicere
animalium esse, dicitur multipliciter; non enim si
aliquid significamus auferentes, id dicitur multipliciter,
nam et dimidium dicentes versus da mihi, Iliada
significamus, Iram pande dea.
</p>
        </div2>

<div2>
          <head>CAPUT V. <hi>De solutione sex ultimorum locorum extra dictionem.</hi> </head>
<p>Eas vero quae sunt propter id quod praecipue, illud
<pb n="1034B"/>
autem, vel qua, vel ubi, vel aliquo modo, vel ad
aliquid dicitur, et non simpliciter, solvendum est
considerando conclusionem ad contradictionem, si
contingit horum aliquid passas esse. Nam contraria,
et opposita, et affirmationem, et negationem, simpliciter
quidem impossibile inesse eidem, qua autem
utrumque, vel ad aliquid, vel aliquo modo, vel hoc
quidem qua, illud autem simpliciter nihil prohibet;
quare si hoc quidem simpliciter, illud autem qua,
nondum est redargutio. Hoc autem in conclusione
considerandum ad contradictionem. Sunt autem hujusmodi
orationes omnes id habentes, putasne contingit
quod non est esse? attamen non est aliquid
id quod non est. Similiter autem et quod est non
erit, nam non erit aliquid cum sunt. Nunquid contingit
<pb n="1034C"/>
eumdem simul bene jurare et pejerare? Nunquid
possibile est simul eidem suadere et dissuadere?
An neque esse quid, et esse, idem? quod autem
non est, non si est quid, etiam est simpliciter.
Neque si bene jurat id quidem, et qua, necesse est
et bene jurare, nam qui jurat se pejeraturum, bene
jurat pejerans hoc solum, at non bene jurat. Neque
qui dissuadet, suadet, sed secundum quid suadet.
Similis autem ratio est et de eo quod est mentiri
eumdem simul et verum dicere, sed propter id quod
non est facile inspicere utrum quis assignet simpliciter
veracem esse, vel mendacem difficile apparet.
Prohibet autem eumdem nihil simpliciter quidem
esse mendacem, qua autem veracem, vel alicujus
esse veracem aliquem, veracem autem non. Similiter
<pb n="1034D"/>
autem et in ad aliquid, et ubi, et quando, omnes
enim hujusmodi orationes propter id accidunt. Putasne
sanitas, vel divitiae bonum? attamen insipienti,
et non recte utenti non bonum, ergo bonum, et non
bonum. Estne sanum esse, vel potestatem habere
in civitate bonum? verumtamen est quandoque non
bonum; idem igitur eidem bonum, et non bonum.
An nihil prohibet quod simpliciter est bonum, huic
non esse bonum? aut huic quidem bonum, at non
nunc, vel non hoc in loco bonum. Putasne quod
non vult sapiens, malum; amittere autem non vult
bonum, malum igitur bonum. Non enim idem est
dicere malum est bonum, et amittere bonum. Similiter
autem et quae de fure est oratio, non enim si
<pb n="1035A"/>
malum est fur, etiam capere est malum, ergo vult
malum, sed potius bonum, nam capere bonum est.
Et aegritudo malum est, sed non amittere aegritudinem
malum. Putasne justum injusto, et quod juste
eo quod injuste magis eligendum est? sed mori injuste
magis est eligendum. Putasne justum est sua
habere quemque? quae autem aliquis adjudicabit secundum
opinionem suam et si sit falsa, sua sunt ex
lege, idem igitur justum et injustum. Et utrum oportet
judicare eum qui justa dicit, an qui injusta? at
vero eum qui injuriam passus est, justum est abunde
dicere quae passus est, ea autem erant injusta. Non
enim etsi pati aliquid injuste eligendum, id quod
est injuste eligibilius quam quod juste, sed simpliciter
quidem quod juste, hoc autem nihil prohibet si
<pb n="1035B"/>
injuste, an juste: et habere sua quemque justum,
aliena autem non justum. Judicium vero hoc justum
esse nihil prohibet, ut quod sit secundum opinionem
judicantis, non enim si justum est hoc modo vel
huic, et simpliciter justum est. Similiter autem et
quae injusta sunt, nihil prohibet dicere ea justum
esse. Non enim si dicere justum est, necesse est
justa esse, sicut nec si est utile dicere, utilia. Similiter
autem et in injustis. Quare non si quae dicuntur
injusta qui dicit injusta convincitur, dicit enim
quae dicere est justa, simpliciter autem et quae pati
injusta. Iis autem quae propter definitionem fiunt
redargutiones, quemadmodum dictum est prius, obsistendum
considerantibus conclusionem ad contradictionem,
ut sit idem, et secundum idem, et ad
<pb n="1035C"/>
idem, et similiter, et in eodem tempore. Si vero in
principio interroget, non confitendum (quoniam impossibile
est idem esse et duplum et non duplum),
sed dicendum, non sic ut forte sit redarguere confitentem.
Sunt autem omnes hae orationes propter
hoc. Putas qui novit quidque, quod quamque cognovit
rem, et qui ignorat similiter? cognoscens autem
quis Coriscum quod Coriscus, ignorabit quod
musicus; quare idem cognoscit et ignorat. Putasne
quadricubitum tricubito majus? fieri enim potest ex
tricubito quadricubitum secundum longitudinem,
majus autem minore majus, idem igitur eodem secundum
idem majus et minus. Illa vero quae fiunt
propter id quod petunt, atque sumunt quod in principio,
si interroganti quidem manifestum sit, non
<pb n="1035D"/>
dandum, neque si probabile sit dicentem esse veracem.
Si autem lateant, ignorantiam ob vitiositatem
talium orationum ad interrogantem retorquendum,
tanquam non redarguentem, nam redargutio sine
eo est quod est in principio, deinde datum est non
ut eo uteretur, sed ut ad illud colligeret contrarium,
ut in non semotis redargutionibus. Et eas quae propter
consequens sunt conjectantes, in ipsa oratione
monstrandum. Est autem duplex sequentium consequentia,
aut enim ut particulare sequitur universale,
ut hominem animal (postulant enim si hoc
cum illo, et illud esse cum hoc), aut secundum oppositiones.
Nam si huic est illud consequens, et opposito
oppositum, propter quod et Melissi oratio.
<pb n="1036A"/>
Nam si genitum est, habet principium, ingenitum
postulat non habere principium. Quare si ingenitum
est coelum, et infinitum. Id autem non est, e converso
enim consequentia. Quaecunque autem propter
id quod additur aliquid colligunt, considerandum si
(eo sublato) accidit nihil minus impossibile; deinde
id manifestandum et dicendum quod dedit non tanquam
videretur, sed ut ad orationem, quo vero usus
est, nihil ad orationem. Ad eas autem quae plures
interrogationes unam faciunt, statim in principio determinandum
est. Nam interrogatio una est, ad
quam una responsio est. Quare neque plura de uno,
neque unum de pluribus, sed unum de uno affirmandum
vel negandum. Sicut autem in aequivocis
quandoque quidem ambobus, quandoque neutri inest.
<pb n="1036B"/>
Quare cum non simplex est interrogatio, simpliciter
respondentibus nihil accidit pati. Similiter
et in his, quando igitur plura uni, vel unum pluribus
inest, vel non inest, simpliciter danti, et hoc peccato
peccanti, nihil contrarium accidit. Quandoque autem
huic quidem inest, illi autem non, aut plura de
pluribus, et est ut insint ambobus, est autem ut non
insint rursum, quare id cavendum. Ut in his orationibus,
Si hoc quidem est bonum, illud autem malum,
quod verum est dicere quoniam haec bonum et malum
et rursum neque bonum neque malum; non
enim inest utrumque utrique; quare idem bonum:
malum, et neque bonum neque malum. Et si unum
quodque ipsum sibi idem est et aliis diversum, quoniam
non aliis eadem, sed sibi, et diversa eisdem,
<pb n="1036C"/>
ipsa sibimet diversa et eadem. Amplius, si bonum
quidem malum sit, malum autem bonum, duo utique
fient. Et duorum et inaequalium utrumque ipsum sibi
esse aequale; quare aequalia et inaequalia ipsa sibi.
Incidunt autem hae orationes et in alias solutiones,
nam ambo et omnia plura significant; non igitur
idem praeter nomen accidit affirmare et negare. Id
autem non erat redargutio, sed manifestum; quoniam
si non una interrogatio plures fiant, sed unum de
uno affirmet aut neget, id non erit impossibile.</p>
</div2>

<div2>
          <head>CAPUT VI. <hi>Dilutiones nugationis et soloecismi.</hi> </head>
<p>In illis autem quae deducunt ad idem frequenter
dicere, manifestum quod non dandum eorum quae ad
<pb n="1036D"/>
aliquid dicuntur significare, aliquid separatas per se
praedicationes, ut duplum, sine eo quod est dimidii
quid inesse apparet, nam et decem in deficientibus
uno ad decem, et facere in non facere, et omnino in
negatione affirmatio; non tamen si quis dicat hoc
non esse album, dicit idem album esse, duplum autem
neque significat aliquid fortasse, quemadmodum
neque quod in dimidio. Quod si forte significat, attamen
non idem et conjunctum, neque scientia in
specie, ut si est medicina scientia, ipsum quod commune,
illud autem erat scientia scibilis. In iis autem
quae per se ostenduntur praedicatis, id dicendum,
quod non idem est seorsum et in oratione quod ostenditur,
nam cavum communiter quidem idem significat
<pb n="1037A"/>
in simo et curvo, additum autem, nihil prohibet
hoc quidem naso, illud autem cruri significare, et nihil
differt dicere, nasus simus, et nasus cavus. Amplius,
non danda est dictio secundum rectum. Falsum
enim est, nam non est simum nasus cavus, sed nasi
hoc ut passio, quare nihil est absonum, si nasus simus
est nasus habens cavitatem nasi. De soloecismis
autem propter quid apparent accidere, diximus prius,
quomodo autem solvendum, in ipsis orationibus erit
manifestum. Omnes enim hujusmodi volunt construere.
Putas quod dicis quidpiam vere esse, etiam
est illud vere? dicis autem quidpiam lapidem esse,
est igitur quidpiam lapidem. An dicere lapidem non
est dicere quod, sed quem, non hoc, sed hunc? si
igitur dicat aliquis, putas quem vere dicis est istum?
<pb n="1037B"/>
non videtur Romane loqui. Quemadmodum neque si
dicat, putas quam dicis esse, est iste? lignum autem
dicere iste, vel quaecunque neque masculinum, neque
femininum significant, nihil refert; quare etiam
non fit soloecismus, si quod dicis esse, est istud; lignum
autem dicis esse, est igitur lignum istud; lapis
autem et iste, masculini habent declinationem. Quod
si quis dicat, putasne iste, illa est? deinde rursum,
quid autem nonne iste est Coriscus? ita dicat. Est
igitur illa, non collegit soloecismum, si Coriscus etiam
non significet idem quod illa, non dat autem qui respondet,
sed oportet hoc praeinterrogare, si autem
neque est, neque dat non collegit, neque in eo quod
est esse aliquid, neque ad eum qui interrogatus est.
Similiter igitur oportet, et illic lapidem significare
<pb n="1037C"/>
iste; si autem neque est, neque datur, non dicenda
conclusio, apparet autem eo quod dissimilis casus
nominis similis appareat. Putasne verum est dicere
quoniam ista est id quod esse ais, eam esse autem
ais aspidem, est igitur ista aspidem. An non necesse
est, si non ista aspidem significat, sed aspis, aspidem
autem istam; neque si quem dicis esse istum, est
iste, dicis autem istum esse Cleonem, est igitur iste
Cleonem; non enim est iste Cleonem. Dictum est
enim quoniam quem dico istum esse, est iste, non
istum, neque enim Romane dicetur quo pacto interrogatio
dicta. Putas, istud scis? istud autem est lapis,
scis igitur lapis. An non idem significat istud in
eo quod est, putas istud scis, et in hoc, istud autem
lapis, sed in primo quidem hunc, in posteriore autem
<pb n="1037D"/>
hic. Putasne cujus scientiam habes, scis illud? scientiam
autem habes lapidis, scis igitur lapidis. An hujus
quidem lapidis dicis, hunc autem lapidem? datum
est autem cujus scientia habes illud scis, non illius,
sed illud; quare non lapidis, sed lapidem. Quod
igitur hujusmodi orationes non colligunt soloecismum,
sed apparent, et propter quid apparent, et quomodo
est obsistendum illis, est manifestum ex iis quae
dicta sunt.</p>
</div2>

<div2>
          <head>CAPUT VII. <hi>De oratione facili, difficili et acuta.</hi> </head>
<p>Oportet autem intelligere quoniam omnium orationum
aliae quidem sunt faciles conspici, aliae autem
difficiliores, propter id quod et in aliquo subdole decipiunt
<pb n="1038A"/>
audientem, cum frequenter eaedem illis existant,
nam eamdem orationem oportet vocare, quae
propter idem fit. Eadem autem oratio aliis quidem
propter dictionem, aliis autem propter accidens, aliis
vero propter aliud videbitur esse, quia unumquodque
translatitium non similiter est manifestum. Quemadmodum
igitur in iis quae sunt propter aequivocationem
(qui modus videtur esse ineptissimus) captiosarum
ratiocinationum, haec quidem et quibuslibet
sunt manifesta (nam et orationes pene ridiculosae
sunt omnes propter dictionem: Ut vir ferebatur curru
in scalas, ubi venit servus, apud Ceream? Et Boreas
purusne? non certe, perdit enim pauperem, et
ementem. Et utra boum ante pariet? neutra, sed
retro ambae. Putasne est Evarchus? non certe, sed
<pb n="1038B"/>
Apollonides. Eodem autem modo et aliarum fere
quam plurimae), illa autem et peritissimos videntur
latere. Signum autem horum quoniam contendunt
saepe de nominibus, ut utrum idem significent de
omnibus ens et unum, an aliud; aliis enim videtur
significare ens et unum; alii autem Zenonis orationem
et Parmenidis solvunt, eo quod multipliciter
dicant unum dici, et ens. Similiter autem et propter
accidens et aliorum singulum quodque, aliae quidem
orationes erunt faciles videri, aliae vero difficiliores.
Et sumere in quo genere, et utrum redargutio, an
non redargutio, non facile similiter in omnibus est.
Est autem acuta oratio, quae dubitare facit maxime,
mordet enim haec maxime, dubitatio autem est duplex,
haec quidem in syllogizantibus, quam eligat
<pb n="1038C"/>
quis interrogationum, illa autem in contentiose sustinentibus,
quomodo dicat quis propositum. Quapropter
in iis quae syllogizant, acutiores orationes
inquirere magis faciunt. Est autem ea quae syllogizat
quidem, oratio acutissima, si ex quam maxime apparentibus
quam maxime probabile interimit et construit.
Nam cum una oratio sit (transposita contradictione)
omnes similiter habebit syllogismos: semper
enim ex probabilibus similiter probabile interimet
aut construet; quapropter dubitare necessarium
est. Maxime igitur talis acuta, quae ex aequo conclusionem
facit interrogationibus; secunda autem quae
ex omnibus similibus. Haec enim similiter faciet dubitare,
quae interrogationum interimenda est; id
autem difficile est? nam interimendum quidem,
<pb n="1038D"/>
quid autem interimendum, dubium. Contentiosarum
autem acutissima, quae primum statim dubia est,
utrum syllogizat, an non, vel utrum propter falsum,
an divisionem solutio. Secunda autem aliarum, quae
manifesta quidem quod propter divisionem vel interemptionem
est, non tamen est explorata per cujus
interrogationum interemptionem, vel divisionem,
solvenda est, scilicet utrum propter conclusionem,
an propter aliquam interrogationum id est. Quandoque
igitur non syllogizans oratio facilis est, si
int valde inopinabilia, vel falsa quae sumuntur,
quandoque autem non digna despici. Nam quando
deest aliqua talium interrogationum, de qua oratio
et propter quam est, et qui non sumit illam, et colligit,
<pb n="1039A"/>
inepta est ratiocinatio; quando autem eorum
quae extrinsecus non despicienda ullo modo, sed
oratio quidem justa, interrogans autem non probe
interrogavit. Et est sane solvendum quandoque quidem
ad orationem, quandoque autem ad interrogantem,
et interrogationem, quandoque vero ad neutrum
horum; similiter et interrogandum et syllogizandum
est et ad positionem, et ad respondentem, et ad tempus,
quando fuerit pluris temporis egens solutio,
quam praesentis temporis (quo disputantur) ad solutionem.</p>
</div2>

<div2>
          <head>CAPUT VIII. <hi>Epilogus octo praecedentium et duorum praesentium librorum.</hi> </head>
<p>
            <pb n="1039B"/>Ex quot igitur, et ex quibus fiunt iis qui disputant
captiosae ratiocinationes, et quomodo ostendemus,
falsum et inopinabilia dicere faciemus, amplius
autem ex quibus accidit syllogismus, et quomodo
interrogandum, et quis ordo interrogationum, insuper
autem ad quid sunt utiles hujusmodi omnes orationes,
et de responsione simpliciter omni, et quomodo
solvendum est orationes et syllogismos, dicta
sint de omnibus a nobis haec. Reliquum autem est
de eo quod a principio erat propositum ad memoriam
revocantes, quidpiam de ea re sub brevitate
dicere, et finem imponere dictis. Praemisimus igitur,
inveniendi facultatem quamdam ratiscinativam de
proposito ex iis quae sunt quam probabilissima; id
<pb n="1039C"/>
enim opus est dialectices secundum se, et tentativae.
Quia autem praeinstruitur quis ab ea propter sophistices
vicinitatem, ut non solum experimentum possit
sumere dialectico more, sed etiam quasi scientifico,
propter id non solum dictum negotii officium
posuimus orationem posse sumere, sed etiam ut,
orationem sustinentes, tu emur positionem per quam
probabilissima simili modo. Causam autem diximus
hujus, quia et propter id Socrates interrogabat, sed
non respondebat: confitebatur enim se non scire.
Manifestum autem est in prioribus ex quot et ad
quot id erit, et unde idonei erimus horum. Adhuc
autem quomodo interroganda vel ordinanda quaestio
omnis, et de responsionibus quae sunt ad syllogismos.
Patefactum est autem et de aliis quaecunque hujusce
<pb n="1039D"/>
disciplinae sunt orationes. Praeter haec autem
et de captiosis ratiocinationibus pertractavimus quemadmodum
diximus jam prius. Quod igitur nacta sunt
finem sufficienter ea quae proposuimus, manifestum.</p>
</div2>

<div2>
          <head>CAPUT IX. <hi>Peroratio.</hi> </head>

<pb n="1040A"/>
<p>Operae pretium autem est nos non latere quidnam
accidit circa hoc negotium. Nam eorum quae inveniuntur
omnium, quae quidem ab aliis sumpta sunt
prius, elaborata paulatim incrementum sumunt ab
illis qui postmodum accipiunt; quae autem ab initio
comperiuntur, parvum in primis sumere solent incrementum,
attamen utilius multo eo (quod postea
ab aliis fit) accremento. Maximum enim fortasse
principium omnium, ut dicitur, quare et difficillimum.
Quanto enim potestate validissimum, tanto
mole minimum, difficillimum est videri. Eo autem
comperto, facile est adjicere, coaptareque reliquum.
Quod et circa rhetoricas orationes accidit, pene autem
<pb n="1040B"/>
et circa alias artes omnes: nam qui principia
invenere, omnino ad exiguum quid perduxerunt;
qui autem nunc celebriores habentur, vindicantes a
multis, velut ex successione particulatim colligentes,
sic auxerunt. Tisias quidem post priores, Thrasymachus
vero post Tisiam, Theodorus autem post
hunc, et multi multas coadunavere partes. Quapropter
nihil mirum si in amplum quidem creverit
ars. Hujus autem negotii non hoc quidem erat exploratum,
illud autem non erat, verum nihil ipsius
prorsus erat, nam eorum qui circa litigiosas orationes
erant mercenarii, similis quidem doctrina,
Gorgiae negotio. Orationes enim hi quidem rhetoricas,
illi autem interrogativas docebant ediscere, in
quas saepius incidere solebant alternatim utrorumque
<pb n="1040C"/>
ad invicem orationes. Quapropter velox quidem,
ut pote quae sine arte, erat doctrina discentibus ab
illis: non enim artem, sed quae ab arte sunt dantes,
arbitrati sunt loqui erudite. Perinde ac si quis disciplinam
dicat se tradere ut non doleant pedes,
deinde sutoriam quidem non doceat, neque unde
possint comparari talia, det autem quam plurima
genera omnimodorum calceorum. Hic profecto profuit
ad usum, artem autem non tradidit. Et de rhetoricis
quidem erant multa et antiqua dicta, de syllogismis
autem omnino nihil habuimus prius aliud
quidquam quod diceremus, quam mora perquirentes,
multo tempore insudaverimus. Si autem videtur
ex considerationibus nostris (ut ex iis quae sunt ex
principio) haec habere, disciplina sufficienter supra
<pb n="1040D"/>
alia negotia quae ex traditione inducta sunt, reliquum
erit omnium vestrum, vel eorum qui audierint
hoc opus, omissa quidem artis, venia dignari, inventa
autem, multa prosequi gratia.
</p>
</div2>
      </div1>
</body>
  </text>
</TEI>