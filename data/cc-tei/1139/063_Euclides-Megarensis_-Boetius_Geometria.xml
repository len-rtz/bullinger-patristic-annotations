<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Geometria</title>
              <author>Euclides Megarensis; Boetius<date/> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1847</date>
              </publicationStmt>
          <seriesStmt>
           <title>Patrologia Latina, vol. 63</title>
           <idno>EuMeBo.Geomet</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>LIBER PRIMUS.</head>
<p>
          <pb n="1307A"/>Quia vero, mi Patrici geometrarum exercitatissime,
Euclidis de artis geometricae figuris obscure
prolata, te adhortante, exponenda et lucidiore aditu
expolienda suscepi, imprimis quid sit mensura definiendum
opinor.</p>

<div2>
          <head> <hi>De mensura.</hi> </head>
<p>Mensura vero est quidquid pondere, capacitate,
longitudine, altitudine, latitudine, animoque finitur.
Principium autem mensurae punctum vocatur.
Punctum est, cujus pars nulla est. Linea vero sive
latitudine longitudo est, lineae vero fines puncta
sunt.</p>
</div2>
<div2>
          <head> <hi>De generibus linearum.</hi> </head>
<p>Recta linea est quae aequaliter in suis protenditur
punctis. Superficies vero est quod longitudine latitudineque
<pb n="1307B"/>
censetur. Superficiei autem fines lineae
sunt. </p>
<p>Plana superficies dicitur quae aequaliter in rectis
suis lineis continetur.
 
</p>
        </div2>
<div2>
          <head> <hi>De generibus angulorum.</hi> </head>
<p>Planus angulus est duarum linearum in plano invicem
sese tangentium, et non in directo jacentium
ad alterutram conclusio.
<pb n="1307C"/> </p>
<p>Quando autem quae angulum continent lineae
rectae sunt, tunc rectilineus angulus nominatur.
<pb n="1307D"/> </p>
<p>
            <pb n="1308A"/>Cum vero recta linea super rectam lineam stans
circum se aequos sibi invicem fecerit angulos, rectus
est uterque aequalium angulorum. Et linea super rectam
lineam stans perpendicularis dicitur. Subtusus
angulus major recto est.
 </p>
</div2>
<div2>
          <head> <hi>De modis figurarum.</hi> </head>
<p>Figura est quod sub aliquo vel a liquibus terminis
continetur.</p>
<p>Terminus vero quod cujusque est finis.</p>
<p>Circulus vero est figura quaedam plana et circumducta
<pb n="1308B"/>
et sub una linea contenta, quae circumferentia
vocatur, ad quam a puncto quod intra figuram
positum est omnes quae incidunt rectae lineae sibi
invicem sunt aequales; hoc vero punctum centrum
circuli nominatur.
<pb n="1308C"/> </p>
<p>Diametrus autem circuli est recta quaedam linea
per centrum ducta, et ab utraque parte in circumferentia
circuli terminata, quae in duas aequas partes
circulum dividit.</p>
<p>Semicirculus vero est plana figura quae sub diametro,
et ea quam diametrus apprehendit, circumferentia
continetur.
<pb n="1308D"/> </p>
<p>Rectilineae figurae sunt quae sub rectis lineis continentur.</p>
<p>
            <pb n="1309A"/>Trilatera quidem figura est quae sub tribus rectis
lineis continetur.</p>
<p>Quadrilatera autem, quae sub quatuor.</p>
<p>Finitima vero mensuralis est linea quae aut pro
aliqua observationum, aut aliquo terminorum observatur.</p>
<p>Multilatera itaque figura est, quae sub pluribus
quam quatuor lateribus continetur.
</p>
        </div2>
<div2>
          <head> <hi>De triangulis.</hi> </head>
<p>Aequilaterum igitur triangulum est quod tribus
aequis lateribus continetur.
<pb n="1309B"/> </p>
<p>Isosceles autem est quod duo tantummodo latera
habeat aequalia. </p>
<p>Scalenum vero quod tria latera habet inaequalia.
<pb n="1309C"/> </p>
<p>Amplius trilaterarum figurarum orthogonium, id
est rectiangulum, quidem triangulum est quod habet
angulum unum rectum. </p>
<p>Amblygonium autem, quod Latine obtusiangulum
<pb n="1309D"/>
dicitur, est quod obtusum habet angulum. </p>
<p>Oxygonium vero, id est acutiangulum, est in quo
tres anguli sunt acuti.

<pb n="1310A"/> 
</p>
        </div2>
<div2>
          <head> <hi>De quadratis.</hi> </head>
<p>Quadrilaterum vero figurarum quadratum vocatur
quod est aequilaterum atque rectiangulum.
<pb n="1310B"/> </p>
<p>Parte altera longius vero est quod rectiangulum
quidem est, sed aequilaterum non est. </p>
<p>Rhombus vero est quod aequilaterum quidem est,
sed rectiangulum non est.
<pb n="1310C"/> </p>
<p>Rhomboïdes autem est quod in contrarium collocatas
lineas atque angulos habet aequales, non autem
rectis angulis nec aequis lateribus continetur. </p>
<p>Praeter haec autem omnes quadrilaterae figurae trapezia,
id est mensulae nominantur.
<pb n="1310D"/> </p>
<p>Parallelae, id est alternae rectae lineae, nuncupantur,
quae eadem plana superficie collocatae atque utrique
productae in neutra parte concurrunt.
 
</p>
        </div2>
<div2>
          <head> <hi>De petitionibus quae sunt in geometrica.</hi> </head>
<p>Petitiones vero quae postulata (ut veteribus placuit)
dicuntur, quinque sunt.</p>
<p>Prima, ut ab omni puncto in omne punctum recta
linea ducatur postulat.</p>
<p>
            <pb n="1311A"/>Secunda, ut definita recta linea in continuum rectumque
producatur admonet.</p>
<p>Tertia, omni centro et omni spatio circulum designare
praecipit.
<pb n="1311B"/> </p>
<p>Quarta, omnes rectos angulos sibi invicem aequos
esse vult.</p>
<p>Quinta autem, si in duas rectas lineas linea recta
incidens interiores duos angulos et in eadem parte
duobus rectis fecerit minores, rectas lineas in infinitum
productas ad eas partes in quibus duo interiores
anguli duobus rectis minores sunt, concurrere
jubet.

<pb n="1311C"/> 
</p>
        </div2>
<div2>
          <head> <hi>De communibus animi conceptionibus quae sunt in geometrica.</hi> </head>
<p>Communes igitur animi conceptiones sunt quae a
Graecis <foreign xml:lang="greek">κοιναὶ ἔννοιαι</foreign> vocantur, cum spatia et intervalla
eidem sunt aequalia, et sibi invicem sunt aequalia;
et si ab aequalibus aequalia auferantur quae relinquuntur,
aequalia sunt; et si aequalibus aequalia addantur,
tota quoque aequalia sunt; et quae sibimet
<pb n="1311D"/>
ipsis conveniunt aequalia sunt.</p>
<p>Omne parallelogrammum rectiangulum sub iis duabus
rectis lineis quae rectum ambiunt angulum dicitur
contineri.</p>
<p>Omnis vero parallelogrammi spatii unum quodque
eorum quae circa eumdem diametrum sunt parallelogrammorum
cum duobus supplementis gnomon
nuncupatur.</p>
<p>Circuli sunt aequales quorum diametri sunt aequales,
inaequales vero sunt qui sic se non habent.</p>
<p>Recta linea circulum contingere dicitur quae cum
circulum tangat, in utraque ejecta parte non secat
circulum.
<pb n="1312A"/> </p>
<p>Circuli se invicem contingere dicuntur, qui tangentes
sese invicem non secant.
<pb n="1312B"/> </p>
<p>Rectae lineae in circulo a centro dictare aequaliter
dicuntur, quando a centro in ipsas ductae perpendiculares
invicem sibi sunt aequales.
<pb n="1312C"/> </p>
<p>Plus vero a centro distare dicitur linea in quam
perpendicularis longior cadit. </p>
<p>
            <pb n="1312D"/>Portio circuli est figura quae sub recta et circuli
circumferentia continetur.</p>
<p>In portione circuli angulus esse dicitur, quando
in circumferentia portionis sumitur aliquod punctum,
et ab eodem puncto ad lineae terminos duae recte
lineae subjunguntur. </p>
<p>
            <pb n="1313A"/>Angulus circuli dicitur qui sub duobus a centro
ductis lineis continetur. Quando lineae quae adjunguntur
aliquam circumferentiae comprehendunt particulam,
in ea angulus consistere perhibetur.
<pb n="1313B"/> </p>
<p>Sector circuli est figura quae sub duabus a centro
ductis lineis, et sub circumferentia, quae ab eisdem
comprehenditur, continetur.
<pb n="1313C"/> </p>
<p>Similes circulorum portiones dicuntur quae aequales
suscipiunt angulos, vel in quibus qui inscribuntur
anguli sibi invicem sunt aequales. </p>
<p>Igitur intra figuram dicitur inscribi, quando ea
quae inscribitur ejus in quam inscribitur latera unoquoque
suo angulo ab interiore parte contingit.
<pb n="1313D"/> </p>
<p>Figura vero figurae circumscribi perhibetur, quotiens
ea quae circumscribitur suis omnibus lateribus
omnes angulos ejus cui circumscribitur tangit.</p>
<p>
            <emph>EXPLICIUNT PROLEGOMENA. INCIPIUNT SCHEMATA.</emph>
          </p>
<p>Supra datam rectam lineam terminatam triangulum
aequilaterum constituere.
<pb n="1314A"/> </p>
<p>Ad datum punctum datae rectae lineae aequalem
rectam lineam collocare.
<pb n="1314B"/> </p>
<p>Duabus lineis rectis inaequalibus datis, a majore
minori aequam rectam lineam abscindere oportet.
<pb n="1314C"/> </p>
<p>Si duo triangula duo latera duobus lateribus habent
<pb n="1314D"/>
aequa, alterum alteri et angulum angulo aequum
eum qui sub aequalibus rectis lineis continetur, et
basim basi aequam habebunt, et triangulum triangulo
aequum erit, et reliqui anguli reliquis angulis erunt
aequales, alter alteri sub quibus aequalia latera subtenditur. </p>
<p>
            <pb n="1315A"/>Triangulorum isoscelium anguli, qui ad basim sunt,
aequi sibi invicem sunt.
<pb n="1315B"/> </p>
<p>Si trianguli duo anguli, aequi sibi invicem sint, et
quae aequalibus angulis subtenduntur latera sibi invicem
erunt aequalia. </p>
<p>
            <pb n="1315C"/>Super eamdem rectam lineam duabus eisdem rectis
lineis aliae duae rectae lineae aequales, altera alteri
nullo modo constituentur, ad aliud atque aliud
punctum ad easdem partes eosdem fines primis rectis
lineis possidentes.
<pb n="1315D"/> </p>
<p>Omnium duorum triangulorum quorum duo latera
unius duobus lateribus alterius fuerint aequalia, basisque
unius basi alteri aequalis, duos angulos aequis
lateribus contentos, aequales esse necesse est. </p>
<p>
            <pb n="1316A"/>Datam rectam lineam terminatam in duas aequales
dividere partes. </p>
<p>Data recta linea ab eo quod in ea est puncto, rectam
lineam secundum rectos angulos elevare.
<pb n="1316B"/> </p>
<p>Si duo triangul duo latera duobus lateribus aequa
possideant, alterum alteri, et basim basi habeant
aequam, et angulum angulo habebunt aequalem, qui
sub aequalibus rectis lineis continetur.
<pb n="1316C"/> </p>
<p>Supra datam rectam lineam infinitam ab dato puncto,
quod ei non inest, perpendicularem rectam lineam
ducere oportet.
<pb n="1316D"/> </p>
<p>Quaecunque super rectam lineam recta consistens
angulos fecerit, aut duos rectos faciet, aut duobus
rectis reddet aequales. </p>
<p>Si ad aliquam rectam lineam atque ad ejus punctum
duae rectae lineae non in eamdem partem ducantur,
<pb n="1317A"/>
et circum se angulos duobus rectis fecerint
aequos, in directum sibi eas lineas jacere necesse
est. </p>
<p>Si duae rectae lineae sese dividant, ad verticem angulos
sibi invicem facient aequos.
<pb n="1317B"/> </p>
<p>Omnium triangulorum uno latere producto, dexterior
angulus utrisque interioribus et ex adverso angulis
constitutis major existit.
<pb n="1317C"/> </p>
<p>Omnium triangulorum duo anguli duobus rectis angulis
sunt minores omnifariam sumpti.
<pb n="1317D"/> </p>
<p>Omnium triangulorum majus latus sub angulo majore
subtenditur. </p>
<p>
            <pb n="1318A"/>Omnium triangulorum major angulos sub latere
majore protenditur. </p>
<p>Omnium triangulorum duo latera caetero majora
sunt in omnem partem suscepta.
<pb n="1318B"/> </p>
<p>Si in uno quolibet trianguli latere a finibus lateris
duae rectae lineae interius constituantur angulum
facientes, quae constituuntur reliquis quidem trianguli
duobus lateribus minores erunt, majorem vero
angulum continebunt.
<pb n="1318C"/> </p>
<p>Ad datam rectam lineam, et datum in ea punctum,
dato rectilineo angulo aequalem, rectilineum angulum
collocare necesse est.
<pb n="1318D"/> </p>
<p>Si duo trianguli duos angulos duobus angulis habuerint
aequos alterum alteri, unumque latus uni lateri
sit aequale, aut quod aequis adjacet angulis, aut
quod sub uno aequalium subtenditur angulorum, et
reliqua latera reliquis lateribus habebunt aequa alteram
alteri, et reliquum angulum aequalem reliquo
angulo possidebunt.
<pb n="1319A"/> </p>
<p>Si in duas rectas lineas linea incidens recta alternatim
angulos fecerit aequos, rectas lineas alternas
esse necesse est.
<pb n="1319B"/> </p>
<p>Si in duas rectas lineas linea incidens recta exteriorem
angulum interiori, et ex adverso angulo constituto
reddat aequalem, aut interiores et ad easdem
partes angulos duobus rectis aequales faciat, rectas
lineas sibi alternas esse conveniet.
<pb n="1319C"/> </p>
<p>Per datum punctum datae rectae lineae alternam
rectam lineam designare necesse est. </p>
<p>Omnium triangulorum exterior angulus duobus
<pb n="1319D"/>
interius et ex adverso constitutis angulis est aequalis,
interiores vero trianguli tres anguli duobus rectis
angulis sunt aequales. </p>
<p>Quae aequas et alternas rectas lineas ad easdem
partes rectae lineae conjungunt, ipsae quoque alternae
sunt et aequales.
<pb n="1320A"/> </p>
<p>Eorum spatiorum, quae alterius alteribus continentur
quae parallelogramma nominantur, et ex adverso
latera atque anguli constituti sibi invicem aequales
sunt, ea quoque diametrus in duo aequa partitur.
<pb n="1320B"/> </p>
<p>Omnia parallelogramma quae in iisdem basibus et
in eisdem alternis lineis fuerint constituta, sibi invicem
probantur aequalia.
<pb n="1320C"/> </p>
<p>Omnia parallelogramma in basibus aequalibus et in
eisdem alternis lineis constituta aequalia ea necesse
est. </p>
<p>Aequa sibi sunt cuncta triangula quae in aequis
<pb n="1320D"/>
basibus et in eisdem alternis fuerint lineis constituta. </p>
<p>Aequa triangula, quae in eadem basi et in eadem
parte fuerint constituta, in eisdem quoque alternis
lineis esse pronuntianda sunt.
<pb n="1321A"/> </p>
<p>Aequa triangula in aequis atque in directum positis
basibus constituta, et in eisdem partibus, et in eisdem
quoque alternis esse necesse est.
<pb n="1321B"/> </p>
<p>Si parallelogrammum, triangulumque in eadem
basi atque in eisdem alternis lineis fuerint constituta,
parallelogrammum triangulo duplex esse conveniet.
<pb n="1321C"/> </p>
<p>Juxta datam rectam lineam dato triangulo in rectilineo
dato angulo parallelogrammum aequale praetendendum
est.
<pb n="1321D"/> </p>
<p>Dato rectilineo aequale parallelogrammum in dato
rectilineo angulo collocare oportet.
<pb n="1322A"/> </p>
<p>Omnis parallelogrammi spatii eorum quae circa
eamdem diametrum sunt, parallelogrammorum supplementa
aequa sibi invicem esse necesse est.
<pb n="1322B"/> </p>
<p>Quadratum ad datam rectam terminatam describendum
est.
<pb n="1322C"/> </p>
<p>In his triangulis in quibus unus rectus est angulus,
quae rectiangula nominamus, quadratum quod a latere
rectum angulum subtendente describitur, aequum
est his quadratis quae a continentibus rectum angulum
lateribus conscribuntur.
<pb n="1322D"/> </p>
<p>
            <pb n="1323A"/>Si ab uno trianguli latere quadratum quod describitur
aequum fuerit his quadratis, quae ab reliquis
duobus lateribus describuntur, rectus est angulus,
qui sub duobus reliquis lateribus continetur.
<pb n="1323B"/> </p>
<p>
            <emph>EX SECUNDO LIBRO EUCLIDIS MEGARENSIS.</emph>
          </p>
<p>Si sunt duae rectae lineae, quarum una quidem est
indivisa, altera vero quotlibet divisionibus secta,
quod sub duabus rectis lineis rectiangulum continetur,
aequum erit his, quae sub ea quae indivisa est.
Et unaquaque divisione rectiangula continetur.
<pb n="1323C"/> </p>
<p>Si recta linea secetur, quod sub tota et una portione
rectiangulum continetur, aequum est ei quod
sub utraque portione rectiangulum clauditur, et ei
quadrato quod ad praedictam portionem describitur. </p>
<p>Si recta linea secetur, ut libet quod scribitur a
tota, quadratum aequum est his quae describuntur
<pb n="1323D"/>
ab unaquaque portione quadratis, et eidem bis rectiangulo
quod sub eisdem est portionibus convenit. </p>
<p>Si recta linea per aequalia ac per inaequalia secetur,
quod sub inaequalibus totius sectionibus rectiangulum
continetur, cum eo quadrato quod ab ea describitur
<pb n="1324A"/>
quae inter utrasque est sectiones, aequum
est ei quadrato quod describitur ab dimidia. </p>
<p>Si recta linea per aequalia ac per inaequalia secetur,
quadrata quae ab inaequalibus totius portionibus describuntur,
dupla sunt his quadratis quae fiunt ab dimidia,
et ab ea quae inter utrasque est sectiones.
<pb n="1324B"/> </p>
<p>Si recta linea per aequalia dividatur, alia vero ei
indirectum linea recta jungatur, quod sub tota cum
adjecta, et ea quae adjecta est, rectiangulum continetur,
cum eo quod describitur a dimidia quadrato
aequum est, ei quadrato quod describitur ab ea quae
constat ex adjecta atque dimidia.
<pb n="1324C"/> </p>
<p>Si recta linea per aequalia secetur, eique in directum
quaedam linea recta jungatur, quadratum quod
describitur a tota cum ea quae adjecta est, et quadratum
quod describitur ab ea quae adjecta est.
<pb n="1324D"/> </p>
<p>Utraque quadrata pariter accepta, quadrato quod
describitur a dimidia, ac eo quadrato quod ab ea
describitur, quae ex dimidia adjectaque consistit,
utrisque quadratis pariter acceptis dupla esse necesse
est.
<pb n="1325A"/> </p>
<p>Datam rectam lineam sic secare convenit, ut quod
sub tota, et una portione rectiangulum continetur,
aequum sit ei quod fit ex reliqua sectione quadratum.
<pb n="1325B"/> </p>
<p>In hac trianguli figura, quae obtusum habet angulum,
tanto amplius ea quae obtusos obtendunt angulos
<pb n="1325C"/>
latera possunt, quam ea quae obtusum obtinent
angulum, quantum est, quod continetur bis sub uno
eorum quae circa obtusum angulum sunt, in quod
protractum perpendicularis cadit, atque ea quae ad
obtusum angulum a perpendiculari extra deprehenditur. </p>
<p>Dato rectilineo aequum necesse est collocare quadratum.
<pb n="1325D"/> </p>
<p>
            <emph>EX TERTIO LIBRO EUCLIDIS MEGARENSIS.</emph>
          </p>
<p>Si in circulo per centrum linea quaedam dirigatus,
ac quamdam lineam rectam non in centro positam
in duas aequas partes secet, per rectos eam angulos
secat. Et si per rectos eam angulos secat, in duas
eam aequas dividet partes.
<pb n="1326A"/> </p>
<p>
            <pb n="1326B"/>In aequis circulis, qui in circumferentiis aequalibus
anguli consistunt, sibi invicem sunt aequales, seu ad
centra sive ad circumferentias constituantur. </p>
<p>Datam circumferentiam in duo aequa dividere potis
est.
<pb n="1326C"/> </p>
<p>In circulo quidem angulus qui in semicirculo est,
rectus existit; qui vero in majore portione est angulus,
minor est recto. Qui autem in minore portione
est angulus, major est recto, et majoris quidem portionis
angulus, recto major existit, minoris vero angulus
recto minor.
<pb n="1326D"/> </p>
<p>
            <pb n="1327A"/>Si circulum linea recta contingat, a contactu vero
in circumferentia quaedam circulum secans, linea
recta ducatur, quoscunque angulos facit, duo anguli
qui sunt in alternis circuli portionibus, sunt aequales.</p>
<p>Ex hoc igitur manifestum est, quoniam si a puncto
circuli duae lineae rectae sese contingant, et sibi invicem
sint aequales, super datas rectas lineas circuli
describere partes convenit.</p>
<p>
            <emph>EX QUARTO LIBRO EUCLIDIS MEGARENSIS.</emph>
          </p>
<p>Intra datum circulum datae rectae lineae, quae diametro
minime major existat, aequam rectam lineam
coaptare oportet.
<pb n="1327B"/> </p>
<p>Intra datum circulum, dato triangulo aequorum
angulorum, triangulum collocare convenit. </p>
<p>
            <pb n="1327C"/>Circa datum circulum, dato triangulo aequalium
angulorum, triangulum designandum est. </p>
<p>Intra datum triangulum circulum designare necesse </p>
<p>
            <pb n="1328A"/>Intra datum circulum quadratum aliquod describere
utile est. </p>
<p>
            <pb n="1328B"/>Intra propositum quadratum circulum designare
<pb n="1328C"/> </p>
<p>Circa datum circulum quinquangulum aequilaterum,
et aequiangulum designare geometrae praecipiunt. </p>
<p>Intra datum circulum quinquangulum, quod est
aequilaterum atque aequiangulum, designare non disconvenit.
<pb n="1329A"/> </p>
<p>Nam omnia quaecunque sunt numerorum ratione
sua constant. Et proportionabiliter alii ex aliis constituuntur
circumferentiae aequalitate multiplicationibus
suis quidem excedentes, atque alternatim proportionibus
<pb n="1329B"/>
suis terminum facientes.
</p>
        </div2>
<div2>
          <head> <hi>De figuris geometricis.</hi> </head>
<p>Supra positarum igitur speculationibus figurarum
ab Euclide succincte obscureque prolatis, et a nobis
verbum videlicet de verbo exprimentibus strictim
translatis, quaedam iteranda repetendaque, ut animus
lectoris non obscuritate deterreatur, sed a nobis potius
alicujus exempli luce infusa delectetur, videntur.
Sunt enim a nobis quaedam huic operi inserenda,
huic arti valde necessaria, et supradictis respondentia,
et subsequentibus convenientia, ad quae intelligenda
quicunque in nostrorum arithmeticorum theorematibus
instructus accesserit, expeditiori intelligentia
ducitur.</p>
<p>Supradictum igitur est, supra datam rectam lineam
<pb n="1329C"/>
terminatam triangulum aequilaterum constituere
oportere, sed nimis involute, qua de re hujus exempli
notam subjecimus. Sit data recta linea terminata
A B, oportet igitur super eam quae est A B triangulum
aequilaterum constituere, et centro quidem A,
spatio vero A B, circulus scribatur B C E D. Et rursus
centro B, spatio autem A B, circulus scribatur
A C F D, et ab eo puncto quod est G, quo se circuli
dividunt, ad ea puncta quae sunt A B, adjungantur.
Rectae lineae C A, C B. Quoniam igitur A punctum
centrum est, B C E D circuli, aequa est A B ei quae
est A C. Rursus, quoniam B punctum est centrum,
A C F D circuli aequa est B A ei quae est B C. Sed et
A B ei quae est C A aequa esse monstrata est et A C.
<pb n="1329D"/>
Igitur ei quae est B C erit aequalis. Tres igitur quae
sunt C A, A B, B C, quae sibi invicem sunt, aequilaterum
igitur est C A B triangulum. Et constitutum est
supra datam rectam lineam terminatam eam quae est
A B quod oportebat facere. </p>
<p>
            <pb n="1330A"/>In superioribus vero dictum est ad datum punctum
datae rectae lineae aequalem rectam lineam collocare
oportere. Sed hujus artis expertibus obscure difficulterque.
Sed nos animum lectoris quasi introducendo
oblectantes hujus subsequentis figurae explanationem
positis litterarum linearumque notulis patefacimus.
Sit quidem datum punctum A, data vero recta linea
B C, oportet igitur ad punctum A rectae, lineae B C
aequam rectam lineam collocare; adjungatur enim ab
A puncto ad B punctum recta linea ea quae est A B,
et constituatur super A B rectam lineam, triangulum
aequilaterum quod est D A B, et ejiciantur in rectum
D A, D B, rectae lineae, ad A G et B M, et centro quidem
B, spatio autem B C, circulus describatur C F E,
et rursus centro quidem D, spatio autem D F, circulus
describatur F K L. Quoniam igitur B punctum
<pb n="1330B"/>
centrum est, C F E circuli, aequa est C B ei quae est
B F. Rursus quoniam D punctum centrum est, F L K
circuli, aequa est D L ei quae est D F. Quarum aequa
est D A ei quae est D B, aequilaterum enim triangulum
est id quod est D A B. Reliqua igitur A L reliquae
B F existit aequalis. Sed et B F ei quae est B C
aequa esse monstrata est. Et B C ei quae est A L erit
aequalis. Ad datum igitur punctum id quod est A datae
rectae lineae ei quae est B C, aequa locata est ea quae
est A L, quod oportebat facere ut subjecta descriptio
monet.
<pb n="1330C"/> </p>
<p>Tertio igitur loco superius ab Euclide prolatum est
duabus rectis lineis in aequalibus propositis a majore
minori aequam rectam lineam abscindere convenire,
sed nimis strictim, et ob id confuse involuteque. Nos
vero ut animus lectoris ad enodatioris intelligentiae
accessum, quasi quibusdam gradibus ducatur, hujus
descriptionem formulae subjecimus. Sint datae duae
rectae lineae.</p>
<p>
            <pb n="1331A"/>Inaequales A B C D, et sit major A B, oportet igitur
a majore A B minori C D aequam lineam abscindere;
collocetur enim ad A punctum ei quae est
C D aequa ea quae est A E. Et centro A, spatio
vero A E, circulus describatur E G F, quoniam igitur
A punctum centrum est E G F circuli, aequa est
A E ei quae est A G. Sed et C D ei quae est A E erat
aequalis, et C D ei quae est A G erit aequalis. Duabus
igitur datis rectis lineis inaequalibus eis quae sunt
A B, C D, a majore quae est A B, minori quae est C D,
aequalis abcisa est ea quae est A G, quod oportebat
facere.
<pb n="1331B"/> </p>
<p>His etiam compendiosis, et tamen hujus artis rudibus
pernecessariis introductionibus lector initiatus,
si in aliquibus superius propositis vacillando
abhorreat, per se similes figurarum descriptiones sine
omnis impedimenti reclamatione adinvenire potest
et componere.</p>
<p>Sed jam opus est ad geometricalis mensae traditionem
ab Archita non sordido hujus disciplinae auctore
Latino accommodatam venire, si prius praemisero,
quod sint genera angulorum, et linaearum, et
pauca dixero de summitatibus et extremitatibus.</p>
<p>
            <pb n="1331D"/>Rationabilium ergo angulorum genera sunt tria,
hoc est rectum, hebes, acutum, et habens species
novem: tres rectarum linearum, tres autem rectarum
et circumferentium, et tres hebetis et circumferentium.</p>
<p>Rectus angulus est orthigrammos, id est rectis lineis
comprehensus, Latine normalis appellatus. Quotiens
vero recta linea super rectam lineam stans,
pares angulos fecerit, et linea perpendicularis juncta
fuerit, efficiet rectiangulum triangulum.</p>
<p>Hebes angulus est plus normalis, hoc est rectianguli
positionem excedens, quia et si triangulus secundum
hanc positionem constitutus fuerit, perpendicularis
extra finitimas lineas habebitur.</p>
<p>
            <pb n="1332A"/>Acutus autem angulus est compressior recto, qui
si a recta linea quae sedis loco fuerit rectam lineam
secundum suam inclinationem emiserit, similique
cohibitione rectam lineam in occursum exceperit, efficiet
triangulum qui perpendicularem intra tres lineas
habebit.
<pb n="1332B"/> </p>
<p>Linearum vero genera sunt tria, rectum, circumferens,
flexuosum.</p>
<p>Recta linea itaque est quae aequaliter in suis signis
posita est, quae aequaliter in planitie posita non concurrit.
Circumferens vero linea est cujus signa ex utraque
parte curvata, et a se invicem distantia non concurrunt,
quae signa si convenerint, circulus non circumferens
linea debet appellari. Flexuosa autem
linea est, multiformis velut arborum aut fluminum,
caeterorum signorum, in quorum similitudine et arcisiniorum
agrorum finitur extremitas, et multorum
quae similiter in aequa linea sunt formata naturaliter.</p>
<p>
            <pb n="1332C"/>Summitatum igitur genera sunt duo, summitas et
plana summitas. Summitas est secundum geometricam
appellationem quae longitudine latitudineque
protenditur. </p>
<p>
            <pb n="1332D"/>Summitatis autem fines lineae sunt.</p>
<p>Plana vero summitas est quae aequaliter rectis lineis
undique versum finitur.</p>
<p>Omnium autem summitatum in vintiundo duae
sunt observationes, enormis et liquis.</p>
<p>Enormis vero est, quae per omne latus rectis lineis
continetur.</p>
<p>Liquis autem est quae minuendi laboris causa, et
salva rectorum angulorum ratione, secundum ipsas
extremitates subtenditur.</p>
<p>Extremitatum quippe genera sunt duo, unum quod
pro rigore, et alterum quod servatur pro flexuoso.
Rigor est quidquid inter duo signa veluti in modum
lineae directum prospicitur.</p>
<p>
            <pb n="1333A"/>Flexuosum vero est quidquid secundum naturam
locorum curvatur. Nam quod in agro a messore operis
causa ad finem directum fuerit, rigor appellatur,
quidquid ad horum imitationem in forma scribitur,
linea appellatur.</p>
<p>Bini rigores sunt, quando singulis spatiis intervenientibus
tendunt, ut itinera plerumque pergunt.</p>
<p>Nosse autem hujus artis despicientem, quid sint
digiti, quid articuli, quid compositi, quid incompositi
numeri, quid multiplicatores, quidve divisores,
ad hujus formae speculationem, quam sumus tradituri,
oportet.</p>
<p>Digitos vero quoscunque infra primum limitem, id
est omnes quos ab unitate usque ad denariam summam
<pb n="1333B"/>
numeramus, veteres appellare consueverunt:
1 2 3 4 5 6 7 8 9.</p>
<p>Articuli autem omnes deceno in ordine positi et in
infinitum progressi nuncupantur compositi, quippe
numeri sunt omnes a primo limite, id est a decem
usque ad secundum limitem, id est 20, caeterique
sese in ordine sequentes exceptis limitibus. Incompositi
autem digiti omnes annumeratis et omnibus limitibus.</p>
<p>Multiplicatores igitur numeri mutua in semet replicatione
volvuntur, id est interdum major minoris,
interdum autem minor majoris multiplicator existit.
Interdum vero numerus in se excrescens multiplicationis
<pb n="1333C"/>
augmenta suscipit. Divisores autem majorum
semper minores constituuntur numeri.
</p>
        </div2>
<div2>
          <head> <hi>De ratione abaci.</hi> </head>
<p>Priscae igitur prudentiae viri Pythagoricum dogma
secuti, Platonicaeque auctoritatis investigatores speculatoresque
curiosi, totum philosophiae culmen innumerorum
vi constituerunt. Quis enim musicarum
modulamina symphoniarum numerorum expertia
censendo pernoscat? Quis ipsius firmamenti siderea
corpora stellis compacta naturae numerorum ignarus
deprehendat, ortusque signorum et occasus colligat?</p>
<p>De arithmetica vero geometrica quid attinet dicere,
cum si vis numerorum pereat, nec in nominando
<pb n="1333D"/>
appareat, de qua quia in arithmeticis et in musicis
sat dictum est, ad dicenda revertamur.</p>
<p>Pythagorici vero ne in multiplicationibus et partitionibus
et in podismis aliquando fallerentur, ut in
omnibus erant ingeniosissimi et subtilissimi, descripserunt
sibi quamdam formulam quam ob honorem
sui praeceptoris mensam Pythagoream nominabant,
quia hoc quod depinxerant magistro praemonstrante
cognoverant, a posterioribus appellabatur Abacus,
ut quod alta mente conceperant, melius si quasi videndo
ostenderent in notitiam omnium transfundere
possent, eamque subterius habita sat mira descriptione
formabant.
<pb n="1334A"/> </p>
<p>Superius vero digestae descriptionis formula hoc
modo utebantur. Habebant enim diversae formatos
apices vel characteres. Quidam enim hujuscemodi
apicum notas sibi conscripserant, ut haec notula responderet
unitati 1. Ista ut binario 2. Tertia vero
tribus 3. Quarta autem quaternario 4. Haec autem
quinque ascriberetur 5. Ista vero senario 6. Septima
autem septenario conveniret 7. Haec vero octonario 8.
Ista vero novenario jungerentur 9. Quidam vero in
hujus formae depictione ceu litteras alphabeti assumebant
sibi hoc pacto, ut littera quae esset prima
unitati, secunda binario, tertia ternario, caeteraeque
in ordine naturali numero insignitas et inscriptas
<pb n="1334C"/>
tantum modo sortiti sunt. Hos etenim apices, ita varie
ceu pulverem dispergere in multiplicando et in
dividendo consuerunt, ut si sub unitate naturalis
numeri ordinem jam dictos characteres adjungendo
locarent, non alii quam digiti nascerentur. Primum
autem numerum, id est binarium, unitas enim (ut in
arithmeticis est dictum) numerus non est, sed fons
et origo numerorum 10, inscripta ponentes 20, et
ternarium 30, et quaternarium 40, caeterosque in
ordine sese sequentes proprias secundum denominationes
assignare constituerunt. Sub linea vero centeno
insignita numero eosdem apices ponentes binarium
200, ternarium 300, quaternarium 400. Caeterosque
certis denominationibus respondere decreverunt.
In sequentibus vero paginularum lineis idem
<pb n="1334D"/>
facientes nullo erroris nubilo obtenebrantur.</p>
<p>Scire autem oportet et diligenti examinatione discutere
in multiplicando et partiendo cui paginulae
digiti et cui articuli sint adjungendi. Nam singularis
multiplicator decem digitos in decenis, articulos in
centenis. Idem vero singularis multiplicator centum
digitos in centenis, articulos in millenis. Et multiplicator
milleni, digitos in millenis, et articulos in decenis
millenis, et multiplicator centeni milleni, digitos
in centenis millenis, articulos autem in millenis
millibus habebunt. Decenus autem, suimetipsius
multiplicator digitos in pagina C inscripta, articulos
in millenis, et multiplicator centum, digitos in millenis,
et articulos in decenis, et multiplicator milleni,
<pb n="1335A"/>
digitos in decenis et articulos in centenis, et multiplicator
centeni milleni, millia habebunt. Centenus
vero, aeque suimetipsius multiplicator, digitos in decenis
et articulos in centenis et millenis. Multipliplicans
digitos in centenis et articulos in decenis
centenis, et centenum millenum multiplicans digitos
in decenis millenis * <foreign xml:lang="greek">ῖ</foreign> et articulos in centenis millenis
* <foreign xml:lang="greek">ῖ</foreign> et decenum millenum multiplicans digitos in
millenis * <foreign xml:lang="greek">ῖ</foreign> et articulos in decenis millenis * <foreign xml:lang="greek">ῖ</foreign> subtendent.
Millenus itidem seipsum multiplicans, digitos
in decenis et articulos in centenis. Et centeni
milleni multiplicator, digitos in centenis millenis * <foreign xml:lang="greek">ῖ</foreign>
et articulos in millenis * <foreign xml:lang="greek">ῖ</foreign> et decenum millenum excrescere
faciens digitos in decies mille millia, et
articulos in centenis millenis * <foreign xml:lang="greek">ῖ</foreign> habere dinoscetur?
<pb n="1335B"/>
Decenus autem millenus multiplicator centum milleni,
digitos in millies mille millia, et articulos in decenis
millenis itidem, seque ipsum adaugens, digitos
in centenis millenis et articulos in mille millenis
habere deprehendetur. Centenus autem millenus seipsum
multiplicans, digitos in decenis millenis et
articulos in centenis millenis itidem supponit.</p>
</div2>
<div2>
          <head> <hi>De divisionibus rubrica.</hi> </head>
<p>Divisiones igitur, quantalibet jam experte lectoris
animus introductus, facile valet dinoscere, breviter
etenim de his et summotenus dicturi, si quae obscura
intervenerint, diligenti lectorum exercitio ad
investiganda committimus. Si decenus per se, vel
<pb n="1336A"/>
centenus per se, vel ulteriores per semetipsos dividendi
proponantur, minores a majoribus quoad
usque dividantur, sunt subtrahendi, singularem autem
divisorem decem et centeni, aut milleni, aut
ulteriorum, vel decenum divisorem se sequentum
sumpta differentia eos dividere oportet. Compositus
autem decenus cum singulari per secundas vel tertias.
Et deinceps secundum denominationem partium,
decenum vel simplicem, vel compositum divisurus
est. Centenum vero millenum, vel ulteriores
per decenum compositum, si diligens investigator
accesserit, sumpta differentia et primis articulis dividendo,
vel secundatis appositis, auctis autem dividendo
suppositis, dividi posse pernoscet. Centenus
autem M singulis compositus, centenum vel millenum
<pb n="1336B"/>
hoc pacto dividere cognoscitur. Sumpto igitur uno
dividendorum, quod residuum fuerit, divisori est
coaequandum, et quod superabundaverit, sepositis
reservandum. Singularis autem vel, ut alii volunt,
munitum per coaequationem majorum est multiplicandum,
et digitis quidem perfecta differentia supponenda,
articularis autem imperfecta est praeponenda,
et prius semoto integra adjungenda. Et haec differentia
et si forte aliquis seclusus sit significavit,
quod residuum fit ex dividendis. Haec vero brevi introductione
praelibantes, si qua obscure sunt dicta,
ne taedio forent praetermissa, diligentis exercitio lectoris
committimus, terminum hujus libri facientes,
et quasi ad ulteriora sequentium nos convertentes.</p>
</div2>
</div1>
<div1>
        <head>LIBER SECUNDUS.</head>
<p>
          <pb n="1335C"/>Superioris vero tractatu voluminis omnia geometricae
artis theoremata, quamvis succincte tamen
sunt dicta. Sed podismorum notitiam hic liber quasi
quaestionarius et omnium podismal um quaestionum
scrupolositates incunctanter absolvet enodando, veteres
etenim agrimensores omnem mensurae quadraturam
dimidio longiorem latioremve facere consueverunt.
Et quod in latitudine longius fuerit, scamnum,
et quod in longitudine longius appellare voluerunt
ut subjecta docet formula.
 </p>

<div2>
          <head> <hi>De mensuris rubrica.</hi> </head>
<p>Prisci igitur podismatici cautissimi dispectores
<pb n="1335D"/>
duodecim mensurarum genera constituerunt, quibus
cum vellent, formarum, agrorumque emetirentur
areas. Quorum haec sunt nomina miliarium, stadium,
actus, decempeda, quae eadem et pertica passus, gradus,
cubitus, pes, semipes, palmus, uncia, digitus.
Miliarium vero 5 milia pedum protensiones habere
sancitum est. Stadium autem 25 pedes habere constat.
Actus trifariam dividitur, in minimum, in quadratum,
in duplicatum. Actus minimus quatuor tantum
pedibus in latitudine, et 120 pedibus in longitudine
<pb n="1336C"/>
protenditur. Actus vero quadratus ex omni
latere 120 pedibus concluditur. Actus autem duplicatus
240 pedes explicat; decempeda pedes decem
colligit; passus 5; gradus 2 et dimid. Cubitus 1 et
dimid. pedes habere dinoscitur. Pes autem palmos
habet quatuor, semipes 2, palmus vero quatuor digitorum
protensione completur. De unciali vero et digitali
mensura melius, cum de uncialibus et notis et
nominibus in sequentibus disputaverimus, dicemus.
Enodatiusque cum dempnentorum minutorumque
subtilitatibus promiserimus, eloquemur, nunc ad sequentis
tractatus enarrationem redire nos convenit,
si prius quid pes porrectus, quid contractus, quidque
sit quadratus demonstraverimus. Pes autem porrectus
dicitur ubi tantum pedalis mensura in longo
<pb n="1336D"/>
pernoscitur. Contractus autem pes ille dijudicatur,
in quo longitudo latitudoque consideratur. Quadratus
vero pes habetur, ubi trinae dimensionis consideratio
inaequalitate censetur, sed jam tempus est ad id
quod instituimus accedere.</p>
</div2>
<div2>
          <head> <hi>De mensura et tribus dimensionibus rubrica.</hi> </head>
<p>Quamvis etiam in superioris libri principio quid
mensura designaremus, libet tamen specialiter hujus
artis speculatoribus satisfaciendo secundum Julium
<pb n="1337A"/>
Frontinum geometricae artis inspectorem providissimum
quid sit mensura definire.</p>
<p>Mensura quippe est complurium, et inter se aequalium
intervallorum longitudo finita, geometricae autem
artis mensuralis speculatio, trinae dimensionis, id est
longitudinis, latitudinis, crassitudinis, consideratione
colligitur. Et ut enucleatius resolvatur, recto, plano
solidoque dinoscitur. Rectum est quod longitudine
solum mensurando censetur, ut lineae porticus, stadia
milliaria, fluminum latitudines, et alia quamplura
longa protensione directa, ut lineae infra depictae
descriptio notat. </p>
<p>Planum est quod a Graecis dicitur epipedon, a
<pb n="1337B"/>
nobis autem contracti pedes, quod per longitudinem
latitudinemque consideratur, ut agrorum planities,
et aedificiorum areae absque tectoriis operibus et laquearibus
ac tabulatis et his similibus, ut subjecta
formula docet. </p>
<p>Solidum etiam est quod Graeci stereon vocant, nos
autem quadratos pedes, quod et longitudinem et latitudinem
crassitudinemque habere comprobatur.
Ut aedificiorum, pilarum, pyramidumque, nec non
etiam macerie lapidum, aliaque multa ut subjectae
notant formulae.
 
</p>
        </div2>
<div2>
          <head> <hi>De podismis rubrica.</hi> </head>
<p>Sed jam tempus est podismalium notitiam quaestionum,
ut promisimus, narrando attingere, et de
investiganda pedaturae speculatione protinus dicere.
De trigonis vero, qui sic ut ternarius naturaliter praecedit
quaternarium, ita sunt praeponendi tetragonis,
et pentagonis, caeterisque imprimis dicendum esse
<pb n="1337D"/>
censeo.</p>
</div2>
<div2>
          <head> <hi>De trigonis rubrica.</hi> </head>
<p>Sunt autem trigonorum genera principalia sex,
isopleurum, isosceles, scalenum, orthogonium, amblygonium,
oxygonium, quorum omnium in sequentibus
formas et pedaturas explanabimus.</p>
</div2>
<div2>
          <head> <hi>De isopleuro rubrica.</hi> </head>
<p>Trigonus igitur isopleurus, qui praecedentis libri
pene principio aequilaterus triangulus dictus est, paria
latera habere comprobatur. Ponatur ergo isopleurus
in singulis habens lateribus pedes 30, hujus
embadum, id est area, tali modo est investiganda.
Summa etenim unius lateris per se multiplicata 900
numerum complet; ex iis si quingenta et 10 subtrahantur,
<pb n="1338A"/>
relinquuntur 390, tot pedes hujus trigoni
isopleuri embadum colligit. Nam cathetum pedibus
26 constat protendi. Qui si per unius lateris dimidium,
id est per 15, multiplicati excreverint, embadum
complent; aut si unius lateris pars tertia, per
ternarium, et denarium, augebitur, 300 nascentur;
si vero summam lateris unius per eumdem ternarium
multiplicabunt, nonaginta reddent, qui superioribus
300 juncti 390 facient, id est aream supradicti
trigoni: sit autem praedictorum infra facta
depictio.
<pb n="1338B"/> </p>
<p>Ne autem lector in hujusmodi investigationibus
aliquo erroris et inscitiae nubilo praepediatur. Ejusdem
igitur trigoni isopleuri, id est paribus lateribus
solidi manifestationis exemplar subjiciemus, esto age
isopleurus cujus latera singula 28 pedes colligant.
Quorum si unum per se augmentatum excreverit 784
<pb n="1338C"/>
summa consurget. Cui si unius lateris numerum aggregaveris
812 nascentur, horum suprascripta medietate
aream supradicti isopleuri pernotabis, ut
subjectae descriptionis formula docet. </p>
<p>Hujus autem jam saepe dicti trigoni, ut lateris
uniuscujusque mensuram inquisitus quis investigare
valeat, et dicere, apertissimum dabimus rationis experimentum.
Proponatur itaque si aream 406 pedibus
<pb n="1338D"/>
protendi constituerit, quot pedum planitudines
latus unumquodque colligere pernoscatur. Ducatur
ergo suprascripta area octies, et in 3248 numerum
consurgit; huic si unum addatur, fiunt 3249; hujus
summae latus si sumpsero, erit quinquaginta 7. Cui
si unitas subducta fuerint 56 relinquuntur. Quorum
si medium adinvestigavero 28 fiunt. Tot itaque latus
quodque isopleuri pedibus protenditur.</p>
<p>Isosceles autem, qui ab Euclide geometricae peritissimo,
duo tantum latera habens aequalia, est determinatus,
secundus in ordine trigonorum constituitur.
Cujus si latera bina imparibus numeris, scilicet
25, protendantur, pedibus quatuordecim pedalia
spatia basis habere pernotatur. Restat igitur ut quot
<pb n="1339A"/>
pedes arealis cathecus colligat requiramus. Si enim
medietas basis, hoc est 7, per se multiplicetur, 49
nascentur. Mensuram autem unius lateris, si per se,
id est 25, multiplicaveris, 625 reddes, ex quibus si
49 seposueris, 576 relinquuntur. Quorum si latus
acceperis, 24 erunt, tot pedibus cathecum hujus trigoni
constat protendi. Area autem quot pedes habeat,
sic est faciendum ut inveniatur. Medietas rursum
basis sumenda est, id est 7; quos 7 si per cathecum,
id est per 24 multiplices, 168 efficies, tot pedum est
supradicti trigoni area.

<pb n="1339B"/> 
</p>
        </div2>
<div2>
          <head> <hi>De scaleno rubrica.</hi> </head>
<p>Scalenus igitur ab Euclide tria habens latera inaequalia
determinatus est. Sed nos numero ejus figurae
aperta dabimus exemplaria, proponatur ita scalenon
trigonus, qui a Latinis cuneus appellatur, cujus minoris
lateris declive 15 pedes colligat, basis autem
25 pedalia pernotetur habere lineamenta. Quot vero
pedibus hujus trigoni cathecus, et embadum protendatur,
restat ut quaeratur. Ducatur ergo minoris lateris
summa multiplicando in se, fiunt 225. Item
basis si per se multiplicetur, 625 excrescunt, quibus
in unum compactis 850 nascentur. Hanc igitur se
<pb n="1339C"/>
movendo seclusam majoris lateris summam in se
multiplicari condecet, quae multiplicatio 400 numerum
adducit. Quem videlicet 400 numerum si de
prius seposita summa, scilicet de 850, abstuleris,
450 relinquuntur. Horum si medium sumpseris, 225
explicabis; quibus si summa basis vel 25 mataps
auferatur, novenarius erit, tot pedibus hujus trigoni
continetur praecisura, vel ejectura minor. Restat ut
cathecus quot habeat pedes requiratur. Multiplicetur
ergo minus latus per se sicut supra, 25 prodeunt.
Rursus et augmentata minoris praecisurae per se summula,
81 producit; hos si aufers ex in se ducto latere,
144 supersunt. Quorum duodenarius esse dinoscitur
latus, tot pedes hujus trigoni cathecus colligere
perhibetur. Areae vero podismus tali modo reperitur.
<pb n="1339D"/>
Metiatur ergo cathecus basim vel 12, 25, 300 consurgent.
Quorum medietate saepe dicti trigoni scaleni
embadum podismatur, ut in subjecta figura
notatur.
 </p>
</div2>
<div2>
          <head> <hi>De orthogonio rubrica.</hi> </head>
<p>Quarto nimirum loco trigonius orthogonius ab Euclide
inseritur, et unum rectum habens angulum consignatur,
<pb n="1340A"/>
inaequalia continens latera, quem nos ipso auditu
difficiliorem caeteris, obscurioremque esse arbitramur.
Et ideo prolixiorem in ejus explanatione moram faciemus.
Esto modo trigonus orthogonius, cujus cathecus
pari numero insignitus, vel 8 pedibus mensuratus
protenditur. Cujus si latera ignorantur, hoc modo
investigari ab Archita praecipiuntur. Sumatur ergo
supradicti catheci medietas, id est 4, et per se multiplicetur,
et 16 excrescent. Quibus si unitas subtrahatur,
15 apparent. Tot pedum hujus trigoni basis
esse cognoscitur. Praedictae autem per medietatem
cathecis summae adauctae, si unum addatur, erunt
pedes hypotemisae 17. Per eamdem item summam,
id est per 16, embadum est inveniendum; ducatur
ergo hujus summae medius per cathecum, et 64 consurgent,
<pb n="1340B"/>
qui areae complent supputationem, quod patenter
in subjecta forma declaratur.
 </p>
</div2>
<div2>
          <head> <hi>De eodem rubrica.</hi> </head>
<p>Conemur itaque hujus orthogoni apertam et ratam
et per paris et imparis numeri quantitatem instituere
descriptionem. Ascribatur ergo imprimis par numerus
catheco, id est 6, cujus medietate in se augmentata,
9 proveniunt. Cui si secundum nostri praecepti
normulam superius designatam unum auferatur,
<pb n="1340C"/>
octonarius erit basis hujus trigoni cujus medietas,
scilicet quaternarius per cathecum multiplicata, secundum
quod supradictum est, aream complet, per
cathecum et basis est hypothemisae pedaturam sine
ullius reclamatione inquisitus, dicere facillimum et
apertum nostrae auctoritatis exemplum dabimus;
multiplicetur etenim per suam quantitatem medietas
hujus trigoni catheci, et summae quae ex hac multiplicatione
provenerit, unitas aggregetur, erit hypothemisae
pedatura; eidem autem si auferatur unum,
erit basis. Sitque hujus rei haec facta descriptio.
<pb n="1340D"/> </p>
<p>Instituamus ergo hujus trigonii orthogonii per imparem
numerum probabilem explanationem. Adnotetur
cathecus impari numero, id est 3; quem si in
se duxeris, 9 explicabis, quibus unitate subducta
octo supersunt, quorum medium si sumatur, basis
orthogonii hujus pedatura fore comprobatur. </p>
<p>
            <pb n="1341A"/>Huic vero basi vel medietati, vel 4 si unum aggregaveris
hypothemisam trigoni comprobabis, embadum,
ut supra dictum est, reperiatur, id est cathecus
per medietatem hujus basis excrescat, ut infra cernitur
pictura.</p>
<p>Ne autem hujus disciplinae curiosum indagatorem
aliqua fallat obscuritas, de hoc eodem orthogonio
iterato disputare non piget. Est enim alia inveniendi
cathecum et basim et hypothemisam ratio. Ponatur
ergo cathecus 5 pedibus protensus, quem si multiplices
per sui quantitatem, 25 notabis, basis autem
12 habens pedes inscribatur, quae si sicut cathecus
in se concreverit, 144 nascentur.</p>
<p>Illae summae, id est 25 et 144 copulatae 169 restituent.
Horum latus 13 esse manifestum, id est hypothemisam
<pb n="1341B"/>
supradicti trigoni. Denique si hypothemisam
per se augendo duxeris, par supra copulatae
quantitati, id est 169 reddes. De quibus si cathecum
in se ductum subduxeris, 144 residui sunt, quorum
latus id est 12, basim restituit. Ex hypothemisa vero
per se multiplicata, si quis basim in se ductam, hoc
est ex 169 144 subtraxerit, non plus quam 25 remanent.
Horum latus, id est 5, cathecum constituit,
aream autem basis medietas et cathecus commultiplicati
metiuntur.</p>
<p>Item per cathecum basis edicere pedaturam in hoc
trigono condecet. Sit modo supra cathecus 5, hic
vero in se ductus 25 constituit. Huic si assem abstulero,
24 progredientur, quorum medium basim efficit.
Rursus autem si basis quantitati eamdem adjecero
<pb n="1341C"/>
unitatem, hypothemisam explicabo; si autem per
cathecum basis multiplicetur 60, progreditur summa.
Horum medietas embadon complet.
 
</p>
        </div2>
<div2>
          <head> <hi>Item de eodem rubrica.</hi> </head>
<p>Aliam insuper hanc vestigia gradienti normam
hujus trigoni objiciendo proponere curamus, quatenus
hanc caute indagantes cautissima ad id ad quod
desiderant accedere, iteritatis linea absque dubio
perducat; proponatur igitur ejusdem orthogonii descriptio
<pb n="1341D"/>
iisdem quantitatibus, quibus est circumsignata,
scilicet cathecus 8, hypothemisa 17, basis
autem 15 pedibus designetur. Hunc vero qua ratione
per hypothemisae podismum catheci, et basis summa
pedalis reperiri valeat, demonstrare studeamus: multiplicemus
ergo summam hypothemisae per se, et
289 numerus redundat. Cui si quater embalidis quantitas
subtrahatur, 49 relinquuntur; horum tetragonicum
latus si inquisieris, 7 esse experieris; quod,
scilicet 7, si copulanti catheco et basi aggreges, 30
efficies, quorum dimidium basis constituit spatium;
quindecim autem si de aggregatis, id est 50, 23 abstuleris,
8 superesse cathecum sine dubio comprobabis.

<pb n="1342A"/> </p>
</div2>
<div2>
          <head> <hi>Idem de eodem rubrica.</hi> </head>
<p>Designemus iterum jam dicti orthogonii formam,
et aliis numerorum quantitatibus, ut cum aliquis vel
per majorem vel per minorem numerorum hujus trigoni
apertam tradere disciplinam cogatur, nullo errore
labatur. Esto age trigonus orthogonus, quem circumstant
par unus et duo impares numeri par basi, vel 20
impar unus catheco, hoc est 15, alter vero hypothemisae,
id est 25, ascribatur. Embadalis autem conclusio
<pb n="1342B"/>
secundum supradicti nostri praecepti regulam inquirenda
est, hoc est per multiplicationem dimidiae basis
et totius summae catheci, continet enim areae septum
150 contractos pedes. Cathecus autem et basis tali
sunt indagandi ratione: ducatur ergo hypothemisalis
summa in se, et in 625 redundat; cui si quatuor adjiciantur
embada, 1225 nascentur; quorum tetragonale
latus, id est 35, si exceperis, summas utrasque
basi et catheci comprobabis.</p>
<p>Scire autem oportet et investigare quo numero a
se invicem cathecus et basis distent. Hic vero quis
sit manifestemus. Si igitur hypothemisae in se multiplicatae
quatuor, quae adjeci superius, embada subtraham,
in 25 summam regreditur, horum quinta pars
differentiam tenet, id est 5. Quam si rursus duabus
<pb n="1342C"/>
junctis summis vel 20, et 15, 40 pernotabo, horum
medium complet basim.</p>
<p>Si autem eamdem differentiam, hoc est 5, basi auferam,
cathecum constituam, ut cerni potest in subjecta
figura.
 </p>
</div2>
<div2>
          <head> <hi>De orthogonio circulo inscripto rubrica.</hi> </head>
<p>Num etiam quod Architae judicio in hoc eodem
orthogonio approbatum est, et Euclidis diligentissima
<pb n="1342D"/>
perscrutatione prius est rationabiliter adinventum,
operae pretium duximus non esse praetermittendum.
Est etiam saepe ut disputator in geometrica,
circulus si hoc orthogonio inscribatur, quot pedes
diametrus colligat, requirat, quod ne victus ignorantia
refutet aliquis se dicere, breviter insinuamus rem
hujusmodi: inscribatur itaque circulus orthogonio
omnes lineas ejus tangens, hoc nimirum facto cathecus
et basis aggregentur in unum; ex cujus summae
copulatione si hypothemisae exceperis quantitatem,
diametrum efficies; juncti enim 12 et 8, id est cathecus
et basis, 20 reddunt. Ex quibus si hypothemisam
abstulero, hoc est 15, diametrum 5 obtinere
constituam, quod subtus facta designat figura.

<pb n="1343A"/> </p>
</div2>
<div2>
          <head> <hi>De amblygonio rubrica.</hi> </head>
<p>Quintus in ordine triangulorum amblygonius ab
Euclide insertus obtusum angulum habens dictus est,
quem nos succincte aperteque explicando aggredimur.
Nam si diligens lector superioris nostri documenti
praeceptis et formulis instructus accesserit, minime
<pb n="1343B"/>
in hoc lababit. Constituatur modo amblygonius cujus
basis 18 numero, hypothemisae autem major 10, minor
vero 9, inscribam, cathecus autem 4 summa
insigniatur.</p>
<p>Ducatur ergo basis per catheci dimidium, hoc est
18, per binarium, et 36 prodeunt, quae summa embadalis
spatii planitudinem adimplet. Sed Architas in
cunctis utens ratione, alio modo hujus amblygonii
aream reperiri constituit, non hanc sumpta est summam
in hac areae planitudine, sed minorem posse
contineri existimans, astruxit enim cathecum per se
et per binarium, vel per se et octonarium, duplo se
superantes multiplicari oportere. Et quantitatem quae
hac ex multiplicatione proveniret aream constituere,
non ut 36, sed 32 in se colligeret arealis illa contemplatio.
<pb n="1343C"/>
Quisquis autem hujus jam dicti trigoni formas
in plano designare disponat, a basis quantitate hujusmodi
rem ingrediatur, tali ratione ut terminus minoris
ac majoris hypothemisae copulatus, parvo vincat
terminum basis, hoc est, si basis 20 mensuretur pedibus,
major hypothemisa 11, minor autem 10 insigniatur.
Sed melius hoc quod numeris duximus
ostendemus, si alicujus exempli formam subjiciemus.
 
</p>
        </div2>
<div2>
          <head> <hi>De oxygonio rubrica.</hi> </head>

<pb n="1343D"/>
<p>Restat ut dicamus de oxygonii speculatione, qui
sextus in trigonorum descriptione ab Euclide non
segni geometra ponitur acuti angulus determinatus.
Esto igitur oxygonius, cujus minoris lateris terminus,
id est minor hypothemisa 13 pedibus terminetur,
major autem 15 et basis 14 mensuretur, cujus catheci
et embadi summa si ignoratur, tali ratione colligetur.</p>
<p>Ducatur ergo lateris minoris quantitas per se, 169
redundat; basis item terminus si per se excreverit,
196 nascentur; quas videlicet summas si junxeris,
365 efficies. Quo facto multiplicetur etiam terminus
hypothemisalis per se, et exsurget 225 numerus;
quem si de superius copulata summa secrevero, fiunt
<pb n="1344A"/>
residui 140; horum medietas 70 esse pernotatur,
quod per basim dispersum quinquies ipsam in se retinet.
Dominationis vero hujus summam minor obtinet
praecisura, quae per se adaucta 25 constituit. Hos
si de minoris lateris summa per se multiplicata abstuleris,
144 supersunt, quorum tetragonale latus,
quod 12 est, catheci summam explebit. Areae conclusionem
hoc modo investigare curato, basis medium
ducito per cathecum, id est 7 per 12, et provenient
84. Hanc summam complere areale hujus trigoni pavimentum
non ignora, describatur ergo hujusmodi de
hoc figura.
<pb n="1344B"/> </p>
<p>Sed quia de trigonorum podismali consideratione
in superioribus diligentium lectorum indagini explanavimus,
superest ut ad tetragonorum speculationem
transitum faciamus succinctum, de his habituri tractatum.</p>
<p>
            <pb n="1344C"/>Quadratorum enim caeteris facilior est collectio, et
prius quidem de normali tetragono tali modo ordiamur.
Omnis igitur tetragonus normaliter constitutus
latitudinem longitudine multiplicante arealem constituit
planitudinem, et podismum sine dubio absolvit.
Ponatur modo tetragonus pari numero consignatus,
id est 8, quos per se latitudinem per longitudinem
multiplicans, 64 efficiam, embadum videlicet subtus
descripti tetragoni.
<pb n="1344D"/> </p>
<p>Idem vero si per imparem numerum feceris, attente
obstaculo eadem ratio constabit, qui normalis tetragonus
ab Euclide aequilaterus atque rectiangulus nominatur,
a Nicomacho autem in arithmeticis similiter
appellatur.</p>
</div2>
<div2>
          <head> <hi>De parte altera longiori rubrica.</hi> </head>
<p>Tetragonus autem parte altera longior ab Euclide
quidem rectiangulum. Sed non aequilaterum definitur,
a Nicomacho autem heteromeres dicitur. Cujus quidem
longitudo latitudinem multiplicans embadalis
summae pedaturam, sive sint pares seu impares termini,
demonstrat, sit modo parte altera longior tetragonus,
<pb n="1345A"/>
cujus longitudo pedes 8, latitudo autem 4, vel
longitudo 9, latitudo autem 6, vel 5, vel 4, colligat. </p>
<p>Multiplicet ergo latitudo longitudinem, id est 4 8,
32 nascentur, hoc est, area parte altera longioris
tetragoni provenient, quae hae figurarum deformationes
pari numero atque impari designatae.

<pb n="1345B"/> 
</p>
        </div2>
<div2>
          <head> <hi>De rhombo rubrica.</hi> </head>
<p>His vero jam dictis parallelogrammis adjiciendos
rhombos et rhomboides tetragonos arbitramur, quamvis
enim aut angulariter aut lateraliter a supradictis
parallelogrammis dissideant, tamen his sunt adnumerandi.
Esto age rhombus quadrilaterus, singulis
lateribus decenae pedaturae summa conscriptus, diagoni
autem, hoc est angularis lineae directio bis
sena numeretur quantitate, cujus 6, si per se augmentabitur,
36 exsurgent; quos si ex basis termino per
se multiplicato subtraxeris, 64 remanet. Horum tetragonale
latus, id est 8, hujus rhombi cathecum constituit.
<pb n="1345C"/>
Diagonus autem per cathecum ductus embadalis
summae spatium ostendit. Hic autem ab Euclide
aequa habens latera, sed non angulos aequos nec
rectos definitur. Sit vero de hoc hujus formae professio.

<pb n="1345D"/> </p>
</div2>
<div2>
          <head> <hi>De rhombon rubrica.</hi> </head>
<p>Euclides vero nec angulos aequos neque latera aequa
habens rhomboides determinando proposuit, quem
nos quoque patentiori aditu formando numerosque
ascribendo reserabimus. Esto age rhomboides cujus
unum latus 8 pedes, secundum autem quatuor, tertium
vero 6, quartum vero 2; harum vero summarum
<pb n="1346A"/>
maximos terminos longitudinem obtinentes si
conjungas, 14 efficies, quorum medietatem septenarius
constituit. Minores autem summulae in unum
redactae senarium quantitatem perficiunt, cujus medium
ternarius adimplet, quae videlicet medietate, 7
et 3, si per se multiplicabuntur, in 21 consurgent,
id est pedes areales tetragoni hujus, ut infra apparet.
<pb n="1346B"/> </p>
<p>His etenim adjiciendum fore trapezium orthogonium
non incongruum ducimus, dupla et sesquialtera
numerorum proportione lateraliter consignatum. Ascribatur
vertici summa quindenaria, catheco autem
tricenaria, duplo etiam transcendens, basi vero ad
hanc sesquialteram servans habitudinem terminus
contradatur, per has ergo summas area hujus trapezii
tali ratione constituenda est. Adjungatur vero vertex
basi, id est 15, 45 et 60, terminus exuberat. Cujus
pars dimidia si per cathecum multiplicabitur, areae
pandit protensionem ut in medio scripta patet figura.

<pb n="1346C"/> 
</p>
        </div2>
<div2>
          <head> <hi>De diagono adinveniendo rubrica.</hi> </head>
<p>Saepe autem evenire solet, ut in hujus artis speculatione,
quot angularis lineae protensio, horum scilicet
tetragonorum pedes obtineat, requiratur. Quod
ne ignoretur, facillimum apertissimumque hujusce
rationis dabimus exemplar. Ponatur etiam parallelogrammus
60, orthogonius in longitudine 80, et in
altitudine habens pedes 60, longitudo vero per se
augmentata sexies 400 explicat, latitudo autem per
<pb n="1346D"/>
se multiplicata ter 600 efficit, quae videlicet sexies
400, et ter 600, in unum summae redactae 10 restituunt,
horum scilicet 10 tetragonale latus si sumpsero,
100 pernotabo, hoc est diagonum hujus parallelogrammi
orthogonii, ut infra scripta perspici potest
forma.
 </p>
</div2>
<div2>
          <head> <hi>De multiangulis figuris rubrica.</hi> </head>

<pb n="1347A"/>
<p>Sed quia sufficienter breviterque de tetragonorum
diximus rationibus, restat ut de pentagonis et hexagonis
caeterisque disseramus. Omnis itaque pentagonus
aequis habitis lateribus unius in se summa excrescente,
ac ter ducta, rursusque eadem subducta,
medietateque hujus summae sumpta embadalis spatii
pandit superficiem. Esto modo pentagonus singulis
habens lateribus pedes senos; quos videlicet 6 si per
se duxero, 36 restituam; hos ter ductos in 108 numerum
perstringam; cui si abstulero lateris unius
summam, id est senarium, 102 explicabo; quorum
dimidium si accepero, aream infra descripti pentagoni
adimplebo.

<pb n="1347B"/> </p>
</div2>
<div2>
          <head> <hi>De hexagono rubrica.</hi> </head>
<p>Hexagonus autem ordine in subsequenti dicendus
<pb n="1347C"/>
inferatur, describatur, etenim hexagonus 8 lateraliter
insignitus, quem videlicet octonarium per se multiplicans
64 efficiam; haec summa, scilicet 64 quaterducta,
in 256 redundat; his videlicet 256 si lateris
unius quantitas, id est 8 bis ducta, adjiciatur, 272
apparent. Quorum medium si sumpseris, aream hujus
hexagoni explicabis.

<pb n="1347D"/> </p>
</div2>
<div2>
          <head> <hi>De heptagono rubrica.</hi> </head>
<p>Post haec ut expediamus de heptagoni subsequentis
ratione oportet, qui videlicet heptagonus tertio hic
inseritur loco septenarius, quemadmodum in imparium
numerorum tertius naturaliter ordine apparet
collocetur, etenim heptagonus senaria quantitate circumscriptus,
cui si lateris unius summam per se multiplicaveris,
36 pernotabis, quae scilicet quantitas,
<pb n="1348A"/>
hoc est 36, quinquies ducta, 180 adesse conducit.
Quibus si senariae quantitatis summam ter ductam
subduxeris, 162 relinquuntur, horum medietas sumpta
81 pede embadum hujus heptagoni habere conducit.

<pb n="1348B"/> </p>
</div2>
<div2>
          <head> <hi>De octogono rubrica.</hi> </head>
<p>Octogonus vero in naturali parium numerorum
ordine quartus constitutus, in hoc disserendus loco
naturaliter quartus assumatur. Esto age octogonus 7,
per singula latera pedibus mensuratus. Hanc nimirum
naturalem quantitatem, id est 8, in se si duxeris,
64 efficies; quos si per 6 multiplicaris, 384 explicabis.
Ex his si quater lateris unius summam
<pb n="1348C"/>
deduxeris, non amplius quam 352 residui sunt. Quorum
medietas si excipitur, area hujus: octogonii pernotatur

<pb n="1348D"/> </p>
</div2>
<div2>
          <head> <hi>De hennagono rubrica.</hi> </head>
<p>Hennagonus autem singula per latera 6 circumscribatur,
quem videlicet senarium, si secundum superius
dictam nostrae institutionis regulam per si
multiplicaveris, 36 efficies; qui septies ducti, 109
summam producent. His si lateris unius quantitatem
quinquies subtraxeris, 79 reddes; horum medietas
excepta si fuerit, hujus hennagoni embadum 38 semispedibus
contineri manifestat.

<pb n="1349A"/> </p>
</div2>
<div2>
          <head> <hi>De decagono rubrica.</hi> </head>

<pb n="1349B"/>
<p>Restat ut de decagoni embadali dicamus podismo,
describatur itaque decagonus denario numero lateraliter
limitatus. Cujus si lateris unius quantitas secundum
jam saepe dictam nostrae praeceptionis institutionem
se multiplicando excreverit, 100 efficiet. Hii
vero octies ducti, 800 adducunt. Horum vero medium
si sumpseris, aream hujus decagoni 370 pedibus
contineri absque dubio pernotabis.
<pb n="1349C"/> </p>
<p>Idem vero de hendecagono caeterisque plurilateris
figurarum descriptionibus si feceris, nullius erroris
<pb n="1349D"/>
obstaculo lababis, hoc pacto ut in naturali ordine in
multiplicanda unius lateris summa, et in hac quantitate
quae ex hac laterali multiplicatione nascitur, naturaliter
augmentanda, eademque laterali naturaliter
subducenda procedas, embadumque tali ratione ex
medietatibus scilicet adinvenias.
</p>
        </div2>
<div2>
          <head> <hi>De circulo rubrica.</hi> </head>
<p>Sed quia de angularibus figuris studioso lectori
sufficienter disputavimus, restat ut breviter de circumductione
sphaerae vel circuli explicemus. Ponatur
circulus itaque 44 pedibus in circumductione designatus,
diametrus autem 14 pedum protensionibus describatur.
Cujus summa si per se excreverit 196 nascentur;
<pb n="1350A"/>
hos per 11 multiplicans 2156 efficies, quorum
quarta decima pars, id est 154, aream hujus cycli
pandit, ut infra potest cerni. Est alia hujus cycli
inveniendi embadalis spatii ratio: sumatur etenim
circumductivae quantitatis medietas, vel 22 quae est
medietas, et per medietatem diametri, id est per 7,
multiplicetur, et quod ex hac multiplicatione provenerit,
embadum pandit.

<pb n="1350B"/> </p>
</div2>
<div2>
          <head> <hi>De hemicyclo rubrica.</hi> </head>
<p>His vero brevibus initiamentis de circularibus
theorematibus dicendum esse censuimus, de hemicyclo
protinus dicturi. Conscribatur age hemicyclus
<pb n="1350C"/>
28 in basi, et in semidiametro 14 pedes habeas, cujus
si areae podismus ignoretur, tali ratione adinvestigetur.
Multiplicetur ergo summa basis per semidiametri
summam, et in 392 pervenitur, et hoc summa
in decies 4211 producit, quorum sumpta quarta decima
parte, id est 312, arealis completur superficies,
ut propter apparet. </p>
<p>Haec de epipedarum podismationibus figurarum ad
<pb n="1350D"/>
praesens dicta sufficiant, restat ut de montuosa succinctius
aliquid ratione tractemus. Inscribatur etiam
mons in verticis circuitu 300 pedibus podismatus, a
pede autem usque in summitatem 800 pedibus protentus,
pes vero montis ejusdem in circuitu pedibus
millenis consignetur. Proponatur modo inquisitum
quot jugera in hoc monte habeantur. Quod tali cum
ratione ordiendum jungantur, etenim pedis et cacuminis
duo illi circuitus, id est 1300; quorum per
medium si ascensus, hoc est 800, per 650 multiplicabitur,
520 pedes habere montis hujus spatium comprobabitur.
Hanc igitur summam si in 28, 800 disperseris,
18 in hoc esse monte comprobabis, restantibus
tantum millenis et sexcentis pedibus.
<pb n="1351A"/> </p>
<p>Si autem mons in pedis circuitu 2500 et medietatis
circuitione 1600, in cacuminis autem circumductione
centum, et in ascensu 500 pedes habens, fuerit. Hoc
<pb n="1351B"/>
pacto jugera sunt adinvenienda: jungantur trium supradictorum
circuituum summae, et 4200 nascuntur;
quorum tertia parte, id est 1400, montis ascensionem,
hoc est 500, multiplicante, 700 prodeunt; quos
per jugera dispartiens, 24 efficies, non plus quam
ducentis pedibus residuis. </p>
<p>
            <pb n="1351C"/>Mons autem strabus, id est inaequalis, si fuerit in
pedis circumferentia 1400, et in verticis declivo 200,
et in dexterae partis ascensione 850, in levi lateris
autem suspectu 750 pedes habens, jugeralis vero
sita planitudo hoc modo est indaganda. Sumatur etenim
duarum medietas circumferentiarum in unum
collectarum, id est 800, et ascensuum compositorum
pars media, hoc est 800, et hae medietates per se
multiplicatae 640 producunt, podismum scilicet montis
supradicti. Ex peditura autem jugeralem facile
summam secundum quod dictum est supra invenies.
<pb n="1351D"/> </p>
<p>Quia igitur de omnium huic arti inserendarum
speculationum rationibus breviter enodateque sat
disseruimus, reliquum est ut de unciali et digitali
mensura, et de punctorum et minutorum caeterisque
minutiis, sicut promisimus, dicamus, mirabilem et
arti huic, caeterisque matheseis disciplinis necessariam
figuram, quam Archita praemonstrante didicimus,
edituri.</p>
</div2>
<div2>
          <head> <hi>De minutiis rubrica.</hi> </head>

<pb n="1352A"/>
<p>Veteres igitur geometricae, indagatores subtilissimi,
maximeque Pythagorici, cum omnia certis mensurarum
dividentes rationibus, ad ea quae natura renueret
dividi et secari, usque pervenirent, ingenio
praesignante ea quae naturaliter erant indivisibilia,
positis notis nominibus aeque datis dispartiere. Cujus
vero agros per actus, per perticas, id est per radios,
per passus, per gradus, per cubitos, per pedes, per
semipedes, et per palmos dispersissent, non habentes
palmum per quod dividerent id quod palmo esse
minus, digito autem majus, unciam vocare maluerunt,
in secundo vero loco digitum subscripserunt,
in tertio staterem, id est semiunciam, in quarto quadrantem,
in quinto drachmam, in sexto scrupulum,
<pb n="1352B"/>
in septimo obolum, in octavo semiobolum, quem
Graeci ceratem nuncupant, in nono siliquam, in 10
punctum, in 11 minutum, in 12 momentum nominando
posuerunt. His ergo minutiis adinventis, nominibusque
editis, multiformes eis notas indidere, quae
quia partim Graece, partim erant barbare, nobis non
videbantur Latine orationi adjungendae. Quapropter
nos rem obscuram obscuris ignotisque notarum signis
involvere nolentes, loco earumdem notarum Latinorum
elementorum notas ordine ponimus, ita ut A
unciae respondeat, B digito, C staterae, D quadranti,
E drachmae, F scrupulo, G obulo, H semiobulo, I siliquae,
K puncto, L minuto, M momento ascribatur.
Describatur itaque his litteris, quam diximus figuram
unciarum, hoc modo.

<pb n="1352C"/> 
</p>
</div2>
      </div1>
</body>
  </text>
</TEI>