<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Translatio Homiliarum in Jeremiam et Ezechielem</title>
              <author>Origenes; Hieronymus Stridonensis<date>340-420</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 25</title>
           <idno>OrHiSt.TrHoInJ</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>Prologus.</head>
<p>
          <pb n="0583B"/> <emph>741-742.</emph> Magnum est quidem, amice, quod
postulas, ut Origenem faciam Latinum, et hominem
juxta Didymi videntis sententiam, alterum post Apostolum
[ <hi>Al.</hi> apostolos], Ecclesiarum magistrum etiam
<pb n="0584B"/>
Romanis auribus donem. Sed oculorum, ut ipse nosti,
dolore cruciatus, quem nimia impatiens lectione
contraxi, et notariorum penuria, quia tenuitas hoc
quoque subsidium abstulit, quod recte cupis, tam
<pb n="0585A"/>
ardenter ut cupis, implere non valeo. Itaque post
quatuordecim homilias in Jeremiam, quas jampridem
confuso ordine interpretatus sum, et has quatuordecim
in Ezechielem per intervalla dictavi, id magnopere
curans, ut idioma supradicti viri a simplicitate
sermonis, quae sola Ecclesiis prodest, etiam translatio
conservaret, omni rhetoricae artis splendore
contempto: res quippe volumus, non verba laudare;
et illud breviter admonens, ut scias Origenis opuscula
in omnem Scripturam esse triplicia. Primum
ejus opus Excerpta, quae Graece <foreign xml:lang="greek">σχόλια</foreign> nuncupantur,
in quibus ea quae sibi videbantur obscura, atque habere
aliquid difficultatis, summatim breviterque perstrinxit.
<pb n="0586A"/>
Secundum homileticum genus, de quo et
praesens interpretatio ejus est. Tertium quod ipse
inscripsit <foreign xml:lang="greek">Τόμους</foreign> nos <hi>volumina</hi> possumus nuncupare,
in quo opere tota ingenii sui vela spirantibus ventis
dedit, et recedens a terra in medium pelagus aufugit.
Scio te cupere, ut omne genus transferam dictionis:
praemisi causam, cur facere non possim. Hoc
tamen spondeo, quia si, orante te, Jesus reddiderit
sanitatem, non dicam cuncta, quia hoc dixisse temerarium
est, sed permulta sum translaturus, ea
lege qua tibi saepe constitui, ut ego vocem praebeam,
tu notarium.</p>
</div1>



<div1>
        <head>INCIPIUNT HOMILIAE XIV IN JEREMIAM.</head>
        <head>HOMILIA PRIMA. <hi>Verbum Dei quod factum est ad Jeremiam filium Chelciae,</hi> etc. <note>(Jerem. I, 1)</note>.</head>

<pb n="0585B"/>
<p> <emph>743</emph> Deus ad beneficiendum promptus est: ad
puniendos autem eos qui poena digni sunt, dissimulat.
Cum possit quippe tacens sine contestatione venturi
punire eos quos semel dignos supplicio judicavit, numquam
hoc facit: sed etiam si condemnaverit, dicit
quod sibi semper dicere propositum est, ut liberentur
a condemnatione per poenitentiam, qui condemnati
fuerant per delictum. Horum exempla cum
de Scripturis multa possimus accipere, sufficiunt ad
praesens incidentia, ut veniamus ad eorum quae lecta
sunt, contemplationem. Ninivitae peccatores condemnati
<pb n="0585C"/>
erant a Deo: <hi>Adhuc enim tres dies, et futurum
ut Ninive subvertatur <note>(Jon. III, 4)</note>
          </hi>. Noluit Deus
cum silentio punire damnatos; sed dans eis locum
poenitentiae et conversionis, misit ad gentes Hebraeorum
prophetam, ut dicente illo: <hi>Adhuc tres dies, et
Ninive subvertetur,</hi> qui condemnati fuerant, non perirent:
sed agentes poenitentiam, impetrarent misericordiam
Dei, qui in Sodomis et Gomorrhis jam
erant exitio destinati, <emph>744</emph> ut manifestum est ex
sermonibus Dei, quos locutus est ad Abraham: attamen
quod erat suum, fecerunt angeli, volentes eos
salvare qui se indignos salute judicaverunt, haec dicentes
ad Loth: <hi>Est tibi hic aliquis gener, aut filii, aut
filiae <note>(Gen. XIX, 12)</note>
          </hi>? Neque enim ignorabant non
esse eos secuturos Loth, sed ostenderunt suam pariter,
<pb n="0585D"/>
et ejus qui eos miserat, benignitatem in homines
et amorem. Horum quiddam simile invenimus
<pb n="0586B"/>
et in Jeremia scriptum esse: est enim annotatum
tempus prophetiae ejus quando coepit prophetare, et
quousque. Ergo qui Scripturas legit, si lectioni diligenter
 intendat, et requirat eorum quae scripta
sunt voluntatem, dicere potest ex historiae superscriptione,
quo tempore Jeremias exorsus sit, et
quod consummaverit prophetiam. Quid igitur ad
me tempus historiae? Legens didici, quia coeperit
prophetare in diebus Josiae filii Amos regis
Juda, usque ad annum tertium decimum regni
ejus; deinde prophetaverit in diebus Joachim,
filii Josiae, regis Juda, usque ad consummationem <emph>745</emph> 
 undecimi anni Sedeciae, filii Josiae,
regis Juda. Et legens didici quia per tres reges prophetia
ejus contempta sit, usque ad captivitatem Jerusalem
<pb n="0586C"/>
in quinto mense. Quid ergo docemur per
haec, si lectioni simus intenti? Condemnaverat Deus
Jerusalem propter peccata quae fecerat, et haec erat
extrema sententia, ut captivitati relinqueretur.
Verumtamen cum hominum sit amator, nec quemquam
velit perire, antequam depopulationis tempus
instaret, misit et hunc prophetam, ut per sermones
ejus ad poenitentiam converteretur; misit
eumdem et sub secundo rege post primum, misit
quoque sub tertio. Quid plura? jam captivitas imminebat,
et adhuc adhortabatur Deus tribuens (ut
ita dicam) et ante unam diem locum poenitentiae:
unde scriptum est, usque ad captivitatem Jerusalem,
et usque ad quintum mensem prophetasse Jeremiam.
Jam hostium vincula restrinxerant manus,
<pb n="0586D"/>
et nihilominus haec quodammodo dicebat Deus: Ecce
captivi facti estis: agite, licet sero, poenitentiam:
<pb n="0587A"/>
rogate me, et parcam vobis: possum eruere de captivitate,
qui tradidi. Habemus itaque quaedam necessaria
ex superscriptione ista, quae continet tempora
prophetiae, quia juxta suam clementiam exhortatur
Deus semper homines ad salutem, ut, cessante
delicto, etiam captivitas conquiescat. Haec autem
et de nobis possumus intelligere: si peccaverimus,
et nos captivi futuri sumus. Etenim tradi peccatorem
Satanae <note>(I Cor. V, 5)</note>, nihil distat ab eo quod Judaei
sunt traditi Nabuchodonosor. Utque illos Deus concessit
adversario, propter frequentes impietates; sic
nos propter peccata quae fecimus, tradimur spiritali
Nabuchodonosor: <hi>et quos tradidi,</hi> inquit, <hi>Satanae,
ut discant non blasphemare <note>(I Tim. I, 20)</note>
          </hi>, Apostolus
de aliis peccatoribus. Puta quantum malum est peccare,
<pb n="0587B"/>
ut tradamur Satanae captivanti animos eorum
qui relinquuntur a Deo. Non <emph>746</emph> sine causa autem, neque
sine judicio Deus relinquit quos deserit. Cum enim
miserit pluviam super vineam, et vinea pro uva attulerit
spinas, quid faciet, nisi ut mandet nubibus, ne
pluant super eam imbrem? Quapropter in proximo
est propter delicta nostra, quorum nobis conscii sumus,
et nos captivari. Futurum est enim, ut tradamur,
si non egerimus poenitentiam, Nabuchodonosor,
atque Babyloniis, qui nos sensibiliter excrucient.
Istis jam adjacentibus, sermones prophetarum,
sermones Legis, sermones Apostolorum, sermones
etiam Domini et Salvatoris nostri Jesu Christi
hortantur ad poenitentiam, provocant ad salutem.
Si autem audierimus, credimus ei qui dixit: <hi>Et ego
<pb n="0587C"/>
poenitentiam agam de omnibus malis, quae locutus sum
facere eis <note>(Jer. XVIII, 8)</note>
          </hi>. Et haec quidem in Prooemium.
Post prooemium autem ita scriptum est: <hi>Factus
est Domini sermo ad eum:</hi> certum est quia ad
Jeremiam. Quid dicit sermo Domini ad eum? praecipuum
ab omnibus quae prophetis dicta sunt caeteris.
Hoc enim numquam ad ullum prophetarum dictum
invenimus. Abraham propheta nuncupatus
est, in eo quod dicitur: <hi>Propheta est, et orabit pro
te <note>(Gen. XX, 7)</note>
          </hi>: et tamen non dixit ad eum Deus: <hi>Priusquam te plasmarem in utero, novi te: et priusquam
exires de vulva, sanctificavi te 
 <note>(Jer. I, 5)</note>
          </hi>. Sed
postea in extremo jam tempore sanctificatus est
Abraham, quando egressus est de terra sua, et de
cognatione sua, et de domo patris sui <note>(Gen. XII, 1)</note>.
<pb n="0588A"/>
Ex repromissione natus est Isaac, et tamen neque
ad eum reperimus hunc dictum esse sermonem. Et
quid me necesse est per singulos currere? Jeremias
praecipuum inter cunctos consecutus est donum, dicente
Domino: <hi>Priusquam te plasmarem in utero novi
te: et priusquam exires de vulva, sanctificavi te.</hi> Neque
vero ignoramus quosdam esse qui ista referant,
quasi majora Jeremia, super Salvatore nostro et Domino
Jesu Christo: sciendumque plurima ex his esse
quae <emph>747</emph> possunt Salvatori convenire, quae etiam nos
interponemus. Pauca autem eorum quae ad Jeremiam
dicta sunt, coarctant intellectum, quasi non possint,
ut plures existimant, ad Dominum referri. Quae sunt
ergo quae possunt convenire Domino? <hi>Ad omnes ad
quoscumque mittam te, ibis: et omnia quae mando tibi,
<pb n="0588B"/>
loqueris. Ne timeas a facie eorum, quia ego tecum sum,
ut eruam te: dicit Dominus <note>(Jer. I, 7, 8)</note>
          </hi>. Nec dum
ista otiose videntur ad Salvatorem referri: ea vero
quae sequuntur: <hi>Extendit Dominus manum suam ad
me, et tetigit os meum, et dixit Dominus ad me: Ecce
dedi sermones meos in os tuum; ecce constitui te hodie
super gentes et regna, eradicare, et disperdere <note>(Jer. I,
9, 10)</note>
          </hi>: de Jeremia difficilem faciunt interpretationem:
 quas enim gentes eradicavit Jeremias? quae
regna subvertit, ut merito ei dictum sit: <hi>Ecce constitui
te hodie super gentes et super regna eradicare,
et suffodere?</hi> quam habuit potestatem ad disperdendum,
ut audierit: <hi>et disperdere?</hi> Quos vero aedificavit,
ut consequenter addatur, <hi>aedificare?</hi> Jeremias
dixit: <hi>Non profui, neque profuit mihi aliquis:</hi> et quomodo
<pb n="0588C"/>
data est ei aedificatio atque plantatio? Haec,
ut diximus, ad Salvatorem relata non coarctant interpretantem.
Jeremias enim in istis Salvatoris figura
est. Sed et ea quae sequuntur, et [ <hi>Al.</hi> etiam] doctissimo
homini difficultatem expositionis important,
quomodo possint congruere Domino: <hi>Et dixi: Quis
es, dominator, Domine, ecce nescio loqui <note>(Jer. I, 6)</note>
          </hi>. Qui
est sapientia, qui est virtus Dei, in quo plenitudo
divinitatis inhabitat corporaliter <note>(Colos. II, 9)</note>, quomodo
huic aptari potest: <hi>Nescio loqui?</hi> Sed et illud: <hi>Quia juvenis ego sum:</hi> 
 interciditur ei, quasi non
bene responderit. Si etenim ei dicit Dominus: <hi>Noli
dicere, quia juvenis sum,</hi> manifestum est quasi non
bene dicentem fuisse reprehensum. Haec sunt quae
Salvatori videntur non convenire. Superiora autem
<pb n="0589A"/>
facili intellectu ad eum referuntur. Dicere vero alia
super Jeremia, alia super Salvatore interpretanda <emph>748</emph> 
 esse, non pessimum est. Sed qui bene Scripturas
nosse conatur, vehementer in isto instabit loco,
videns sub uno textu sermonis dividi intellectum, et
dici, haec, quoniam minora sunt, non conveniunt
Salvatori, sed Jeremiae: illa vero, quoniam majora
sunt, non Jeremiae, sed Christo. Ob id cuncta nos ad
Jeremiam referre tentabimus: hoc est, et ea, quae
cum majora sint, videntur conditionem ejus excedere.
Quicumque a Deo accepit verba, sumens gratiam
coelestis eloquii, idcirco ea accipit, ut regna
gentesque eradicet atque subvertat. Sed cum nominentur
gentes, et regna, omnis qui divina verba suscipit,
nolo eum corporaliter intelligere regna, et
<pb n="0589B"/>
gentes, sed considerans animas hominum regnatas
a peccato, juxta id quod in Apostolo scriptum est: <hi>Non regnet ergo peccatum in vestro mortali corpore <note>(Rom. VI, 12)</note>
          </hi>:
videns quoque multas species delictorum
allegorizet regna et gentes per varia delicta,
quae humanas animas possederunt: et haec erunt
quae evellentur atque suffodientur a sermonibus Dei,
qui dati sunt sive Jeremiae, sive caeteris sanctis. Ita
fiet, ut prima quae non videbantur congruere Salvatori,
ab Jeremiam referantur: et secunda ab eo qui
scit figurare dicta quae dicta sunt, Jeremiae deputentur.</p>
<p>Dicet mihi aliquis auditorum, etiam alium pande
sermonem, et cuncta quae scripta sunt super Salvatore,
quasi de eo sint scripta, constitue: de
<pb n="0589C"/>
secundis noli esse sollicitus. Apparet enim quia Salvator
eradicaverit regna diaboli, et nationes subverterit,
gentilem destruens vitam. In istis quod intellectum
difficilem facit, hoc est, quomodo possit Salvator
dicere: <hi>Nescio loqui, quia juvenis ego sum,</hi> et
caetera. In hoc sermone interpretantes coangustantur.
Jesum Christum scimus Deum: quaerimus
verba quae dicta sunt juxta personae exponere dignitatem:
quapropter necesse est nobis Scripturas
sanctas in testimonium vocare: sensus quippe <emph>749</emph> 
 nostri et enarrationes sine iis testibus non habent
fidem: et hoc quod dictum est: <hi>In ore duorum
vel trium testium stabit omne verbum <note>(Mat. XVIII, 16)</note>
          </hi>,
magis convenit ad interpretantis probationem, quam
ad quorumcumque hominum numerum: ut firmem
<pb n="0589D"/>
verbum intellectus mei, accipiens duos testes de
novo et veteri Testamento, accipiens tres testes de
Evangelio, de Propheta, de Apostolo. Sic enim stabit
omne verbum. Quomodo igitur valebimus ista
<pb n="0590A"/>
conjungere Salvatori? Det mihi testimonium vetus
Testamentum: <hi>Quia priusquam agnoscat puer bonum
aut malum <note>(Isai. VII, 16)</note>
          </hi>, et caetera. Det etiam Isaias: <hi>Ecce Virgo concipiet in utero, et pariet filium, et vocabitur
nomen ejus Emmanuel 
 <note>(Isai. VII, 14)</note>
          </hi>: ibique
additur: <hi>Priusquam cognoscat puer.</hi> Si autem et de
Evangelio accipere oportet testimonium, Jesus necdum
vir, sed adhuc infans, quia se exinaniverat
formam servi accipiens, proficiebat <note>(Luc. II, 32)</note>.
Nemo autem proficit, qui est perfectus; sed ille
proficit, qui indiget profectu. Ergo proficiebat aetate,
proficiebat sapientia, proficiebat gratia, et apud
Deum, et apud homines. Nam si evacuaverat se
ipsum ad nos descendens, et evacuans seipsum resumpsit
iterum ea de quibus se prius evacuaverat,
<pb n="0590B"/>
quid indignum est profecisse eum sapientia, profecisse
aetate, profecisse gratia apud Deum, et apud
homines, et vera de eo esse ista quae dicta sunt: <hi>Priusquam cognoscat puer bonum aut malum 
 <note>(Isai.
VII, 16)</note>
          </hi>, et ea quae de eodem interposuimus? Sed
dicet mihi aliquis: Etiamsi potest de Salvatore intelligi
dictum esse quia nesciat, et caetera hujusmodi
quae majora sunt, et si puerum eum accipias,
nonne offendis ista sentiendo de unigenito, et primogenito
universae creaturae; de eo qui antequam
conciperetur, annuntiatus est, loquente Gabriele: <hi>Spiritus sanctus veniet super te, et virtus Altissimi
obrumbrabit te 
 <note>(Luc. I, 37)</note>
          </hi>: et audes dicere quia nesciat
loqui? Quamobrem videbo si potero aliquid
dignum de Salvatore in hoc loco afferre quod [ <hi>Al.</hi> 
<pb n="0590C"/>
quomodo] quaedam nesciens major sit, si ea ignoraverit,
quam si scierit. Utamur voce ejus, quomodo
sint aliqua quae nesciat. Respondit <emph>750</emph> eis, qui
sibi dicebant: <hi>Nonne in nomine tuo comedimus, et
in nomine tuo bibimus, et in nomine tuo daemonia ejecimus,
et virtutes multas fecimus? Discedite a me,
non novi vos <note>(Mat. VII, 22)</note>
          </hi>. Putasne hoc quod ait: <hi>Non novi vos,</hi> 
 minorem ejus virtutem approbat, an
majorem atque mirabilem, quia malos periturosque
nesciat? Scit enim ab his differentias, scit meliora,
scit Dominus eos qui ejus sunt, et si quis ignorat,
ignoratur. Igitur (ut constat) peccator ignoratur a
Deo. Dicet mihi aliquis de auditoribus: ostendisti
quia nesciat peccatores Deus, ostendisti quia ignoret
eos qui operantur iniquitatem, neque enim digni
<pb n="0590D"/>
sunt agnitione ejus: quomodo approbabis magnum
et gloriosum esse quod ab eo dictum est: <hi>Nescio
loqui?</hi> Loqui humanum est, et eloquio semper utimur,
verbi causa, Hebraeorum voce, sive Graecorum,
<pb n="0591A"/>
sive reliquorum sermone. Ergo si ascenderis ad Salvatorem,
et scieris eum in principio apud Deum
Verbum, inspice quia nesciat loqui, cum humanum
sit hoc quod dicitur loqui, si [ <hi>Al.</hi> sed] ideo nesciat,
quia sint majora quae noverit. Si autem et Angelorum
linguas humanis comparaveris linguis, et scieris
quia iste major sit Angelis <note>(sicut testatus est de eo
Apostolus in Epistola sua quam scribit ad Hebraeos <hi>[Hebr. I, 4, 5]</hi>,
intelligens majorem eum et Angelorum
linguis fuisse, quando tantum Deus [ <hi>Al</hi> Dei] Verbum
erat apud Patrem. Dicit ergo, et quodammodo accipit
disciplinam non magnorum, sed inferiorum ac
minorum. Sicut et ego balbutire disco, violentiam
mihimetipsi faciens, quando cum parvulis loquor,
neque enim scio (ut ita dicam)</note> infantiliter loqui, et
<pb n="0591B"/>
infractis verbis jam grandaevus cum pueris sermocinari:
eodem modo Salvator in magnificentia quidem
gloriae Dei, et in Patre consistens, non loquitur
humana, nescit affari eos qui deorsum sunt. Quando
autem venit in corpus humanum, dicit in exordio: <hi>Nescio loqui, quia juvenis ego sum 
 <note>(Col. I, 15)</note>
          </hi>: juvenis,
propter dispensationem: senex, juxta hoc quod
primogenitus omnis creaturae: juvenis, quia in consummatione
jam saeculorum, et in extremum hujus
vitae <emph>751</emph> tempus advenit. Dicit itaque: <hi>Nescio
loqui;</hi> scio enim quaedam majora loqui, scio quaedam
 majora isto sermone mortali. Vis me loqui
terrestribus? necdum assumpsi humanam fragilitatem,
habeo eloquium tuum, Verbum tuum sum,
tibi scio loqui, hominibus nescio loqui, juvenis sum.
<pb n="0591C"/> <hi>Noli dicere: Juvenis ego sum, quoniam ad 
 omnes
quoscumque mittam te, ibis.</hi> Deinde commovit manum
ad tangendum os ejus, ut ei det verba, quibus
eradicet imperia. Neque vero indigebat Salvator
verbis, ut ea acciperet, quando erat in Patre, nullis
in coelo dignis, quae mererentur everti. Sed nunc
accipit parva, differens majora paulisper. Atque
ita ex hoc approbatur, sicuti alibi gloriose dixerat: <hi>Nescio vos, quia operarii estis iniquitatis 
 <note>(Luc. XIII, 27)</note>
          </hi>,
et nunc verba gloriose accepisse, cum Deus sit, et
juxta magnificentiam suae dixisse gloriae: <hi>Nescio loqui,</hi> 
id est, humana non novi. Sive autem ad Jeremiam,
sive ad Salvatorem dicitur: <hi>Priusquam te
plasmarem in utero, novi te <note>(Jerem. I, 5)</note>
          </hi>; legens
Genesim et observans ea quae ibi de conditione
<pb n="0591D"/>
mundi scripta sunt, invenies quia Scriptura divina,
multum in sermonibus cauta, non dixerit: <hi>Priusquam
te facerem in utero, novi te:</hi> quando enim juxta imaginem
conditio est, dicit Deus: <hi>Faciamus hominem
ad imaginem et similitudinem nostram <note>(Gen. I, 26)</note>
          </hi>,
<pb n="0592A"/>
et non dicit, plasmemus. Quando autem accepit lutum
de terra, non est scriptum: Fecit hominem, sed: <hi>Plasmavit
hominem <note>(Gen. II, 7)</note>
          </hi>, et posuit in paradiso hominem
quem plasmavit, operari et servare eum.
Si potes intelligere differentiam facturae et plasmationis,
cum dicens sive ad Jeremiam, sive ad Salvatorem,
non dixerit: <hi>Priusquam te facerem in utero.</hi> 
Quod enim fit, non fit in utero, sed quod creatur
de terrae pulvere, hoc plasmatur in utero. <hi>Priusquam
te plasmarem in utero, scio te.</hi> Si omnes novit
Deus, quomodo quasi praecipuo [ <hi>Al.</hi> praecipuum] a
caeteris Jeremiae dicit: <hi>Novi te?</hi> An eos tantum scit
Deus qui scientia ejus digni sunt, et cognoscit eos
qui ejus sunt; indignos vero <emph>752</emph> nescit neque Pater,
neque Filius, dicens: <hi>Non novi vos <note>(Matt. VII, 23)</note>
          </hi>?
<pb n="0592B"/>
Nos cum simus homines, si aliqua fuerimus praediti
dignitate, alios nostra notitia dignos, alios judicamus
[ <hi>Al.</hi> judicavimus] indignos; et quos scire nolumus,
neque audire volumus, eos nescimus. Quid arbitraris
de universitatis Deo? Vult scire Pharaonem,
vult Aegyptios nosse, sed indigni sunt notitia ejus;
sed ipsi faciunt ut ignorentur. Scit autem Moysen,
scit prophetas, et si quis similis eorum est. Multum
te oportet laborare, ut nosci incipiaris a Domino.
Jeremiam quidem, priusquam plasmaverit in ventre,
cognovit: alium vero de prophetis triginta annorum
coepit nosse, alium quadraginta. Sermones sunt
ineffabiles de Salvatore, et non magnopere quaerendi:
de Jeremia vero, eorum qui scientiam Scripturarum
habent, auribus indigemus, quomodo dicat:
<pb n="0592C"/> <hi>Priusquam te plasmarem in utero, novi te: et
priusquam exires de vulva matris tuae, sanctificavi te:</hi> 
Deus sibi ipse sanctificat aliquos. Istum non exspectat,
ut sanctificet genitum, sed prius sanctificat
quam de vulva egrediatur. Si ad Salvatorem (ut
dixi) referas, non est malum dicere prius eum sanctificatum
esse, quam natum. Sic de Domino intelligas,
qui antequam de vulva exierit, sanctificatus
est, sed infinito ante tempore semper sanctus fuit:
hic vero antequam de utero exiret, sanctificatus est. <hi>Prophetam in gentibus posui te.</hi> 
 Si de Jeremia
quaeris, quomodo sit propheta in gentibus positus,
observa in consequentibus cum jubetur prophetare
ad omnes gentes: nam istius modi scriptio est, quod
[ <hi>Al.</hi> superscriptio est quae] prophetavit Jeremias
<pb n="0592D"/>
super omnes gentes Elam, Damasci, Moab: et habebis
quia prophetaverit ad omnes gentes, juxta id
quod dictum est: <hi>Prophetam in gentibus posui te,</hi> 
si tamen volueris haec de Jeremia dicta sentire.
Si autem intelligentiam ad Deum transferas, iste
vere in universas gentes praedicavit. Est quippe
<pb n="0593A"/>
sicut alia multa, sic et propheta. Ut est princeps
sacerdotum, ut est Salvator, ut est <emph>753</emph> 
medicus; similiter et propheta est. Moyses annuntians
de eo, non solum prophetam, sed admirabilem
inter cunctos nominavit prophetam, dicens: <hi>Prophetam ex fratribus vestris suscitabit vobis, 
 Dominus
Deus, quasi me audite eum. Et erit, quicumque
non audierit prophetam illum, interibit de populo
suo <note>(Deuter. XVIII, 15)</note>
          </hi>. Iste est prophetes constitutus
in gentibus, et accepit gratiam a Deo effusam in labiis
suis, ut non solum cum praesens aderat corpore,
sed etiam nunc cum adest virtute, et spiritu, prophetet
ad omnes gentes, et prophetia sua ex toto orbe
attrahat homines ad salutem. <hi>Et dixit: Quis est dominator,
Domine? Ecce nescio loqui, quia juvenis ego
<pb n="0593B"/>
sum. Et dixit Dominus ad eum: Noli dicere, quia juvenis
ego sum, quoniam ad omnes ad quoscumque te
mittam, ibis <note>(Jer. I, 6)</note>
          </hi>. Saepe diximus solere esse aliquem
puerum, juxta eum qui intus est hominem, licet
etiam senili corporis sit aetate: et econtrario frequenter
inveniri parvulum secundum eum hominem
qui extrinsecus est, et esse interius perfectum virum.
Talis erat Jeremias habens jam sibi concessam a
Deo gratiam in aetate corporis adhuc puerili, propter
quod ait ei Dominus: <hi>Noli dicere, quia juvenis sum.</hi> 
Signumque hujus rei, quia non sit juvenis, sed vir
consummatus, ostendit dicens: <hi>Quoniam ad omnes
ad quoscumque mittam te, ibis: et juxta quaecumque
mando tibi, loqueris: nec timeas a facie eorum.</hi> Scit
enim eos sermo Dei, qui verbi legatione funguntur,
<pb n="0593C"/>
incurrere ab iis periculum qui audire contemnunt.
Increpati enim oderunt increpationes, coarguti insequuntur
arguentes. Omne quodcumque malum est,
semper patiuntur prophetae: <hi>Non est propheta sine
honore, nisi in patria sua et domo sua <note>(Marc. VI, 4)</note>
          </hi>.
Cujus rei nuper quoque fecimus mentionem. Scit
ergo (ut dicere coepimus) Deus mittens prophetam,
quanta discrimina perpessurus sit, <emph>754</emph> ideo exhortatur
eum dicens: <hi>Ne timeas a facie eorum, quia
ego tecum sum, ut eruam te, dicit Dominus <note>(Jer. I, 8)</note>
          </hi>.
Quaecumque Jeremias passus est, scripta sunt: in lacum
missus est luti, mansit ibi comedens panem diei,
et aquam tantum bibens, aliaque multa quae pertulit,
in libro ejus continentur. <hi>Quem autem prophetarum
non persecuti sunt patres vestri <note>(Act. VII, 52)</note>
          </hi>?
<pb n="0594A"/>
dicit Dominus ad Judaeos. Et necesse est eos qui vivere
religiose in Christo cupiunt, omni genere a contrariis
virtutibus, per ea quae reperiuntur vasa, persecutionem
pati. Qua de causa nihil novum aut peregrinum
videatur his, qui in tribulationibus affliguntur:
omnia quae praecepta sunt faciant, tantum
orent ut persecutionis causa Christus sit; ne propter
injustitiam, ne propter delicta, ne propter avaritiam
deprimantur. Si quando autem propter justitiam aliquis
exagitatur, audiat: <hi>Beati estis cum exprobrant vobis,
et persequuntur, et dicunt omne malum adversum
vos, mei causa: gaudete et exsultate, quia merces vestra
magna est in coelis. Sic enim persecuti sunt prophetas,
qui fuerant ante vos <note>(Matth. V, 11)</note>
          </hi>. <hi>Quoniam tecum
sum ut eruam te, dicit Dominus; et extendit manum
<pb n="0594B"/>
suam ad me Dominus, et tetigit os meum, et
dixit Dominus ad me <note>(Jer. I, 8, 9)</note>
          </hi>. Observa differentias
Jeremiae et Isaiae. Isaias ait: <hi>Immunda labia
habens, in medio populi immunda labia habentis ego
habito, et regem Dominum sabaoth vidi oculis meis <note>(Isa. VI, 5)</note>
          </hi>.
Et quoniam confessus est non habere
facta immunda, sed verba tantum (usque ad hunc
enim finem peccata commiserat), non extendit Dominus
manum suam, neque unum ex Seraphim manu
sua labia ejus tetigit, sed forcipe solum tangens
ait: <hi>Ecce abstuli iniquitates tuas.</hi> Jeremiae autem,
quia sanctificatus fuerat in vulva, non forceps mittitur,
neque de altari carbo succensus; nihil quippe
habebat igne dignum, sed ipsa manus Domini tetigit <emph>755</emph> 
 eum, propter quod dicit: <hi>Extendit Dominus
<pb n="0594C"/>
manum suam ad me, et tetigit os meum. Et dixit Dominus
ad me: Ecce dedi sermones meos in os tuum, ecce
constitui te hodie super gentes, et regna eradicare <note>(Jer. I, 9, 10)</note>
          </hi>.
Qui sic beatus est, ut regna multa
quae Christo diabolus ostendit, regna daemonum,
regna peccati eradicet, opus habet iis qui ei dati
sunt a Deo sermonibus. Scriptum est enim: <hi>Ecce dedi
sermones meos in os tuum. Ecce constitui te hodie
super gentes, et regna eradicare <note>(Jer. I, 10)</note>
          </hi>. Quomodo
autem regna sunt plurima, plures similiter et
gentes. Nec potest aliquod regnum dici, nisi quod
sub se continet nationes. Verbi gratia dictum sit:
regnat fornicatio (in homine peccatore), necesse est
ut regnum fornicationis habeat gentes suas. Ipsum
illud generale delictum avaritiae et fraudis, quo vix
<pb n="0595A"/>
aliquis immunis est, habet regnum suum, et sub regno
uno multas possidet gentes, per plurimas scilicet
species avaritiae, et ob id opus est sermonibus
Dei, ut istiusmodi regna cum suis gentibus evellantur.
Salvator in Evangelio ostendit dicens: <hi>Omnis
plantatio quam non plantavit Pater meus coelestis, eradicabitur <note>(Matth. XV, 13)</note>
          </hi>.
Sunt quaedam intrinsecus
in animabus vestris [ <hi>Al.</hi> animis nostris] insita, quae
non plantavit coelestis Pater. Omnes quippe cogitationes
pessimae, homicidia, adulteria, fornicationes,
furta, falsa testimonia, blasphemiae, plantationes
sunt, quas non plantavit coelestis Pater. Si autem
vis scire cujus sit plantatio istiusmodi cogitatus,
audi quia <hi>inimicus homo hoc fecit, qui superseminavit
zizania in medio tritici <note>(Matth. XIII, 25)</note>
          </hi>. Instat ecce
<pb n="0595B"/>
Deus, instat et Zabulus habentes semina sua. Si dederimus
locum Zabulo, inimicus homo superserit
plantationem, quam [ <hi>Al.</hi> quoniam] non plantavit
coelestis Pater, utique eradicandam. Sin autem repulso
Zabulo, locum dederimus Deo, gaudens Deus
super principale [ <hi>Al.</hi> sub principali] cordis nostri
sparget semen suum. Nec aliquis existimet triste
quiddam <emph>756</emph> Jeremiam recepisse, quia constitutus
sit ad eradicationem regnorum et gentium. Bonitatis
Dei istud est indicium, eradicare vitia per sermones,
inimica coelestis regni regna destruere, et bellantes
cum sua gente evertere nationes, eradicare et subvertere.
Est quaedam aedificatio Zabuli, et est quaedam
aedificatio Dei: quod super arenam exstruitur,
hoc Zabuli est, super nullo enim stabili, robustoque
<pb n="0595C"/>
solidatur. Quod autem super petram aedificatur,
hoc Dei est. Unde et his qui ejus sunt, dicitur: <hi>Dei
agricultura, Dei aedificatio estis <note>(I Cor. III)</note>
          </hi>. <hi>Super
gentes et regna eradicare, et subvertere, et disperdere.</hi> 
Si eradicatur aliquid, et eradicatio ipsa non disperiit:
adhuc permanet quod evulsum est. Si subruitur
domus, et lapides in ruina sunt integri: dissipata
est domus, non tamen perdita. Opus est igitur benignitate
<pb n="0596A"/>
Dei, ut eradicatio ipsa et subversio tota
dispereat. Diligentius lege quomodo eradicata perdantur:
 <hi>Paleas autem comburet igni inexstinguibili.</hi> 
Et: <hi>Ligate manipulos zizaniorum, et tradite eos igni <note>(Matth. III, 12, 30)</note>
          </hi>.
Sic ea quae sunt eradicata disperduntur.
Si autem vis scire quomodo dispersio redigatur
in nihilum, quomodo aedificationis pessima
[ <hi>Al.</hi> pessimae] materia in pulverem comminuatur,
domus ea quae propter lepram destrui jubetur <note>(Levit.
XIV)</note>, cum fuerit pulvis effecta, extra civitatem
projicitur, ut ne lapis quidem ex ea residuus sit,
juxta quod scriptum est: <hi>Similiter ut lutum platearum
delebo eos <note>(Ps. XVII, 43)</note>
          </hi>. Oportet quippe penitus
interire malitiam. Subversum est aliquid, lapides
quoque ipsi qui destructi sunt, conterantur, ne ad
<pb n="0596B"/>
aliquam [ <hi>Al.</hi> aliam] aedificationem, quam diabolus
concinnare potest, assumi valeant. Eradicatum est
quippiam, invenit adversarius etiam inter ea, quae
eradicata sunt, aliquam sementem, quam iterum
seminet. Propter quod jubet Dominus: <hi>Colligite,</hi> 
dicens, <hi>et comburite ea igni,</hi> scilicet ut eradicatio
quoque Zabuli, et ipsa subversio consumatur. <emph>757</emph> 
 Verum non tantum in hoc stat sermo
divinus, ut eradicet, et destruat, et disperdat:
esto enim, eradicata sint omnia in me mala, destructa
et dispersa sint pessima, quid mihi prodest,
si non pro eis quae eradicata et suffossa sunt, meliora
in me plantentur atque aedificentur? Propterea Dei
verba primum faciunt, quod necesse est, eradicant,
destruunt, perdunt, et post haec aedificant, atque plantant.
<pb n="0596C"/>
Observavimus semper in Scripturis sanctis,
primum ea quae videntur tristia nominari, deinde
ea quae hilariora sunt, secundo dici: <hi>Ego occidam,
et ego vivificabo <note>(Deuter. XXXII, 39)</note>
          </hi>. Non dixit prius,
Ego vivificabo, et postea, occidam. Impossibile
est enim, quod semel vivificavit Deus, aut ab eo
ipso, aut ab alio occidi. Sed: <hi>Ego interficiam, et ego
vivificabo.</hi> Quem interficiam? Paulum proditorem,
<pb n="0597A"/>
Paulum persecutorem; et vivificabo, ut fiat Paulus
apostolus Christi Jesu. Haec si intelligerent miserrimi
 haeretici, numquam ad nos deferrent, crebro
ista dicentes: Videsne Deum Legis et Prophetarum,
quomodo ferus est et inhumanus? quomodo dicit: <hi>Ego occidam, et ego vivificabo?</hi> 
 non advertentes in
Scripturis annuntiationem suscitationis mortuorum,
non considerantes resurrectionem jam coepisse per
singulos: <hi>Consepelimur enim Christo per baptismum,
et consurgemus cum eo <note>(Rom. VI, 4; Coloss. II, 12)</note>
          </hi>.
A tristibus semper, sed necessariis inchoat Deus,
veluti: <hi>Ego occidam, et ego vivificabo: ego percutiam,
et ego sanabo.</hi> <emph>758</emph> <hi>Quem enim diligit Dominus, corripit;
flagellat autem omnem filium quem recipit <note>(Heb.
XII, 6)</note>
          </hi>; et post haec curat. Ipse dolorem facit, et iterum
<pb n="0597B"/>
restituit laetitiam. Similiter et in praesenti Dominus
ait: <hi>Constitui te hodie super gentes, et regna
eradicare, et suffodere, et disperdere, et aedificare, et
plantare.</hi> Verumtamen primum est, ut mala auferantur
a nobis. Non potest in loco aedificationis
malae aedificare Deus: <hi>Quae enim participatio justitiae
et iniquitatis? aut quae communicatio luci ad tenebras <note>(II Cor. VI, 14)</note>
          </hi>?
Oportet malitiam ex imis
sedibus eradicari: oportet et aedificationem pessimam
ab animabus [ <hi>Al.</hi> animis] nostris penitus auferri,
ut postea sermones Dei aedificent atque
plantent. Possumus siquidem et aliter intelligere
quae scripta sunt: <hi>Ecce dedi sermones meos in os
tuum.</hi> Et quid faciant sermones dicit: <hi>Eradicare, et
suffodere, et disperdere.</hi> Sermones eradicant nationes,
<pb n="0597C"/>
sermones regna suffodiunt; sed non regna ista
carnis et saeculi, digna destruentibus, digna eradicantibus
verbis. Ea quae eradicata et subversa
sunt senti, putas, in his quae dicimus modo non est
virtus quam Dominus tribuit, secundum quod scriptum
est: <hi>Dominus dabit verba evangelizanti virtute
multa <note>(Psal. LXVII, 12)</note>
          </hi>? virtus eradicans atque suffodiens,
si qua infidelitas, si quod mendacium, si
qua malitia, si qua luxuria, si qua discordia non
<pb n="0598A"/>
est suffossa. Sicuti idolum in corde constructum
est, illo deposito, aedificetur templum Dei, et inveniatur
gloria ejus in eo, et fiat non infertilis, sive
locus exsurgens, sed plantatio paradisi, ubi templum
Dei sit in Christo Jesu, cui est gloria et imperium
in saecula saeculorum. Amen.
</p>
      </div1>

<div1>
        <head>HOMILIA SECUNDA. De eo quod scriptum est: <hi>Fugite de medio Babylonis <note>(Jerem. LI, 6)</note>
          </hi>.</head>
<p> <emph>759</emph> Quomodo corpus nostrum in aliquo terrae
loco consistit, eodem modo et anima secundum statum
suum in aliquo nuncupativo terrae loco est.
Quod dico, sic fiet manifestius. Corpus nostrum aut
in Aegypto est, aut in Babylone, aut in Palaestina,
aut in Syria, aut certe ubicumque. Similiter et anima
<pb n="0598B"/>
in aliquo ejusdem terrae nominis loco est, alia in
Babylone, alia in Aegypto, alia in Ammanitarum regione:
et sic segregatim [ <hi>Al.</hi> sacrata] secundum
sententiam Scripturarum, pro qualitate vitae locorum
diversitate distinguitur. In Babylone est, quando
confunditur, quando turbatur, quando, pace deserta,
bella sustinet [ <hi>Al.</hi> sustinent] passionum, quando tumultus
malitiae circa eam fremit, tunc ut diximus,
in Babylone est. Et ad istam animam prophetalis
sermo dirigitur, dicens: <hi>Fugite de medio Babylonis,
et resalvate unusquisque animam suam.</hi> Donec enim
quis in Babylone est, salvari non potest. Quod etsi
recordatus ibi fuerit Jerusalem, ingemiscit et dicit: <hi>Quomodo cantabimus canticum Domini in terra aliena <note>(Psal. CXXXVI)</note>
          </hi>?
Et quia impossibile est in Babylone
<pb n="0598C"/>
constitutos Deo organis canere, otiosa quippe ibi
sunt organa hymnorum Dei, propterea [ <hi>Al.</hi> propter
eam] dicitur per Prophetam: <hi>Super flumina Babylonis
illic [Al.</hi> ibi] <hi>sedimus, et flevimus, dum recordaremur
tui, Sion: in salicibus in medio ejus suspendimus
organa nostra.</hi> Suspensa sunt organa nostra, quamdiu
in Babylone sumus in salicibus fluminum Babylonum.
Si autem venerimus in Jerusalem, in locum
visionis et pacis, organa, quae ante otiosa pendebant,
<pb n="0599A"/>
tunc assumuntur in manibus, tunc jugiter citharizamus,
et non est tempus, quando <emph>760</emph> non laudemus
Deum per organa, quae habemus in manibus.
Igitur ut dicere coeperamus, semper anima in aliquo
nuncupativo terrae loco est: et sicut peccatores in
Babylone, sic econtrario justi in Judaea. Verumtamen
juxta qualitatem vitae et fidei, et in ipsa Judaea
locis inter se variis separantur. Sive enim in Dan
est, quae extremae Judaeae partes sunt, sive in superioribus
paululum locis, melioribusque quam Dan,
sive in mediis finibus Judaeae, sive circa Jerusalem:
et est omnium beatissima, quae in media Jerusalem
urbe consistit. Qui vero peccator est, et nimiis [ <hi>Al.</hi> 
nimis] sceleribus oppressus, hic in Babylone est.
Hoc autem modico minor, et necdum usque ad summum
<pb n="0599B"/>
peccatorum culmen ascendens, in Aegypto et
in partibus Aegypti commoratur. Et sicut qui in Judaea
sunt non aequalia cuncti possident loca: alius
quippe in Jerusalem est, et alius in Dan, alius in
Nephtalim, alius in finibus Gad: sic omnes, qui in
Aegypto sunt, non aequales Aegypti partes incolunt;
alius in Taphni, alius in Memphi, alius in Syene,
alius in Bubasti habitat. Quae loca propheta Ezechiel
plena mysteriis voce testatur, nomina quoque
partium Aegypti exponens, de quibus si quis lector
fuerat spiritualis dijudicans omnia, et ipse a nemine
dijudicatus, non solum majores regiones allegorizabit,
veluti Judaeam, et Aegyptum et Babylonem, sed
particulas quoque terrae. Et quomodo in Judaea Jerusalem,
et Bethlehem, caeterasque civitates: ita in
<pb n="0599C"/>
Aegypto legens Diospolim, Bubastim, Taphnim, Memphim,
Syenem, pro intellectu rerum figurabit. Quis <emph>761</emph> 
 sapiens et intelligit ista? aut quis intelligens
et cognoscit ea? Quis saltem in tenuiori sensu
constitutus cognoscere poterit voluntatem quam Spiritus
sanctus habet litterae? Verum nunc aliud propositum
est, quid his, qui in Babylone sunt, Dei
sermone praecipiatur [ <hi>Al.</hi> sermo praecipiat]: <hi>Fugite
de medio Babylonis.</hi> Nec gradatim, non pedetentim,
sed cum velocitate, cum cursu fugite; hoc est enim
fugere: <hi>Fugite de medio Babylonis.</hi> Quicumque confusam
habetis animam a variorum passione vitiorum,
ad vos dirigitur sermo: et mihi quoque idipsum
jubetur, siquidem adhuc sum in confusione inveteratus,
et ideo in Babylone sum. Quid ergo praecipit
<pb n="0599D"/>
Deus? Non dixit, exite de medio Babylonis; hoc
enim potest fieri et gradatim; sed: <hi>Fugite de medio
Babylonis.</hi> Ego quidem et in eo, quod dicitur <hi>de
medio,</hi> rationem quaero sermonis. Potest quippe evenire,
ut aliquis in Babylone sit; sed cum in extremis
ejus finibus commoretur, quodammodo extra Babylonem
esse videatur. Aliud autem est in medietate
<pb n="0600A"/>
Babylonis consistere, ut ex omni parte aequale sit
spatium, et ita in umbilico ejus, quasi in medio cordis
animalis, habitet. Sicuti enim animalis medietas
cor est, et in Evangelio secundum Lucam, <hi>cor terrae <note>(Luc. XVII)</note>
          </hi> 
 medietas terrae nominatur: sic mihi videtur,
et in Ezechiele dictum, in cor maris posita
Tyrus <note>(Ezech. XXVI)</note>, et nunc peccatores de medio
Babylonis, hoc est de corde ejus fugere debere. Fugite
ergo de medio Babylonis, ut medietatem Babylonis
deserentes, in finibus ejus incipiatis esse,
non in medio. Quod si cui videtur obscurum, sic fiet
manifestius: quia qui valde demersus est in vitiis,
hic medius habitator est. Qui vero paulatim relinquens
malum, et naturam suam ad meliora convertens,
non tam coeperit virtutes possidere, quam cupere,
<pb n="0600B"/>
iste licet ex medio fugerit Babylonis, tamen necdum
de Babylone discessit. Secundum istius modi
expositiones decet [ <hi>Al.</hi> docet] sacras Litteras credere,
ne unum quidem apicem habere vacuum sapientia
Dei. Qui enim mihi homini praecipit [ <hi>Al.</hi> 
praecepit], dicens: <emph>762</emph> <hi>Non apparebis ante conspectum
meum vacuus <note>(Deut. XVI, Exod. XXIII)</note>
          </hi>, multo
plus hoc ipse agit, ne aliquid vacuum loquatur. Ex
plenitudine ejus accipientes prophetae ea, quae erant
de plenitudine sumpta, cecinerunt, et idcirco sacra
volumina spiritus plenitudine spirant, nihilque
est, sive in Prophetis, sive in Lege, sive in Evangelio,
sive in Apostolo, quod non a plenitudine divinae
majestatis descendat. Quamobrem spirant in
Scripturis sanctis hodieque plenitudinis verba, Spirant
<pb n="0600C"/>
autem his, qui habent et oculos ad videnda coelestia,
et aures ad audienda divina, et nares ad ea
quae sunt plenitudinis sentienda. Haec dixi, quia non
sit simpliciter positum: Fugite de Babylone, sed
cum additamento necessario: <hi>Fugite de medio Babylonis,
et resalvate unusquisque animam suam.</hi> Primum
oportet fugere de medio Babylonis, deinde singulos
animas suas resalvare, cum fugerint. Neque vero
dixit salvate, sed resalvate. Appositio syllabae significat
sacramentum. Quia quondam gustantes salutem,
et de ea propter peccata postea corruentes,
venerunt ad [ <hi>Al.</hi> venimus in] Babylonem. Cujus rei
causa oportet resalvare animam suam, ut incipiat
recuperare quod perdidit, secundum apostolum Petrum
dicentem ita: <hi>Reportabimus finem fidei salutem,
<pb n="0600D"/>
de qua salute exquisierunt et scrutati sunt prophetae,
qui propter nostram prophetaverunt gratiam <note>(I
Petr. I)</note>
          </hi>. Verumtamen in nobis est fugere de Babylone,
et in nostra positum est potestate, si velimus
resuscitare quod corruit. Tertium mandatum est: <hi>Et
neque projiciamini in iniquitatem ejus.</hi> Cum quis fugerit
injustitiam Babylonis, et non egerit poenitentiam,
<pb n="0601A"/>
tunc consequens est ut projiciatur. Observa
vero Scripturam, quomodo licet ex Hebraea lingua,
in Graecam sit translata, nihilominus, quantum recipere
potest differentias verborum, significanter expresserit.
Dicit quippe in alio loco: <hi>Elegi abjectus
esse in domo Domini <note>(Psal. LXXXIII)</note>
          </hi>, et non ait projectus.
In praesenti autem non posuit, et ne abjiciamini
in injustitiam ejus, sed, <hi>Ne projiciamini in injustitiam
ejus.</hi> Aliud <emph>763</emph> est enim projici, aliud
abjici. Quod enim in despectione est, et neglectu,
hoc non projicitur, sed abjicitur. Quod vero foris
 est a salute, et beatitudine alienum, hoc projicitur.
Quod et in alio loco declarat Scriptura divina
dicens: <hi>Duces populi mei projicientur ex domo deliciarum
suarum, propter pessimas voluntates suas.
<pb n="0601B"/>
Cleri enim eorum non proderunt eis <note>(Mich. II, 9)</note>
          </hi>. Sed
et tu ipse poteris congregare, sicubi in Scripturis
projectionis, et abjectionis nomen inveneris, ut ex
comparatione verborum, magis possis confidens ferre
sententiam. Quia dispensatio providentiae, etiamsi
non magnopere curavit, ut disertitudinem, quae in
Graeco sermone laudatur, Graece interpretando sequeretur:
curavit tamen ea quae significantia sunt
exhibere, et differentiam eorum explanare dilucide
his qui Scripturas diligentissime perscrutantur. <hi>Ne
projiciamini in iniquitatem Babylonis, quia tempus vindictae
ejus est a Domino.</hi> Miro sensu supplicia dicit irrogari
propter ejus qui ea patitur ultionem. Quando
enim quis non vindicatur, et relinquitur impunitus,
frequenter me dixisse memini id quod in duodecim
<pb n="0601C"/>
Prophetis scriptum est: <hi>Et non visitabo super filias
vestras, quando fornicantur, et super nurus vestras,
quando adulterantur [Al.</hi> adulterant] <note>(Osee IV)</note>. Non
ergo, ut quidam existimant, Deus peccatores punit
iratus; sed, si sic expedit loqui, magna ira est, a Deo
tormenta non perpeti. Qui enim punitur, etiamsi ab
ea quae vocatur ira Dei corripitur, ad hoc punitur,
ut emendetur. <hi>Domine,</hi> ait David, <hi>ne in ira tua arguas
me, neque in furore tuo corripias me <note>(Psal. IX)</note>
          </hi>. Sed
etiamsi argues, argue nos in judicio, et non in furore,
dixit Jeremias. Invenies autem etiam ex repromissione
Dei in quosdam correptionem dari. Ideo
cum [ <hi>Al.</hi> Cum in eo] peccantibus Christi filiis, poena
promittitur, misericordia non denegatur [ <hi>Al.</hi> ne misericordia
denegetur], ut scriptum est: <hi>Si dereliquerint
<pb n="0601D"/>
filii ejus legem meam, et in judiciis meis non ambulaverint;
si justitias meas profanaverint, et mandata
mea non custodierint, visitabo in virga facinora eorum,
et in flagellis iniquitates</hi> <emph>764</emph> <hi>eorum, misericordiam
autem meam non dispergam ab eis <note>(Ps. LXXXVIII)</note>
          </hi>. Ista
considerans, vide quomodo necdum poena dignus
sit, qui usque ad praesens tempus committit scelera,
nec punitur. Visitatio quippe Dei per visitati tormenta
<pb n="0602A"/>
monstratur; qui autem peccans corripitur,
nescio quid ei excurrat pro [ <hi>Al.</hi> ex] poena. Haec propter
hoc quod dictum est, <hi>Quia tempus vindictae
ejus a Domino est.</hi> Sequitur: <hi>Retributionem ipse retribuet
ei.</hi> Non per ministros retribuet Babyloni Deus,
sed ipse retribuet, quod meretur. Volo quiddam dicere
in additamento pronominis in eo, quod scribitur, <hi>ipse;</hi> 
 ait enim: <hi>Retributionem ipse retribuet ei.</hi> 
Non omnibus Deus ipse retribuet quod merentur,
sed sunt quidam, quibus per alios restituit, sive puniens,
sive medicans per dolorem, ut in Psalmis
continetur: <hi>Misit in eos iram indignationis suae, furorem,
et iram, et angustiam, immissionem per angelos
pessimos <note>(Psal. LXXVII)</note>
          </hi>. His enim non ipse restituit,
sed ad retributionem illorum ministris usus est angelis
<pb n="0602B"/>
pessimis: et aliis forsitan non per malos reddit,
sed per bonos, ut in eis, qui pro sceleribus puniuntur.
Multaque istiusmodi, si Scripturas scruteris,
invenies. Est autem quando, ministrorum officio
refutato, retributionem Deus ipse restituit, ut nunc
Babyloni. Timeo quiddam obscuri in loco manifesto
interponere, quod mihi videtur latere si taceam.
Verumtamen audendum est saltem pauca perstringere.
Quando sunt vulnera facilia, et prompta curatio
[ <hi>Al.</hi> curationi], medicus mittit servum suum,
mittit discipulum, ut [ <hi>Al.</hi> et] per eum languentem
medicetur [ <hi>Al.</hi> medicatur]: neque enim magna sunt
vulnera. Evenit quoque aliquoties, ut sectionis et
ferri indigeat, qui sanatur: attamen non ipse medicus
pergit ad eum; sed eligens unum ex discipulis,
<pb n="0602C"/>
qui curare valeat, eo utitur ministro. Quando
vero insanabiles plagae sunt, ut, et emortua carne,
putredo contabuerit, et intantum mala valetudo
est, ut non servi, vel discipuli, qui jam prope eum
per scientiam artis accesserunt [ <hi>Al.</hi> accessit], sed
ipsius magistri manibus indigeat, tunc ipse magnus <emph>765</emph> 
 medicus praecinctus lumbos, ad sectionem teterrimi
vulneris concitatur. Similiter itaque quando
sunt minora peccata, non restituit Deus ipse peccantibus,
sed aliis utitur ministris. Quando vero per
merita sua ingens hominem aegritudo comprehendit,
ut nunc Babylonem, quae gravibus propriae malitiae
est confossa vulneribus: tunc ad retributionem
Deus ipse festinat. Similia quaedam huic si requiris
invenies et de Jerusalem, quae ei acciderunt post
<pb n="0602D"/>
prophetas, ob id, quia insidiata sit Christo. Sic finita
est primi capituli continentia. Videamus et caetera: <hi>Calix aureus Babylon in manu Dei</hi> 
 [Al. <hi>Domini]
inebrians omnem terram. De vino ejus biberunt gentes</hi> 
[Al. <hi>omnes gentes], propter hoc commotae sunt gentes,
et subito cecidit Babylon, et contrita est.</hi> Nabuchodonosor
volens decipere homines, per calicem Babylonis
dolosum, non miscuit in vase fictili, quod
<pb n="0603A"/>
parabat potari, sed neque in paulo meliore, et aereo
vase, vel stanneo, et quod ista praecellit argenteo:
verum eligens vas aureum, in eo poculum temperavit,
ut quis videns decorem auri, dum radiantis
metalli pulchritudine delectatur, et totus oculis haeret
in specie, non consideret quid intrinsecus latitet,
et accipiens calicem, bibat nesciens calicem Nabuchodonosor.
 Intelliges autem calicem aureum in
praesenti nominatum, si animadvertas pessimorum
dogmatum verba mortifera qualem habeant compositionem
sermonum, qualem decorem eloquentiae,
qualem rerum divisionem: et cognosces quomodo
unusquisque poetarum, qui putantur apud vos disertissimi,
calicem aureum temperaverit, et in calicem
aureum venenum injecerit idololatriae, et venenum
<pb n="0603B"/>
turpiloquii, venenum eorum, quae animam hominis
interimunt dogmatum, venenum falsi nominis scientiae.
Sed meus Jesus contra fecit, sciens aureum calicem
Zabuli, et praecavens ne aliquis ad fidem suam
veniens, suspicaretur etiam Christi talem esse calicem,
qualem esse requirat, et per similitudinem
materiae formidaret errorem: ideo curavit <emph>766,</emph> ut
haberemus thesaurum istum in vasis fictilibus. Saepe
vidi aureum calicem in pulchro sermonis ornatu, et
dogmatum venena considerans, deprehendi calicem
Babylonis. <hi>Calix aureus Babylon in manu Dei.</hi> Non
semper calix aureus Babylon. Cum autem venerit
ad vindictam, et in manu Dei posita fuerit, tunc
efficitur terra, quae quondam tacta est in Jubath.
[ <hi>Al.</hi> Job]. Neque vero jugiter in manu Dei continetur,
<pb n="0603C"/>
sed ultionis tantum tempore, cum coeperit Dominus
ei restituere quod meretur: tunc in manu
ejus inebrians omnem terram iste calix aureus
Babylon inebriabit. Quomodo autem universam terram
inebriabit [ <hi>Al.</hi> inebriaverit]; facile scies, si
consideraveris omnes homines ebrios. Inebriamur
ira, inebriamur tristitia, inebriamur mente, excedimus
amore, concupiscentiis et vana gloria. Quanta
pocula temperaverit, quot inebriantes porrexerit
calices calix iste, quid necesse est dicere? <hi>Calix aureus,
Babylon, inebrians omnem terram.</hi> Animadverte
omnem terram plenam esse peccatis, et non quaeres
quomodo Babylon omnem terram inebriaverit. Sed
si forte videris justum, ebrium non esse de calice
<pb n="0603D"/>
peccatorum, noli putare Scripturam esse mentitam,
quae dixerit: inebrians omnem terram, cum iste non
inebrietur a Babylone, et tamen consistat in terra.
Audi quia justus non sit terra [ <hi>Al.</hi> in terra]: Omnem
terram inebriat calix iste aureus. Justus vero
cum sit super terram, conversationem in coelis habet.
Et propter hoc non convenit ulterius justo dici: <hi>Terra es, et in terram ibis 
 <note>(Gen. III)</note>
          </hi>. Sed si necesse
<pb n="0604A"/>
est audenter loqui, dicit justo Deus adhuc consistenti
super terram: Coelum es, et in coelum ibis. Portat
enim imaginem coelestis. Igitur ut concludam, calix
aureus inebriat omnem terram, id est, omnes ab eo
inebriamur quamdiu terra sumus. <hi>De</hi> [Al. <hi>a] vino
ejus biberunt gentes, propter hoc commotae sunt.</hi> Sicut
in his, qui bibunt istum, qui in usu est, vini liquorem,
si super sitim, et super mensuram biberint,
videmus ebrii corporis motum, vacillantes pedes,
caput ac tempora <emph>767</emph> praegravata, os dissolutum,
linguam significantem sermones ebrii, et haerentibus
labiis verba praecisa: similiter est videre eos, qui
de calice aureo biberint Babylonis, quomodo moveantur,
quomodo instabiles gressu sint, quomodo
debilitata mente, et fluctuante cogitatu [ <hi>Al.</hi> conatu]
<pb n="0604B"/>
nihil firme [ <hi>Al.</hi> firmi] teneant, sed semper in turbationibus
agantur incerti. Quamobrem Scriptura divina
de istius modi hominibus in alio loco ita ait: <hi>Propterea
commoti sunt.</hi> Interponamus aliquid mysterii,
quid de peccatore dicatur Cain. Cum egressus est a
facie Dei, habitavit in terra Naid, contra Edem <note>(Gen. IV)</note>.
Naid in Graeca lingua interpretatur <hi>commotio.</hi> 
Qui enim derelinquit Deum, qui deserit sensum
de eo jugiter cogitandi, iste in terra Naid hodieque
habitat, id est, in tribulatione mali cordis, et
mentis commotione consistit. <hi>Biberunt gentes, propterea
commotae sunt, et subito cecidit Babylon, et
contrita est <note>(Luc. XVII)</note>
          </hi>. Quando dicit repente cecidit
Babylon, videtur mihi prophetizare consummationem
mundi subito futuram. Quomodo [ <hi>Al.</hi> quando]
<pb n="0604C"/>
enim diebus diluvii comedebant, et bibebant, emebant,
et vendebant, plantabant, et aedificabant, donec
venit [ <hi>Al.</hi> veniret] diluvium, et tulit omnes, et
subito venit inundatio: similiter autem, et in diebus
Loth, sic et consummatio mundi non per partes
fiet, sed repente. Huic conferendum existimato [ <hi>Al.</hi> 
aestimo], id quod scriptum est in Jesu Nave <hi>(Josue
VII)</hi>, quando a voce sola tubae, Jerico civitas corruens
subito disperiit: et juxta hanc similitudinem
Babylonem quoque in consummatione saeculi casuram
esse, et subito conterendam, et haec quidem de
consummatione dicta sunt. Si vero veneris ad adventum
Domini mei Jesu Christi, et videris ejus
magnum opus, quomodo subverterit omnia gentium
de idolis dogmata, ut credentes de erroris eximeret
<pb n="0604D"/>
jugo, intelliges quia in tempore passionis ejus Babylon
extemplo corruit et contrita est. Unusquisque
nostrum consideret seipsum, et animadvertat
Babylonem in suo pectore corruisse. Si autem et
in alicujus corde non cecidit civitas confusionis, huic
Christus necdum advenit. Veniente quippe eo, Babylon
ruere consuevit. Propter hoc ad orationum praesidia
<pb n="0605A"/>
confugientes, petite ut veniat Jesus in corda vestra, et
conterat Babylonem, et faciat ruere omnem malitiam
ejus, <emph>768</emph> et reaedificet pro his, quae subversa sunt,
et pro Babylone, quae fuerat ante constructa, in ipso
principali cordis vestri [ <hi>Al.</hi> nostri] Jerusalem civitatem
sanctam Dei. <hi>Plangite eam, et accipite resinam correptionis
ejus, si quomodo sanabitur.</hi> Plangite, ait, Babylonem.
Deinde quia omnis anima recipere potest
salutem, et neque una apud Deum est insanabilis,
idcirco consilium dat his, qui possunt transmigrare
[ <hi>Al.</hi> transmigrationis] in Jerusalem ad testimonium
[ <hi>Al.</hi> et testimonii] habere resinam ad emplastra facienda,
ut assumant medicamina, et quanto valent
studio, sanitati restituant Babylonem. Hoc experiamur
et nos facere, deprecantes Deum, ut de nobis
<pb n="0605B"/>
resinam rationabilem [ <hi>Al.</hi> rationalem], et de rationabili
resina discamus ei malagma imponere, et
oleum, et alligaturas, et imponentes alligemus vulnera
Babylonis, imitantes Samaritanum, et [ <hi>Al.</hi> ut]
sanetur misera civitas, et curata desinat esse quod
fuerat. Istud est, quod ait accipere [ <hi>Al.</hi> accipe] resinam
correptionis ejus si quomodo sanabitur. Ubi
sunt haeretici? ubi sunt, qui naturas quasdam introducentes,
asserunt esse naturam [ <hi>Al.</hi> materiam] desperabilem,
quae penitus non recipiat salutem? si
est natura, quae pereat, quae alia talis erit ut Babylon?
Attamen neque istam despicit Deus. Praecipit
enim medicis Deus ut recipiant resinam super Babylonem,
si quomodo sanetur. Quidam igitur eorum,
qui mandatum acceperant, accipientes resinam correptioni
<pb n="0605C"/>
[ <hi>Al.</hi> corruptioni] Babylonis, si quomodo sanetur,
fecerunt quod fuerat imperatum, repererunt
[ <hi>Al.</hi> acceperunt] resinam ad correptionem [ <hi>Al.</hi> corruptionem]
ejus, audientes posse fieri, ut Babylon
reciperet sanitatem. Et quia quod putaverunt non
effecerunt [ <hi>Al.</hi> repererunt], Babylon quippe in pristina
[ <hi>Al.</hi> proposita] malitia perseverans, noluit se
curari, satisfaciunt boni medici, et dicunt; <hi>Curavimus
Babylonem, et non est sanata. Relinquamus eam.</hi> 
Vide autem, homo, ne quando angelis praecipiat
Deus, ut ad languorem animae tuae medicaminum
emplastra conficiant, si quomodo possis ab aegrotatione
sanari, et respondeant angeli: Curavimus Babylonem,
istam ostendentes a passionibus confusam
animam suam [ <hi>Al.</hi> tuam], et non est sanata. Non
<pb n="0605D"/>
scientiam artis suae, neque resinae vim criminantur;
sed te, qui praeceptis eorum obsequi noluisti, dicentes: <hi>Curavimus Babylonem, et non est sanata.
Relinquamus eam.</hi> 
 Steterunt medici sub <emph>769</emph> 
magno medico angeli Dei, volentes curare imbecillitates
nostras, volentes animam liberare de vitiis,
sed nos ipsi repellimus eos, dum consiliis eorum
non acquiescimus. Vident se operam perdere,
cum loquuntur invicem, et dicunt: <hi>Relinquamus
eam, et abeamus unusquisque in terram suam.</hi> Hoc
<pb n="0606A"/>
est, credita nobis est a Deo medicina, ut animam
curaremus humanam: adhibuimus adjutorium, medicinam
[ <hi>Al.</hi> medicamina] imposuimus: multum
contumax est, non vult observare, quod dicimus,
studium nostrum non sequitur effectus. <hi>Relinquamus
eam, et abeamus unusquisque in terram suam,</hi> id est,
 domesticum locum, et proprium. Cave, homo, nequando
relinquat te medicus, sive Angelus Dei, sive
quicumque hominum, cui credita est cura sermonum
ad salutis medicinam deferendam [ <hi>Al.</hi> medicamina
deferenda]. Si enim te dereliquerint et dixerint: <hi>Abeamus unusquisque in terram suam, quia appropinquavit
in coelum judicium ejus,</hi> 
 manifestum est quia
abscessio eorum condemnatio tua sit, ut irremediabilis,
nolentisque curari. Cum autem te deseruerint
<pb n="0606B"/>
[ <hi>Al.</hi> deseruerunt], quid tibi aliud eventurum est nisi
quod solet his accidere, qui a medicis desperantur,
utentes voluntate morbi sui, ut ad pejora demergantur?
 Fiunt his similia et in consuetudine istius vitae a prudentibus
medicis. Accedit aliquis eorum ad languentem, <emph>770</emph> 
 quantum ars patitur, et industria medicinae
non cessat: sed si aut aegritudo tanta sit, ut
repugnet curationi, aut ipse invalidus per impatientiam
doloris contra faciat quam jubetur, relinquit
medicus, desperans [ <hi>Al.</hi> desperat] hujusmodi hominem,
et recedit ne inter manus suas exspirans, causam
interitus ejus ad se retorqueat. Si ergo et nos,
ne in sanctorum angelorum manibus, qui ad nos curandos
a Domino destinati sunt, moriamur, relinquunt
nos desperantes animam nostram, et aiunt: <hi>Non
<pb n="0606C"/>
est malagma imponere, neque oleum, neque alligaturas,
quia appropinquavit in coelum judicium ejus. Et
elevatum est usque ad astra.</hi> Qui parvum habet peccatum,
non usque ad coelum et sidera judicium suum
effert [ <hi>Al.</hi> ejus affertur]. Pusillum enim, et humile
est. Qui vero crescit in scelere, crescit et in judicio,
simulque cum vitiis augetur et poena: et quia intantum
delinquit [ <hi>Al.</hi> deliquit], ut judicium ejus usque
ad coelestia sublevetur, et per impietatem suam resistens
Deo ad superiora conscendat, profert Deus
judicium suum in humiliationem ejus judicii, quod
celatum est a peccatore, et proferens judicium suum,
humiliat quidem peccatorem, retribuit autem justo
digna vitae ejus in Christo Jesu Domino nostro, cui
est gloria et imperium in saecula saeculorum.
<pb n="0606D"/>
Amen.</p>
</div1>

<div1>
        <head>HOMILIA TERTIA. De eo quod scriptum est: <hi>Et contritus malleus universae terrae <note>(Jerem. L, 23)</note>
          </hi>.</head>
<p> <emph>769</emph> <hi>Quomodo,</hi> ait, <hi>confractus, et contritus est malleus
universae terrae? quomodo facta est in exterminium
Babylon?</hi> Quaerendum inter haec quis sit malleus
universae terrae, quaeve ejus contritio: unde ait
propheta, quia ante confractus est quam contritus,
ut congregantes ea, quae alicubi de malleo scripta
<pb n="0607A"/>
sunt, cum invenerimus nomen ejus, investigemus
etiam nominis voluntatem ex his, quae afferimus
exemplis. Domus quondam componebatur Dei, <emph>770</emph> 
 juxta tertium Regnorum librum <note>(III Reg. VI)</note>,
et Salomon erat construens, et aedificans eam. Ubique
quasi in laude dicitur de domo Dei, quia malleus
et securis non sunt audita in domo Dei. Ergo
quomodo malleus non auditur in domo Dei: sic
quia domus Dei Ecclesia est, malleus in Ecclesia
non auditur. Quis est iste malleus volens quantum
in se est impedire lapides aedificationis templi, ut
contriti non conveniant fundamentis ejus? Vide
 nunc <emph>771</emph> Zabulum, si non ipse est malleus universae
terrae. Ego autem pronuntiabo confidens, esse
aliquem, qui non magnopere curet de malleo
<pb n="0607B"/>
universae terrae. Et quoniam exemplum assumptum
est de sensibili malleo, quaero materiam malleo
fortiorem, quae nihil ab eo percussa patiatur. Quam
quidem quaerens reperi [ <hi>Al.</hi> reperiri] in eo quod
scriptum est: <hi>Ecce vir stans super muros adamantinos,
et in manu ejus adamas.</hi> Refert autem de adamante
historia, quia fortior sit omni caedenti se malleo,
incontritus et inconvincibilis permanens [ <hi>Al.</hi> 
perseverans]. Licet supra stet malleus Zabulus, et
suppositus sit draco, qui est quasi incus indomabilis,
nihil tamen in manu Dei, et in conspectu ejus
consistens adamas perpetitur. Duo itaque contraria
sunt adamanti isti, malleus, et incus improducibilis.
Jam quoddam est et apud nationes tritum vulgi sermone
proverbium, ut de his, qui anxietatibus et
<pb n="0607C"/>
ingentibus malis premuntur, dicant: Inter malleum
sunt et incudem. Tu autem hoc refers ad Zabulum
et draconem, qui istiusmodi semper in Scripturis
pro varietate causarum nominibus insigniuntur: et
dicis quia sanctus qui quasi murus adamantinus,
vel in manu Domini adamas est, non curet neque de
malleo, neque de incude; sed quanto plus caesus
fuerit, tanto plus ejus virtutem splendescere. Aiunt
eos, qui mercimonia lapidum exercent, cum voluerint
probare adamantem, ignorantes utrum sit adamas,
an non sit, quamdiu malleum et incudem non
invenerint: tunc autem persuaderi esse verissimum
adamantem, si indomitus lapis, si [ <hi>Dele alter</hi> si]
inter incudem et malleum perseverat, si percutiente
desuper malleo, et incude supposita, durior lapidum
<pb n="0607D"/>
natura compingit. Talis vir est ante tentationes,
ab his probare lapides nesciunt, ignoratur.
Certissime autem novit adamantinorum lapidum naturam
solus Deus plurimis ignoratam. Ego ipse adhuc
nescio utrum, veniente malleo, et percutiente
me, confringar et conterar, convictus, quia
non sum adamas, an certe verus adamas ostendar,
si ingruentibus persecutionibus, periculis, tentationibus,
tam contritus fuero ad ictus mallei, <emph>772</emph> 
 quam probatus. Et tu ipse percurre Scripturas,
<pb n="0608A"/>
et quaeres, si quod potes invenire vestigium, bene
a Deo promitti, ut malleus percutienda percutiat.
Verbi gratia dictum sit (ad intelligentiam enim obscuriorum
sumuntur exempla), si malleus non esset,
non esset tuba productilis, quae juxta Legem ad solemnitates
Dei excutiat, quae audientium animos
clangore suo accendit ad bellum. Necessarius est
malleus, ut tuba productilis fiat. Multa cooperatus
est iste malleus tubae productili Paulo, ut eum per
varia tentamenta produceret, et approbaret, quia
illaesus posset excudi, figuramque assumere tubae
magnisonae, non incertam dans vocem in audientes,
ut praeparentur ad militiae bellum. Et quoniam malleus
invenitur contraria fortitudo, et draco incus
producibilis, istius modi semper in Scripturis malleo,
<pb n="0608B"/>
vel quacumque alia materia compositum nomen
assumens, instabo sermone: Cain generavit filios,
et de Cain ortus est faber aeris et ferri. Ergo ut Zabulus,
qui omnium tentationum operator est, malleus
dicitur: ita qui ministrat, malleator est filius
Cain. Quotiescumque enim in tentatione incideris,
scito malleum Zabulum esse, et malleatorem eum,
per quem te Zabulus insequitur. Velut in proditione
Salvatoris malleus Zabulus, malleator Judas fuit. Et
multi erant malleatores in tempore illo, quo Dominus
passus est, clamantes: tolle de terra talem:
crucifige, crucifige eum. Omnia malleatoribus plena
sunt. Quotquot enim in actu suo Zabulum suspiciunt,
et ministrant ei ad probandum justum, et injustum
coarguendum, omnes malleatores sunt. Idcirco si
<pb n="0608C"/>
heri malleator eras, et in manu malleum continebas,
nunc discens, quia a Cain fratricida oriuntur malleatores,
projice malleum de manu tua, et transmigra
ad malleatorum, quae spiritalis est, generationem,
sicut Enos et reliquorum, qui Scripturarum laudibus
efferuntur. Verumtamen finis confractio est atque
contritio. Est sciendum quidem, quoniam prophetatus
nunc malleus Zabulus sit, malleus non
partis alicujus terrae, sed universae terrae, pro eo
quod in omni terra malitia ejus dispersa sit, et ubique <emph>773</emph> 
 malleus iste malum operatur. Est autem
etiam hoc dicendum, Zabulum universae terrae malleum
esse, non coeli malleum. Neque enim tenuiori
substantiae convenit malleus, sed crassiori. Si portas
imaginem terreni, malleus te, quia terrenus es, percutit;
<pb n="0608D"/>
si peccas, et terra es, et in terram ibis, experieris
malleum universae terrae et in te operantem.
Juxta istum intellectum, illud quoque animadvertendum
est, universae terrae malleum, quia adversum
cuncta terrena potentiam suam exerceat, Zabulum
esse: posse autem etiam minorem malleum intelligi,
qui non universae terrae sit malleus, sed illius, ut
ita dicam, et illius partis terrae. Et siquidem una
aliqua contraria fortitudo mihi repugnat, et colluctatur
mecum, non valens cum universis simul hominibus
<pb n="0609A"/>
congredi, ut Zabulus: tunc est quidem
malleus in me, sed non universae terrae malleus; verum,
ut ita dicam, meae tantum malleus terrae. Confracto
autem et contrito malleo universae terrae, quid necesse
est arbitrari de malleo partium terrae? Simulque
existimo admiratione dignum, quoniam universae terrae
malleus sit comminutus. Quid enim magnum, si
fractus fuisset, et contritus malleus partium terrae? Sed
vere nunc admirandum est, quia universae terrae malleus
confractus atque contritus est. Post haec quaero
quis sit iste, qui universae terrae malleum confregerit
et contriverit: et dicam Moysen non potuisse confringere
atque conterere malleum universae terrae, neque
ante eum Abraham, neque post eum Jesum Nave, neque
alium quemquam prophetarum. Quis ergo potuit
<pb n="0609B"/>
talem, tantumque malleum universae terrae confringere,
et conterere? Quis est iste? Jesus Christus confregit,
atque contrivit malleum universae terrae. Et hoc
nunc admirans in Spiritu Sancto prophetes ait: <hi>Quomodo
confractus, et contritus est malleus universae terrae?</hi> 
Primo confractus est, deinde contritus. Et quoniam
reperi Salvatorem esse, qui confregerit malleum universae
terrae et contriverit eum, veniam ad Evangelium,
ut videam primam tentationem, quando dixit ei Zabulus: <emph>774</emph> 
 <hi>Ista omnia tibi dabo, si procidens adoraveris
me,</hi> et reliqua: et dicam, quia in illo tempore non
contrivit [ <hi>Al.</hi> contriverit] Jesus malleum universae terrae,
sed tantum confregit eum. Cum vero recessit [ <hi>Al.</hi> 
secessit] ab eo usque ad tempus, et tempore postea venit
instante, tunc contritus est, non solum confractus
<pb n="0609C"/>
ut primum, malleus universae terrae. Et quia contritus
est, qui fuerat ante confractus, malleus universae
terrae, idcirco per unumquemque nostrum confringitur
quidem quando introducimur in Ecclesiam, et
proficimus ad [ <hi>Al.</hi> in] fidem. Conteritur autem, et
comminuitur, quando ad profectum venimus. Quod
si dubites conteri Zabulum ad profectum venientibus
nobis, audi Apostolum benedictione quadam benedicentem
justum, atque dicentem: <hi>Deus autem conterat
Satanam sub pedibus vestris velociter <note>(Rom. XVI)</note>
          </hi>.
Animalis est iste malleus, fortasse nunc furit adversum
nos, et quaerit quia ista de eo pandimus, et
conteritur a nobis (neque enim confringitur tantum,
et non etiam conteritur per nos), confringere nos
econtrario et conterere. Et multos quidem contrivit
<pb n="0609D"/>
eos, qui non attendunt sibi, neque custodia servaverunt
cor suum. Verum nos confidentes in Deo,
credentes in Christum Dei, non timeamus Zabulum.
Timor Dei facit nos non timentes Zabulum, nihilque
ab eo perpeti, sed et dicere non tantum generaliter,
verum et de nobis ipsis: <hi>Quomodo confractus est, et
contritus malleus universae terrae?</hi> Illo autem confracto,
et comminuto, Babylon fit in exterminium:
nec prius confusionis civitas dissipatur, quam malleus
universae terrae confringatur, et conteratur.
<pb n="0610A"/>
Unde et mirabiliter et praeclaro ordine propheta usus
est dicens: <hi>Quomodo confractus est, et contritus malleus
universae terrae? Quomodo facta est in exterminium
Babylon?</hi> Quod primo factum est, primum enarravit:
quod secundo consequenter exposuit. Et hoc
oportet per singulos Scripturarum observare sermones.
Quando itaque fit in exterminium Babylon?
Quando exterminantur omnes confusiones de anima
mea, neque ulterius me confundit mors filii, aut
obitus uxoris: cum non est qui me irritet, et provocet
ad tristitiam, ad iram, ad concupiscentiam, <emph>775</emph> 
 ad voluptatem, quando maneo inconfusus, assumens
rationem, quae me confirmet, et roboret,
tunc mihi accidit quod dictum est: <hi>Facta est in exterminium
Babylon,</hi> hoc est universa confusio. Fiunt
<pb n="0610B"/>
autem ista, id est, confringi, et conteri malleum
omnis terrae, et demoliri Babylonem, cum gentes
superponuntur malleo, et Babyloni. Scriptum est
enim: <hi>In gentibus superponentur tibi,</hi> hoc est, ii qui
de gentibus sunt superponentur tibi, o Babylon, superponentur
tibi, o mallee, ut confringaris et conteraris.
Quando ista facta sunt? In adventu Domini
mei Jesu Christi, cum Evangelium cunctis gentibus
praedicatum est, tunc superpositi sunt Pater et Filius
et Spiritus sanctus Babyloni, et malleo universae
terrae, et impletum est hoc quod scriptum est: <hi>In
gentibus superponentur tibi, et capieris, Babylon, et non
cognoscis.</hi> Utinam caperetur Babylon et per singulos
nostrum. Ex anterioribus autem potest intelligi
captivitas Babylonis, quando capta suffoditur, subvertitur,
<pb n="0610C"/>
desolatur, nihil in nobis resideat confusionis. <hi>Et capieris, Babylon, et non cognoscis; inventa
es, et comprehensa, quia Domino restitisti.</hi> 
 Ergone
sola Babylon Domino restitit, et non potius omnes
gentes, dum, creatore deserto, idola veneratae sunt;
Domino restiterunt? An figuraliter dicit omnem
animam contrariam Jerusalem, id est visioni pacis,
Babylonem esse. Unde et Sancti in Jerusalem, peccatores
in Babylone erant. Etsi peccabant Jerosolymitae,
mittebantur in Babylonem, et sic convertebantur
ad poenitentiam in Babylone consistentes.
Sancti vero regrediebantur in Jerusalem. Capitur ergo
Babylon, et non cognoscit. Babylon quippe legi non
subjicitur, neque enim potest non inventa Babylon
comprehensa esse; sed ob id comprehensa est cum
<pb n="0610D"/>
inventa est, quia Domino restitit. Deinde exordium
alterius capituli. <hi>Aperuit Dominus thesaurum suum,
et protulit vasa irae suae, quia opus Domino virtutum in
terra Chaldaeorum. Quoniam venerunt tempora ejus
aperire apothecas ejus, scrutamini eam quasi speluncam,
et disperdite eam, ne sint ejus reliquiae. Exsiccate
omnes fructus ejus, et descendat in occisionem.
Vae eis, quoniam venit dies eorum, tempus vindictae eorum <note>(Jer. L)</note>
          </hi>.
Volens intelligere hoc quod dictum
est: <hi>Aperuit Dominus thesaurum suum, et protulit</hi> 
<pb n="0611A"/> <emph>776</emph> 
 <hi>vasa irae suae,</hi> quaero de alia Scriptura vasa
irae Dei, et invenio ad pleniorem comparationem
istius Scripturae Scripturam Apostolicam, ibique
invenio Apostolum mihi subjicientem quae sint vasa
irae Dei. Ait enim: Si autem volens Deus ostendere
iram suam, et notam facere potentiam suam, pertulit
in multa patientia vasa irae praeparata ad perditionem,
ut ostenderet divitias gloriae suae in vasa
misericordiae, quae praeparavit in gloriam, quos et
vocavit non solum ex Judaeis, verum etiam ex gentibus <note>(Rom. IX)</note>.
Generaliter Apostolus omnes homines
divisit bifariam, dicens quosdam esse vasa
misericordiae, quosdam vasa irae. Verbi gratia, Pharaonem
et Aegyptios vasa irae: rursus se qui primus
misericordiam consecutus est, et eos qui in tempore
<pb n="0611B"/>
de Judaeis et gentibus crediderunt, vasa misericordiae
nuncupavit. Sunt ergo in thesauro Dei vasa irae.
Scriptum est enim: <hi>Aperuit Dominus thesaurum suum,
et protulit vasa irae suae.</hi> Quis est iste thesaurus Domini,
in quo vasa irae inveniuntur? Aliquis forsan
quaeret, utrum in thesauro Domini tantum vasa
irae sint, et thesaurus Dei, qui est thesaurus
omnium, non habeat [ <hi>Al.</hi> habet] vasa misericordiae:
an aliud quid intelligi oporteat de thesauro
Dei, unde efferantur vasa irae ejus? Thesaurum
Domini ergo confidens dicam esse Ecclesiam
ejus, et in isto thesauro, id est Ecclesia, saepe homines
latitare, qui sunt vasa irae. Veniet igitur
tempus, quando aperiat Dominus thesaurum Ecclesiae:
nunc enim clausa est Ecclesia, et vasa irae cum
<pb n="0611C"/>
vasis misericordiae inhabitant, et paleae cum frumento
sunt, et pisces perdendi ac projiciendi, cum
bonis piscibus, qui in retia inciderant, continentur.
Quam cum aperuerit judicii tempore, et protulerit
exinde vasa irae suae, dicet forsitan is, qui est vas
misericordiae, de egredientibus vasis irae: <hi>Exierunt
ex nobis, non enim erant ex nobis. Si enim fuissent ex
nobis, permansissent utique nobiscum. Sed ideo egressi
sunt a nobis, ut ostenderetur, quia non erant omnes ex
nobis <note>(I Joan. II, 19)</note>
          </hi>. In aliud quiddam cupit sermo
prorumpere: quod autem audemus dicere, istiusmodi
est. In thesauro Dei vasa irae sunt, extra thesaurum
vasa peccantia non sunt vasa irae, sed vasis irae
minora sunt. Servi enim sunt ignorantes voluntatem
Domini sui, et non facientes voluntatem
<pb n="0611D"/> <emph>777</emph> 
 ejus. Qui autem ingreditur Ecclesiam, aut vas
irae est, aut vas misericordiae. Qui extra Ecclesiam
est, neque vas misericordiae est, neque irae. Aliud
quoddam nomen ejus inquiro, qui extra Ecclesiam
commoratur: et quomodo decerno confidens, non
esse eum vas misericordiae: sic econtrario ex rationis
veritate communitus aperte promo sententiam,
neque vas irae posse eum dici, sed vas in aliud
quiddam reservatum. Ergone potero de Scripturis
approbare, nec misericordiae eum esse vas, nec irae:
ut et secunda expositio aliquid nobis utile in praesenti
loco interponat, et sane rursus audeat in id,
quod jamdudum conatur, sermo prorumpere? Ait
Apostolus: <hi>In domo autem magna non sunt tantum
<pb n="0612A"/>
vasa aurea et argentea, sed et lignea, et fictilia: alia
quidem in honorem, alia porro in contumeliam <note>(II
Tim. II)</note>
          </hi>. Si igitur quis mundaverit semetipsum ab
his, erit vas in honorem, et sanctificatum, utile Domino,
ad omne bonum opus praeparatum. Putasne,
magna domus in praesenti est, et in ea sunt vasa in
honorem, et alia in contumeliam? An in illa quae futura
est domo, vasa quidem aurea et argentea, quae
sunt in honorem, invenientur vasa esse misericordiae:
reliqua autem, id est, mediocres homines, qui
extra thesaurum sunt, ne sint vasa irae, seu misericordiae,
hi poterunt juxta dispensationem quamdam
profundam Dei vasa esse in magna domo, quae mundata
non sunt, sed sunt vasa testea in contumeliam,
attamen necessaria domui? Vide autem si voluero et
<pb n="0612B"/>
hoc ipsum exemplum ex alio Scripturae testimonio
comprobare. Inhonoratus est, inquit, Jechonias,
quasi vas cujus nulla est utilitas <note>(Jerem. XXII)</note>. Non
ait, est quidem ejus utilitas, in contumeliam autem
ejus est utilitas: sed quia erat ex domo Dei, et peccavit,
in totum non est ejus utilitas. Habeo et aliam
Scripturam, in qua dicitur de alio quodam peccatore:
Et erit quasi testa, in qua attrahes aquae pusillum,
et in qua carbonem bajulabis. Et rursum affirmat
non necessarium penitus, et ex omni parte esse vas
inutile. Numquid non igitur nos qui in domo ista Dei
sumus, quando aperire coeperit Dominus thesaurum <emph>778</emph> 
 suum, incipiemus mundari, si tantum fuerimus
vasa misericordiae, projectis vasis a nobis irae? An
certe jam exordium est, oportere nos satagere, non
<pb n="0612C"/>
solum ut non simus vasa irae, sed ut ii qui sunt projiciantur
a nobis? Tale enim quiddam est hoc quod
Apostolus Paulus Corinthiis ait: <hi>Intantum auditur
inter vos fornicatio, quae nec in gentibus, ut uxorem
quidem patris aliquis habeat, et non magis planxistis,
ut auferatur de medio vestrum, qui hoc opus gessit <note>(I
Cor. V)</note>
          </hi>: quasi diceret, aperto thesauro Dei, egrediantur
vasa irae suae. Aperuit siquidem Dominus
thesaurum, et protulit vasa irae suae. Legi alicubi
quasi Salvatore dicente: et quaero, sive quis personam
figuravit Salvatoris, sive in memoriam adduxit,
an verum sit hoc quod dictum est: <hi>Ait autem
ipsi Salvator: Qui juxta me est, juxta ignem est: qui
longe est a me, longe est a regno <note>(Marc. VII)</note>
          </hi>. Ut enim
qui juxta me est, juxta salutem est, ita et juxta ignem
<pb n="0612D"/>
est. Et qui audiens me, et audita praevaricans, factus
est vas irae, praeparatum in perditionem, cum juxta
me est, juxta ignem est. Si vero quis cavens, quoniam
qui juxta me est, juxta ignem est, longe factus
fuerit a me, ne juxta ignem sit, talis quidem longe
futurus est et a regno. Et quomodo athleta, qui non
est in agone conscriptus, neque flagella metuit, neque
exspectat coronam, qui autem semel nomen
professus est, si victus fuerit, verberatur atque projicitur;
si vero vicerit, coronatur: eodem modo qui
ingressus est Ecclesiam, o Catechumene, ausculta;
qui accessit ad sermonem Dei, nihil aliud quam
conscriptus est in certamine pietatis, et conscriptus
si non legitime certaverit, caeditur flagellis, quibus
<pb n="0613A"/>
non verberantur ii, qui non in principio conscripti
sunt. Si autem contenderit fortiter ad fugienda verbera,
et contumelias, non solum injuria liberabitur,
sed incorruptam gloriae accipiet coronam. <hi>Opus Domino
virtutum in terra Chaldaeorum.</hi> Juxta diversos
intellectus terrenus locus multipliciter nominatur,
et quomodo differenti inter se notione plura Salvator
habet vocabula, cum unus in subjacenti sit,
varius autem in virtutibus: sic et propter malitiam <emph>779</emph> 
 generis humani: terrena negotia, cum unum
sint in subjacenti, intellectus diversitate sunt plurima.
Quod autem dico sic fiet manifestius, cum exemplum,
quod a Salvatore assumpsi, edisserens, ad
ea, quae sunt subjecta, explananda, transcendero.
Unum subjacens est Domino meo Jesu Salvatori.
<pb n="0613B"/>
Hoc uno subjacente, alio intellectu medicus est, juxta
quod scriptum est: <hi>Non necesse habent sani medicum,
sed male habentes <note>(Matth. IX; Luc. V)</note>
          </hi>. Alio intellectu
pastor, secundum quod irrationabilibus praeest. Alio
intellectu rex, secundum quod rationabilibus principatur.
Alio intellectu vitis vera, secundum quod
inserti in eam homines uberrimos afferunt fructus,
et exculti a patre agricola, pinguedinem vitis verae
ex unius radicis consortio assumunt. Juxta alium intellectum
sapientia, juxta alium veritas, juxta alium
justitia. Verumtamen subjacens unum est. Quomodo
ergo in Salvatore, uno subjacente, plurimi intellectus
sunt diversorum ejus nominum: sic et terrena
negotia, juxta subjacens quidem unum sunt, juxta
autem intellectum plurima. Frequenter allegorizantes
<pb n="0613C"/>
Babylonem diximus negotia esse terrena, quae
semper confusa sunt vitis, Aegyptum similiter affligentia.
Chaldaeorum vero terram, ob id, quia plurima,
quae geruntur in terris, stellis consecrent, et
peccatorum nostrorum causas, sive virtutem eorum
quae accidunt nobis, ex earum motibus asserant fieri,
eos esse diximus, qui talibus se superstitionibus dedicaverunt.
Omnis igitur, qui his credit, in terra
Chaldaeorum est. Si quis vestrum mathematicorum
deliramenta sectatur, in terra Chaldaeorum est. Siquis
nativitatis diem supputat, et variis horarum momentorumque
ratiocinationibus [ <hi>Al.</hi> rationibus] credens,
hoc dogma suscipit, quia stellae taliter, et taliter
figuratae faciunt homines luxuriosos, adulteros,
castos, aut certe quodcumque eorum, iste in terra
<pb n="0613D"/>
Chaldaeorum est. Jam quidam existimant ex astrorum
cursibus Christianos fieri. Quotquot autem ista sapitis,
quotquot, dictis istis creditis, in terra Chaldaeorum
estis. Comminans ergo Deus, qui in terra
Chaldaeorum sunt, his spiritaliter <emph>780</emph> comminatur,
qui se ipsos genealogiis et fato consecraverint, asserentes
cuncta, quae inter mortales fiunt, aut ex astrorum
motibus, aut ex fati necessitate pendere. Sed
<pb n="0614A"/>
Deus Abraham promovens ad meliora dixit ei: <hi>Ego
sum, qui te educo de terra Chaldaeorum <note>(Gen. XV)</note>
          </hi>.
Potens est enim Deus, qui et nobis tribuat de terra
Chaldaeorum exire, ut nullum alium absque eo esse
credamus, qui dispensans universa, et regens vitam
nostram pro qualitatibus meritorum, accidentium
diversa moderetur. Neque enim micans aliquod sidus,
vel Phaetontis, ut aiunt, vel corrupti catamiti
stella nostrorum causam continet negotiorum. Et
juxta unum quidem argumentum in terra Chaldaeorum
est, qui supradictis ratiocinationibus credidit;
juxta aliud vero ascendit quis super tecta, et
veneratur militiam coeli. Invenimus autem in Jeremia
multam et his fieri comminationem, qui libant
militiae Dei. Opus ergo Domino virtutum in terra
<pb n="0614B"/>
Chaldaeorum quia venerunt tempora ejus. <hi>Aperite
apothecas ejus.</hi> Manifestum est, quia terrae Chaldaeorum.
Sunt autem apothecae Chaldaeorum, doctrinae
nativitatum. <hi>Scrutamini eam quasi speluncam,
et disperdite eam.</hi> Qui respuit supputationem natalium:
qui veritatis sermone utitur adversum eam:
qui ostendit nihil eorum, quae mathematici dicunt,
verum esse: qui docet inscrutabilia judicia Dei, nec
ea posse ab hominibus comprehendi: qui [ <hi>Al.</hi> quia]
asserit, quia sidera non sunt causae eorum quae fiunt
super terram, minus autem eorum, quae nobis Christianis
accidunt, iste exsequitur praeceptum Domini
dicentis: <hi>Disperdit eam.</hi> Quid autem sic hoc quod
sequitur, <hi>Non fiant ei reliquiae,</hi> quaerendum est. Ne
aliqua, inquit, rescindatis Chaldaeorum, aliqua reservetis.
<pb n="0614C"/>
Ob id jubet, ne pusillum quidem relinquatur
in ea. <hi>Exsiccate omnes fructus ejus.</hi> Quis ita beatus
est, ut possit exsiccare omnes fructus terrae Chaldaeorum,
et descendant in occisionem? <hi>Vae eis,
quia venit dies eorum, et est tempus vindictae eorum.</hi> 
Post haec rursus alterius capituli continentia: <hi>Vox fugientium, et resalvatorum de terra Babylonis,</hi> <emph>781</emph> 
 <hi>ad annuntiandum Domino nostro in Sion
vindictam.</hi> De his nunc prophetat, qui mores patrios
relinquentes, et leges gentium, et incredulitatem
veterum, veniunt ad sermonem Dei. Tale enim quiddam
significatur in eo, quod dicit: <hi>Vox fugientium
et resalvatorum de terra Babylonis.</hi> Utinam et vestra,
Catechumeni, vox fugientium esset de Babylone,
fugientium vitia, fugientium peccata. <hi>Vox</hi> enim <hi>fugientium
<pb n="0614D"/>
et resalvatorum.</hi> Non sufficit fugere de terra
Babylonis, sed et resalvari ex terra Babylonis ad
annuntiandum in Sion vindictam Domino Deo nostro,
ut fugientes de terra Babylonis veniatis ad Sion,
speculatorium [ <hi>Al.</hi> speculatorum] Ecclesiam Dei. Ad
annuntiandum in Sion, id est, Ecclesiam, vindictam
a Domino Deo nostro. <hi>Vindictam populi ejus denuntiate
in Babylone multis, omni intendenti arcum.</hi> Significanter
<pb n="0615A"/>
positum est, <hi>multis;</hi> multi enim sunt, qui
in Babylone sunt, in Jerusalem vero pauci. Non
enim idcirco, ait, dilexit vos Dominus Deus vester,
quia multi eratis, vos quippe estis pauci <emph>782</emph> ab
omnibus gentibus. Et bene his, qui ex parte Dei
erant, dictum est: <hi>Pauci estis ab omnibus gentibus.</hi> 
Intellige porro et hoc: <hi>Pauci sunt qui salvantur.</hi> Sed
et illud: <hi>Contendite intrare per angustam portam. In
lata autem et patenti multi incedunt <note>(Mat. VII, 11)</note>
          </hi>. <hi>Annuntiate in Babylone multis, omni intendenti arcum.
Non sit ex ea qui salvetur: disperdite, interficite
omnia Babylonis.</hi> 
 Nuper diximus de parvulis Babyloniis,
de viris Babyloniis, de semine Babylonio.
Non sit et qui resalvetur de semine Babylonis, retribuite
ei juxta opera ejus, secundum omnia quae
fecit, et facite ei, quia Domino restitit, et adversum
<pb n="0615B"/>
Dominum Deum Sanctum Israel [ <hi>Al.</hi> sanctum Deum
Israel]. Quamdiu habes in te cogitationes nequam
resistentes pietati et fidei verae, habes in te Babylonios.
Sed fac vindictam, et interfice omnes peccatores
terrae, quae in te est, id est, omnes Babylonios,
ut possis mundatus in Jerusalem transgredi civitatem
Dei in Christo Jesu, cui est gloria et imperium
in saecula saeculorum. Amen.</p>
</div1>

<div1>
        <head>HOMILIA QUARTA. De eo quod scriptum est: <hi>Clamavit perdix, congregavit quae non peperit, faciens divitias suas non cum judicio. In medio dierum ejus derelinquent eum, et novissimis suis erit insipiens.</hi> Jerem. XVII, 11.</head>
<p> <emph>781</emph> <hi>Thronus gloriae exaltatus ab initio locus,
<pb n="0616A"/>
sanctificatio nostra, sustentatio Israel. Domine, omnes
qui te dereliquerunt, confundantur decedentes, super
terram scribantur, quia dereliquerunt fontem vitae
Dominum. Sana me, Domine, et sanabor; salvum me
fac, et salvus ero, quoniam gloriatio mea tu es. Ecce
ipsi dicunt ad me: Ubi est sermo Domini? veniat. Ego
autem non laboravi subsequens post te, et diem hominis
non concupivi: tu scis.</hi> Ad famosam venimus <emph>782</emph> 
quaestionem, inspicere quid sit perdix de quo Scriptura
nunc loquitur: <hi>Clamavit perdix, congregavit quae
non peperit, faciens divitias suas, non cum judicio. In
dimidio dierum ejus derelinquent eum, et in novissimis
suis insipiens erit <note>(Jer. XVII, 12 seqq.)</note>
          </hi>. Ex natura
volucris dignum videtur quamdam historiam commemorare,
ut animal cognoscentes, scire possimus
<pb n="0616B"/>
utrum ad bonam, an malam partem nunc nominati
perdicis intelligentiam referamus. Dicitur autem
hoc esse <emph>783</emph> animal malignum, fraudulentum,
callidum, multumque decipiens venatores. Saepe
quippe ante pedes aucupis volvitur, et in medio ejus
conatu, quasi jam apprehendendus elabitur. Praedam
sui ex vicinitate promittit: et hoc agit, ne ad nidum
foetuum ejus citus venator occurrat. Cumque jam
senserit fugisse pullos suos, tunc et ipse illuso hoste
discedit. Sed nequitiam ejus vincit impuritas. Ambigendum
non est de eo quod dicturi sumus, quod
ex iis qui mansueti in casis nutriuntur, veritas approbat:
masculus in masculum consurgit, obliviscitur
sexum libido praeceps, pugnatur ad coitum, et
una palma victoris est polluisse quem vicerit. Si igitur
<pb n="0617A"/>
malignum, si immundum, si dolosum hoc animal
est, impium videbitur ad meliorem partem hujus
referre nomen, et ad Salvatoris nostri Jesu Christi
intelligentiam temperare. Magis autem convenit
mala Zabulo adjungere, et super adversario lectionem
intelligere praesentem: si tamen <emph>784</emph> totius
capituli nos secuta fuerit interpretatio. Incipiamus
ergo ab eo quod scriptum est: <hi>Clamavit perdix, congregavit
quae non peperit.</hi> Non proprias creaturas
congregat Zabulus, non ea colligit quae ipse generavit;
sed cum clamaverit, alienas congregans creaturas,
facit eas suas. Clamavit perdix per Valentinum,
clamavit per Basilidem, per Marcionem, per
omnes qui alienae a Deo gloriae cupiditate rapti
sunt. Nullus enim eorum sonare poterat vocem
<pb n="0617B"/>
Domini Jesu: <hi>Meae oves meam vocem audiunt <note>(Joan.
X, 27)</note>
          </hi>. Sed erat vox Christi in Paulo, erat in Petro;
propter quod Paulus dicebat: <hi>An experimentum
quaeritis ejus qui in me loquitur Christus <note>(II Cor.
XIII, 3)</note>
          </hi>? Vox autem congregantis quae non peperit
perdicis, in illis est qui simplices quosque fidelium
laqueo haereticae factionis impediunt. <hi>Clamavit</hi> 
itaque <hi>perdix, congregavit quae non peperit,
facere delicias suas non cum judicio, dives
factus est perdix.</hi> Ecce ejus quanta sunt millia,
ingens turba, multi sunt populi captivorum, et <emph>785</emph> 
 facit divitias suas, non cogitans judicium, neque
habens in corde justitiam, sed omnia sine lege
gerens; merito arguitur non cum judicio fecisse divitias.
Meus autem Jesus facit divitias suas cum judicio.
 Examinata est et delecta ejus opulentia. <hi>In medio</hi> 
<pb n="0618A"/>
[Al. <hi>dimidio] dierum ejus derelinquent eum <note>(Jer. XVII,
11)</note>
          </hi>. Nos omnes qui quondam fuimus sub clamantis
potestate perdicis (clamavit quippe non solum per
eos quos supra memoravimus, sed per omnes generaliter
 qui quasi ad pietatem et ad religionem vocantes,
sub contrario veritati dogmate clamaverunt)
nos, inquam, universi in dimidio dierum ejus dereliquimus
eum. Et omnes quidem dies ejus, dies
hujus saeculi; sed quia eruit nos ex instanti saeculo
nequam Dominus Jesus, idcirco in medio [ <hi>Al.</hi> dimidio]
dierum ejus dereliquimus eum. <hi>Et novissimum
ejus erit insipiens <note>(Jer. XVII, 11)</note>
          </hi>. Quando autem
sapiens fuit, ut novissimum ejus merito insipiens
fiat? Sed dicamus eum fuisse sapientem: <hi>Serpens
quippe sapientior erat omnibus bestiis super terram,
<pb n="0618B"/>
quam</hi> [Al. <hi>quas] fecit Dominus Deus <note>(Gen. III, 1)</note>
          </hi>. Sapiens
fuit juxta id quod scriptum est: <hi>Adducam super
sensum grandem principem Assyriorum. Dixit autem:
Violentia mea faciam, et sapientia intellectus auferam
fines Gentium, et virtutes eorum</hi> <emph>786</emph> <hi>depascam,
et commovebo civitates inhabitatas <note>(Isai. X, 12,
13)</note>
          </hi>. Si quis potest, intelligat, quomodo novissimum
ejus erit stultum. Iste ab eo quod fuit sapiens male
(sapientior enim erat omnibus bestiis super terram)
fit e contrario, eo [ <hi>Al.</hi> fiet contrario ei] quod sapiens
fuit, male insipiens. Intelliges vero quid sit: <hi>Novissimum
ejus erit insipiens,</hi> si scias quomodo etiam
tibi per Apostolum praecipiatur, ut pro salute tua
insipientiam recipias: <hi>Si quis,</hi> inquit, <hi>videtur sibi
sapiens esse in vobis in isto saeculo, stultus fiat <note>(I Cor.
III, 18)</note>
          </hi>. Solvit qui ante clamavit: stultus esto et
<pb n="0619A"/>
fatuus, ut sapiens fias [ <hi>Al.</hi> fiat]. Si itaque est quaedam
sapientia culpabilis, juxta quam filii saeculi
hujus sapientiores sunt filiis lucis in generatione
ista, bonus est Deus qui contrariis diversa subvertit,
ut faciat compleri id quod dictum est: <hi>Novissimum
ejus erit insipiens.</hi> Quando novissimum ejus
erit insipiens, oportet Christum regnare, usque
dum ponat omnes inimicos ejus Deus sub pedibus
ejus. Cum autem omnia ei subjecerit, novissimus
inimicus destruetur mors; cum destructa fuerit
<pb n="0620A"/>
mors, tunc extrema perdicis erunt, et novissimum
ejus fiet insipiens. Haec de perdice. Principium
vero capituli secundum istud lectum est: <hi>Thronus
gloriae</hi> <emph>787</emph> <hi>exaltatus ab initio locus, sanctificatio
nostra, sustentatio Israel. Domine, omnes qui te dereliquerunt,
confundantur, decedentes, super</hi> <emph>788</emph> <hi>terram
scribantur, quia dereliquerunt fontem vitae Dominum <note>(Jerem. XVII, 13)</note>
          </hi>.
Dixit Isaias <note>(Cap. VI)</note>,
beatus propheta videns Dominum, et regnum <emph>789</emph> 
 ejus: <hi>Vidi Dominum Sabaoth sedentem super
<pb n="0621A"/>
sedem excelsam et elevatam.</hi> Vidit et Jeremias quomodo
Deus regnat, propter quod glorificans eum
<pb n="0622A"/>
ait: <hi>Thronus gloriae, exaltatus ab initio locus, sanctificatio
nostra.</hi> Sive de Christo volueris ista intelligere,
<pb n="0623A"/>
non peccabis, sive de Patre, non impie senties:
est enim thronus gloriae [ <hi>Al.</hi> claritatis] excelsus,
et a principio Salvator est. Thronus gloriae est propter
quod excelsum regnum ejus. Sanctificatio nostra Christus
est: <hi>Quia et iste sanctificans, et nos sanctificati ex
uno omnes sumus <note>(Hebr. II, 11)</note>
          </hi>. <hi>Sustentatio Israel.</hi> 
Sicut ipse justitia Christus, ipse veritas, ipse sanctificatio,
similiter est ipse etiam sustentatio. Et non
est aliquid justum sine Christo, neque sanctum
sine eo, neque patiens, quod in se non habet Christum:
ipse est enim sustentatio Israel. Si autem ad
Patrem et hoc retuleris, non impie intelligis. <hi>Domine,
omnes qui te derelinquunt, confundantur discedentes <note>(Jer. XVII, 13)</note>
          </hi>.
Unusquisque nostrum quando
peccat, per ea quae peccat, Christum relinquit: relinquens
<pb n="0623B"/>
autem Filium, reliquit et Patrem. Injustus
a justitia longe est, pollutus a sanctimonia, bellator
a pace, et qui sub potestate inimici esse incipit, a
redemptione fit alienus, et qui extra sapientiam <emph>790</emph> 
 Dei est, sapientiam Dei derelinquit. Docens
itaque nos propheta, quid de omnibus, qui Dominum
deserunt, sit futurum, ait: <hi>Universi qui te derelinquunt,
confundantur discedentes,</hi> hoc est, quantum
deserunt, tantum confundantur discedentes. <hi>Super terram scribantur.</hi> 
 Omnes homines describuntur,
sancti in coelo, peccatores super terram. Dicit
ad discipulos Jesus: <hi>Gaudete autem, quia nomina
vestra scripta sunt in coelis <note>(Luc. X, 1)</note>
          </hi>. Igitur oportet
laetari si talis quis fuerit, ut nomen ejus scribatur
in coelis. Et quomodo justorum nomina in superioribus
<pb n="0623C"/>
conscribuntur, sic econtrario eorum qui
conversantur terrene, qui non pertranseunt terram
Edom, sed agros terrae Edom et vineas possident,
scribuntur nomina quasi relinquentium Deum super
terram. <hi>Confundantur discedentes, super terram scribantur.
Quo</hi> enim <hi>metro mensi sunt, remetietur eis
ipsis <note>(Matth. VII, 1)</note>
          </hi>. Sibi unusquisque causa est,
ut scribatur super terram, si non coelestia requirat
in terra, si semper anima ejus de istius mundi negotiis
aestuet, quae videntur saeculo bona. Si vero
audiens Jesum loquentem: <hi>Nolite vobis thesaurizare
thesauros super terram, ubi tinea et vermes exterminant,
et ubi fures effodiunt et furantur, sed thesaurizate
vobis thesauros in coelo <note>(Mat. VI, 19)</note>
          </hi>: qui thesaurizaverit
<pb n="0624A"/> <emph>791</emph> 
 sibi in coelo, ipse sibi causa est,
ut scribatur in coelis. Haec propter id quod scriptum
est: <hi>Super terram scribantur;</hi> causamque commemorat: <hi>Quia dereliquerunt fontem vitae Dominum. <note>(Jer. I, 13)</note>
          </hi>.
Et in principio ipse propheta ex persona
Domini dicit: <hi>Me dereliquerunt fontem vitae:</hi> 
 et nunc: <hi>Quia dereliquerunt fontem vitae Dominum.</hi> 
Dicamus ergo et nos, si nolumus derelinquere fontem
vitae Dominum, voce proximorum Jesu Christi
discipulorum, qua locuti sunt ad magistrum, cum
eis diceret: <hi>Numquid et vos vultis recedere.</hi> Quid igitur
dicemus? <hi>Domine, ad quem ibimus? verba vitae tu
habes <note>(Joan. VI, 68)</note>
          </hi>. Sic finita est etiam secundi capituli
circumscriptio. Sequens oratio est ista continens: <hi>Sana me, Domine, et sanabor, salvum me fac,
<pb n="0624B"/>
et salvus ero: quoniam gloriatio mea tu es. Ecce ipsi
dicunt ad me: Ubi est sermo Domini? veniat. Ego autem
non laboravi subsequens post te et diem hominis
non concupivi, tu scis 
 <note>(Jer. XVII, 10, 15, 16)</note>
          </hi>. Soli,
qui propter male habentes venit, medico dicenti: <hi>Non indigent sani medico, sed male habentes 
 <note>(Matth.
IX, 1)</note>
          </hi>, dicendum est confidenter ab eo qui aegrotantem
suam animam vult salvari: <hi>Sana me, Domine,
et sanabor.</hi> Etenim illa in Evangelio mulier sanguinem
fluens, omnem substantiam suam expendit in
medicis <note>(Luc. VIII, 43)</note>, nec potuit a quoquam
eorum sanari: ad nullum quippe ex eis dignum erat
dici: <hi>Sana me, domine, et sanabor,</hi> nisi ad solum
cui sufficit vestimenti tantum fimbriam tangere, cui
ego uni dicam: <hi>Sana me, Domine, et sanabor.</hi> Tunc
<pb n="0624C"/>
siquidem medicinam sanitas sequitur, si Christus
curare dignetur: <hi>Salvum me fac, et salvus ero. Falsus
equus in salutem <note>(Psal. XXXII, 17)</note>
          </hi>. Propterea ei
dicam: <hi>Salvum me fac et salvus ero.</hi> Et hoc ita gaudebo
loqui, si omni renuntians gloriae saeculari potero
et reliqua dicere: <hi>Quoniam gloria</hi> [Al. <hi>laus]
mea tu es:</hi> aut cum complevero mandatum in quo
praecipitur: <hi>Non glorietur sapiens in sapientia sua,
neque fortis in virtute</hi> [Al. <hi>fortitudine] sua, neque dives
in divitiis, sed in isto glorietur qui gloriatur, intelligere
et scire, quia ego sum Dominus <note>(Jer. IX, 23)</note>
          </hi>.
Beatus itaque qui renuntiaverit omni <emph>792</emph> gloriae
quae deorsum est, veluti super nobili genere, super
pulchritudine et corporalibus bonis, super divitiis
<pb n="0625A"/>
et jactatione. Beatus qui, contempta vana gloria,
dicit ad Dominum: <hi>Quoniam gloriatio</hi> [Al. <hi>laus] mea
tu es. Ecce ipsi dicunt ad me: Ubi est sermo Domini?
veniat. Ego autem non laboravi subsequens post te <note>(Jer. XVII, 15, 16)</note>
          </hi>.
Jesus tibi dixit: <hi>Tolle crucem
tuam, et veni, sequere me <note>(Mat. XVI, 16)</note>
          </hi>. Et: <hi>Qui
non reliquerit patrem aut matrem, et secutus fuerit</hi> 
[Al. <hi>non fueris] me, non est dignus meus esse discipulus <note>(Luc. XIV, 26)</note>
          </hi>.
Si igitur talis fueris, ut semper
Christum sequaris quanto plus secutus fueris,
tanto minus laborabis. Non enim lassitudo erit in
Jacob, neque apparebit dolor in Israel. Propterea dixit,
ut non laboremus ulterius, laborantes antequam
incoeperimus eum sequi: <hi>Venite ad me, omnes qui laboratis
et onerati estis, et ego reficiam vos (Matth.
<pb n="0625B"/>
XI, 28)</hi>. Si laborantes venerimus ad Jesum, et eum
fuerimus secuti, tunc dicere poterimus: <hi>Ego autem
non laboravi subsequens post te, et diem hominis non
concupivi.</hi> Est quaedam dies hominis: est quaedam
dies Domini, id est, dies resurrectionis, quam omnis
sanctus desiderat, non illam de qua scriptum
est: <hi>Vae eis qui desiderant diem hominis. Nam dies
ista est tenebrae, et non lux <note>(Amos V, 18)</note>
          </hi>. Quis est
qui possit dicere: <hi>Et diem hominis non concupivi?</hi> 
Explanatio verbi convincit nos, quia diem concupiscamus
hominis. Frequenter quippe aegrotantes,
cum in phantasmate esse febrium coeperimus, et
mortis limine urgeri, ad eos qui nos visitant fratres
lassas manus attollimus, orantes eos, ut pro nobis
Dominum deprecentur, atque dicentes: Roga mihi aliquod
<pb n="0625C"/>
vitae spatium, roga ut aliquantisper in hac luce
permaneam. Ista memorantes, non diem sanctum Domini,
sed diem hominis desideramus. Quapropter,
longae vitae amore deposito, et desiderio humanae diei
quaeramus illam diem videre, in qua participes ejus
beatitudinis, quae in Christo est, efficiamur, cui est
gloria et imperium in saecula saeculorum. Amen.</p>
</div1>

<div1>
        <head>HOMILIA QUINTA. De eo quod scriptum est: <hi>Qui fecit terram in fortitudine sua. <note>(Jerem. X, 12.)</note>
          </hi> </head>
<p> <emph>793</emph> Tres quodammodo virtutes assumens propheta
fortitudinem, sapientiam, atque prudentiam,
unicuique earum propria opera distribuit: fortitudini
terram, sapientiae orbem terrarum, prudentiae coelum.
Audi quippe Scripturae ordinem: <hi>Dominus qui fecit
terram in fortitudine sua, et erexit orbem in sapientia
<pb n="0625D"/>
sua et in sua prudentia extendit coelum.</hi> Et nos igitur in
nostra terra (dictum est quippe ad Adam: <hi>Terra es</hi> 
<pb n="0626A"/> <note>(Gen. III)</note>;
necessariam habemus fortitudinem Dei,
quia absque ea impossibile nobis est exsequi quod
carni repugnet. Cum autem mortificata fuerint membra
super terram, tunc parent spiritus voluntati. Siquidem
juxta apostolum, spiritu gesta carnis mortificantur <note>(Col. III; Rom. VIII)</note>.
 <hi>Dominus ergo qui fecit
terram in fortitudine sua.</hi> Si autem et ad hanc terram
venias, et consideres id quod in Job scriptum est <note>(Job XXVI, 7)</note>,
juxta emendatissima tamen exemplaria,
quomodo statuerit eam super nihilum, inveniens
fortitudinem Dei in medietate mundi, terrae libram
sustinere. Veniam vero ad orbem terrarum, qui
Graece <foreign xml:lang="greek">οἰκουμένη</foreign> nuncupatur, id est, <hi>inhabitata.</hi> Scio
animam meam inhabitatam, scio animam desertam.
Si enim non habet Filium dicentem: <hi>Ego et Pater
<pb n="0626B"/>
meus veniemus ad eum</hi> [Al. <hi>eam] et mansionem apud
eum faciemus <note>(Joan. XIV, 23)</note>
          </hi>; si non habet spiritum
sanctum, anima deserta est. Habitata autem est,
quando plena est Deo, quando habet Christum et
Spiritum sanctum. Verum haec differenter et varie in
Scripturis dicuntur in anima hominis Patrem, et Filium,
et Spiritum sanctum commorari. Nam et David
in psalmo confessionis tres spiritus postulat; dicens: <hi>Spiritu principali confirma me.</hi> 
 <emph>794</emph> <hi>Spiritum
rectum innova in visceribus meis. Spiritum sanctum ne
auferas a me <note>(Ps. L)</note>
          </hi>. Qui sunt isti tres spiritus? Principalis
Spiritus, Pater est: Spiritus rectus, Christus:
Spiritus sanctus, Spiritus sanctus est. Haec ad probationem
ejus rei diximus, quod habitatus est orbis
terrarum in sapientia fabricantis eum. <hi>Sapientia
<pb n="0626C"/>
quippe auxiliabitur justo super decem potestatem habenti
civitates <note>(Eccl. VII, 20)</note>
          </hi>. <hi>Sapientiam autem et disciplinam
qui abjicit, infelix est, et vana spes ejus: et
labores ejus insensati, et inutilia opera ejus <note>(Sap. III,
11)</note>
          </hi>, ait Sapientia, quae titulo inscribitur Salomonis.
Idcirco quantum possumus, laborare [ <hi>Al.</hi> labore]
nitamur, ut habitata nostra a sapientia Dei erigatur.
Cecidit quippe, et de sublimi corruit, venientibus
nobis in locum istum miseriarum. Cecidit habitata
 nostra postquam peccavimus, inique fecimus,
injuste egimus, impie gessimus, et post ruinam indiget
erectione. Si autem non vis ista sententia adduci,
communem totius orbis quaeramus ruinam, ut
post casum ejus consequenter Deus erigens praedicetur.
Quicumque est in isto orbe, ante erectionem
cecidit. Si autem cecidit, consequenter erigendus
<pb n="0626D"/>
fuit: nemo quippe sine casu sublevatur. Si autem
erectus est, videamus quae ruina praecesserit. Omnes
<pb n="0627A"/>
corruimus per peccatum in orbem [ <hi>Al.</hi> orbe] terrarum.
Et Dominus qui erigit elisos, elevavit nos
jacentes <note>(Psal. CXLIV)</note>. In Adam omnes morimur:
atque ita corruit orbis terrarum, et indiget erectione,
ut in Christo omnes vivificemur. Igitur duplicem
intellectum de orbe tradidimus: unum quomodo singulae
animae, aut habitatae sint, aut desertae: alterum
quomodo universus orbis <emph>795</emph> orbis pariter ceciderit. <hi>Et in sua prudentia extendit coelum.</hi> 
 Non fortuito
sapientia in coeli extensione [ <hi>Al.</hi> ostensione] assumpta
est: invenies et in Proverbiis dictum: <hi>Dominus sapientia
fundavit terram, praeparavit coelos prudentia <note>(Prov. III, 19)</note>
          </hi>.
Est ergo aliqua prudentia Dei, quam
nolo ut extra Christum requiras. Omnia quippe quae
sunt Dei, Christus est: ipse sapientia ejus, ipse fortitudo,
<pb n="0627B"/>
ipse sanctificatio, ipse justitia, ipse sanctitas
et redemptio, ipse, ut ad praesens veniam, etiam
prudentia. Sed cum sit unum in subjacenti pro varietate
sensuum diversis vocabulis nuncupatur. Aliud
significat sapientia, aliud justitia. Quando enim sapientia
 dicitur, disciplina ista divinarum rerum
humanarumque institutio, quando justitia, distributor
et judex meritorum significatur. Quando sanctitas
illa virtus describitur, quae credentes Deo efficit
sanctos. Ita ergo mihi et prudentia ejus intelligitur
doctrina et demonstratio bonarum ac malarum rerum,
sive neutrarum, atque in hunc modum extendisse
nunc dicitur coelum in prudentia. Quomodo
autem extendatur coelum, extendente eum prudentia: <hi>Audi quoniam extendi verba, et non intendisti</hi> 
<pb n="0627C"/>
[Al. <hi>attendisti</hi> ] <note>(Prov. I, 24)</note>. Asserit quippe, extensionem
quamdam esse verborum similiter ut nunc
dicitur coeli; juxta illud quoque quod in alio loco
scriptum est: <hi>Qui extendit coelum ut pellem <note>(Psal.
CIII, 2)</note>
          </hi>. Extenditur autem anima nostra, quae prius
fuerat contracta, ut possit capax esse sapientiae Dei.
Verum ut ad propositum revertamur, diximus quod
prudentia ejus coelum factum sit, et nunc affirmamus
eos qui coelestem hominem portant, esse coelos.
Si enim ad peccatores dicitur: <hi>Terra estis, et in
terram ibitis,</hi> quare non dicatur ad justum cujus est
regnum coelorum, Coelum es, et in coelum ibis?
 Aut si propter choicum dicitur ei qui portat imaginem
choici, <emph>796</emph> id est terreni; <hi>Terra es, et in terram
<pb n="0628A"/>
ibis <note>(Gen. III, 10)</note>
          </hi>, cur propter coelestem, ei qui
imaginem coelestis portat, non conveniat dici: Coelum
es, et in coelum ibis? Unusquisque autem nostrum,
aut coelestia facta habet, aut terrena: si terrena
facta sunt, ad cognatam sibi terram deducunt
eum qui thesaurizat ea in terra, et non in coelo.
Rursumque haec quae juxta virtutem gesta sunt, thesaurizatorem
suum ad proquinquas sibi coelorum
regiones subvehunt. Et junxit: <hi>Educens nubes ab
extremo terrae <note>(Ps. CXXXIV, 7)</note>
          </hi>. Istiusmodi disputatio
et in Psalmo nuper incidit, et dictum est a nobis
quomodo Deus eduxerit nubes ab extremo terrae.
Quod quidem nunc rursum cogimur retractare, ut hi
qui audierunt, plenissime quae sciunt reminiscantur,
et hi qui non interfuerunt, aut obliti sunt, textum
<pb n="0628B"/>
sermonis agnoscant, quem tunc, prout valuimus, exibuimus.
Diximus autem sanctos esse nubes. Etenim
hoc quod scriptum est: <hi>Veritas tua usque ad nubes <note>(Ps. XXXV, 6)</note>
          </hi>,
non potest referri ad inanimales nubes:
sed veritas Dei usque ad illas nubes est, quae
audiunt mandatum Domini, et noverunt quo pluvias
 deferant, et a quibus eas suspendant. De his nubibus
dictum est: <hi>Et mandabo nubibus meis, ne pluant
super eam imbrem <note>(Isai. V, 6)</note>
          </hi>. De his enim quae ex
denso [ <hi>Al.</hi> densato] aere dicuntur constare, si non
fuerit pluvia, non praecepit Deus ne pluant super vineam,
aut quamcumque regionem imbrem: sed omnino
non apparent, ut in tertio Regnorum libro legimus <hi>[III Reg. XVIII)</hi>:
quando in tempore siccitatis nubes
nulla apparuit, et postea juxta prophetiam Eliae futurae
<pb n="0628C"/>
pluviae signum in vestigio hominis ostensum est,
atque ita post nubem conglobatam imber descendit
ad terras. Istis vero quasi subsistentibus nubibus [ <hi>Al.</hi> 
nebulis] jubetur pluviam continere, cum indigna
fuerit anima imbre coelesti et dicitur: <hi>Mandabo</hi> <emph>797</emph> 
 <hi>nubibus ne pluant super eam imbrem.</hi> Itaque
[ <hi>Al.</hi> Ita] unusquisque sanctorum nubes est. Moyses
nubes erat, et quasi nubes loquebatur: <hi>Attende, coelum,
et loquar, et audiat terra sermones ex ore meo.
Exspectentur</hi> [Al. <hi>Exspectet] ut pluvia verba mea <note>(Deut. XXXII)</note>
          </hi>.
Si non fuisset nubes, numquam dixisset: <hi>Exspectentur ut pluvia verba mea, et descendant
ut ros eloquia mea.</hi> 
 Quasi nubes dicebat: <hi>Ut
imbres super gramen, ut pruina</hi> [Al. <hi>pluvia] super
<pb n="0629A"/>
fenum, quia nomen Domini invocavi.</hi> Similiter et Isaias
ut nubes loquebatur: <hi>Audi, coelum, et auribus percipe,
terra, quoniam Dominus locutus est <note>(Isai. I)</note>
          </hi>. Et quia
ipse nubes erat, et sciebat alias nubes comprophetantes
sibi, ideo vaticinans aiebat: <hi>Mandabo nubibus
meis, ne pluant super eam imbrem.</hi> Si autem jam didicimus
qui sunt nubes, videamus quomodo Deus
educat nubes ab extremo terrae. Ait Salvator: <hi>Qui
vult in vobis esse primus, sit omnium novissimus <note>(Matt.
IX)</note>
          </hi>. Servavit hoc mandatum Paulus, et fuit novissimus
in hoc mundo dicens: <hi>Puto enim Deus nos apostolos
novissimos ostendit, quasi mortificatos; quia</hi> [Al. <hi>quasi] spectaculum facti sumus in hoc mundo angelis
et hominibus 
 <note>(I Cor. IV)</note>
          </hi>. Si quis ergo sanctus custodiens
praeceptum Salvatoris factus fuerit in hac vita
<pb n="0629B"/>
novissimus, iste sit nubes; et educit Dominus nubes
non a primis terrae, non a consulibus, non a ducibus,
non a divitibus: <hi>Beati enim pauperes, quoniam
vestrum est regnum coelorum <note>(Matth. V)</note>
          </hi>. Vides quomodo
ab extremis educat Deus et corporet nebulas?
Propterea si volumus nubes fieri, ad quas perveniat
veritas Dei, novissimi omnium fiamus, et tam
affectu, quam opere [ <hi>Al.</hi> ore] dicamus: <hi>Puto enim
nos Deus apostolos novissimos ostendit.</hi> Quod si non
sim apostolus, licet tamen mihi fieri extremum, ut
educens nubes Deus ab extremo terrae, educat me. <hi>Et fulgura in pluviam fecit 
 <note>(Ps. CXXXIV, 7)</note>
          </hi>. Aiunt
naturalium causarum scrutatores, quia fulgura ex nubium
collisione generentur, in morem silicum duriorum,
quos cum comploseris sibi, medius ex his elabitur
<pb n="0629C"/>
ignis; atque ita cum fulgure pariter et tonitrua
mugire; tonitruo scilicet sonitum indicante
 concussus, et fulgure <emph>798</emph> excussi luminis claritatem.
Si intellexisti exemplum: considera nunc nubes
rationales. Moyses nubes erat: Jesus Nave nubes
erat: isti si secum loquantur [ <hi>Al.</hi> colloquantur],
ex sermonibus eorum fulgura micant. Jeremias et
Baruch nubes erant, sermocinentur invicem, et videbitis
rutilare fulgura. Potes et tu ipse de Scripturis
sanctis in hunc modum invenire concursus, ex
quibus ignis emittatur. Ut autem ad novum Testamentum
veniamus, Paulus et Silvanus duae nubes in
unum convenerunt, et ecce totum mundum Epistolae
eorum fulgore illuminant: <hi>Fulgura in pluviam fecit,
et eduxit ventos de thesauris suis <note>(Ps. CXXXIV, 7)</note>
          </hi>. Ergone
<pb n="0629D"/>
hi venti qui super terram perflant in thesauris
Dei sunt, et non horum est natura manifesta, quomodo
et qua ratione subsistant? Sed sunt quidam
ventorum thesauri, thesauri spirituum, Spiritus [ <hi>Al.</hi> 
thesauri] sapientiae et intellectus, spiritus consilii
et virtutis, spiritus scientiae et pietatis, spiritus timoris
<pb n="0630A"/>
Dei, fortitudinis, et dilectionis et charitatis. Potes
et ipse de Scripturis hos ventos congregare, et istorum
spirituum invenire thesauros. Ubi sunt isti
thesauri? utique in quo sunt thesauri scientiae
absconditi: in Christo sedem habent. Inde oriuntur
hi spiritus, ut alius sapiens sit, alius fidelis, alius
eruditus, et alius aliud [ <hi>Al.</hi> quodcumque] donorum
Dei possideat. <hi>Alii enim per spiritum datur sermo sapientiae,
alii sermo scientiae juxta eumdem spiritum
alii fides in eodem spiritu <note>(I Cor., XII)</note>
          </hi>. <hi>Eduxit ergo
nubes ab extremo terrae, et fulgura in pluviam fecit, et
eduxit ventos de thesauris suis,</hi> et juxta misericordiam
Dei ad hos thesauros nos occursuros speramus
[ <hi>Al.</hi> putamus]. Et quia plures sunt thesauri, forte
juxta ordinem resurgentium erit et requies in thesauris
<pb n="0630B"/>
Dei. Quod autem dico istiusmodi est: Resurrectio
mortuorum in quibusdam ordinibus futura est.
Ait quippe apostolus: <hi>Unusquisque autem resurget in
suo ordine <note>(I Cor., XV)</note>
          </hi>, et non ut libet miscentur
ordines resurgentium: alius ordo erit in illo et in
illo thesauro Dei, et alius ordo in alio et in alio thesauro
Dei. Isti omnes thesauri unum habent <emph>799</emph> thesaurum, <hi>in quo sunt thesauri sapientiae et scientiae absconditi <note>(Coloss. II, 3)</note>
          </hi>.
Et quomodo possideo unam
et pretiosissimam margaritam per plures alias margaritas:
sic venio ad thesaurum thesaurorum, et Dominum
dominorum, et regem regum, cum dignus
fuero spiritibus in Dei thesauris commorantibus. <hi>Eduxit enim ventos de thesauris suis 
 <note>(Psal. XIII)</note>
          </hi>. <hi>Infatuatus
est omnis homo ab scientia <note>(Jer. XX, 14)</note>
          </hi>. Si
<pb n="0630C"/>
omnis homo infatuatus est ab scientia, et Paulus homo
est, Paulus infatuatus est ab scientia. <hi>Ex parte cognoscimus,
et ex parte prophetamus <note>(I Cor. XIII)</note>
          </hi>. Infatuatus
ab scientia, videns per speculum, videns in aenigmate,
portiunculam quamdam videns, et si sic expedit
dicere, ipsius quoque portiunculae partem minimam
recognoscens. Econtrario autem intelliges
quid sit: <hi>Infatuatus est omnis homo ab scientia.</hi> Comparatione
peccatorum Jerusalem, Sodomorum peccatum
justitia est. <hi>Justificata est enim,</hi> ait, <hi>Sodoma
ex te <note>(Matth. X)</note>
          </hi>. Quomodo ergo non habent justitiam
Sodomorum peccata per se, sed ad collationem
majorum scelerum justificantur: sic econtrario
scientia Pauli ad illam coelestem scientiam, ad illum
consummatum rationis [ <hi>Al.</hi> lectionis] intellectum
<pb n="0630D"/>
stultitia reputatur. <hi>Idcirco infatuatus est omnis homo
ab scientia.</hi> Tale quiddam Ecclesiastes, ut arbitror,
deprehendens effatus est: <hi>Dixi, sapientia efficiar,
et ipsa elongavit se a me longius quam erat, et</hi> [Al. <hi>o]
alta profunditas, quis inveniet eam <note>(Eccles. VII, 14)</note>
          </hi>?
Volumus quiddam (si licet) audenter [ <hi>Al.</hi> audenter
<pb n="0631A"/>
licet] dicere: quoniam hoc quod descendit in
mundum, evacuavit seipsum, ut evacuatione ejus
mundus compleretur. Si autem hoc quod descendit
in mundum evacuavit se, evacuatio ipsa sapientia
est: quoniam quod <hi>fatuum est Dei, sapientius est hominibus <note>(I Cor. I, 25)</note>
          </hi>.
Si ego [ <hi>Al.</hi> ergo] dixissem <emph>800</emph> 
 fatuum Dei, quomodo aucupes sermonum
meorum, et semper dediti ad criminandum, venenatas
in me linguas vibrarent? Nunc vero Paulus
quasi sapiens, et potestatem habens apostolicam,
ausus est dicere, omnem sapientiam terrenam, quae
in se, quae in Petro, quae in caeteris apostolis erat,
quae in istum mundum descenderat, stultitiam esse
Dei: ad comparationem quippe illius sapientiae,
quam terrenus non capit locus: ad illam sapientiam
<pb n="0631B"/>
quae coelestis est, quae mundi limitem excedit, hoc
quod descendit ad homines fatuum Dei est. Verum
idipsum fatuum Dei sapientius est hominibus: quibus
hominibus? non utique stultis, sed sapientibus:
dicas licet sapientes saeculi istius, sive principes,
sive vates istis sapientibus saeculi, hoc quod exposuimus: <hi>Fatuum Dei sapientius est hominibus.</hi> 
 Mirabile
quiddam volumus inserere: quoniam <hi>sapientia
mundi stultitia est apud Deum <note>(I Cor. I, 25)</note>
          </hi>, et infatuavit
Deus sapientiam mundi. Nam in sapientia
sua infatuavit sapientiam mundi: nec potest capere
sapientiam Dei sapientia mundi, ut esse stultitia arguatur.
Neque enim dignatur sapientia Dei ad mundi
sapientiam convincendam tota descendere, sed
potius modicum quod necessarium fuit, quod fatuum
<pb n="0631C"/>
Dei erat, ut hoc parvo et fatuo Dei infatuaretur
saeculi sapientia. Non enim valebat saeculi sapientia
magnitudinem in se venientis sapientiae impotens
sustinere. Verum exemplum interponamus,
ut perspicue possit intelligi quomodo fatuum Dei
stultam fecerit sapientiam mundi: fingam paulisper
me, qui aliquid putor nosse, cum insipiente aliquo,
et inerudito conferre sermonem, qui nihil intelligat, ni
nil <emph>801</emph> acutae disputationis interroget. Numquidnam
opus mihi est ad illius stultitiam arguendam,
dialecticam calliditatem, et profundorum sensuum
acumen adhibere? Nonne ad unius sermunculi jactum
vilis et modici, qui tamen illius intelligentiae
<pb n="0632A"/>
videatur acerrimus, fatuum eum et insipientem esse
convincam? Sic igitur ad mundi sapientiam stultificandam
non est opus sapientiam Dei descendere,
et cum ea colluctari, quae deorsum est sapientia, <emph>802</emph> 
 sed sufficit fatuum Dei: quoniam <hi>fatuum Dei
sapientius est hominibus, et infirmum Dei fortius hominibus,</hi> 
et omnia contraria Salvator meus et Dominus
assumpsit, ut contrariis dissolvat contraria, et
nos confirmemur ab infirmitate ejus [ <hi>Al.</hi> Jesu] et
sapientes efficiamur a fatuo ejus, et in hoc [ <hi>Al.</hi> haec]
introducti possimus ascendere ad sapientiam et virtutem
Dei, Jesum Christum Dominum nostrum, cui
est gloria et imperium in saecula saeculorum. Amen.</p>
</div1>

<div1>
        <head>HOMILIA SEXTA. <hi>Sermo qui factus est ad Jeremiam a Domino, dicens: Audi verba Testamenti hujus <note>(Jerem., XI, 1)</note>
          </hi>; Usque ad eum locum in quo dicitur: <hi>Conversi sunt ad iniquitates patrum suorum <note>(Ibid., 10)</note>
          </hi>.</head>

<pb n="0632B"/>
<p> <emph>801</emph> Juxta historiae quidem veritatem non negamus
praesentiam Domini nostri Jesu Christi corporaliter
factam, et toti mundo illuxisse, quando <hi>Verbum
caro factum est, et habitavit in nobis <note>(Joan. I, 14)</note>
          </hi>.
Oportet autem nosse, quoniam et antequam corpus
assumeret ad sanctos quoque descendit: et post
hanc praesentiam corporalem ad coelos victor ascendens,
rursus ad nos veniet. Si vis hujus rei capere
argumentum, ausculta quod dicitur: <hi>Sermo qui factus
est super Jeremiam a Domino, dicens: Audi,</hi> et
reliqua. Quis enim est hic sermo qui factus est a
Domino, sive ad Jeremiam, sive ad Isaiam, sive ad
<pb n="0632C"/>
quemlibet prophetarum? An ille est qui erat in principio
apud Deum? Ego nescio aliud verbum Domini
praeter ipsum, de quo dicit Evangelista: <hi>In principio
erat Verbum</hi> [Al. <hi>sermo], et Verbum erat apud
Deum, et Deus erat Verbum <note>(Joan., I, 1)</note>
          </hi>. Hoc autem
scire debemus, quia haec sit utilitas credentium,
si sermo ad singulos quosque fiat. Quid mihi enim
prodest si descendat in mundum, et ego ipsum non
habeam? E diverso autem etiam si ad universum
mundum non veniat, et ego similis fuero prophetarum,
habeo ipsum. Dicam autem, quia et ad Moysen,
et ad Jeremiam, et ad Isaiam, et ad singulos
quosque sanctorum <emph>802</emph> idem sermo commeaverit:
<pb n="0633A"/>
et illud quod a Domino discipulis dictum est: <hi>Ecce
ego vobiscum sum omnibus diebus usque ad consummationem
saeculi <note>(Matt. XXVIII)</note>
          </hi>, opere servatum est ante
adventum suum, quem omnibus manifestavit. Erat
quippe cum Moyse, cum Isaia, cum omnibus sanctis.
Quomodo enim poterant effari sermonem Dei sine
ipsius sermonis adventu? Haec autem nos qui Ecclesiastici
sumus, magis debemus advertere, qui volumus
eumdem Deum esse legis, et Evangelii, ipsum
Deum et antiquitus, et nunc, et in omnia saecula
saeculorum, Amen. Sunt quidam qui opinione sua
veterem divinitatem ab ea quae in Christo annuntiatur,
dividant. Nos unum novimus Deum, et
in praeterito, et in praesenti, unum Christum et tunc
et modo similiter, et unum Spiritum sanctum, cum
<pb n="0633B"/>
Patre, et Filio sempiternum. Haec propter hoc, quod
lectum est: <hi>Sermo qui factus est super Jeremiam a
Domino dicens:</hi> quid ergo dicat, et nos audiamus. <hi>Audite verba testamenti hujus, et loquimini ad viros
Juda, et inhabitantes</hi> 
 [Al. <hi>inhabitatores] Jerusalem.</hi> 
Viri Juda nos sumus propter Christum, nec dubium
est, quod [quia] Dominus noster ex Juda ortus sit.
Nomen quoque ipsum Juda si juxta Scripturas probavero
ad Christum referri, viri <emph>803</emph> Juda
non erunt increduli Christo Judaei, sed nos qui in
Christo credimus. <hi>Juda, te collaudant fratres tui:
manus tuae super dorsum inimicorum tuorum <note>(Gen.
XLVIII, 8)</note>
          </hi>. Te laudant. Non illum Judam filium Jacob
fratres sui laudaverunt, sed nunc Judam laudant
fratres sui. Ait quippe iste Judas: <hi>Narrabo
<pb n="0633C"/>
nomen tuum fratribus meis, in medio Ecclesiae cantabo
tibi <note>(Ps. XXI, 23)</note>
          </hi>. Dicitur ad illum Judam: <hi>Manus
tuae super dorsum inimicorum tuorum.</hi> Ubi reperitur
ille Judas super dorsum inimicorum suorum
manus suas posuisse? Historia nihil de eo tale conscripsit.
Si autem consideres adventum Domini mei
[ <hi>Al.</hi> nostri] Jesu Christi, destruenti Zabulum, exspoliantis
principatus et potestates <note>(I Cor. XV, 24)</note>,
ostentui eos facientis, et triumphantis in ligno, videbis
quomodo super istum Judam completa sit prophetia
dicens: <hi>Manus tuae super dorsum inimicorum
tuorum.</hi> Et nunc cum ad viros Juda sermo fit, nulli
dubium est quin ad Christianos sermo fiat propter
Christum, qui ex tribu Juda natus est. Fit quoque
sermo et ad inhabitantes Jerusalem, scilicet ad eos
<pb n="0634A"/>
qui in Ecclesia habitant. Haec est civitas magni Regis,
haec est visio pacis. Pax quippe in nobis, si tamen
filii pacis sumus, multiplicatur et cernitur. <hi>Audite</hi> 
ergo <hi>verba testamenti hujus, et loquimini ad viros
Juda, et inhabitantes Jerusalem, et dicetis ad eos: Haec
dicit Dominus: Maledictus homo qui non audierit
verba testamenti hujus, quod mandavit patribus vestris <note>(Jer. XII, 2, 3)</note>
          </hi>.
Quis magis audit verba testamenti,
quod mandavit Deus patribus? Nos qui in
Christo credimus, an illi qui nec Moysi crediderunt,
dum in Christo non credunt? ad quos Salvator ait: <hi>Si crederetis Moysi, crederetis utique et mihi, de me
enim ille scripsit: Si autem litteris illius non creditis,
quomodo verbis meis credituri estis 
 <note>(Joan. V, 46)</note>
          </hi>? Itaque
illi Moysi [ <hi>Al.</hi> Moysen] non crediderunt, nos vere
<pb n="0634B"/>
credentes in Christo, credimus testamento, quod
traditum est per Moysen, et ad nos dicitur, ne maledicti
fiamus: <hi>Maledictus homo qui non audierit
verba testamenti</hi> <emph>804</emph> <hi>hujus, quod mandavit patribus
vestris.</hi> Ergo illi maledicti sunt, neque enim audierunt
testamentum, quod mandavit Deus patribus: <hi>In die,</hi> 
 inquit, <hi>qua eduxi eos de terra Aegypti, de fornace
ferrea.</hi> Et nos eduxit Deus de terra Aegypti de
fornace ferrea: maxime juxta intelligentem id quod
scriptum est in Joannis Apocalypsi, quia locus, ubi
crucifixus est Dominus, vocetur spiritualiter Sodoma
et Aegyptus. Si enim spiritualiter Aegyptus quispiam
nominatur, et non est Aegyptus secundum intelligentiam
corporalem: haud dubium est, quin si intellexeris
Aegyptum spiritualem, et exieris de ea,
<pb n="0634C"/>
tu sis egrediens ex terra Aegypti de fornace ferrea,
et tibi dicatur. <hi>Audite vocem meam, et facite juxta
haec omnia.</hi> Deinde repromissio Dei est ad audientes,
si fecerint quaecumque praeceperit Dominus dicens: <hi>Et eritis mihi in populum, et ego ero vobis in Deum <note>(Jer. XI, 4)</note>
          </hi>.
Non omnis qui se populum Dei dicit
esse, populus Dei est. Judaeorum populus populum
se venditans Dei, meruit audire, <hi>Quia non populus
meus vos:</hi> et dictum est ad eum: <hi>Non populus meus.</hi> 
Et rursum iste populus vocatus est non populus: <hi>Ipsi enim aemulati sunt me,</hi> 
 inquit, <hi>super non Deum <note>(Deut. XXXII, 21)</note>
          </hi>.
De illis dicit: <hi>Irritaverunt me in
idolis suis, et ego aemulabor eos super non gentem. In
gentem autem insipientem irritabo eos.</hi> Nos igitur in
populum Dei facti sumus, et annuntiatur justitia populo,
<pb n="0635A"/>
qui nascetur de gentibus. Iste enim populus
subito nascitur: et in propheta scriptum est: <hi>Si
nata est gens in semel.</hi> Quando Salvator ascendit
ad coelos, et crediderunt una die quinque millia <note>(Act. IV, 4)</note>,
et alia die addita sunt tria millia: vere
tunc fuit cernere populum in semel natum sermone
Dei, et repente sterilem, parturientem, ad quam
dicitur: <hi>Laetare, sterilis, quae non paris; erumpe
et clama quae non parturis: quia plures filii desertae
magis quam ejus quae habet virum <note>(Gen. IV, 27)</note>
          </hi>. Deserta
Ecclesia a Lege, deserta a Deo erat. Habens
autem <emph>805</emph> virum synagoga Legem habebat et
Deum. Quid ergo pollicetur Deus? <hi>Eritis mihi in populum,
et ego ero vobis in Deum.</hi> Non est omnium
Deus, sed eorum tantum quibus se largitus est,
<pb n="0635B"/>
quomodo patriarchae illi ad quem dicit: <hi>Ego sum
Deus tuus <note>(Gen. XVII, 1)</note>
          </hi>: et rursum alii: <hi>Ego
Deus ero Deus tuus <note>(Exod. XXIX, 45)</note>
          </hi>: necnon de
aliis: <hi>Ero,</hi> inquit, <hi>Deus eorum.</hi> Putasne aliquando
consequimur id quod per singulos dico, ut Deus
omnium fiat Deus noster. Si autem vis plenius discere,
quorum sit Deus, et quibus vocabulum sui
nominis largiatur: <hi>Ego,</hi> inquit, <hi>Deus Abraham, et
Deus Isaac, et Deus Jacob <note>(Exod. III, 6)</note>
          </hi>: idque
ipsum exponens Salvator ait: <hi>Deus autem non est
mortuorum, sed vivorum <note>(Luc. XX, 38)</note>
          </hi>. Quis est
mortuus? Utique peccator, qui non habet dicentem: <hi>Ego sum vita 
 <note>(Joan. XI, 25)</note>
          </hi>, qui habent mortua
opera, qui necdum poenitentiam egit ab operibus
mortuis: de quo [ <hi>Al.</hi> quibus] Apostolus ait: <hi>Non
<pb n="0635C"/>
rursum fundamentum jacientes poenitentiae ab operibus
mortuis <note>(Hebr. VI, 1)</note>
          </hi>. Si ergo Deus non est
Deus mortuorum, sed viventium: et scimus esse
viventem eum qui conversatur in Christo, ut fiat
particeps ejus: et si volumus ut et Deus noster sit,
renuntiemus operibus mortuis, ut pollicitationem
suam in nobis compleat dicens: <hi>Et ero vobis in Deum,
ut statuam</hi> [Al. <hi>suscitem testimonium,</hi> etc.] <hi>juramentum
meum, quod juravi patribus vestris dare</hi> [Al. <hi>daturum
me] illis terram fluentem lac et mel <note>(Jer. XI,
4)</note>
          </hi>. Observa quid dicat: <hi>Statuam juramentum, quod
juravi patribus vestris, dare illis terram fluentem lac
et mel.</hi> Haec enim non est terra de qua Salvator docuit
dicens: <hi>Beati mites, quoniam ipsi possidebunt
terram <note>(Matt. V, 4)</note>
          </hi>. Deinde ad haec quae dixerat
<pb n="0635D"/>
Deus, propheta respondit, id est ad id quod ait: <hi>Maledictus homo qui non audierit verba testamenti
hujus 
 <note>(Jer. XI, 3)</note>
          </hi>: et dicit: <hi>Et respondi, et dixi:
Fiat, Domine.</hi> Quid est quod ait: <hi>Fiat, Domine?</hi> Utique
id quod pronuntiavit Deus: <hi>Maledictus homo
<pb n="0636A"/>
qui non audierit verba testamenti hujus. Et dixit Dominus
ad me; Lege verba ista in civitate Juda, et extra
Jerusalem <note>(Jer. XI, 6)</note>
          </hi>. Et his qui <emph>806</emph> foris sunt,
legimus verba divina, provocantes eos ad salutem. <hi>Verba testamenti hujus, et facite illa. Et dixit Dominus
ad me: Inventa est colligatio in viris Juda et in habitantibus
Jerusalem.</hi> 
 Si peccaverimus nos qui propter
Christum Christiani vocamur, et inventi fuerimus
in numero peccatorum, et de nobis dicitur: <hi>Inventa
est colligatio in viris Juda, et in habitantibus Jerusalem <note>(Jer. XI, 9)</note>
          </hi>.
Cum in Ecclesia Dei tales sunt in
quibus reperiatur laqueus iniquitatis, et vincula
peccati, in tantum ut id quod de peccatore dicitur,
eis valeat convenire: <hi>Vinculis peccatorum suorum
unusquisque constringitur <note>(Prov. V, 22)</note>
          </hi>, tunc dicit
<pb n="0636B"/>
Deus: <hi>Inventa est colligatio in viris Juda.</hi> Verum
non invenietur colligatio in nobis. Quomodo autem
non invenietur colligatio in nobis, si usque ad hanc
horam colligatio in quibusdam est. Sed: <hi>Solve omne
vinculum iniquitatis, dissolve obligationes violentarum
commutationum, omnem conscriptionem iniquam dissipa.
Frange esurientibus panem tuum <note>(Isai. LVIII,
6)</note>
          </hi>. Inventa est ergo colligatio in viris Juda, in habitantibus
Jerusalem. <hi>Conversi sunt ad iniquitates
patrum suorum priorum <note>(Jer. XI, 10)</note>
          </hi>. Conversi
sunt ad iniquitates. Quorum? Non ait simpliciter, <hi>patrum,</hi> 
 sed cum additamento, <hi>patrum suorum priorum.</hi> 
Diximus haec de nobis dici, et his qui in nobis
sunt peccatores. Quomodo igitur qui inter nos sunt
peccatores, conversi sunt ad iniquitates patrum, et
<pb n="0636C"/>
patrum suorum priorum? Duplices habemus patres,
et una species est pessimorum patrum. Siquidem
antequam crederemus, diabolus pater noster fuit,
ut sermo Evangelicus ostendit, dicens: <hi>Vos de patre
Zabulo nati estis <note>(Joan. VIII, 44)</note>
          </hi>: cum autem credimus,
facti sumus filii Dei. Si ergo post haec peccaverimus,
convertimur ad iniquitates patrum non
simpliciter, sed patrum priorum. Ad probationem
autem hujus rei, quia duplices habemus patres,
utimur et David testimonio, in quadragesimo quarto
psalmo ita dicentis: <hi>Audi, filia, et vide, et inclina
aurem tuam,</hi> <emph>807</emph> <hi>et obliviscere populum tuum, et
domum patris tui <note>(Ps. XLIV, 11)</note>
          </hi>. Quasi pater quippe
coepit: <hi>Audi, filia.</hi> Ergo duplices nostri patres sunt.
Sed obliviscere, inquit, domum patris tui prioris. Si
<pb n="0636D"/>
igitur oblitus domum patris tui prioris rursus fueris
ad peccata conversus, incidisti in id quod nunc dicitur
peccatum. <hi>Conversi sunt ad iniquitates patrum
suorum priorum.</hi> Dicebamus dudum Zabulum patrem
nostrum fuisse, antequam Deus factus sit pater, si
<pb n="0637A"/>
tamen nunc non habemus etiam Zabulum patrem
quod etiam de Joannis epistola approbamus, in qua
ita scribitur: <hi>Omnis qui peccatum facit, ex Zabulo
natus est <note>(Joan. III, 8)</note>
          </hi>. Toties ex Zabulo nascimur,
quoties peccamus. Infelix iste qui semper generatur
a Zabulo. Rursumque multum beatus qui semper
ex Deo nascitur. Neque enim semel dicam justum
ex Deo natum, sed per singula virtutis opera semper
justus nascitur <emph>808</emph> ex Deo. Hoc autem ut
plenius possit probari, etiam de Salvatoris nostri
quotidiana nativitate dicamus, liquido id in justis
obtinentes quod in Domino praecesserit. Salvator
noster splendor est gloriae, splendor autem non
semel nascitur, et deinceps desinit nasci: quotiescumque
ortum fuerit lumen, ex quo splendor
<pb n="0637B"/>
oritur, toties oritur et splendor gloriae. Salvator
noster sapientia est Dei. Sapientia vero splendor
est lucis aeternae. Sic igitur Salvator semper nascitur,
et idcirco dicit: <hi>Ante omnes colles generat me,</hi> 
non, ut quidam male legunt, <hi>generavit.</hi> Si semper
ex Patre nascitur Dominus, etiam tu in similitudinem
ejus tantum adoptionis scriptum habens, semper
generaris a Deo per singulos intellectus, per
singula opera, et efficeris filius Dei in Christo Jesu,
cui est gloria et imperium in saecula saeculorum.
Amen.</p>
</div1>

<div1>
        <head>HOMILIA SEPTIMA. De eo quod scriptum est: <hi>Exterminata est exterminio omnis terra;</hi> et in istud: <hi>Cinctorium <note>(Jerem. XII, 11, et XXIII, 1)</note>
          </hi>.</head>
<p>
          <pb n="0637C"/> <emph>807</emph> Quis est iste qui dicit: <hi>Propter me exterminata
est exterminio omnis terra?</hi> Christus haec loquitur:
nam ante adventum ejus multa quidem peccata
fuerunt in populo Israel, sed Dominus veniens
prohibuit talia, ut penitus relinquerentur, et in
longam traderentur captivitatem. Quando autem
compleverunt mensuram patrum suorum, et addiderunt
ad occisionem prophetarum, persecutionemque
justorum, et Salvatoris interfectionem, tunc
completum est: <hi>Dimittetur vobis domus vestra deserta.</hi> 
Et quia iste ab eis, quae in Evangelio scripta sunt,
passus est: idcirco nunc dicitur: <hi>Exterminio exterminata
est omnis terra.</hi> <emph>808</emph> Quod si subtilius
volueris intelligere: <hi>Propter me exterminata est exterminio
omnis terra:</hi> considera eam quae in te est
<pb n="0637D"/>
quomodo exterminata sit terra, et tunc videbis,
<pb n="0638A"/>
post adventum Jesu Christi impleta esse quae dicta
sunt mortificatis membris nostris super terram, cum
jam non operetur [ <hi>Al.</hi> operatur] terra opera sua, non
fiant apud justum ea, quibus antea caro fovebatur,
non fornicatio, non immunditia, non ultra luxuria,
non idolorum servitus, non beneficia. Dominus loquitur: <hi>Quid putatis, quia veni pacem mittere super
terram? Non veni pacem mittere, sed gladium 
 <note>(Matt.
XXXIV)</note>
          </hi>. Vere antequam ille descenderet, non erat gladius
super terram, neque caro concupiscebat <emph>809</emph> 
adversus spiritum, neque spiritus adversus carnem.
Quando autem venit, et edocti sumus, quae carnis
quaeve sint spiritus, et doctrina ejus quasi gladius
immissus divisit carnem, id est terram a spiritu, et
exterminavit eam <note>(II Cor. IV, 10)</note>, quia mortificationem
<pb n="0638B"/>
Jesu Christi circumferimus in corpore nostro,
et non vivimus ultra juxta carnem, vivit autem spiritus,
et seminamus non in carne, sed in spiritu, ut
non metamus corruptionem de carne, sed de spiritu
vitam aeternam <note>(Galat. VI, 8)</note>. Dicitur autem peccatoribus: <hi>Seminatis triticum, et spinas metitis 
 <note>(Jer.
XII, 13)</note>
          </hi>. Qui enim neque juxta voluntatem Scripturarum,
neque juxta fidei veritatem profert eloquia
Dei, seminat triticum, et metit spinas. Hoc haeretici
faciunt qui legunt Scripturas, et spinas non de
libris sanctis, sed de propriis sensibus metunt. <hi>Cleri
eorum non proderunt eis.</hi> Haec ante me alii exposuerunt,
et quia non improbo interpretationem eorum,
consentiens eamdem profero, non quasi ipse repererim,
sed reperta jam repetens, ut mihi pariter,
<pb n="0638C"/>
vobisque conducat: si tamen quae dicenda sunt, intentus
animus excipiat. Nos qui putamur aliquid
esse, id est, qui in clericatus vobis ordine praesidemus,
intantum ut quidam de minori gradu ad hunc
locum cupiant pervenire, nosse debetis non statim
in eo esse salvandos, quia clerici sumus; multi
enim et presbyteri pereunt, et laici beatissimi reperiuntur;
sed si ordinem clericatus et mereamur
pariter, et habeamus. Quia igitur sunt quidam clerici
non ita viventes, ut et ipsi ex ordine capiant
fructum, et ornamento suae sint dignitati: idcirco
aiunt qui exposuerunt prophetam nunc dicentem: <hi>Cleri eorum non proderunt eis 
 <note>(Jer. XII, 13)</note>
          </hi>; utilitas
quippe clericatus non in eo est, si aliquis in agmine
sedeat presbyterorum, sed si juxta locum suum, et
<pb n="0638D"/>
juxta praecepta Domini dignus incedat. Verum, charissimi,
<pb n="0639A"/>
nolite putare hoc <emph>810</emph> tantum de nobis
esse dictum; et nos, et vos commonet divina majestas,
ut juxta Scripturarum praecepta vivamus, et si
sic expedit dicere: <hi>Potentes potenter tormenta patientur</hi> 
[Al. <hi>patiuntur</hi> ]. Plus a me exigitur quam a diacono
[ <hi>Mss. Reg.</hi> Zacono], plus a diacono quam a
laico. Qui vero totius Ecclesiae arcem obtinet, pro
omni Ecclesia reddet rationem. Propter hoc apostolus
Paulus (videlicet ut is cui fuerant multa commissa)
aiebat: <hi>Sic nos existimet homo ut ministros
Christi, et dispensatores sacramentorum Dei. Hic jam
quaeritur inter dispensatores, ut fidelis quis inveniatur <note>(I Cor. IV, 1)</note>
          </hi>.
Intantum rarum est bonum dispensatorem
invenire, ut Jesus, qui antequam orirentur
ea quae erant futura cognoverat, loqueretur:
<pb n="0639B"/> <hi>Quis putas est fidelis dispensator et sapiens, quem constituit
Dominus super familiam suam, dare in tempore
cibaria conservis suis? 
 <note>(Luc. XII, 42.)</note>
          </hi> Et post
pusillum causatus de quibusdam dispensatoribus intulit
dicens: <hi>Si autem incipiat malus servus dicere:
Moratur dominus meus venire, et coeperit caedere servos
et ancillas, et comedere, et bibere, et inebriari, venit
dominus servi illius in die qua non sperat, et hora
qua nescit, et dividit illum, et partem illius cum infidelibus
ponit <note>(Luc. XII, 45, 46)</note>
          </hi>. Haec in eo quod scriptum
est: <hi>Cleri eorum non proderunt eis.</hi> Videamus
autem et reliquis necessariam correptionem, quam,
ut mihi videtur, in morali loco debemus accipere: <hi>Confundimini a gloriatione vestra, ab opprobrio in conspectu
Domini 
 <note>(Jer. XII, 13)</note>
          </hi>. Multa sunt in quibus
<pb n="0639C"/>
gloriantes insipientiam nostram ostendimus. Verbi
gratia, si qui in multis possessionibus gloriantur,
dicitur eis: <hi>Confundimini a gloriatione vestra.</hi> Si qui
gloriantur in generis nobilitate, dicitur ad eos: <hi>Confundimini a gloriatione vestra.</hi> 
 Si qui jactabundi incedunt
[ <hi>Al.</hi> quis laetabundus incedis] super pretiosissimis
vestibus, super domo multis exornata divitiis,
aliena est quippe haec gloriatio a gloriatione
sanctorum, dicitur ad eos: <hi>Confundimini a</hi> <emph>811</emph> <hi>gloriatione
vestra.</hi> Verum hoc parum est. Audi quid loquatur
in Jeremia sermo divinus, jubens ut ne in
sapientia quidem nostra gloriemur: <hi>Ne glorietur,</hi> 
<pb n="0640A"/>
inquit, <hi>sapiens in sapientia sua, nec fortis in fortitudine
sua, nec dives in divitiis suis; sed in isto glorietur
qui gloriatur, intelligere et scire quia ego sum Dominus <note>(Jerem. IX, 23, 24)</note>
          </hi>.
Vis gloriari, et gloriabundus
non audire? <hi>Confundimini a gloriatione vestra.</hi> 
Gloriare ut apostolus [ <hi>Al. additur</hi> Paulus], et
dic: <hi>Mihi autem absit gloriari, nisi in cruce Domini
mei Jesu Christi, per</hi> [Al. <hi>propter] quem mihi mundus
crucifixus est, et ego mundo <note>(Gal. VI, 14)</note>
          </hi>. Vis gloriari
et non audire: <hi>Confundimini a gloriatione vestra,</hi> 
audi Paulum gloriantem, et disce cum loquitur: <hi>Libenter
gloriabor in infirmitatibus meis, ut inhabitet in
me virtus Christi.</hi> Audi quae sint gloriae, in quibus
se vir efferat: <hi>In laboribus abundanter.</hi> Quis hoc
potest dicere: <hi>In carceribus supra modum, in mortibus
<pb n="0640B"/>
saepe, a Judaeis quinquies quadragenas una minus
accepi, ter virgis caesus sum, semel lapidatus sum, ter
naufragium passus sum <note>(II Cor. XI, 23-25)</note>
          </hi>? Discamus
differentias gloriarum, et nonnullos esse qui super his
glorientur, quae rubore digna sunt, quorum gloria
est in confusione. In his quippe gloriantur, quae cum
faciunt, latebras, et secreta perquirunt <note>(Phil. III,
19)</note>. Post haec consideremus quid de cinctorio praeceptum
sit. <hi>Haec dicit Dominus: Vide et accipe tibi
cinctorium lineum, et circumda lumbos tuos, et per 
 aquam non transibis. Et accepi cinctorium secundum
verbum Domini ad me dicens: Accipe cinctorium,
quod circa lumbos tuos est, et vade ad Euphratem, et
absconde illud in caverna petrae <note>(Jer. XIII, 4)</note>
          </hi>. Post
dies venit propheta, et accepit cinctorium de loco
<pb n="0640C"/>
ubi infoderat illud, et ecce computruerat, quod
nulli usui esset. Et ne quis juxta voluntatem animi
sui de hoc loco sibi praesumeret intellectum, dans
Dominus interpretationi occasionem, addidit dicens: <hi>Sicut enim adhaeret cinctorium circa lumbos hominis,
sic agglutinavi ad me domum Israel, et omnem domum
Juda, ut fierent mihi in populum nominatum, et
in exsultationem, et gloriam, et non obaudierunt me <note>(Jerem. XIII, 11)</note>
          </hi>.
Igitur propheta in loco pro Deo
accipiatur, circumdans lumbos suos cinctorium lineum,
id est populum Deus. <hi>Agglutinavi quippe,</hi> ait, <hi>ad me domum</hi> 
 <emph>812</emph> <hi>Israel,</hi> et quodammodo cinctorium
<pb n="0641A"/>
Dei homo justus efficitur. Quaeres quam ob
causam? Lege Ezechielem, et intellige quomodo
Deus videatur in corpore, et quamobrem a lumbis
ejus usque ad pedes ignis appareat, et a lumbis
usque ad caput electrum <note>(Ezech. I, 27)</note>: tunc poteris
etiam praesentis Scripturae invenire rationem,
quamobrem inferiores Dei partes igneae sunt. Renes
generatione, et lumbi igne censentur. Omnia quippe
quae ex coitu, et voluptate sunt, indigent purgatione,
et ipsa purgatio immixta est supplicio. Ea vero quae
a renibus in superiora consurgunt, libidinis opera
sua virtute transcendunt, quasi quaedam materia
purior ad electri similitudinem referuntur. Dicitur
quippe electrum auro esse pretiosius. Quid igitur
exemplis Scriptura utitur, ut ostendat supernum
<pb n="0641B"/>
Dei corpus esse magnificum, et inferius vilius? Idcirco
nunc introduxit Dominum ex igne et electro
subsistentem. Ex quo unusquisque nostrum
juxta exordium nativitatis suae ad ignem refertur:
juxta studium vero et profectum, Dei corpus efficitur
illud superius, illud ex electro, ab igne nobis,
a poenis, a cruciatu abscedentibus. Adjunge ergo
circa lumbum tuum cinctorium lineum. Cur? ut
ostendatur populus regnum esse Dei. Adversum eos
quippe qui volunt Dei accusare providentiam, resistit
et protegit Dei sui opera, nec sinit aliquid indecens
de majestate ejus narrari. Sed cum peccaverimus,
ut cinctorium illud propheta deposuit, et abjecit
illud in Euphratem fluvium, ut ibidem computresceret:
sic et nos abjiciet a lumbis suis Deus, et
<pb n="0641C"/>
projectos relinquet ad Euphratem fluvium Mesopotamiae,
ubi Assyrii habitant inimici Israel, ubi Babylonii,
et ibi putrescemus. Cur enim tantis in toto
orbe fluminibus praetermissis, de Judaea ad Euphratem
propheta transmittit, nisi ut sacramentum juxta
vim nominis doceat intellectum? Post haec quaerimus
quare cinctorium lineum dicatur. Linum ex
terra nascitur; nam cum semen ejus in humum fuerit
abjectum, primum in gramine pullulat, deinde
ut infinita praeteream, demessum transfertur domum,
pectitur, lavatur, teritur, tunditur, et ingenti
(ut ita dicam) opera excutitur, quo tale fiat ex quo <emph>813</emph> 
 possit cinctorium, aut aliud quid in usus
necessarios operari. Et nos ergo universi qui generationem
habemus ex terra, qui in cinctorium Dei
<pb n="0641D"/>
plectimur, multa cura indigemus, ut pectamur, ut
lavemur, ut colorem terrae abjiciamus. Alius quippe
<pb n="0642A"/>
color generationis in lino est, alius cum fuerit opera
mundatus [ <hi>Al.</hi> opere mundatum]. Generationis color
obscurior est, et nigrior [ <hi>Al.</hi> et nigrum dicimus],
operis autem lucidior. Tale nescio quid et nobis
in exordio evenit: nigri enim sumus quando regeneramur,
quando credimus, quando in Canticorum
Cantico dicimus: <hi>Nigra sum et speciosa <note>(Cant. I, 4)</note>
          </hi>.
Aethiopibus similem habemus animam indecorem;
abluimur ut fiamus candidi, ut nitorem qui nobis
insitus ex natura non fuerat, diligentia consequamur,
juxta illud, quod in eodem loco scribitur: <hi>Quae est
ista quae ascendit dealbata?</hi> et efficiamur linum <emph>814</emph> 
candidum purumque. Atque ita cum digni fuerimus
societate Dei, in cinctorium ejus plicamur [ <hi>Al.</hi> 
plectimur], neque ab eo aliquando deponimur, si
<pb n="0642B"/>
tamen candorem, quem nobis concesserat, semper
habeamus. Cum itaque Judaei, et omnis domus Israel
indigni exstiterint Deo, et projecti sint ab eo, nobis
pro illis accinctus est. Neque enim putandum est,
cinctorium abjicientem mansisse incinctum: statim
ut illos projecit, alios sibi contexuit. Hoc cinctorium
Ecclesia est de Gentibus congregata: quae scire debet,
quia si prioribus non pepercit Deus, nec sibi
parcet, si eum dereliquerit, si non fuerit digna
lumbo ejus, si non adhaerens Domino, unus spiritus
fuerit in Christo Jesu, cui est gloria, et imperium in
saecula saeculorum. Amen.</p>
</div1>

<div1>
        <head>HOMILIA OCTAVA. De eo quod scriptum est: <hi>Notum fac mihi, Domine, et cognoscam <note>(Jer. XI, 18)</note>
          </hi>, usque ad eum locum in quo ait: <hi>Ite, congregate omnes bestias agri <note>(Jer. XII, 9)</note>
          </hi>.</head>

<pb n="0642C"/>
<p> <emph>813</emph> Si Dei eloquia sunt in Lege et Prophetis,
Evangeliis et Apostolis, oportet discipulum Dei divinorum
sermonum magistrum Deum ascribere. <hi>Qui</hi> 
enim <hi>docet hominem scientiam <note>(Ps. XCIII, 10)</note>
          </hi>, secundum
Psalmistam, Deus est. Salvator quoque perhibet
testimonium, nullum debere super terras magistrum
nuncupari, dicens: <hi>Et vos, nolite vocare magistrum
super terram. Unus quippe est magister vester,
Pater qui in coelis est <note>(Matth. XXIII, 8)</note>
          </hi>: Pater autem
qui est in coelis, erudiet [ <hi>Al.</hi> erudit] homines sive
per se, sive per Filium, sive per Spiritum sanctum:
et ut ad minora veniamus, erudit per Paulum, per
Petrum, per alium quemlibet sanctorum: tantum
<pb n="0642D"/>
Dei [ <hi>Al.</hi> Deus] spiritus, et Dei sermo descendat et
doceat. Cur haec diximus? videlicet quia propheta:
<pb n="0643A"/> <hi>Notum fac mihi,</hi> 
 ait, <hi>Domine, et cognoscam.</hi> Neque
enim scire possum, nisi tu mihi revelaveris. Sin autem,
demonstrante te, <emph>814</emph> potero [ <hi>Al.</hi> potuero]
nosse, quod nescio, tunc videbo cogitationes singulorum,
et cognoscam quid unusquisque gerat, et
cujus sit voluntatis [ <hi>Al.</hi> voluntas]. Haec propheta.
Deinde videamus quid Salvator loquitur in propheta: <hi>Ego ut agnus innocens ductus ad immolandum, et
nesciebam. Adversum me cogitaverunt consilium dicentes:
Venite, mittamus lignum in panem ejus, et
conteramus eum a terra viventium, et nomen ejus non
memorabitur amplius 
 <note>(Jer. XI, 19)</note>
          </hi>. Isaias quoque,
quod Christus ut ovis ad victimam ductus sit, et ut
agnus coram tondente se sine voce, sic non aperuit
os suum, pronuntiat: et ibi quidem ille de Christo,
<pb n="0643B"/>
hic vero de se ipse Christus: <hi>Ego</hi> inquit, <hi>ut agnus
innocens ductus ad immolandum, et nesciebam <note>(Isai.
LIII, 7)</note>
          </hi>. Nec addit quae non cognoverit. Non enim
dixit: Non cognovi mala, non cognovi bona, non
cognovi peccatum, sive injustitiam; <emph>815</emph> verum
simpliciter, non cognovi. Tibi igitur dereliquit, ut
quaeras, quod nescierit. Lege Apostolum: <hi>Qui cum
peccatum non cognovisset, pro nobis peccatum fecit <note>(II Cor. III, 21)</note>
          </hi>.
Peccatum quippe nosse, peccare est:
ut justitiam nosse, juste est agere. Ex quo manifestum
est, eum qui justitiam praedicat, et non agit
juste, nescire justitiam. <hi>Adversum me cogitaverunt
consilium dicentes: Venite, mittamus lignum in panem
ejus.</hi> Crucifixum esse a Judaeis Dominum, nulli dubium
est: et cum hoc tota libertate praedicamus,
<pb n="0643C"/>
quomodo aptabimus ei, quod dicitur: <hi>Adversum me
cogitaverunt consilium dicentes:</hi> hoc quod inferunt: <hi>Venite, mittamus lignum in panem ejus,</hi> 
 nimiae difficultatis
est. Panis Jesu quo nutrimur, sermo ejus
interpretatur. Quia igitur docente eo, voluerunt quidam
scandalum ponere doctrinae ejus, crucifigentes
eum dixerunt: <hi>Venite, mittamus lignum in panem
ejus <note>(Jerem. XI, 19)</note>
          </hi>. Cum enim verbo Jesu et disciplinae
ejus conjungitur magistri crucifixio, in panem
lignum mittitur. Et illi quidem insidiantes dicant: <hi>Venite, mittamus lignum in panem ejus.</hi> 
 Ego vero admirabile
quiddam inferam. Lignum missum in panem
ejus, panem fecit meliorem. Exemplum accipe de
lege Moysi. Sicut lignum, quod missum est in amaram
aquam, fecit dulcem: sic lignum passionis
<pb n="0643D"/>
Christi missum in doctrinam ejus, fecit panem illius
dulciorem. Ante enim quam immitteretur lignum in
panem ejus, quando tantummodo panis erat, et non
erat lignum, in universam terram non exierat sonus
ejus: postea vero quam assumpsit fortitudinem per
lignum, tunc in universum orbem passionis ejus
disseminatus est sermo. In cujus figura et aqua in
<pb n="0644A"/>
Veteri Testamento ad tactum ligni dulcis effecta est.
Ego quippe aio, Legem non intellectam, amaram
aquam esse. Cum autem venerit lignum Jesu Christi,
et sermo Salvatoris mei descenderit in eam, tunc
dulcoratur, et fit suavissimi saporis, intellecta pariter
et lecta lex Moysi. Dicentes igitur: <hi>Venite,
mittamus lignum in panem ejus,</hi> etiam hoc addunt, <hi>et conteramus eum</hi> 
 <emph>816</emph> <hi>a terra viventium, et nomen
ejus non memorabitur amplius <note>(Jerem. XI, 29)</note>
          </hi>. Sic
enim illum interfecerunt, quasi nomen ejus penitus
eradicarent [ <hi>Al.</hi> eraderent]. Sed Jesus scit quare et
quomodo moriatur. Propter quod ait: <hi>Nisi granum
frumenti cadens in terram mortuum fuerit, ipsum
solum manet; si vero mortuum fuerit, multum fructum
affert <note>(Jer. XII, 24)</note>
          </hi>. Ergo mors Jesu Christi,
<pb n="0644B"/>
spica frumenti facta est, septuplum et multo amplius
restituens quam fuerat seminatum. Fingamus
enim paulisper non fuisse eum crucifixum,
neque post mortem ad inferos descendisse:
sequitur ut solum granum maneat frumenti,
et multi non nascuntur ex eo. Attende diligenter
eloquia divina, quid in se velint intelligi. <hi>Granum
frumenti si non cadens in terram mortuum fuerit, non
multum fructum affert <note>(Joan. XII, 14)</note>
          </hi>. Mors Jesu istos
omnes fructificavit. Si autem mors tantas attulit
fruges, resurrectio cujus futura est ubertatis? <hi>Domine
virtutum, judicans justa, probans renes, et corda,
videam quae ex te est, vindictam de eis <note>(Jer. XI, 20)</note>
          </hi>.
Prophetice orat, ut videat vindictam de eis apud
Patrem; circumdata est quippe ab exercitu Jerusalem,
<pb n="0644C"/>
et appropinquavit subversio ejus, et id quod
dictum ad eam fuerat: <hi>Ecce dimittetur vobis domus
vestra deserta <note>(Matth. XXIII, 38)</note>
          </hi>, completum est. <hi>Videam ergo quae ex te est, vindictam de eis; quia ad
te revelavi justificationem meam. Propterea haec dicit
Dominus in viros qui sunt in Anathoth, qui quaerunt
animam meam, qui dicunt: Non prophetabis in nomine
Domini, alioquin morieris in manibus nostris.
Ecce visitabo ego in eis: juvenes eorum gladio cadent,
et filii eorum et filiae morientur in fame, et reliquiae
eorum non erunt. Quoniam inducam mala super inhabitantes
in Anathoth, in anno visitationis eorum <note>(Jerem. XI, 21-23)</note>
          </hi>.
Figuraliter nunc [ <hi>Al.</hi> nunc]
nomen Anathoth assumitur. Totum autem Judaicum
sacramentum in eo est. Interpretatur quippe Anathoth,
<pb n="0644D"/> <hi>obedientia:</hi> 
 Quia ergo obedientia Dei in illo
 populo fuit, sicut regnum ejus: et factum est de
regno id, quod novimus praedictum: <hi>Auferetur a vobis
regnum Dei, et dabitur genti facienti fructus ejus <note>(Matth. XXI, 43)</note>
          </hi>:
nunc quoque viri qui sunt in Anathoth, <emph>817</emph> 
 hoc est in obedientia, quaerunt animam,
non Jeremiae, neque enim hoc historia ulla
<pb n="0645A"/>
commemorat, quia viri Anathoth quaesierunt [ <hi>Al.</hi> 
quaerunt] animam ejus. Habemus Regnorum libros:
meminit ibi Scriptura Jeremiae, nihil tale conscribitur.
Habemus Paralipomenon, et ipsum, quod
nunc interpretatur volumen Prophetae, nihil locuti
sunt viri Anathoth: sed Christi quaerunt animam
Domini mei, <hi>qui dicunt: Non prophetabis in nomine
Domini.</hi> Legimus et hoc [ <hi>Al.</hi> hic] a Judaeis prohibitum,
ne doceret Christus: <hi>Alioquin morieris in manibus
nostris. Ecce ego visitabo in eis, juvenes eorum
gladio cadent, et filii eorum, et filiae morientur fame <note>(Amos VIII, 11)</note>
          </hi>.
Non Jeremiae temporibus gladio
occubuerunt, sed post adventum Domini: tunc et
fames venit in eos, non fames panis, neque sitis
aquae, sed fames audiendi sermonem Dei. Jam
<pb n="0645B"/>
quippe apud eos ultra non dicitur: <hi>Haec dicit Dominus 
 Deus omnipotens.</hi> Ista fames est prophetiae
cessantis in eis. Sed quid loquar de Prophetis? Neque
magistri, neque doctores in Judaea aliqui remanserunt:
et licet sint innumerabiles, qui sibi sapientiam
vendicent, non est jam sermo Dei in eis.
Completum est enim illud vaticinium: <hi>Auferet Dominus
a Judaea, et ab Jerusalem validum et validam,
virtutem panis, et virtutem aquae, gigantem et fortem,
et hominem bellatorem, et judicem, et prophetam, et
arbitrum, et seniorem quinquagenarium, et admirabilem
consiliatorem, et sapientem architectum, et intelligentem
auditorem <note>(Isai. III, 1)</note>
          </hi>. Jam non est apud eos
qui possit dicere: <hi>Quasi sapiens architectus fundamentum
posui <note>(I Cor. III, 10)</note>
          </hi>. Migraverunt ab eis architecti,
<pb n="0645C"/>
venerunt ad Ecclesiam, posuerunt fundamentum
Jesum Christum. Huic superaedificant quicumque
post eos crediderunt. In fame ergo ille populus derelictus
est: <hi>Adducam quippe mala super inhabitantes
Anathoth, in anno visitationis eorum. <note>(Jerem. XI, 23)</note> Justus es, Domine, quia excusabo me apud te. Verumtamen
judicia loquar ad te. Quid est, quod via peccatorum
prosperatur? Abundaverunt omnes, qui spreverunt
contemnentes 
 <note>(Jerem. XII, 1)</note>
          </hi>. Quaeramus <emph>818</emph> 
an bonus sit Deus, qui Legem prophetasque largitus
est, videntes viam impiorum prosperari, et nihil eos
ab eo pro merito sustinere. Abundaverunt enim
omnes qui spreverunt contemnentes, ii qui adversum
conditorem rabidis faucibus latrant, qui eum
blasphemis sermonibus criminantur: <hi>Abundaverunt,
<pb n="0645D"/>
plantati sunt, et radicem miserunt; procreaverunt filios
et fecerunt fructus.</hi> Quantos fructus Marcion fecit
procreans filios infidelitatis? quantos Basilides?
quantos Valentinus? De his quippe nae, prophetat
<pb n="0646A"/>
dicens: <hi>Procreaverunt filios, et fecerunt fructum.
Prope es tu ori eorum, et longe a renibus eorum <note>(Jerem.
XII, 1)</note>
          </hi>. Nominant Jesum, et non habent eum,
neque enim illum confitentur ut Christum. <hi>Et tu,
Domine, nosti</hi>, <hi>et probasti cor meum in conspectu
tuo. Sanctifica illos in die interfectionis eorum <note>(Jerem.
XII, 3)</note>
          </hi>. Quid faciam ut hoc exponam? Tormenta
sanctificationem vocat eorum qui torquentur. <hi>Sanctifica quippe eos,</hi> 
 ait, <hi>in die interfectionis eorum,</hi> 
id est, per hoc, quod interficis eos, sanctifica eos. <hi>Quem enim diligit Dominus corripit; flagellat autem
omnem filium quem recipit 
 <note>(Hebr. XII, 6)</note>
          </hi>. <hi>Quousque
lugebit terra, et fenum omne agri arescet a malitia habitantium
in terra? <note>(Jerem. XII, 4.)</note>
          </hi> Quasi animal sit
terra, sic nunc loquitur propheta, dicens lugere eam
<pb n="0646B"/>
quando mali sunt habitatores, qui in ea commorantur.
Per unumquemque enim nostrum terra, aut
laetatur in virtutibus accolarum, aut luget in vitiis.
Si autem terra, consequenter et elementa caetera,
ex quibus et aqua, id est, angelus qui super aquam
constitutus est. Neque enim aliter possum lugentem
terram exponere, seu laetantem: nec sensus recipit,
ut insensibile corpus sentire credamus: nisi ut intelligamus,
omnibus rebus angelos praesidere, tam
terrae et aquae, quam aeri et igni, id est, principari
elementis, et hoc ordine pervenire ad omnia animalia,
ad omne germen, ad ipsa quoque astra coelestia.
Alius angelus praepositus est terris: atque
ita omnes ii angeli, cum quibus versamur in terra,
gaudent quando juste agimus, quando peccavimus,
<pb n="0646C"/>
lugent. <hi>Lugebit</hi> <emph>819</emph> <hi>terra ab omnibus inhabitantibus
in ea.</hi> Eodem nomine angelum terrae appellant, quo
ipsa nuncupatur. Quomodo enim hoc quod manufactum
est cum maledicatur, maledicitur et ipse qui
fecit illud, non quod maledictum sit, quod anima
ac sensu caret, sed idem dicitur maledictus, qui
assistet insensibili simulacro, eodem vocatus nomine,
quo vocatur id quo manufactum est: sic et
nunc terra appellatur is angelus qui praepositus est
terrae. Nec hoc tantum accipias in terra; et aquae
etiam Angelus ejus vocabulo nuncupatur, juxta illud
quod in alio loco dicitur: <hi>Viderunt te aquae et timuerunt,
turbatae sunt abyssi. Multitudo sonitus aquarum,
vocem dederunt nubes, etenim sagittae tuae transierunt.
Dereliqui domum meam, dimisi haereditatem meam</hi> 
<pb n="0646D"/> <note>(Psal. LXXVI, 17)</note>.
 <hi>Dedi dilectam animam meam, in
manus inimicorum ejus <note>(Jer. XII, 7)</note>
          </hi>. Vide mihi eum
qui in forma Dei consistebat in coelis. Vide domum
ejus, Thronos, et excelsas quasque Virtutes. Si
<pb n="0647A"/>
autem vis aliquid sublimius intelligere propter hoc
quod ait: <hi>Ego in Patre, et Pater in me:</hi> vide domum
ejus Patrem Deum. Relinquit patrem suum, et matrem
suam coelestem Jerusalem, venitque in hunc
terrenum locum, et ait: <hi>Reliqui domum meam, dimisi
haereditatem meam.</hi> Illa erat haereditas ejus,
possessiones Angelicae, et sanctarum ordo virtutum. <hi>Dedi dilectam animam meam in manus inimicorum
meorum.</hi> 
 Tradidit animam suam in manus inimicorum
suorum, in manus Judaeorum interficientium
eum, in manus principum congregatorum adversum
se, in manus regum, quoniam: <hi>Astiterunt Reges terrae,
et principes convenerunt in unum adversus Dominum,
et adversus Christum ejus <note>(Psal. II, 1)</note>
          </hi>. <hi>Facta est haereditas
mea mihi, sicut leo in silva <note>(Jer. XII, 8)</note>
          </hi>. Ista
<pb n="0647B"/>
quae super terram erat haereditas ejus quam sibi <emph>820</emph> 
 elegerat in possessionem, quae pars ejus fuerat,
efferata est adversus eum, et facta est haereditas
ejus, id est, Judaei quasi leo in silva. Nec mirandum
est si tam [ <hi>Al.</hi> tunc] truci belluae comparata sit:
usque ad praesentem diem leones sunt in silva, anathematizantes
Dominum Jesum, et blasphemantes
illum, et insidiantes credentibus [ <hi>Al.</hi> credentes]
nomini ejus. <hi>Facta est haereditas mea mihi sicut leo in
silva. Dedit super me vocem suam, ideo odivi eam.
Numquid spelunca est hyaenae haereditas mea mihi <note>(Jerem.
XII, 8)</note>
          </hi>? De sua haereditate praenuntiat, quod
spelunca hyaenae futura sit, bestiae rabidae et ferocis,
mortuorum cadaveribus viventis, quae semper sepulcris
et ossibus incubat. <hi>Numquid spelunca hyaenae
<pb n="0647C"/>
haereditas mea mihi, aut spelunca in circuitu ejus? <note>(Jer. XII, 9.)</note>
          </hi> 
 Quoniam tales sunt, impero vobis, angeli,
ut eatis, et congregetis bestias, et tradatis eos
ad dilacerandum. <hi>Ite, congregate omnes bestias agri,
veniant, et manducent eos.</hi> Venerunt bestiae agri, devoraverunt
populum Judaeorum. Vide exesa corda
omnium a fortitudinibus contrariis. Si illis Deus
non pepercit, sed ait: <hi>Ite, congregate bestias,</hi> quanto
magis nobis non parcet? Si non fecerimus legem
ejus, si sermonem Evangelii neglexerimus, rursum
dicet: <hi>Ite, congregate bestias, et tradite eam.</hi> Sed
nos confidamus in Domino, et in oratione dicamus: <hi>Ne tradas bestiis animam confitentem tibi 
 <note>(Psal. LXXIII)</note>
          </hi>.
Agamus poenitentiam super peccatis nostris, confiteamur
delicta quae fecimus, et bestiis non trademur:
<pb n="0647D"/>
quin potius angeli venient, qui nos in sinu
suo gestantes, de terrenis locis ad coelestia transferant,
et de praesenti saeculo in perpetuam collocent
aeternitatem, in Christo Jesu, cui est gloria et imperium
in saecula saeculorum. Amen.</p>
</div1>

<div1>
        <head>HOMILIA NONA De eo quod scriptum est: <hi>Omnis uter implebitur vino <note>(Jerem. III, 12)</note>
          </hi>, usque ad illud: <hi>Et deducent oculi vestri lacrymas, quia contritus est grex Domini <note>(Jerem. XIII, 17)</note>
          </hi>.</head>

<pb n="0647D"/>
<p>
          <pb n="0648A"/>Quod a Deo prophetae jubetur ut dicat, debet dignum
esse imperio Dei. Sed non videtur dignum, si
maneamus in littera, et nihil altius requiramus, <emph>821</emph> 
intantum ut si quis rudis auditor exstiterit, dicat
ineptum esse Scripturis aurem accommodare, et ea
cognoscere quae in eis lectitantur. Hoc est dictum
animalis: <hi>Animalis quippe homo non percipit ea quae
sunt spiritus Dei. Stultitia enim ei est <note>(I Cor. II, 14)</note>
          </hi>.
Consideremus ergo Dei sermonem quid jubeat: <hi>Et
dices ad populum sermonem istum: Haec dicit Dominus
Deus Israel.</hi> Quod dicit Dominus Deus Israel,
dignum quaeso sit Domino Deo Israel. <hi>Omnis uter
implebitur vino. Eritque, si dixerint ad te: Numquid
<pb n="0648B"/>
cognoscentes</hi> [Forte <hi>et] non cognoscimus</hi> [Al. <hi>cognoscemus],
quia omnis uter implebitur vino?</hi> Haec respondentes,
si tantum litteram sequuntur, et dicunt nosse
se, quia omnis uter implebitur vino, falluntur. Non
enim necessario sequitur, ut omnes utres impleantur
vino. Sunt utres oleo pleni: sunt alii a qualibet
liquentis naturae materia vacui, aut certe non pleni.
Dominus autem dicit omnem utrem implendum vino:
et populus respondit: <hi>Numquid cognoscentes non cognoscimus</hi> 
[Al. <hi>cognoscemus] quia omnis uter implebitur
vino?</hi> Quae quidem juxta paupertatem ingenii mei
sic poterunt interpretari, si prius vini differentias
perspexerimus [ <hi>Al.</hi> prospexerimus], ut tunc consequenter
 tractemus, verum esse quod dictum est,
quia omnis uter implebitur vino. Sive enim quis bonus
<pb n="0648C"/>
est (ut ita loquar) inter utres, uter implebitur
vino bonitatis suae: sive malus juxta hoc, quod malus
est, malo vino implebitur. Quomodo ergo possumus
de Scripturis accipere differentias vini? Super
malo vino ista conscripta sunt: <hi>De vinea Sodomorum, 
 vinea eorum, et palmes eorum de Gomorrha,
uva</hi> [Al. <hi>uvae] eorum uva</hi> [Al. <hi>uvae] fellis, botrus amaritudinis
in eis, venenum draconum vinum eorum, et
virus aspidum insanabile <note>(Deut. XXXII, 32)</note>
          </hi>. De bono
haec dicuntur: <hi>Calix tuus inebrians quam praeclarus
est <note>(Psalm. XXII, 5)</note>
          </hi>? Et sapientia convocat ad craterem
suum, dicens: <hi>Venite, manducate panes meos,</hi> <emph>822</emph> 
 <hi>et bibite vinum, quod miscui vobis <note>(Prov. IX, 5)</note>
          </hi>.
Est ergo vinum de Sodomis, et est vinum, quod
miscuit Sapientia. Rursumque: <hi>Vinea facta est dilecto</hi> 
<pb n="0648D"/>
[Al. <hi>dilectio] in cornu, in loco uberi,</hi> plantata a Deo,
quae vocatur vinea Sorec, electa quaedam et inter
omnes vineas mirabilis. Est autem alia vinea Aegyptiorum,
quam percutit Deus, secundum id, quod
scriptum est: <hi>Percussit in grandine vineas eorum, et
ficus eorum in gelu <note>(Psalm. LXXVII, 47)</note>
          </hi>. Consideremus
ergo omnes homines figuraliter capaces esse
<pb n="0649A"/>
vini, nec aliud eis possumus nomen imponere,
 qui capaces vini sunt, quam utrium, et dicere
quia nequam homo plenus sit vino de vinea Sodomorum
et Aegyptiorum, plenus vino inimicorum Israel:
sanctus vero et is qui in virtutibus proficit,
plenus sit vino de vinea Sorec, vino de quo scriptum
est: <hi>Calix tuus inebrians quam praeclarus est <note>(Psal.
XXII, 5)</note>
          </hi>, vino quod miscuit Sapientia. Et haec quidem
intellecta mihi sint secundum nequitiam atque
virtutem, ut agnoscamus quomodo omnis uter implebitur
vino. Si autem nequitia, seu virtutibus impleantur
utres, consequens est, ut suppliciis impleantur
ob nequitiam, benedictionibus ob virtutem.
Exhibeant sacrae litterae testimonium quo pacto tormenta
seu repromissiones vinum nuncupetur [ <hi>Al.</hi> 
<pb n="0649B"/>
nuncupantur]. <hi>Accipe calicem vini meri istius et potabis
omnes gentes, ad quas ego te mitto <note>(Jerem. XXIII,
15)</note>
          </hi>. Jeremias autem haec loquitur: super quod infert: <hi>Et bibent, et 
 voment, et insanient, et cadent.</hi> 
Igitur supplicia in praesenti loco vinum meracum
nuncupavit. Quidam bibunt meraca vina, id est
meracis cruciatibus digni sunt: alii autem bibunt
supplicia: vina quidem non penitus meraca, sed ex
parte aliqua temperata: <hi>Calix enim in manu Domini
vini meri plenus mixto, et inclinavit ex hoc in illud, verumtamen
faex ejus non est exinanita, bibent ex eo omnes
peccatores terrae <note>(Psal. LXXIV, 9)</note>
          </hi>. Si vis et benedictionis
calicem perspicere, <emph>823</emph> quem bibunt
justi, licet sufficiat Sapientiae testimonium, in quo
ait: <hi>Bibite vinum quod miscui vobis <note>(Prov. IX, 5)</note>
          </hi>,
<pb n="0649C"/>
tamen vide Salvatorem ascendentem die Paschae,
grande coenaculum stratum atque mundatum, et
agentem diem festum cum Discipulis suis, illumque
eis calicem propinantem, de quo in Evangelio <note>(Luc.
XXII, 12)</note>, quod miscuerit eum, et ita tradiderit;
Jesus enim laetificans discipulos meracum eis poculum
propinat, et dicit: <hi>Accipite et bibite: Hic est
sanguis meus qui pro vobis effundetur in remissionem
peccatorum <note>(Matth. XXVI, 27)</note>
          </hi>. <hi>Hoc facite, quotiescumque
bibetis, in meam commemorationem <note>(I Cor. XI, 24)</note>
          </hi>.
Et: <hi>Amen dico vobis, non bibam illud amodo, donec
bibam illud vobiscum novum in regno Dei <note>(Matth.
XXVI, 28)</note>
          </hi>. Vides calicem novi Testamenti? vides calicem
suppliciorum quem supra exposuimus, vini
meri plenum esse? Est et alius calix, qui pro compensatione
<pb n="0649D"/>
bonorum actuum, seu malorum tibi miscetur
et traditur. Intellige [ <hi>Al.</hi> Intelligis] enim mihi
<pb n="0650A"/>
eos qui penitus a pietate discedunt, et ex omni parte
religioni adversantur, [ <hi>Al.</hi> religionem aversantur] in
tantum ut fortuitu et pecudum more vivant, bibentes
calicem vini meri quem de Jeremiae libro protulimus:
eos vero qui non penitus recesserunt, sed
cum sint peccatores, et indigni judicentur calice
novi Testamenti, et faciant saepe bona opera, saepe
contraria, bibentes calicem mero mixtum. <hi>Inclinavit
enim Deus ex hoc in illud.</hi> Quid est quod ait, <hi>ex hoc
in illud?</hi> duo pocula video. <hi>Inclinavit ex hoc in illud,
verumtamen faex ipsius non est exinanita <note>(Psal. XLIII, 9)</note>
          </hi>.</p>
<p> Animadverte calicem bonorum tuorum operum
in una manu Domini. Sin autem pateris aliquid
me audacius dicere, sit in dextra manu ejus
calix virtutum, sit in sinistra vitiorum. Cum igitur
<pb n="0650B"/>
coeperis propter peccata torqueri, quia et bona opera
fecisti, calix in manu Domini est vini meri plenus
mixto, et inclinavit ex hoc in illud: id est de eo
qui erat in dextera, in illum qui in sinistra continebatur.
Neque enim potes bonorum tantum calicem
bibere, quasi bona tantummodo feceris: neque rursum
peccatorum tantum, quia et bona aliquando
gessisti. Idcirco inclinavit ex <emph>824</emph> hoc in illud, ut
juxta compensationem operum tuorum misceatur
tibi supplicium aquatius, seu meracius, et secundum
merita tua, aut obtundatur irae divinae aculeus,
aut exacuatur. Si vero bonus fueris, et Dei mandata
servaveris, attende quid dicas: <hi>Calicem salutaris accipiam,
et nomen Domini invocabo <note>(Psal. CXV, 13)</note>
          </hi>.
Omnis igitur uter, sive bonus sive malus, implebitur
<pb n="0650C"/>
vino qualitatis suae, nec oleum mittetur [ <hi>Al.</hi> mittitur]
in eum, aliudve quid liquens, nisi vinum Sodomorum,
aut Sorec. Deinde docet, interim ut litteram
sequamur, propter eos qui peccaverunt in Jerusalem,
et in Judaea illo tempore morabantur, quali
vino istiusmodi utres implendi sunt. Sequitur enim: <hi>Si dixerint ad te: Numquid cognoscentes non cognoscimus,
quia omnis uter implebitur vino? dices ad eos:
Haec dicit Dominus: Ecce ego impleo omnes inhabitantes
terram istam, et reges, et filios David qui sedent
super sedem ejus, et sacerdotes ebrietate 
 <note>(Jerem.
XIII, 12)</note>
          </hi>. Nulli parcit [ <hi>Al.</hi> parcet] qui puniturus est
peccatores. Non quia prophetes, non quia sacerdos
quis vocatus est, a suppliciis liberabitur. <hi>Haec autem
de illis commemorantur,</hi> ut ait Apostolus: <hi>scripta
<pb n="0650D"/>
sunt propter nos, in quos fines saeculorum devenerunt <note>(I Cor. X, 11)</note>
          </hi>.
Si quis ergo et in his Sacerdotibus,
<pb n="0651A"/>
in nobis dico presbyteris, sive in his qui circumstant
populum Levitis, id est diaconibus [ <hi>Ms.</hi> Zaconibus],
peccaverit, sustinebit supplicium, quod nunc per
prophetam Dominus comminatur: quomodo econtrario
quaedam sunt sacerdotales benedictiones, de
quibus, Deo tribuente, post istius loci expositionem,
cum ad Numerorum librum ventum fuerit, disputabimus:
ibi quippe de sacerdotibus quaedam scripta
sunt: <hi>Et sacerdotes igitur, et prophetas, et Judam,
et omnes habitantes Jerusalem testatur Deus de vino
inebriandos, et dispergendos virum a fratre suo, et
patres a filiis <note>(Jerem. XIII, 11, 19)</note>
          </hi>. Quae quidem
(ut mihi videtur) sic sunt intelligenda: Justos quidem
congregat Deus, et peccatores separat. Denique
idcirco quamdiu non sunt commoti ab oriente homines,
<pb n="0651B"/>
non sunt dispersi [ <hi>Al.</hi> dissipati]. Quando
autem sunt moti ab oriente, et ait homo ad proximum
suum: <hi>Venite, aedificemus civitatem, et</hi> <emph>825</emph> 
 <hi>turrim, cujus caput pertingat usque ad coelum <note>(Gen. XI, 4)</note>
          </hi>.
Deus locutus est, dicens: <hi>Venite, descendamus,
et confundamus ibi linguas eorum <note>(Gen. XI,
7, 9)</note>
          </hi>. Et post pusillum subinfert: <hi>Et</hi> [Al. <hi>Ecce] dispersit
eos Deus inde a facie omnis terrae.</hi> Populus
quoque Israel antequam peccaret, in Judaea erat,
post peccata in universum orbem dispersus est. Tale
mihi quiddam et de nobis omnibus intellige. Est
quaedam Ecclesia primitivorum, eorum scilicet qui
conscripti sunt in coelestibus, ubi mons Sion, et civitas
viventis Dei Jerusalem coelestis. Beati qui illuc
congregabuntur. Peccatores autem dividentur ab
<pb n="0651C"/>
invicem, ut etiam in hoc excruciatione pariter torqueantur.
Scio quosdam reges, eos qui imperio suo
insidiati sunt ad desertas insulas deportare solitos,
et pro magnis suppliciis hoc jubere, ne in uno loco
exsilii penuriam [ <hi>Al</hi> poenam] sustineant, sed in
aliam partem orbis uxor, in aliam liberi exterminentur,
ut ne in calamitatibus quidem suis perfruantur
solatio, aut pater filii, aut mater filiae, aut
frater fratris. Simili modo et peccator per quamdam
dispensationem Dei amariora [ <hi>Al.</hi> majora) solitudinis
tormenta perpetitur, si solus in exsilium relegetur,
ut emendatus in statum pristinum redeat. Et
quomodo tu propinquos vel liberos tuos non fortuita,
nec irrationabili ira, sed per verba reducere
quaeris ab errore, in quem incubuerant: sic Deus eos
<pb n="0651D"/>
qui non poterant [ <hi>Al.</hi> potuerunt) sermone converti,
doloribus et tormentis ad id retrahit quod fuerunt, secundum
<pb n="0652A"/>
Scripturam dicentem: <hi>Per omnem dolorem
et flagellum emendabis Jerusalem.</hi> Ut igitur crescat
dolor poenae corripientis, ii qui corripiuntur, ab invicem
separantur. Nam quodammodo levius fit supplicium,
si plures in eodem loco constituti, mutuis
se consolentur alloquiis. Si autem necesse est aliam
quoque rationem divisionis malorum introducere,
etiam hanc exhibebimus. Mali cum simul fuerint, <emph>826</emph> 
 ea quae mala sunt cogitant, et in pristina nequitia
perseverantes, augent peccata peccatis: quomodo
econtrario boni cum simul fuerint, de honestis
sermocinantur. Dissolvitur ergo, et ad nihilum
deducitur nequam cogitatio, cum non habuerit allocutionem
alterius nequioris. Idcirco per dispensationem
Dei providetur, pessimos a pessimis separari,
<pb n="0652B"/>
 in suum quoque commodum, ut a pristinis sceleribus
ipsa solitudine et penuria consortii aliquando
desistant. Haec de eo, quod dictum est: <hi>Et dispergam
illos, virum et fratem ejus, et patres eorum, et filios
eorum in idipsum, dicit Dominus: Non requiram, et
non parcam, et non miserebor ab interitu eorum <note>(Jer.,
XIII, 14)</note>
          </hi>. His et istiusmodi sermonibus haeretici assurgunt
dicentes: Videsne qualis sit Creator, prophetarum
et legis Deus quid loquatur? <hi>Non parcam,
et non miserebor ab interitu eorum.</hi> Quomodo potest
iste bonus esse? Accipiam ergo exemplum judicis
boni pro utilitate communi quibusdam non miserentis,
ut perspicere possimus, quomodo multis parcens
uni non parcet [ <hi>Al</hi> parcat] Deus: accipiam et medici,
ostendens eum uni membro non parcere, ut
<pb n="0652C"/>
membris omnibus parcat. Verbi quoque gratia dictum
sit: Habeat judex propositum, quietem civitati, et
pacem genti, cui praesidet, providere. Huic si offeratur
 latro honesta forma, aetate satis integer, ex
alio latere mater expansis crinibus deprecetur, ut
senectutis suae misereatur, et ex alio uxor ne virum
suum interficiat, lacrymabili voce deploret, circumstent
et parvuli liberi cito orbi futuri: quid faciet
judex? miserebitur latronis, annon? quid in
commune expedit civitati? Si misertus fuerit, revertetur
homicida ad pristinum scelus: sin vero in judiciaria
severitate permanserit, unus homo interibit,
et universo populo providebitur. Sic Deus si pepercerit
peccatori, et miserans ejus, noluerit eum punire
pro scelere, <emph>827</emph> quis non accipiat licentiam
<pb n="0652D"/>
 malorum? Qui hunc saltem propter supplicia terretur,
nonne invadet tempus ut expleat quaecumque
<pb n="0653A"/>
voluerit, et praeceps feratur in vitia? Haec autem in
Ecclesia saepe accidentia possumus considerare.
Peccavit quispiam, et post peccatum postulat [ <hi>Al.</hi> 
postulet] communionem. Si ei conceditur quod rogat,
in incommodum omnium venia procedit, et laxatis
frenis, sceleribus panditur via. Sin vero cum
rationabili deliberatione, non ut immisericors,
nec rursum ut crudelis judex, sed et quasi uni providens,
et de omnium salute pertractans, consideraverit
populi damnum in unius venia, haud dubium
est quin faciat ejici unum de Ecclesia, ut multos
salvet incolumes. Age nunc considera mihi et medicum,
si cessaverit a sectione ejus vulneris, quod
secandum est, si non usserit id, quod indiget
cauterio, videlicet propter dolores qui ex talibus remediis
<pb n="0653B"/>
consequuntur, quomodo crescat infirmitas,
et in deterius veternus exuberet. Si vero (ut ita
dicam) temerarius ad vulnus sector accesserit, et
inusserit plagam, curat eum qui secatur et uritur,
quia paululum severitatis assumpsit, licet visus fuerit
aegrotantis ad horam non misereri. Ita et Deus
non unum hominem, sed universum curat orbem,
coelestia atque terrena, et omnia ubique dispensat.
Et cum hoc provideat, quod uni commodum sit,
multo magis providet quid toti mundo conducat et
hominibus universis. Providet quidem et ea quae
uni expediunt, verum ita, ne unius [ <hi>Al.</hi> illius] utilitas
omnium damno sit. Idcirco et ignis aeternus
praeparatus est, et gehenna, et tenebrae exteriores:
quae omnia non tam ob eum qui puniendus est, quam
<pb n="0653C"/>
propter universos homines constituta sunt. Si autem
vis hujus rei testem accipere Scripturam, quod in
aliorum eruditionem, licet jam desperabiles sint
peccatores, et a curatione penitus alieni, torqueantur,
audi Salomonem in Proverbiis dicentem: <hi>Pestilente
flagellato, imprudens callidior erit <note>(Prov. XIX, 25)</note>
          </hi>. <emph>828</emph> 
 Non eum qui flagellatur dixit callidiorem futurum,
et sapientiorem propter castigationem suam,
sed insipientem a stultitia ad prudentiam converti
propter supplicia pestilentis: hoc quippe ex ipso nomine
calliditatis significatur, et converti eum a calliditate,
dum alios cernit propter ea, a quibus ipse
obnoxius est, peccata cruciari. Igitur prodest nobis, <hi>si 
 tamen digni sumus salute,</hi> ut alii in utilitatem
nostram torqueantur. Et quomodo utile fuit peccatum
<pb n="0653D"/>
Israel in salutem gentium, sic utilis est quorumdam
poena aliorum saluti. Et ideo bonus et clemens
Deus: <hi>Non parcam,</hi> inquit, <hi>et non miserebor ab interitu
eorum.</hi> Circumscripto autem hoc capitulo, videamus
<pb n="0654A"/>
subsequens Scriptura quid doceat: <hi>Audite et
auribus percipite, et nolite extolli, quoniam Dominus
locutus est. Date Domino Deo vestro gloriam priusquam
obscuret, et priusquam offendunt pedes vestri
super montes tenebrosos: et sustinebitis lumen, et
illic umbra mortis, et ponentur in tenebras. Si non
audieritis occulte, plorabit anima vestra a facie contumeliae,
et deducent oculi vestri lacrymas, quia contritus
est grex Domini <note>(Jer. XIII, 13, 16, 17)</note>
          </hi>. Eosdem
vult audire, et auribus percipere, non contentus,
neque auditione solummodo, neque aurium perceptione;
propter quod ait: <hi>Audite et auribus percipite,</hi> 
et quod his majus est, <hi>nolite extolli,</hi> et reliqua quae
sequuntur. Quid est ergo audire, et quid est auribus
percipere, ex ipsis sermonibus consideremus. Auribus
<pb n="0654B"/>
percipere est (ut mihi quidem videtur) auribus
quae dicuntur audire. Quod autem praecedit, <hi>Audite,</hi> 
 si ad distinctionem ejus praecepti dicitur,
 quod postea infertur, <hi>auribus percipite</hi> hoc imperat
ut in mentem et sensum ea quae dicuntur, excipiant.
Neque vero hoc solum in loco, sed in omni Scriptura
sunt quaedam et facilia et prompta ad intelligendum,
quae statim ut lecta fuerint, utilitatem legentibus tribuunt.
Sunt alia secretiora et ineffabilia, et (ut ita dicam)
quibusdam obscuritatibus involuta. De his igitur <emph>829</emph> 
 quae latent, et expositione indigent, arbitror
nunc dictum esse: <hi>Audite:</hi> de his autem quae sine
scrupulo interpretantis auditori commoda sunt: <hi>Auribus
percipite.</hi> Percurramus universas Scripturas,
et probati nummularii effecti dicamus, hoc audire
<pb n="0654C"/>
debemus, hoc auribus percipere. Denique cum audierimus
et perceperimus auribus quae dicuntur, non
elevemur: <hi>Omnis quippe qui se humiliat exaltabitur <note>(Luc. XVIII, 14)</note>
          </hi>.
Et Salvator noster, dicens: <hi>Discite
a me quia mitis sum, et humilis corde, et invenietis requiem
in animabus vestris <note>(Matth. XI, 29)</note>
          </hi>: docet nos
ne extollamur. Nam cum multis vitiis genus vexetur
humanum, hoc peccato vel maxime premitur. Nec
unus est modus superbiae. Alius irrationabiliter [ <hi>Al.</hi> 
irrationabili], et stultorum more in iis effertur, quae
magis pudore digna sunt, aut certe modum elationis
excedunt [ <hi>Al.</hi> excedit]. Alius quasi verisimili ratione
seductus super iis elevatur, quae sibi digna
gloria putat, cum et in talibus periculosum sit gloriari.
Exemplum assumam, quo fiat manifestius. Sunt
<pb n="0654D"/>
quidam in eo se jactantes, quia filii ducum sunt,
et nobili familia nati. Istiusmodi homines ne umbram
quidem et imaginem elationis suae possunt ostendere.
Sunt alii qui de eo sublevantur, quia potestatem habent
<pb n="0655A"/>
occidendi homines, et, ut ipsi putant, ea fulti
sunt dignitate, ut quorum velint, capita secent. Horum
gloria in confusione sua est. Alii super divitiis sibi
applaudunt, non his veris, sed iis divitiis quae deorsum
sunt. Alii superbiunt super domo splendida,
super possessionibus multis: in quibus universis non
est penitus gloriandum. Quod autem verisimile et
dignum judicatur [ <hi>Al.</hi> videtur], ut quidam putant,
 gloria, illud est, cum aliquis ob sapientiam suam
elevatur, aut conscius sibi est, quia decem jam
annis res venereas non tetigerit, sive ab infantia
integer, castusque permanserit. Rursumque alius
erigitur, quia vincula pro Christo portaverit. Recta
quidem videntur haec <emph>830</emph> omnia, et subjicientia
quamdam persuasionem ad gloriandum; sed ne in
<pb n="0655B"/>
his quidem (si tamen sequimur veritatem) rationabiliter
quis effertur, quia et in rebus bonis gloriari,
non est sine discrimine. Paulus habuit materiam
elationis [ <hi>Al.</hi> gloriationis], habens in se visiones,
revelationes, signa, virtutes, propter labores
quos Christi causa perpessus est, propter Ecclesias
quas constituit, contendens, ubi Christus non erat
nominatus, ibi jacere fundamentum. Haec omnia
materiae erant gloriationum, et si sic expedit dicere,
verisimilis causa quae honestam subjiceret
jactationem. Sed quia ne in talibus quidem sine
periculo est sublevari, benignus et providus Pater
quomodo ei largitus est revelationes, et gratias differentes,
sic ad tuitionem donorum suorum tradidit
Angelum Satanae <note>(II Cor. XII, 7)</note>, ut eum colaphizaret
<pb n="0655C"/>
[ <hi>Al.</hi> colaphizet], ne extolleretur, et propter
hoc ter Dominum rogavit, scilicet ut ab eo discederet
Angelus Satanae, qui juxta dispensationem
ei appositus fuerat. Sed respondit ei Dominus
(dignus quippe erat responsione Domini Paulus) et
dixit ad eum: <hi>Sufficit tibi gratia mea; virtus enim
in infirmitate perficitur <note>(II Cor. XII, 9)</note>
          </hi>. Super nullo
igitur gloriandum est. Sequitur quippe ruina jactantiam,
Scriptura dicente: <hi>Ante contritionem elevatur
cor viri, et ante gloriam humiliatur <note>(Prov.
XVIII, 12)</note>
          </hi>. Et haec quidem dicta sunt de eo quod ait: <hi>Audite et auribus percipite, et nolite extolli, quoniam
Dominus locutus est 
 <note>(Jer. XII, 15, 16)</note>
          </hi>. Videamus
autem et caetera. <hi>Date Domino Deo nostro gloriam,
priusquam obscuret, et priusquam offendant pedes
<pb n="0655D"/>
vestri super montes tenebrosos, et sustinebitis in lumen.</hi> 
Eum qui daturus est gloriam Deo, vult dare
<pb n="0656A"/>
in lumine, quasi jam non possit gloriam praedicare,
cum tenebrae ortae fuerint. Quando tenebrescit, et
quando non sunt tenebrae? Operamini donec lumen
est in vobis. Lumen in te est, si habes in te dicentem: <hi>Ego sum lumen mundi 
 <note>(Joan., VIII, 12)</note>
          </hi>.
Quamdiu tibi lux ista oritur, clarifica Deum, <emph>831</emph> 
sciens quia futurae sunt tenebrae. Nec tibi expedit,
ut eas opperiaris; sed antequam fiant, da gloriam
Deo. Forsitan intelliges praesens capitulum, si de
Evangelio sumpseris exemplum, quod ita contexitur: <hi>Operamini donec dies est, venit nox quando nullus
potest operari 
 <note>(Joan. IX, 4)</note>
          </hi>. Diem ibi saeculum
istud nuncupavit, et necessario apposui <hi>ibi.</hi> Scio
quippe in aliis locis dissonantia praesentibus ex
diei vocabulo significari. Diem itaque nuncupavit
<pb n="0656B"/>
saeculum istud, tenebras vero et noctem, consummationem
mundi, propter supplicia quae futura
[ <hi>Al.</hi> ventura] sunt. Ut quid enim nobis desiderare
diem Domini? <hi>Et ista est tenebrae et non lux (Amos
V, 18)</hi>, Amos inquit prophetes. Si consideres post
consummationem mundi lugubre illud, quod passurum
est universum pene hominum genus pro his
quae peccavit, videbis quomodo tenebrae occupaturae
sint omnia, et nullus possit in illo tempore glorificare [ <hi>Al.</hi> clarificare] Deum. Si quidem et justis in
Isaia jubetur: <hi>Vade, populus meus, in promptuaria
tua intra, claude ostium tuum, et abscondere pusillum
quantulum, donec ira Dei transeat <note>(Isai. XXVI, 20)</note>
          </hi>.
Simul autem et in his qui potest observet, quare
dixit pusillum quantulum: quippe hoc quantulum
<pb n="0656C"/>
quod pusillum est, non est pusillum hominibus. Et
debemus inspicere quomodo singulis aut parum sit
aliquid, aut magnum. Ad quod probandum etiam
exemplo utimur. Unicuique animalium pro natura
et modo corporis sui, aut parvus est cibus, aut magnus;
et quod alii pusillum est, aeque id ipsum alii
multum est. Quid de animalibus loquar? in ipso
quoque homine rerum differentiae sunt. Quod viro
parum est, hoc infanti superfluit. Atque in hunc
modum omne tempus vitae humanae, etiamsi centenariam
excedat aetatem, ad comparationem aeternitatis
breve est: unde pusillum Dei nobis multum
est, et vicissim universa saecula ad Deum relata
brevissima sunt. Sic ergo dicitur: <hi>Vade, populus
meus, intra in promptuaria tua, claude ostium, abscondere
<pb n="0656D"/>
pusillum</hi> <emph>832</emph> <hi>quantulum.</hi> Quantulum pusillum
illud non ad illius naturam refertur, qui
<pb n="0657A"/>
in promptuaria sua jubetur intrare, sed ejus qui
jubet, cui pusillum est hoc omne quod grande est.
Si enim donec pertranseat ira Dei, oportet quosdam
intrare promptuaria sua; sunt autem alii, quibus
non sunt dimittenda peccata, non solum in praesenti
saeculo, sed etiam in futuro, manifestum est, pusillum
ad ea referendum quae diximus. <hi>Date itaque Domino
Deo vestro gloriam <note>(Jer. XIII, 16)</note>
          </hi>. Quomodo damus
Domino Deo nostro gloriam? non verbis et vocibus
tantum glorificandus est Dominus: glorifica [ <hi>Al.</hi> 
clarifica <hi>hic et infra</hi> ] eum in castitate, et justitia, et
beneficentia: glorifica eum in fortitudine, patientia,
pietate, sapientia, caeterisque virtutibus. Sic autem
est glorificandus Deus, si contraria intulero,
nolo me arbitremini blasphemare. Exhibeo quippe
<pb n="0657B"/>
Scripturam sensus mei testem, quomodo castus glorificet,
luxuriosus inhonoret Deum: Templum
enim ejus, quasi Nabuchodonosor, destruit atque
corrumpit, et secundum Apostolum per praevaricationem
legis, Deum inhonorat <note>(Rom. II, 23)</note>. Igitur
glorificat Deum justus, contumeliis afficit quicumque
peccator est. Nam et illud quod quidam dubitant,
an sit providentia Dei, nullam aliam ob causam
nisi ob vitia nascitur. Aufer ea, abstulisti pariter et
causas providentiae destruendae sursum ac deorsum.
Qui adversum providentiam disputant, haec dicunt.
Quare tanti adulteri? quare tanti molles? quare tanti
sacrilegi? quare tanti irreligiosi sunt? Atque ita contumelias
in providentiam, et offensas in Deum, et
criminationes in Creatorem peccatores generant. Ex
<pb n="0657C"/>
quibus liquido apparet alios dare Deo gloriam, alios
convicium facere, dum passionibus et vitiis serviunt. <hi>Date gloriam Domino Deo vestro antequam tenebrescat,
et antequam offendant pedes vestri in montes tenebrosos <note>(Jer. XIII, 16)</note>
          </hi>.
Sunt alii montes tenebrosi,
alii lucentes. Verumtamen quia utrique montes <emph>833</emph> 
 sunt magni, montes lucentes sunt angeli Dei
et prophetae: Moses famulus ejus, apostoli Jesu
Christi, de quibus arbitror dici: <hi>Fundamenta ejus
in montibus sanctis <note>(Ps. LXXXVI, 1)</note>
          </hi>. Montes tenebrosi
sunt qui eriguntur adversus scientiam Dei <note>(II Cor. X, 5)</note>.
Zabulus mons tenebrosus est. Principes
saeculi hujus qui destruuntur, montes sunt tenebrosi.
Daemonium lunatici, mons erat et tenebrosus:
mons erat de quo Salvator ait: <hi>Si dixeris
<pb n="0657D"/>
monti huic <note>(Mat. XVII, 19)</note>
          </hi>: de lunatico quippe daemonio
sibi quaestio inciderat: et dicentibus discipulis: <hi>Non potuimus ejicere illud,</hi> 
 respondit Salvator: <hi>Si habueritis fidem ut granum sinapis, dicetis
<pb n="0658A"/>
monti isti,</hi> 
 de quo quaesistis, de quo proposuistis: <hi>dicetis monti huic: Transmigra hinc, et transmigrabit,</hi> 
id est ab homine ad locum definitum sibi. Qui
ergo offendunt, non offendunt super montes lucentes,
sed super montes tenebrosos, si fuerint cum
zabulo, et angelis ejus montibus tenebrosis. <hi>Et sustinebitis
in lumen.</hi> Potest quidem aptari huic quod
dicitur: <hi>Date gloriam Domino Deo nostro <note>(Jerem.
XIII, 16)</note>
          </hi>, hoc quod modo infert: <hi>Et sustinebitis in
lumen.</hi> Si dederitis Domino Deo vestro gloriam, antequam
contenebrescat, et antequam offendant pedes
vestri super montes tenebrosos, haud dubium,
quin etiamsi contenebrescat, et sustineatis lumen,
vos suscipiat. Alius vero dicat, nescio utrum recte
an perperam, quia et hi qui offendunt super montes
<pb n="0658B"/>
tenebrosos, exspectant aliquando misericordiae lumen.
Hoc enim videtur ostendere: <hi>Et sustinebitis in
lumen.</hi> Si autem quis venerit ad montes tenebrosos,
vide quid ibi inveniat. Est illic umbra mortis, ibi
tenebrosi montes, ibi umbra mortis ex ipsis montibus
procreata. <hi>Et ponentur in tenebras. Et nisi audieritis
occulte, gloriabit anima vestra a facie contumeliae <note>(Jer. XIII, 17)</note>
          </hi>.
De his qui audiunt, quidam
occulte audiunt: quidam vero cum audiunt, non occulte
audiunt. Quid est itaque occulte audire?
nempe illud: <hi>Sed loquimur sapientiam Dei in mysterio
absconsam: quam praedestinavit Deus ante saecula
in gloriam nostram <note>(II Cor. II, 7)</note>
          </hi>. Et rursum
alibi dicitur, quia <hi>plura operum Dei sunt in absconsis <note>(Eccl. XVI, 22)</note>
          </hi>.
Si audio legem, aut occulte audio,
<pb n="0658C"/>
aut non occulte. Judaeus quia Legem non audit occulte,
in manifesto circumciditur, nesciens <emph>834</emph> 
eum qui in manifesto circumciditur, Judaeum non
esse, neque eam quae in palam est in carne circumcisionem.
Qui auditor est autem circumcisionis occultae,
et in occulto circumciditur. Qui audit Legem
occulte de mysteriis Paschae, ove vescitur Christo; <hi>Pascha</hi> 
 quippe <hi>nostrum immolatus est Christus <note>(I Cor.
V, 7)</note>
          </hi>; sciens carnem Verbi Dei vere cibum esse,
vescitur ea. Occulte quippe de Pascha audivit. At
vero miserabilis Judaeus idcirco Dominum Jesum
interfecit, et usque in praesentem diem reus est mortis
ejus, quia non audivit occulte Legem et prophetas.
Si quando leges de azymis potes audire occulte,
potes audire manifeste. Quicumque de vobis
<pb n="0658D"/>
(prope quippe est Pascha) azyma celebraverit, id
est, azyma haec corporalia, non audivit mandatum
dicens: <hi>Nisi audieritis occulte, plorabit anima vestra.</hi> 
Et de sabbato quaedam mulierculae non audientes
<pb n="0659A"/>
prophetam, non audiunt occulte, sed palam die
sabbato lavantes se, et iterum revertentes ad egena,
et infirma elementa, quasi nondum descenderit
Christus, et nos baptismo suo laverit a Legalibus
initiis in Evangelicam perfectionem. Idcirco diligentius
attendamus, si quando Legem legimus, et
prophetas, ne incidamus in maledictionem, quae
nunc dicitur: <hi>Nisi audieritis occulte, plorabit anima
vestra a facie contumeliae.</hi> Quicumque jejunium Judaeorum,
quasi ignorantes redemptionis diem post
adventum Jesu Christi observatis, non auditis redemptionem
occulte, sed tantummodo palam. Absconsa
quippe est propitiationis auditio, scire quomodo
posuerit Jesum Deus propitiationem pro peccatis
nostris, et quia <hi>ipse est propitiatio pro peccatis,
<pb n="0659B"/>
non solum nostris, verum etiam totius mundi <note>(II Joan.
II, 2)</note>
          </hi>. Parabolae quoque cum leguntur in Evangelio,
et est auditor extraneus, non potest eas occulte audire.
Si vero auditor fuerit Apostolus, et unus eorum
qui ingrediuntur domum Jesu, accedit ad eum,
interrogat de obscuritate parabolae, et si interpretatus
ei sit quae audivit, intelligens Evangelium audit
ea occulte, ut non ploret anima ejus. Eorum quippe,
qui occulte non audiunt plorabit anima. Quam
admirande non ait: Plorabitis, nisi occulte audieritis,
verum: <hi>Plorabit anima vestra:</hi> <emph>835</emph> est quippe
solius animae fletus, et forsitan iste sit, de quo Salvator
ait, <hi>Ibi erit fletus et stridor dentium <note>(Matt. VI,
25)</note>
          </hi>. Illa quoque comminatio, qua ridentibus luctum
lacrymasque denuntiat, de hoc fletu est, quem
<pb n="0659C"/>
commemorat propheta nunc, dicens: <hi>Nisi audieritis
occulte, plorabit anima vestra a facie contumeliae <note>(Jer. XIII, 17)</note>
          </hi>.
Cum enim fueritis passi contumeliam,
tunc plorabitis, et deducent oculi vestri lacrymas,
quia contritus est grex Domini. Si consideremus
statum, in quo modo sunt Judaei, et comparemus
illum antiquae felicitati, videbimus quo pacto contritus
sit grex Domini. Fuit quippe aliquando hic
grex Domini, et quia indignos se judicaverunt salute,
conversus est sermo Domini ad Gentes. Si ergo
grex ille contritus est, nos oleaster, qui contra naturam
inserti <emph>836</emph> sumus in bonam olivam Patriarcharum <note>(Rom. XI, 24)</note>,
nonne plus debemus vereri,
ne et iste grex Domini conteratur? Futurum quippe
est ut aliquando et iste grex conteratur, juxta
<pb n="0659D"/>
illud quod a Salvatore dictum est: <hi>Cum multiplicatae
fuerint iniquitates, tunc refrigescet charitas multorum <note>(Matt. XXIV, 12)</note>
          </hi>:
de quibus enim hoc dicitur, <hi>refrigescet charitas multorum?</hi> 
 nonne de his qui nuncupantur
<pb n="0660A"/>
Christiani? de quibus hic sermo est: <hi>Verumtamen
veniens Filius hominis, putas inveniet fidem
super terram <note>(Luc. XVIII, 3)</note>
          </hi>? nonne de nobis?
Idcirco provideamus attentius, ut per singulos dies
iste grex Domini melioretur, convalescat, integer
perseveret, ut [ <hi>Al.</hi> et] omni contritione ab animabus
nostris [ <hi>Al.</hi> vestris] recedente, efficiamur perfecti
in Christo Jesu, cui est gloria et imperium in
saecula saeculorum. Amen.
</p>
      </div1>

<div1>
        <head>HOMILIA DECIMA <hi>Quis parcet super te, Jerusalem?</hi> etc. <note>(Jerem. XV, 5 et seq.)</note>.</head>
<p> <emph>835</emph> Ea quae ad Jerusalem cum ingenti comminatione
dicuntur, volumus intelligere, ita se habentia.
<pb n="0660B"/> <hi>Quis parcet super te, Jerusalem? aut quis contristabitur
super te? Quis convertetur rogare ea quae in
pacem sunt tibi? Aversata es a me, dicit Dominus.
Retro ambulabis, et extendam manum meam super te,
et disperdam te, et ultra non sinam te, et dispergam
illos in dispersione. Dixi: Sine filiis effectus sum:
egestas tenuit me.</hi> 
 Exemplum accipiam: Hostis quispiam
 ac perduellis contra Imperatorem hujus terrae
judicatus [ <hi>Al.</hi> adjudicatus] est: ab hoc omnis
misericordia aufertur; scilicet ne dum damnato quis
miseretur, incipiat offendere condemnantem. Sunt
etiam [ <hi>Al.</hi> autem] nonnulli qui adjiciunt ad severitatem,
ut ne [ <hi>Al.</hi> non] contristentur quidem super
eo, id magnopere devitantes, ne per moerorem
 vultus monstrentur judicio regis offendi. Si intellexisti,
<pb n="0660C"/>
 considera mihi propter peccata multa <emph>836</emph> 
a Deo condemnatum peccatorem, et vide quomodo
innumerabilibus angelis humano generi praesidentibus,
ne ab uno quidem misericordia dignus judicetur.
Singuli quippe angelorum perspicientes, quia
Deus est qui condemnavit, quia Creator est qui
aversatur, et tale esse peccatum, ut misericors et
clemens Deus quodammodo necessitatem passus
sit super [ <hi>Al.</hi> ut super] eum sententiam promere
[ <hi>Al.</hi> promeret], non parcunt, non contristantur, neque
miserentur, non revertuntur, ut rogent pro eo
pacem. Jerusalem igitur, quae [ <hi>Al.</hi> quia] ad priora scelera
etiam hoc adjecit, ut crucifigeret Dominum meum
Jesum, et in tantum surrexit scelus, ut de ea diceret
Salvator: <hi>Jerusalem, Jerusalem, quae occidis Prophetas,
<pb n="0660D"/>
et lapidas missos ad te, quoties volui congregare
filios tuos, quasi gallina congregans pullos suos sub alas,
et noluisti? Ecce dimittetur vobis domus vestra deserta <note>(Mat. XXIII, 37; Luc. XIII, 34)</note>
          </hi>,
 <hi>ideo dimissa est, et usque</hi> 
<pb n="0661A"/> <emph>837</emph> 
 ad praesens tempus destituta. Angeli quippe qui
semper auxiliabantur ei, per quos etima lex Moysi tradita
est, <hi>disposita per Angelos in manu mediatoris <note>(Galat. III, 19)</note>
          </hi>,
deseruerunt eam, et dixerunt: Multis
facinoribus oppressa est, Jesum interfecit; et in
Dominum nostrum misit manus. Quamdiu minora
peccavit, potuimus rogare pro ea, potuimus obsecrare
Dominum, potuimus parcere ei: super isto
vero quis parcat? Si peccans peccaverit vir in virum,
exorabitur pro eo; si autem peccaverit in Deum,
quis orabit pro eo? <hi>Grande piaculum commisit Jerusalem,
grande perpetravit nefas, ideo in commotione
facta est <note>(Thr. I, 8)</note>
          </hi>: Et dicitur ad eam: <hi>Quis parcet
super te, Jerusalem, aut quis contristabitur super
te?</hi> Nos non contristamur [ <hi>Al.</hi> contristabimur] super
<pb n="0661B"/>
Jerusalem, et calamitatibus ejus, et omnis populi
illius. Illorum quippe delicto salus nobis facta est ad
aemulandum eos. Et quia sic peccaverit ut voce Domini
diceretur: <hi>Quis parcet super te, Jerusalem?</hi> ego
quoque dico ad interfectricem Domini mei: <hi>Quis parcet
super te, Jerusalem? et quis contristabitur super
te?</hi> Transcendam autem ad spiritalem intellectum ab
humilitate litterae, viam mihi pandente ratione, ut
[ <hi>Al.</hi> et] videam quomodo unaquaeque anima, digna
pace Dei Jerusalem nuncupetur. Post disciplinam
quippe divinam facta es, Jerusalem, quae prius
fueras Jebus. In historia refertur, quod nomen loci
istius fuerit Jebus, et postea, commutato vocabulo,
nuncupata sit Jerusalem. Jebus autem Hebraeorum
posteri tradunt interpretari, <hi>Conculcatam.</hi> Jebus
<pb n="0661C"/>
ergo [ <hi>Al.</hi> autem] conculcata a fortitudinibus
contrariis anima nostra transmutata est, et facta
Jerusalem, <hi>Visio pacis.</hi> Si itaque post demutationem
[ <hi>Al.</hi> diminutionem] a Jebus in Jerusalem peccaveris,
et sanguinem testamenti, sicut quidam, et tu communem
existimaveris, dicetur [ <hi>Al.</hi> dicitur] et de te: <hi>Quis
parcet super te, Jerusalem, et quis contristabitur super te?</hi> 
Quis enim contristabitur, si talis fueris ut tradas
Jesum? Unusquisque nostrum, quando peccat, <emph>838</emph> 
 maxime quicumque peccat ingentia, in Jesum
peccat. Si autem et recesserit a fide, haec facit spiritaliter
Christo, quae corporaliter fecit Jerusalem.
Quamobrem <hi>quanto plus arbitramini deteriora mereri
supplicia eum, qui Filium Dei conculcaverit, et sanguinem
testamenti</hi> [Al. <hi>novi Testamenti] pollutum
<pb n="0661D"/>
duxerit in quo sanctificatur</hi> [Al. <hi>sanctificatus est], et
spiritui gratiae contumeliam fecerit <note>(Hebr. X, 29)</note>
          </hi>? Si
conculcasti Jesum Filium Dei, fecisti convicium
<pb n="0662A"/>
spiritui gratiae, quis parcet super te? quis contristabitur
super te? quis revertetur rogare ea quae in pacem
sunt tibi? Ipsum Jesum qui rogabat pariter, et
praestabat ea quae erant in pacem, prodidit anima
peccatrix, quis potest ultra rogare, conversus ad ea
quae sunt in pacem tibi? Scientes ergo quia <hi>impossibile
est eos qui semel illuminati sunt, gustaverunt etiam
donum coeleste, et participes sunt facti Spiritus sancti,
gustaverunt nihilominus bonum Dei verbum, virtutesque
saeculi venturi, et prolapsi sunt, renovari rursus ad
poenitentiam, iterum crucifigentes in semetipsis</hi> [Al. <hi>sibimetipsis]
Filium Dei, et habentes ostentui <note>(Hebr. VI,
4)</note>
          </hi>, omni labore nitamur, ne et de nobis dicatur: <hi>Quis parcet super te, Jerusalem? aut quis contristabitur
super te? aut quis revertetur rogare ea quae in pacem
<pb n="0662B"/>
sunt tibi?</hi> 
 Ad reliquam autem interpretationem,
quod sequitur convenit: <hi>Tu aversata es me, dicit Dominus,
retro ambulabis <note>(Jerem. XV, 6)</note>
          </hi>. Quia aversata
es Filium Dei, et per hoc etiam a Deo Patre recessisti,
retro ambulabis. Quid autem necesse est manifesta
replicare? Jerusalem quae quondam in Judaea
erat, a qua figuraliter universi Judaei intelliguntur,
quia aversata est Christum, ideo retro ambulat.
Fuit quippe tempus quando non ambulaverunt retro:
nunc vero ambulant, et conversi sunt corde in
Aegyptum, ut retro ambulent [ <hi>Al.</hi> ambulant]. Quid
autem sit, retro ambulare, sive extendi in priora,
considera. Justus eorum quae retro sunt obliviscens,
in priora extenditur <note>(Philip. III, 13)</note>. Peccator posteriorum
meminit, priora non appetens. Qui autem <emph>839</emph> 
<pb n="0662C"/>
posteriorum meminit, praevaricatur in legem Jesu
dicentis: <hi>Ne convertatur retrorsum tollere vestimentum
suum <note>(Mar. XIII, 26)</note>
          </hi>: Inobediens est dicto ejus: <hi>Mementote uxoris Loth 
 <note>(Luc. XVII, 32)</note>
          </hi>, contemnit
imperium Salvatoris dicentis: <hi>Nemo mittens manum
super aratrum, et respiciens retrorsum aptus est regno
Dei <note>(Luc. IX, 62)</note>
          </hi>. In Lege quoque scriptum esse reperimus,
angelos ad Loth egredientem de Sodomis
dixisse: <hi>Ne respexeris retro, et ne steteris in tota regione:
in monte salvum te fac, ne forte comprehendaris <note>(Gen. XVI, 17)</note>
          </hi>.
Habes et hunc intellectum dignum
spiritu Dei: <hi>Ne,</hi> inquit, <hi>respexeris retro,</hi> id est in
priora, extende. Dimisisti Sodomam, ne revertaris
in Sodomam. Dimisisti vitia atque peccata, ne regrediaris
ad ea. Ne steteris in tota regione. Etiamsi
<pb n="0662D"/>
praecedens imperium custodieris, de quo <emph>840</emph> dicitur: <hi>Ne respexeris retro,</hi> 
 non tibi sufficit ad salutem,
nisi et consequens observaveris: <hi>Ne steteris
<pb n="0663A"/>
in tota regione;</hi> non enim expedit incipienti proficere,
ut stet in regionibus Sodomorum. Et si Sodomam
transcendisti, et a Satanae regione discedens,
incipis liber esse suppliciis, expedit ut salveris in
monte. <hi>Ne respexeris retro, nec steteris in tota regione:
in monte salvum te fac, ne forte comprehendaris.</hi> Si
vis a Sodomorum ruina non comprehendi, ne convertaris
retro, ne steteris in regione eorum, ne ad
alia pergas loca, sed cum inde discesseris, ascende
in montem, in quo solo salus est, nomen Jesu
Christi, cui est gloria et imperium in saecula saeculorum.
Amen.</p>
</div1>

<div1>
        <head>HOMILIA UNDECIMA Ab eo loco in quo scriptum est: <hi>Heu mihi ego mater <note>(Jerem. XV, 10)</note>
          </hi>, usque ad locum in quo ait: <hi>Si conversus fueris, restituam te <note>(Jerem. XV, 19)</note>
          </hi>.</head>

<pb n="0663B"/>
<p> <emph>839</emph> Medici corporum, aegrotantibus assistentes
et juxta disciplinam artis suae volentes curare eos
qui in infirmitatibus constituti sunt, vident tristia,
injucunda pertractant, et in alienis calamitatibus
moerore proprio conficiuntur: semper enim conversatio
eorum in gemitu, semper in curis est, numquam
cum laetis consortium habent: cum vulneratis,
cum his quorum carnes incommodis variis debilitantur,
qui febribus aestuant, qui dolore torquentur,
jugi servitio perseverant. Et si quis eorum vult
implere medicinam, non indignatur, non obliviscitur
propositi artis suae, postquam cum his fuerit
quos sermo praefatus est. Haec idcirco in prooemio
diximus, quia et prophetae medici quodammodo
<pb n="0663C"/>
sunt animarum, et illuc semper ire jubentur, ubi
languentes sint: <hi>Non enim necesse habent sani medicum,
sed ii qui se male habent <note>(Luc. IX, 31)</note>
          </hi>. Quod
autem a deliciosis aegrotantibus medici patiuntur,
hoc sustinent prophetae ac magistri ab his <emph>840</emph> qui
curari nolunt. Odio quippe habentur quasi praecipientes
adversum desideria languentium, quia prohibent
deliciis et cibis variis uti eos, qui cum sint
infirmi, nolunt escis infirmorum vesci. Fugiunt ergo
inobedientes atque languentes medicos, et maledictis
atque injuriis repellunt, eaque prorsus iis faciunt,
quae faeiat quis inimicis et hostibus suis. Abominantur
enim eos quasi inimicos venire, quasi id
tantummodo desiderantes, quomodo dolores et victus
parcimonia, ex eorum dispositione nascantur:
<pb n="0663D"/>
quomodo acutissimo ferro corpora secent; et exsecrantur
eos quasi auctores tantorum cruciatuum, et
non sanitatis quae ex doloribus redditur. Populus igitur
aegrotabat variis languoribus, et misit illis medicos
prophetas Deus. Unus ex medicis et Jeremias
<pb n="0664A"/>
fuit, corripiens peccatores, et convertere volens a
vitiis ad virtutes. Illi vero cum deberent ea quae dicebantur
audire, econtrario accusabant prophetam apud
judices <emph>841</emph> similes sui. Ex quo factum est ut semper
in calumniis et in tristitiis fuerit Jeremias, eorum
perversitatis, quantum in se fuit, curam gerens.
Juxta propriam autem incredulitatem adhuc aegrotantibus
istiusmodi aliquando loquitur: <hi>Et dixi:
Non loquor, neque nominabo nomen Domini. Et factum
est ut ignis ardens in ossibus meis, et dissolutus
sum undique, et ferre non possum.</hi> Aliquando autem
videns se maledictis semper clamoribus et injuriis
insectari: <hi>Heu mihi,</hi> inquit, <hi>mea mater, ut quid me
genuisti virum, qui judicer et discernar omni terrae?</hi> 
Et quia aegrotantes ben consulentem, et juxta medicinae
<pb n="0664B"/>
disciplinam audire contempserunt: <hi>Non profui,</hi> 
inquit. Rursusque quia illo spiritales pecunias
commodante, auditores accipere noluerunt, ut utilitatem
consequerentur, et fructum ex his quae acceperant,
redderent, ait: <hi>Neque profuit mihi quisquam.</hi> 
Verum haec anticipans locutus sum, priusquam exponerem: <hi>Non profui, neque profuit mihi quisquam <note>(Jer. XX, 9)</note>
          </hi>.
Duplex quippe scriptura est: nam in
multis exemplaribus continetur: <hi>Non profuit, neque
profuit mihi quisquam.</hi> In his vero quae exemplaria
veriora sunt, et cum Hebraeis consonant, habetur: <hi>Non debui, neque debuit mihi quisquam.</hi> 
 Oportet igitur
et id quod in usu est, atque in Ecclesiis legitur,
exponere; et hoc quod in Hebraeis codicibus invenitur,
intactum non praeterire. Praedicavit Jeremias
<pb n="0664C"/>
mandata divina; nemo his quae praedicabantur attendit.
Quamobrem quasi medicus libens ac promptus
medicamina languentibus tribuit, et illis non secundum
artificium curantis, sed juxta voluntatem suam
agentibus dicit: <hi>Non profui, neque profuit mihi quisquam.</hi> 
Quodammodo enim beneficium consequitur
ipse qui curat, si fructum sui laboris in aegrotante
conspiciat, et per laetitiam mentis etiam ipse consequitur
utilitatem, secundum illud, quod alibi dicitur: <hi>Beatus qui loquitur in aures audientium.</hi> 
 Hanc igitur
utilitatem quam consequitur magister ab auditoribus
suis si proficiant audiendo, dum fructus ex
salute eorum consequitur, quodammodo <emph>842</emph> Jeremias
videns de Judaeis non habere se, dicit: <hi>Non
profuit mihi quisquam.</hi> Si enim debet auditoribus
<pb n="0664D"/>
prodesse, quod loquor: auditores vero quae dicuntur,
abjiciunt: et ego dico: <hi>Non profui, neque profuit
mihi quisquam;</hi> quia hanc utilitatem non sum
consecutus, quam consequitur is qui beatus efficitur,
dum in aures loquitur audientium. Potest autem
<pb n="0665A"/>
et aliter intelligi. Quicumque discipulis praecipit,
iste, si ingeniosos, et audientis naturae habeat auditores,
quanto plus praecipit, tanto plus proficit,
illis interrogantibus, et de eo quod dicit saepe quaerentibus,
qui sit sensus in dicto, qui ordo, quae scripti
voluntas. Unde econtrario ait: <hi>Non profui, neque
profuit mihi quisquam.</hi> Quia autem et alia nobis
expositio residua est, propter exemplaria certiora,
in quibus continetur: <hi>Non debui, neque debuit mihi
quisquam,</hi> et hunc locum consideremus. <hi>Qui omnibus
omnia restituit, cui vectigal vectigal, cui timorem timorem,
cui tributum tributum, cui honorem honorem <note>(Rom. XIII, 7)</note>
          </hi>,
et universis omnia repraesentat,
nulli debens aliquod officium, verbi gratia, honorans
parentes, fratres ut fratres, filios ut filios,
<pb n="0665B"/>
episcopos ut episcopos, presbyteros ut presbyteros,
diaconos ut diaconos, fideles ut fideles,
catechumenos, ut catechumenos; si omnia omnibus
reddat, nulli debet officium. Si vero reddere
debet, et non reddit, non potest dicere: <hi>Non
debui;</hi> cum enim debuerit, non exsolvit. Quod autem
sequitur: <hi>Non debuit mihi quisquam,</hi> sic intelligendum
est: Ego quidem fenerari volui: et spiritales
pecunias commodare, sed illi averterunt aures suas
ab iis quae dicebantur, neque voluerunt praebere se
dociles, ut mihi deberent quae audiebant. Idcirco
non debuit mihi quisquam. Si quis enim voluerit
sermones qui dicuntur audire, debitor fit eorum, et
quasi debitor etiam usuras reddere exigitur. Ex quo
magis expedit auditoribus accipere disciplinae verba
<pb n="0665C"/>
cum fenore, et fieri debitores, quam non accipere,
nec debere. Accusantur quippe tales, dicente propheta: <hi>Non debuit mihi quisquam.</hi> 
 Quod ait: <hi>Heu
mihi, mea mater, quare</hi> <emph>843</emph> <hi>me genuisti virum, qui
judicer et discernar omni terrae <note>(Jerem. XV, 10)</note>
          </hi>? non
sic existimo convenire aliis prophetis ut Jeremiae;
multi siquidem prophetarum post aliquod spatium,
primo mali, et jam post peccata conversi, prophetare
coeperunt: Jeremias vero a puero sumpsit vaticinationis
exordium. Et hujus rei possumus de Scripturis
accipere testimonium. Isaias non audivit: <hi>Antequam
te plasmarem in utero, novi te, et antequam
exires de vulva, sanctificavi te, et prophetam in gentibus
posui te:</hi> neque ait: <hi>Nescio loqui, quia juvenis
ego sum:</hi> sed, visione sibi revelata, ait: <hi>Vae mihi misero,
<pb n="0665D"/>
quoniam compunctus sum, quia immunda labia
habens in medio populi immunda labia habentis ego
habito, et regem Dominum Sabaoth vidi oculis meis, et
missum est ad me unum de Seraphim, et tetigit labia
mea, et dixit: Ecce abstuli iniquitates tuas, et peccata
tua purgavi <note>(Isai. V, 5)</note>
          </hi>. Pristina igitur peccata
purgata sunt, et dignus effectus Spiritu sancto Isaias
prophetavit. De aliis quoque similia si quaeras, reperies.
At non talis Jeremias; ab ipsis enim cunabulis
Spiritu sancto plenus prophetare orsus est: propter
quod ait (secundum communem quippe sensum primum
<pb n="0666A"/>
debemus exponere): <hi>Heumihi, mater, quare me
genuisti virum, qui judicer discernar ab omni terra?</hi> 
Quidam autem hunc locum interpretans, ait prophetam
non ad matrem corporalem haec locutum fuisse,
sed ad eam quae generet prophetas: nec aliam esse
matrem prophetarum, nisi sapientiam Dei, ad quam
ait: <hi>Heu mihi, mater mea:</hi> quasi dicat: Cur me genuisti,
o Sapientia? Filios vero Sapientiae et alibi legimus,
Scriptura dicente: <hi>Amittit Sapientia filios suos.</hi> 
Heu mihi, inquit, mater mea, Sapientia, quasi dicat:
Cur me genuisti virum qui judicer? Quis ego sum qui
in hoc natus sum, ut judicer atque discernar propter
increpationes, propter correptionem, propter magisterium,
dum corrigere nitor habitantes super
terram? Si Jeremias dicit: Cur me genuisti virum
<pb n="0666B"/>
qui judicer; et discernar terrae? non possumus exponere
quid sit, <hi>omni terrae;</hi> neque enim ab omni
terra dijudicatur Jeremias, nisi forte violenter
Scriptura trahentes, dicamus positum esse, <hi>omni
terrae,</hi> <emph>844</emph> pro omni Judaea. Necdum quippe prophetia
ejus illo tempore in universam terram pervenerat:
nisi forte sicuti et in aliis multis locis ostendimus
Jeremiam pro Domino nostro Jesu Christo
positum, sic et in praesenti loco interpretemur. Annotavimus
in principio hujus libri dictum: <hi>Prophetam
in gentibus posui te, regna eradicare, et subvertere,
et disperdere, et aedificare, et plantare.</hi> Porro
Jeremias ista non fecit, sed Dominus meus Jesus qui
oradicavit regna peccati, et aedificatione nequitiae
subversa, fecit in animabus nostris justitiam, veritatemque
<pb n="0666C"/>
regnare. Quomodo igitur magis illa conveniunt
Christo quam Jeremiae, sic, arbitror, et alia
plura, et haec quae nunc dicuntur ad Dominum sunt
referenda. Et primo quidem videndum est an possit
id quod incongruum, et blasphemum videtur esse si
referatur ad Dominum, id est: <hi>Heu mihi, mater,</hi> Salvator
noster dicere miserans alios. Ad quod probandum
exhibenda sunt testimonia, quae manifeste nulli
alii apta sint nisi Salvatori: quomodo videns Jerusalem
fleverit super eam, quia dixerit: <hi>Jerusalem, Jerusalem,
quae occidis prophetas, et lapidas eos qui ad
te missi sunt, quoties volui congregare filios tuos <note>(Matth. XXIII, 37)</note>
          </hi>,
et reliqua. Nec non et illa quae
manifeste a Salvatore dicuntur: <hi>Heu mihi, quoniam
factus sum sicut qui collegit stipulam in messe, et sicut
<pb n="0666D"/>
racemos in vindemia, cum non supersit botrus ad
manducandum uvae primitiva. Heu mihi, anima, quia
periit reverens a terra, et qui corrigat inter homines
non est. Omnes in sanguine judicantur <note>(Mich. VII, 1)</note>
          </hi>.
Venit enim ut meteret fructus, et quasi stipula in
segete reperta propter plurimos peccatores, ait: <hi>Heu mihi, quoniam factus sum sicut qui colligit stipulam
in messe.</hi> 
 Venit vindemiare botros uvae in hominibus,
et in messe sceleribus inventis, dicit: <hi>Et sicut racemos
in vindemia, cum non supersit botrus uvae ad manducandum
primitiva.</hi> In alio quoque loco similia his
<pb n="0667A"/>
ad Patrem loquitur dicens: <hi>Quae utilitas in sanguine
meo, dum descendo in corruptionem?</hi> Quid tantopere
nominibus profui, qui nec in sanguine meo, quem
fudi pro eorum salute, profecerunt? quae utilitas <emph>845</emph> 
 in sanguine meo, dum descendo de coelis,
dum venio in terram, dum contumeliis affector
[ <hi>Forte</hi> afficior], dum porto corpus humanum? quid
his omnibus dignum inter homines perpetratum est? <hi>Quae utilitas in sanguine meo, dum descendo in corruptionem?
Numquid confitebitur tibi pulvis, aut annuntiabit
veritatem tuam?</hi> 
 Tale ergo est quod in Jeremia
dicitur: <hi>Heu mihi, mater mea, quare me genuisti virum?</hi> 
Non juxta quod Deus Salvator est, dicit: <hi>Heu
mihi, mater,</hi> sed juxta id quod homo est, sicut in
alio propheta: <hi>Heu mihi,</hi> inquit, <hi>anima mea, quia
<pb n="0667B"/>
reverens periit a terra.</hi> Anima autem hominis est
quae conturbatur, et tristis est usque ad mortem, non
Verbum quod erat a principio apud Deum, quod
numquam moeret, numquam turbatum est, numquam
dixit: <hi>Heu mihi:</hi> neque enim Verbum [ <hi>Al.</hi> Sermo]
sustinet mortem, sed homo qui istos patitur affectus,
ut saepe exposuimus: <hi>Quare me genuisti virum, qui
judicer, et discernar omni terrae? <note>(Mich. VII, 2.)</note>
          </hi>. Si
consideres ubique martyres condemnatos, et de
singulis Ecclesiis exhibitos ad tribunal, videbis quomodo
per singulos martyres Jesus Christus condemnetur.
Ipse enim est qui in perhibentibus veritati
testimonium judicatur: et hoc fideliter suscipies,
[ <hi>Al.</hi> suspiciens], quia non te dixerit esse in carcere,
cum fueris in carcere: non te esurire, cum esurieris:
<pb n="0667C"/>
 cum sitieris, non te sitire, sed semetipsum. <hi>In carcere,</hi> 
 inquit, <hi>fui et venistis ad me: esurivi et dedistis
mihi manducare: sitivi et potastis me <note>(Matth.
XXV, 36)</note>
          </hi>. Itaque si condemnatur etiam Christianus,
non pro alia tamen re, neque pro sceleribus suis,
sed pro hoc tantum quod Christianus est, Christus
est qui condemnatur, ex quo efficitur, ut in omni
terra condemnetur Jesus, quotiescumque is addicitur,
qui pro eo condemnatur. Non solum autem apud judices
saeculi et tribunalium potestates Christus addicitur,
sed etiam si calumniam Christianos ab aliquo
patiatur [ <hi>Al.</hi> patitur <hi>et</hi> provocatur], et provocetur
ad litem, tunc quoque Christus dijudicatur injuste: <hi>Quasi quem me genuisti</hi> 
 <emph>846</emph> <hi>virum, qui judicer
<pb n="0667D"/>
et discernar omni terrae.</hi> Possumus et aliter intelligere
quomodo Jesus condemnetur, et dijudicetur in omni
terra. Quis improborum non condemnat Christianam
<pb n="0668A"/>
religionem? quis Gentilium saltem transitorie non
excutit eam? quis Judaeorum non de Christianis loquitur?
quis de philosophis? quis de imperitis?
 Ubique Christus condemnatur atque discernitur:
et ab aliis quidem condemnatur, ab aliis non condemnatur.
Si autem non condemnatur, excipitur
[ <hi>Al.</hi> excipietur], aperis [ <hi>Al.</hi> aperies] ei ostium et
ingreditur [ <hi>Al.</hi> ingredietur] ad te; credis in eum,
vescitur tecum. Si vero de religione audiens Christiana
non susceperis [ <hi>Al.</hi> coeperis] eam, nihil aliud
facis [ <hi>Al.</hi> facies] quam condemnas [ <hi>Al.</hi> condemnabis]
Jesum, ut mendacem, ut seductorem hominum, ut
in errorem mundum detrahentem. <hi>Quasi quem me
genuisti virum, qui judicer et discernar omni terrae.</hi> 
Quicumque penitus ei non credunt, condemnant illum.
<pb n="0668B"/>
Qui autem credunt, et adhuc ambigunt, dijudicant
illum. Duo igitur apud homines Christus perpetitur:
ab incredulis condemnatur, ab ambigentibus
discernitur. Si portas imaginem coelestis, deposita
imagine terreni non es terra condemnans eum,
neque terra in qua judicatur atque discernitur <note>(I Cor. XV, 49)</note>:
 <hi>Virtus mea defecit in his, qui maledicunt
mihi <note>(Jer. XV, 10)</note>
          </hi>. Apostolus loquitur de Salvatore
nostro, quia crucifixus ex infirmitate sit. Cui
prophetes similia testatur dicens: <hi>Domine, quis credidit
auditui nostro, et brachium tuum, cui revelatum
est? Annuntiabitur coram eo sicut infans, sicut radix
in terra sitienti. Non est species ei neque gloria; vidimus
eum et non habebat speciem neque formam, sed
species ejus inhonorata et deficiens circa filios hominum.
<pb n="0668C"/>
Homo in plaga et dolore, sciens ferre infirmitatem,
quia aversa est facies ejus, depretiatus est nec
computatus. Hic peccata nostra fert, et pro nobis dolet;
et nos existimavimus in doloribus eum esse, et in
plaga et in vexatione. Ipse autem vulneratus et infirmatus
est propter iniquitates nostras. Doctrina pacis
nostrae super eum: livore ejus sanati sumus <note>(Isai. LIII,
1 seqq.)</note>
          </hi>. Igitur <emph>847</emph> suscepit infirmitates peccatorum
nostrorum, et portavit nos, et venit ad eos
qui maledicebant sibi, et virtus ejus defecit ab eis
qui maledicebant e coelestibus descendentem. Simul
enim et assumpsit servi formam; Verbum caro factum
exinanivit se, et juxta Apostolum dicentem: <hi>Exinanivit
seipsum formam servi accipiens <note>(Philip. II, 7)</note>
          </hi>, nunc
<pb n="0668D"/>
quoque loquitur: <hi>Virtus mea defecit in iis qui maledicunt
mihi.</hi> Videamus autem ipso nobis tribuente sensu,
et sermone, si possumus et aliud quid manifestius
<pb n="0669A"/>
ab eis quae dicta sunt dicere. <hi>Erat lux vera quae illuminat
omnem hominem venientem in hunc mundum <note>(Joan. I, 9)</note>
          </hi>.
Lux vera Filius est Dei, quae illuminat [ <hi>Al.</hi> illuminavit]
omnem hominem venientem in hunc mundum. Quicumque
rationalis est, particeps verae lucis efficitur.
Rationalis [ <hi>Al.</hi> Rationabilis] autem est omnis homo.
Cum igitur omnes homines rationales sint, in quibusdam
virtus rationalis augetur, in quibusdam minuitur.
Si videris animam vitiis plenam, et perturbationibus
servientem, videbis quomodo virtus Verbi
deficiat in ea: si videris sanctam et justam, videbis
quod [ <hi>Al.</hi> ut] per singulos dies virtus Dei proficiat et
crescat in ea: et hoc quod scribitur de Jesu, aptabis ei.
Neque enim tantummodo in se Jesus <hi>proficiebat
sapientia, et aetate, et gratia apud Deum et homines</hi> 
<pb n="0669B"/> <note>(Luc. II, 52)</note>;
verum et in singulis profectum sapientiae,
et aetatis, et gratiae recipientibus, proficit Jesus
sapientia, aetate, et gratia apud Deum et homines.
Sermo ergo Filius Dei qui erat Deus Verbum, qui
habitat in dicente: <hi>Heu mihi, mater mea,</hi> et reliqua,
juxta naturam majestatis suae loquitur: <hi>Virtus mea
defecit in maledicentibus mihi.</hi> Si quis maledixerit
Verbo, statim recipit vicem, et tormenta perpetitur.
Virtus quippe Jesu defecit in eo, cum ratio minuitur.
Si quis econtrario benedixerit et receperit Jesum,
virtus ejus diversa, quam est in maledicentibus ei,
passa, perpetitur, ut enim in maledicentibus defecerat;
sic in benedicentibus <emph>848</emph> crescit: <hi>Fiat,
Domine, dirigentibus eis, si non astiti tibi in tempore
malorum eorum <note>(Jer. XV, 11)</note>
          </hi>. Quid est hoc quod dicitur:
<pb n="0669C"/> <hi>Fiat, Domine,</hi> 
 qui potest ex ipso sermone
consideret. His ipsis, Domine, dirigentibus, qui maledicebant
mihi, virtus quae deficiebat in eis, fiat in
eis, cum ad poenitentiam conversi post maledicta
quibus me persequebantur, ambulare coeperint rectam
viam. <hi>Fiat, Domine, dirigentibus eis, si non
astiti tibi.</hi> Reddit rationem quare, iis qui maledicebant
sibi, postulat directionem atque virtutem dicens: <hi>Si non astiti tibi in tempore malorum eorum.</hi> 
Astitit Patri propitiatio pro peccatis nostris, et deprecatus
est eum in tempore malorum nostrorum:
neque enim astitit post tempus afflictionis nostrae,
sed cum adhuc peccatores essemus, Jesus Christus
pro nobis mortuus est. <hi>Si non astiti tibi in tempore
malorum eorum, et in tempore tribulationis eorum,
<pb n="0670A"/>
exsurgat inimicus: ego astiti tibi pro eis <note>(I Joan. II,
2)</note>
          </hi>. Quis autem est inimicus noster, nisi zabulus, qui
tribulabat nos, et jugo servitutis premebat; adversum
quem astitit Patri Salvator, et de captivitate
nos liberans, reddidit libertati. Haec prophetice Dominus
dixerit. Potest autem de [ <hi>Forte</hi> et] propheta
eadem dixisse pro populo, et in tempore malorum
eorum. Super quem respondit Deus, et loquitur ad
populum, qui a Salvatore sive propheta fuerat accusatus,
dicens: <hi>Ferrum et opertorium aereum virtus tua
dura, indomabilis, quae molliri non quaerit, quae vix
producatur <note>(Jer. XV, 12)</note>
          </hi>. Ferrum et opertorium
aereum virtus tua, id est secans et dividens, et bene
composita disturbans, maledicta virtus. <hi>Divitias tuas
et thesauros tuos in depraedationem dabo gratis</hi> 
<pb n="0670B"/> <note>(Jer. XV, 13)</note>.
Concedit Deus, et dat eos commutationem
propter omnia peccata eorum. Utrumne
hos quos sibi in terra thesaurizaverint? unusquisque
enim hominum thesaurizat sibi; si est peccator,
in terra; si justus, in coelo, ut nos docuit
[ <hi>Al.</hi> docet] Evangelium. Aut [ <hi>Al.</hi> an] quod dicit, <emph>849</emph> 
 istiusmodi est: Ecce unus thesaurus Jeremias,
alius thesaurus est Isaias; thesaurus erat et Moyses, et
reliqui. Hos thesauros abstulit Deus a populo, et per
Christum qui dixit: <hi>Auferetur a vobis regnum Dei,
et dabitur genti facienti fructus ejus,</hi> largitus est nobis.
Dabo ergo propter peccata tua thesauros tuos
in depraedationem. Dedit nobis thesauros illius populi
Dominus, quia primum illis credita sunt eloquia Dei,
et nobis deinceps attributa. Idque quod scriptum est:
<pb n="0670C"/> <hi>Auferetur a vobis regnum Dei, et dabitur genti facienti
fructus ejus 
 <note>(Matth. XXI, 42)</note>
          </hi>, asseruimus [ <hi>Al.</hi> asserimus]
jam esse completum. Non quod Scriptura ab
cis ablata sit: habent quippe Legem et Prophetas,
habent volumina divinarum litterarum: sed quod
non intelligant ea. Atque ita regnum Dei ablatum
est ab eis, dum Scripturae sensus aufertur. Cessavit
apud eos Legis et Prophetarum interpretatio: legunt
omnia, et non intelligunt. Expleta [ <hi>Al.</hi> jam] est illa
post adventum Domini prophetia: <hi>Dic populo huic:
Auditione audietis, et non intelligetis, et cernentes videbitis,
et non scietis, incrassatum est enim cor populi
hujus <note>(Matth. XIII, 14)</note>
          </hi>. Necnon et illud quod ab Isaia
dicitur: <hi>Auferet Dominus a Judaea, et ab Jerusalem
validum et validam, gigantem et hominem bellatorem,
<pb n="0671A"/>
et judicem, et prophetam, et arbitrum, et prudentem
architectum, et sapientem auditorem <note>(Isai. III, 1)</note>
          </hi>. Haec
omnia abstulit ab illis Deus, et nobis qui ex gentibus
sumus, si tamen accipere voluerimus, tradidit. <hi>Et
thesauros tuos in depraedationem dabo, commutationem
propter omnia peccata tua in omnibus finibus tuis.</hi> 
Quod dicit tale est: Ista omnia propter peccata
tua, quae in universos fines tuos provenerunt, tibi
reddita sunt. Nullus quippe finis illius est populi,
qui non peccatis ejus repletus sit: <emph>850</emph> nec poterat
non omnis peccatis eorum finis repleri qui, quantum
in se fuit, interfecere [ <hi>Al.</hi> eo interfecit] justitiam, si
est Christus justitia, interfecere sapientiam, si est
Christus sapientia; interfecere veritatem, si est
Christus veritas. Unde propter crudeles contra Filium
<pb n="0671B"/>
Dei acclamationes haec omnia perdiderunt. Et
resurgens Dominus meus Jesus Christus non apparuit
ultra interfectoribus suis, sed tantum credentibus
sibi ex mortuis victor ostensus est. <hi>Et dabo te
in servitutem inimicis tuis, in terram quam nesciebas <note>(Jer. XV, 14)</note>
          </hi>.
Servivit populus Judaeorum inimicis
suis, et dispersus est in terram quam ignorabat. <hi>Quoniam ignis accensus est in ira mea, super vos ardebit.</hi> 
Post ista quae exposuimus, et comminationis
verba ad populum, ille qui superius oraverat, complet
orationem, et prioribus quae sequuntur, adjungit: <hi>Tu cognovisti, Domine, memor esto mei, et visita me:
innocentem me fac a persequentibus me non in patientia <note>(Ibid., 15)</note>
          </hi>.
Et Prophetes potest hoc dicere, persecutionem
passus ab his quos increpabat, qui veritatem
<pb n="0671C"/>
audire nolebant, inimicus quippe eis factus
est vera dicens. Potest autem et Salvator haec dicere,
usque ad crucem persecutionem passus a populo, <hi>Non in patientia.</hi> 
 Quid est hoc quod ait: <hi>Non in patientia</hi>?
Longanimis fuisti semper huic populo delinquenti;
sed super hoc quod etiam adversum me
erexit temeritatem suam, noli esse longanimis. Et
<pb n="0672A"/>
revera non fuit patiens Deus; si enim consideres
[ <hi>Al.</hi> consideras] tempora passionis Dominicae, et ruinae
Jerusalem, quando subversa est, videbis quomodo
non in patientia abusus sit eis Deus. A quinto decimo
quippe anno Tiberii Caesaris usque ad subversionem
Templi numerantur anni quadraginta duo;
quia oportuerat modicum aliquid interesse temporis <emph>851</emph> 
 in poenitentiam derelinqui, propter eos qui
per signa atque portenta apostolorum credituri erant. <hi>Scito quomodo accepi propter te opprobrium a contemnentibus
sermones tuos.</hi> 
 Potest fieri ut prophetes hoc
dicat contemptus a populo peccatore super his quae
praedicabat: ait quippe et alibi: <hi>Complevi dies meos
in irrisione <note>(Jer. XX, 7)</note>
          </hi>. Opprobrium ergo patitur ab
his qui sermones Dei audire contemnunt, et deprecatur
<pb n="0672B"/>
ut Dei habeat auxilium dicens: <hi>Scito quomodo
acceperim propter te opprobrium a contemnentibus
sermones tuos. Consumma</hi> [Al. <hi>Consummavi] eos <note>(Jerem.
XV, 16)</note>
          </hi>. Prophetes potest hoc dicere, sed magis
convenit Salvatori, cujus post passionem venit
consumptio Jerusalem et interfectio populi Judaeorum.
Post haec quia multa passi sunt prophetae propter
 legationem verbi et increpationes Dei, quas ad populum
proferebant, oportet auditores paucis commoneri
de vita eorum, atque promissis, et nostra
voluntate, ut juxta possibilitatem virium, si volumus
requiem consequi cum prophetis, etiam opera eorum
facere nitamur. Quod autem loquor istiusmodi
est: frequenter in oratione dicam: Deus omnipotens,
da nobis partem cum prophetis, da cum apostolis
<pb n="0672C"/>
Christi tui, tribue ut inveniamur ad vestigia
Unigeniti tui. Haec loquentes non sentimus quae petimus:
re enim hoc dicimus: Fac nos sic odio haberi,
ut odio habiti sunt prophetae, et da nobis verba
talia super quae persecutionem patiamur: da in istas
incidere calamitates quas apostoli sustinuerunt.
Dicere quippe, da mihi partem cum prophetis, nolentem
<pb n="0673A"/>
pati id quod prophetae, omnium injustissimum
est: dicere, da mihi partem cum apostolis,
nolentem ex affectu Pauli vere loqui: <hi>In laboribus
plurimum, in plagis abundanter, in carceribus supra
modum, et in mortibus saepe <note>(I Cor. XI, 23)</note>
          </hi>, et reliqua
omnia est iniquissimum. Si itaque volumus requiescere
cum Prophetis, consideremus vitas prophetarum,
quomodo ex eo, quod increpabant et
arguebant delinquentes, judicati condemnatique
sunt: <hi>Lapidati, secti in occisione gladii occubuerunt,
circumeuntes in melotis et in caprinis pellibus, in egestate,
in tribulatione et miseria, in solitudinibus errantes <note>(Job XII, 37)</note>
          </hi>.
Eo tempore quo erant synagogae
plurimae in Israel, nihilominus illi in desertis, et <emph>852</emph> 
 montibus, et speluncis, et cavernis petrarum
<pb n="0673B"/>
latitabant. Quid ergo est? Si quis vult imitari vitas
prophetarum, increpet, arguatque peccatores, statim
odium merebitur, statim ei detrahetur, statim patietur
insidias. Quod etiam nunc in Ecclesiis saepe videmus
accidere. Peccaverit quodlibet quispiam: is
qui praesidet populo, et regit Ecclesiasticam disciplinam,
ejicit eum de congregatione sanctorum: illico
ille circuit civitatem, lacerat eum qui, quantum in
se fuit, Ecclesiam vindicavit. Verum nos non praebeamus
his aurem, qui propter excommunicationem
sui tam praepositos, quam omnem Ecclesiae conventum
vesano ore dilacerant. Beati vero apostoli omni
admiratione digni innumerabilibus propter veritatem
injuriis affecti loquebantur: <hi>Propterea complaceo
mihi in infirmitatibus, in contumeliis, in necessitatibus,
<pb n="0673C"/>
in persecutionibus et angustiis pro Christo <note>(II Cor. XII, 10)</note>
          </hi>.
Hoc tantum laborare convenit, ut
pro nulla alia re nisi pro Christo sustineamus contumeliam,
et necessitatis causa sit Christus. Id optemus
ut maledicta perpessi, pro veritate nos maledici
sciamus, qui eam defendimus, et Scripturarum
voluntate omni cum fiducia eam praedicamus. Igitur,
quantum possumus, ad vitam prophetarum et apostolorum
conversationem imitandam nos extendamus,
molestias et pericula non vitantes. Athleta enim si
difficultatem certaminis fugerit, cum laetitia non coronatur,
et laudis gloriam non consequitur. <hi>Et erit
sermo tuus mihi in laetitiam.</hi> Non ait, <hi>Est:</hi> sed, <hi>Erit;</hi> 
siquidem in praesenti tempore carceres, exsilia, contumelias,
ac labores mihi tribuit, sed horum omnium
<pb n="0673D"/>
finis erit laetitia. <hi>Et erit sermo tuus mihi in laetitiam,
et gaudium cordis mei, quia invocatum est nomen tuum
super me, Domine pater omnipotens <note>(Jer. XV, 17)</note>
          </hi>.
Etiamsi Christus hoc dicit, non abhorret ab intellectu:
nomen quippe Patris invocatum est super
<pb n="0674A"/>
eum. <hi>Non sedi in concilio ludentium.</hi> Si quando videbat
prophetes non sollicitorum concilium, sed ludentium,
fugiebat illud. Unde oportet nosse differentias
conciliorum, solliciti atque ludentis. Si hoc
concilium nostrum sollicitum est, si omnia cum
Ecclesiastica diligentia quaerit, si sermo cum
disciplina, si vita sollicita est, si negotia cum <emph>853</emph> 
 cautela, concilium est, non ludentium, sed sollicitorum.
Si autem dereliquerit studium religionis,
et vacaverit lusibus mundi istius, qui veniunt a pravitate,
fit concilium ludentium. Ait itaque prophetes: <hi>Non, sedi in concilio ludentium, sed timebam a
facie manus tuae.</hi> 
 Cum duo mihi essent proposita,
sedere in concilio ludentium, et offendere majestatem
tuam, aut certe surgere de eo, et ea facere quae
<pb n="0674B"/>
tibi placita erant, magis elegi surgere de congregatione
ludentium, ut amicus tuus essem, quam contraria
faciens, inter eos, qui hostes sunt, computari. <hi>Non sedi in concilio ludentium, sed timebam a facie manus
tuae.</hi> 
 Et Salvator noster non sedit in concilio ludentium,
sed surrexisse se docens ait: <hi>Dimittetur vobis
domus vestra deserta <note>(Luc. XIII)</note>
          </hi>. Reliquit enim sermo
 divinus concilium Judaeorum, et aliud sibi
concilium ex gentibus congregavit. <hi>Solus sedebam.</hi> 
Et ipse tantum sine expositione sermo aedificat audientes,
quando est multitudo peccantium, nec sustinet
secum justum pie [ <hi>Al.</hi> juste pium] vivere, non
indecens est fugere congregationem eorum, et imitari
prophetam loquentem: <hi>solus sedebam:</hi> imitari
 Eliam miserabiliter conquerentem: <hi>Domine, prophetas
<pb n="0674C"/>
tuos occiderunt, altaria tua suffoderunt, et ego
relictus sum solus, et quaerunt animam meam accipere
illam <note>(III Reg. XIX, 14)</note>
          </hi>. Si autem voluerimus sacratius
aliquid accipere in eo quod dicitur: <hi>Solus sedebam,</hi> 
forsitan inveniemus dignam interpretationem
Spiritu sancto. Quando vitam multitudinis imitamur,
nec conversatio nostra a populo melior, nec,
contempto judice Deo, ab hominum malitiis separatur,
non possumus dicere: <hi>Solus sedebam;</hi> sedemus
quippe cum plurimis. Quando autem vita nostra fuerit
istiusmodi, ut nullus nobis sensu, sermone, gestis
coaequetur; tunc possumus dicere: <hi>Solus sedebam.</hi> 
Licet ei qui non est presbyter, aut episcopus,
aut diaconus, aut alia qualibet decoratus Ecclesiae
dignitate, bene <emph>854</emph> viventi dicere: <hi>Solus sedebam,
<pb n="0674D"/>
quia amaritudine plenus sum <note>(Matth. VII, 14)</note>
          </hi>.
Si arcta et angusta est via quae ducit ad vitam, expedit
tibi ab omni dulcedine recedenti, ut amaritudine
in praesenti saeculo complearis. An ignoras quoniam
solemnitas Dei adjunctis amaritudinibus celebratur?
<pb n="0675A"/>
Ait quippe sermo divinus: <hi>Cum habueritis
diem festum, azyma super amaritudinem manducabitis <note>(Exod. XII, 8)</note>
          </hi>.
Simul autem considerandum puto
quid velit haec jussio, quae praecepit agentem pascha
Dei azyma cum amaritudinibus manducare. Et de
azymis quid est mea interpretatio, Apostolus Paulus
exposuit. De amaritudine vero quod sequitur, necesse
est ut aliquid Apostolicae disputationi simile
 reddatur. De azymis itaque Apostolus ita dicit: <hi>Festa celebremus non in fermento veteri, neque in
fermento malitiae et nequitiae, sed in azymis sinceritatis
et veritatis 
 <note>(I Cor. V, 8)</note>
          </hi>. De amaritudinibus necesse
est ut talis ratio reddatur, quae doceat sic eas
celebrandas, quomodo azyma comedantur. Habeto sinceritatem
et veritatem, et amaritudines te sequentur,
<pb n="0675B"/>
et manducabis azyma cum sinceritate et veritate.
Quia Paulus istius modi azyma comedebat, sequebatur
eum amaritudo dicentem: <hi>Inimicus vobis factus
sum vera dicens <note>(Galat. IV, 16)</note>
          </hi>. Manducabat amaritudines <hi>in dolore, in labore, in vigiliis frequenter, in
fame et siti 
 <note>(II Cor. XI, 27)</note>
          </hi>, extra caetera quae pro
totius mundi salute pandebat, et quae eum faciebant
praesidem veritatis azyma cum amaritudinibus manducare.
Et Lex quidem haec dicit: <hi>Azyma cum amaritudinibus
comedite et implemini,</hi> sicut et alio loco
dicitur de quibusdam: <hi>Manducate et implete vos.</hi> 
Propheta vero non ait: Amaritudinem comedi;
sed: <hi>Amaritudine repletus sum:</hi> hoc est, in me tantum
saeculi persecutionum pondus incubuit [ <hi>Al.</hi> incumbit],
ut plenus amaritudine fierem. <hi>Quare qui
<pb n="0675C"/>
me contristant, confortantur in me?</hi> Multa passus est
Jeremias ab his qui veritatem audire nolebant, et
erant illo in hoc saeculo fortiores, quoniam <emph>855</emph> 
non est regnum Dei de saeculo isto, sed de alia quadam
viventium regione, ut Salvator ait: <hi>Si esset de
hoc mundo regnum meum, ministri mei laborarent ut
non traderer Judaeis <note>(Joan. XVIII, 36)</note>
          </hi>. Confortantur
ergo adversus eum in saeculo isto. Et quod justus
debilior sit a persequentibus se, vide martyrum passiones.
Judex in altis tribunalibus sedet ad ructum,
et ad delicias sententias promens: Christianus in
quo Christus habitat, judicatur plenus amaritudine,
et ad mortem usque subjectus, confortatis inimicis
suis adversum se. <hi>Plaga mea firma est.</hi> Qui confortantur
in me, vulnera inferunt mihi: et plaga mea
<pb n="0675D"/>
firma est. Sive de cruce Domini praedicatum, sive
de justis, sive specialiter de Jeremia volueris accipere,
non abhorrebit a sensu. <hi>Plaga mea firma est,
unde sanabor?</hi> Et Salvator potest dicere, <hi>Unde sanabor?</hi> 
resurrectionem suam post clavorum annuntians
<pb n="0676A"/>
vulnera: et justus qui post plagas recipit sanitatem. <hi>Facta est mihi</hi> 
 (subauditur plaga) <hi>sicut
aqua mendax non habens fidem <note>(Jer. XV, 18, 19)</note>
          </hi>. Si
quidem plaga mea non manet, <emph>856</emph> sed super me
transit. <hi>Ideo haec dicit Dominus: Si conversus fueris,
restituam te.</hi> Ad omnes haec loquitur Deus, quos
reverti vult ad salutem. Videtur autem quiddam significare
mysterii in eo quod ait: <hi>restituam te;</hi> 
nemo quippe restitui potest, nisi in eum locum unde
ante discesserat, ut puta si membrum corporis mei
fuerit a compage disjunctum, medicus illud in pristinum
locum restituere conatur. Si aliquis separatur
e patria, in exsilium mittitur, et postea per indulgentiam
eorum qui possunt exsules solvere, redditur
libertati: redit unde fuerat expulsus. Miles quoque
<pb n="0676B"/>
abjectus ex ordine suo, restituitur ordini, si acceperit
veniam. Ita et nunc dicitur ad mortale genus, id
est ad nos homines, qui a Deo fueramus aversi:
Si conversi fueritis, restituam vos. Finis quippe
repromissionis restitutio est, ut in Actibus apostolorum
legimus: <hi>Usque ad tempore restitutionis omnium
quae locutus est Deus per os sanctorum prophetarum
suorum,</hi> in Christo Jesu, cui est gloria et imperium
in saecula saeculorum. Amen.</p>
</div1>

<div1>
        <head>HOMILIA DUODECIMA De eo quod scriptum est: <hi>Ecce ego mitto piscatores multos, dicit Dominus,</hi> etc. <note>(Jerem. XVI, 16)</note>.</head>
<p> <emph>855</emph> In Evangelio quod secundum Matthaeum est,
scribitur Salvator noster venisse juxta mare Galilaeae,
<pb n="0676C"/>
et ibi vidisse Simonem et Andream fratrem
ejus mittentes retia in mare. Erant quippe piscatores.
Ibique additur: <hi>Videns autem eos Jesus, dixit
eis: Venite post me, et faciam vos piscatores hominum.
Et relinquentes sua retia secuti sunt eum <note>(Matth.
IV, 18)</note>
          </hi>. Et fecit eos Salvator de piscatoribus piscium,
piscatores hominum. Alios quoque duos fratres
invenit Dominus, Jacobum Zebedaei, et Joannem
fratrem ejus, in navicula cum patre Zebedaeo
reficientes retia sua <note>(Matth. IV, 21)</note>. Quos cum similiter
ad Evangelii ministerium provocasset, piscatores
hominum reddidit. Si quis ergo juxta hanc
historiam consideret discipulos Salvatoris, ut habeant
non solum gratiam sermonis, ita Scripturarum
ratione contextam ut retia, quae possint super
<pb n="0676D"/>
humanas animas gyro artificis superfundi, et consideret
hoc ipsum cum summa ratione fidei, videbit
quomodo non tunc tantum Salvator, <emph>856</emph> sed et
usque ad praesentem diem mittat hominum piscatores,
instituens eos animas liberare de mari, et ex
<pb n="0677A"/>
acerbissimis fluctibus ad auram producere liberiorem.
Verum illi pisces cum sagenis, retibus atque
hamis extracti de aqua fuerint, moriuntur. Apud nos
vero cum aliquis fuerit sermonis rete comprehensus,
et eductus de mari saeculi: moritur quidem et
ipse, sed peccato, sed mundo: ut consurgens Christo,
vivat Deo. Si ergo possis, ad intelligendum
sensum quem conamur exponere, animo inducere,
pisces de mari extractos aliam rursus vitam assumere,
et aliud corpus induere, tunc scies quo nobis
profecerit exemplum. Nemo blasphemet, nemo male
laceret, non vocetur crimen quod ab alterius abductum
est intelligentia. Et tu igitur cum de saeculi
istius fluctibus per discipulos Domini fueris extractus,
muta corporis vitia, muta sensum animae;
<pb n="0677B"/>
non sis ille piscis qui in salsis versabaris undis,
sed <emph>857</emph> de profundo gurgite erutus ad meliora convertere,
secundum illud Apostolicum: <hi>Nos autem omnes,
revelata facie, gloriam</hi> [Al. <hi>claritatem</hi> hic et infra] <hi>Domini contemplantes, in eamdem imaginem transformamur
de gloria in gloriam, quasi a Domini spiritu <note>(II Cor. III, 18)</note>
          </hi>.
Et cum fueris ab apostolis ac discipulis
Jesu marinis fluctibus liberatus, noli quaerere
profundum, sed in montibus sit conversatio tua; ut
jam non habeas opus piscatoribus, qui te rursus de
fluctibus extrahant, sed aliis quibusdam, quos venatores
Scriptura nuncupat, qui te postea venentur
de monte, de colle, de locis altioribus: ibi sit deambulatio
tua, ibi mens, gressus et statio: obliviscere maris:
obliviscere vallium ac profundorum: veni ad montes,
<pb n="0677C"/>
Prophetas; veni ad colles, justos [ <hi>Al.</hi> ibi]; in ipsis sit
conversatio tua; ut cum dies mortis advenerit, mittantur
venatores, alii quidam a piscatoribus, qui super
assumptionem constituti sunt animarum, et te cum
caeteris sanctis de colle et de monte, de altiori loco accipiant.
Vide autem si non sacrata voce in eadem sententia
Propheta consentit dicens: <hi>Ecce ego mitto piscatores
multos, dicit Dominus, et piscabuntur eos: Et
post haec mittam venatores multos, ut capiant eos supra
omnem montem et collem <note>(Jer. XVI, 16)</note>
          </hi>. Si vis et tu ab
his venatoribus capi, cave ne verseris in vallibus,
ne in alia humili regione consistas. Quaere colles,
quaere montem, in quem, viso populo, Dominus ascendit,
et secuti sunt eum discipuli, ex quo aperiens
os suum docuit eos, dicens: <hi>Beati pauperes spiritu,
<pb n="0677D"/>
quoniam ipsorum est regnum coelorum <note>(Matth. V)</note>
          </hi> et
<pb n="0678A"/>
reliquas septem beatitudines. Neque vero putes licere
his venatoribus, aliunde homines, nisi de montibus
ac collibus capere, et quod sequitur, <hi>de cavernis
petrarum.</hi> Unde possum [ <hi>Al.</hi> possumus] intelligere
petras? unde cavernas petrarum? Venio ad
Exodum: quaero aliquam interpretationis occasionem,
ibique invenio volentem Moysem videre Dominum, <emph>858</emph> 
 et Dominum eidem promittentem, atque
dicentem: <hi>Ecce pono te in caverna petrae, et conspicies
posteriora mea, faciem autem meam non videbis <note>(Exod. XXXIII, 22)</note>
          </hi>.
Si consideres quid [ <hi>Al.</hi> qui] ibi
petra dicatur, et foramen petrae, in quo Moyses
super petram stans, et de petrae caverna intuens,
videat Deum per foramen petrae, intelliges et caeteras
petras, et petrarum foramina. Quae igitur est petra?
<pb n="0678B"/>
Dominus Jesus Christus: <hi>Bibebant enim de spiritali
sequente eos petra <note>(I Cor. X, 4)</note>
          </hi>. <hi>Et super petram statuit
pedes meos,</hi> in trigesimo nono psalmo dicitur <note>(Ps. XXXIX, 3)</note>.
Quod est foramen petrae? Vide Deum
[ <hi>Al.</hi> eum] apud Deum Patrem, Verbum Deum, videbis
integram petram: vide dispensationem assumpti
corporis, videbis foramen petrae, per quod posteriora
Dei juxta possibilitatem imbecillitatis suae humanus
intuetur aspectus. Hoc enim est quod ait: <hi>Videbis
posteriora mea <note>(Exod. XXXIII, 23)</note>
          </hi>. Inveni unam cavernam
unius petrae, quaero alias petras, et alias cavernas:
venio ad chorum Prophetarum atque Apostolorum,
et transcendentium sanctorum Angelorum,
et dico quia omnes imitatores Christi petrae sint [ <hi>Al.</hi> 
sunt], ut petra est ille qui docuit. Et sicut iste habet
<pb n="0678C"/>
foramen per quod videntur posteriora Dei: eodem
modo unusquisque nostrum qui per sermones suos
viam pandit ad intelligendum Deum, facit et se [ <hi>Al.</hi> 
se fecit esse] foramen petrae. Si autem aliter vis intelligere
petram, et petrae foramen, vide per Moysen
Legem: per Isaiam prophetiam: per Jeremiam alia
eloquia divina. Sin vero Angelus fuerit et loquatur
in homine, juxta illud Propheticum: <hi>Angelus qui loquebatur
in me <note>(Zach. II, 3)</note>
          </hi>, asto in Angelo, et per
foramen ejus Angelice video Deum. Exemplum liabeo
necessarium, ut doceam quomodo possit aliquis
in Angelo consistens videre Deum. Scriptum est in
Exodo: <hi>Apparuit Angelus Domini in flamma rubi
Moysi, videbat Moyses quia ardebat rubus, et non comburebatur <note>(Exod. III, 1)</note>
          </hi>.
Et <emph>859</emph> non sicuti coeperat
<pb n="0678D"/>
Scriptura in eo quod dixerat: <hi>Apparuit Angelus Domini,</hi> 
<pb n="0679A"/>
sic et in reliquis subsecuta est, ut diceret:
Ego Angelus Domini; sed ait: <hi>Ego Deus Abraham,
et Deus Isaac, et Deus Jacob <note>(Exod. III, 6)</note>
          </hi>. Erat ergo
ibi Deus in Angelo visibilis, et per foramen ejus apparebant
posteriora ejus. Quia igitur nescis quo tempore
mittantur venatores, cave ne aliquando de
monte descendas, ne relinquas colles, ne de cavernis
petrarum exeas. Si enim foris fueris inventus, dicentur
tibi ea quae ii, qui foris sunt, merentur audire: <hi>Stulte, hac nocte 
 animam tuam repetent a te:
quae autem parasti cujus erunt <note>(Luc. XII, 20)</note>
          </hi>? Dicentur
autem tibi ista, si dixeris: <hi>Destruam apothecas,
et majores aedificabo, et dicam animae meae: Anima,
habes bona reposita in annos multos; requiesce, comede,
bibe, laetare.</hi> Animadvertis de montibus et collibus
<pb n="0679B"/>
descendentem? animadvertis consistentem extra petrae
foramen? quomodo erret et ea putet bona esse
quae nulla sunt, dicens: <hi>Dicam animae meae: Anima,
habes multa bona reposita:</hi> frumentum et ubertatem
[ <hi>Al.</hi> utilitatem] terrenorum fructuum esse arbitratus
est bona, nesciens quia vera bona non nascuntur in
maledicta terra, sed in coelestibus regionibus: thesaurizavit
sibi in terra, quia in terra esse thesauros
arbitratus est. Si quis autem, sublata cruce, sequitur
Dominum Jesum, et thesaurizat sibi in coelo, non
dicitur ei: <hi>Stulte, hac nocte animam tuam repetent a
te:</hi> sed venientes venatores, et quaerentes animalia
de montibus, de collibus, de cavernis petrarum,
etiam illum cum eis pariter accipient de venatione
sublimi, et ad sublimiora beatitudinis regna portabunt.
<pb n="0679C"/> <hi>Quia oculi mei super omnes vias eorum 
 <note>(Jer.
XVI, 17)</note>
          </hi>. Super omnes vias istiusmodi hominum qui
in montibus conversantur, in collibus ambulant, in
cavernis habitant petrarum, habet oculos Deus. <hi>Non
se absconderunt a facie mea.</hi> Qui sancti sunt, non se
abscondunt a facie Dei; qui autem injusti, absconduntur
a facie ejus. Adam post transgressionem coelentis
mandati <hi>audivit vocem Domini Dei deambulantis
in</hi> <emph>860</emph> <hi>paradiso post meridiem, et abscondit se <note>(Gen.
III, 8)</note>
          </hi>. Sanctus hoc non facit, sed conscientia actuum
suorum habet fiduciam ad [ <hi>Al.</hi> apud] Deum: <hi>Si enim conscientia nos non reprehenderit, fiduciam
habemus ad Deum, et quodcumque petierimus, accipiemus
ab eo 
 <note>(I Joan. III, 21)</note>
          </hi>. Verum Adam, quamvis
peccaverit, tamen non usque [ <hi>Al.</hi> usquequaque]
<pb n="0679D"/>
ad perfectam malitiam mens ejus corruit [ <hi>Al.</hi> corruerat],
et ideo absconsus [ <hi>Al.</hi> absconditus] est a
facie Dei. Cum autem peccavit impiissimus fratricida,
animadvertite quid fecerit: <hi>Egressus est a facie
<pb n="0680A"/>
Dei, et habitavit in terra Naid <note>(Gen. XLI, 16)</note>
          </hi>. Si
ad malorum comparationem venias, melius est abscondi
a facie Dei, quam fugere eum. In alio quippe
conscientiae vulnus inflictum [ <hi>Al.</hi> infixum] tenebras
et secreta perquirens, levare oculos non patitur ad
coelum. In alio autem ex desperatione nata contumacia
negligit Dominum. <hi>Non se absconderunt</hi> ergo <hi>a facie mea, neque absconditae</hi> 
 [Al. <hi>absconderunt] sunt
iniquitates eorum contra oculos meos.</hi> Justi super quas
injustitias non se absconderunt a facie Dei? Aliquando
fuerunt in peccatis, quando erant in mari,
ex quo a piscatoribus extracti sunt. Ne itaque suspicentur,
quia non ex misericordia Dei, sed ex proprio
merito de profundo ad montes venerint, commonens
[ <hi>Al.</hi> commonet] illos sermo divinus, et in
<pb n="0680B"/>
illis nos delicti prioris, et idcirco post prospera
atque felicia, tristia inferens [ <hi>Al.</hi> infert] dicit: <hi>Neque
absconditae sunt iniquitates eorum contra oculos meos.</hi> 
Quae sequuntur difficultatem nobis interpretationis
objiciunt: sive enim intelligamus ea cohaerere superioribus,
nihilominus de retribuendis suppliciis pertimescimus:
sive videtur non haerere cum superioribus,
quae de piscatoribus et venatoribus diximus,
et sic non modicum nobis scrupulum generant. <hi>Et
retribuam illis primum duplices injustitias eorum, et
peccata ipsorum in quibus contaminaverunt terram
meam, in morticinis abominationum suarum, et iniquitatibus
suis, quibus impleverunt haereditatem meam <note>(Jerem. XVI, 18)</note>
          </hi>.
Quod ait, <hi>primum,</hi> sive non
intelligentes, quidam quod scriptum est, abstulerunt:
<pb n="0680C"/>
sive Septuaginta interpretes, sicut et caetera,
secundum dispensationem suam <emph>861</emph> auferre
 voluerunt, Deus viderit. Nos istum locum
cum caeteris editionibus conferentes invenimus
positum: <hi>Et retribuam illis primum duplices injustitias
eorum:</hi> ut ostendatur quia etsi ex posterioribus
factis digni effecti sunt beatitudine Dei, attamen
quia aliquando peccaverunt, et humanis vitiis
non carebant, primum oportet eos recipere sua delicta.
Et vide si non vera sit ratio, quis peccata non
recipit? nempe ille qui post credulitatem et baptismum
audierit Dominum dicentem: <hi>Dimissa sunt tibi
peccata <note>(Matth. IX, 2; Joan. VIII, 11)</note>
          </hi>, nec ultra peccaveris
[ <hi>Al.</hi> peccaverit]. Si autem post lavacrum et
veniam delictorum rursus ad pristinas sordes fuerimus
<pb n="0680D"/>
reversi, et adhuc imperfecto sensu ab apostolorum
vestigiis recedentes, aut injusta gesserimus
aliqua, aut certe in ipsa justitia sint aliqua mixta [ <hi>Al.</hi> 
nata] peccata, quid nobis fiat consideremus, utrumne
<pb n="0681A"/>
egredientes de praesenti saeculo, si habuerimus vitia
vel virtutes, recipiemus pro virtutibus praemia, et
dimittentur nobis ea quae scientes peccavimus; an
plectemur pro delictis, neque recipiemus praemia
pro virtutibus. Sed neutrum horum verum est, quia
et pro peccatis torquebimur, et pro justitia recipiemus
praemia quae meremur. Si enim post fundamentum
Jesu Christi, non solum in tuo corde aurum,
et argentum, et lapidem pretiosum (si tamen habes
aliquid auri vel argenti) superaedificaveris; verum
et ligna, fenum, et stipulam, quid tibi vis fieri cum
anima sejuncta [ <hi>Al.</hi> seducta] fuerit a corpore? utrum
nam ingredi in sancta cum lignis tuis, cum feno et
stipula, ut [ <hi>Al.</hi> et] polluas regnum Dei: an propter
lignum, fenum, et stipulam foris residere? et pro
<pb n="0681B"/>
auro, argento, et lapide pretioso nihil mercedis accipere?
Sed neque hoc aequum est. Quid igitur sequitur,
nisi ut primum propter ligna ignis tibi detur,
qui consumat lignum, fenum, vel stipulam? Deus
quippe noster apud eos qui possunt intelligere divina,
ignis dicitur esse consumens. Et cum dicat
propheta: <hi>Deus noster ignis consumens est <note>(Deut. IV,
24; Hebr. XII, 29)</note>
          </hi>, non apposuit quid consumat,
tibi derelinquens de manifestioribus intellectum. Neque
enim <emph>862</emph> id quod ad imaginem et similitudinem
suam permanet, ignis iste consumit, non proprias
creaturas: sed superaedificata ligna, fenum, stipulam.
Locus est difficilis, et ad interpretandum nimii
sudoris egens, ut cum primis secunda consentiant.
Repromissiones legimus, et post prospera repente
<pb n="0681C"/>
tristia praedicantur: <hi>Et retribuam,</hi> inquit, <hi>illis primum
duplices injustitias eorum;</hi> necessario appositum
est, <hi>primum:</hi> primum quippe propter injustitias
tormenta perpetimur, deinde propter justitiam
coronamur. Neque enim econtrario ante tribuenda
sunt justa, et sic reddenda peccata, ut cessantibus
bonis vitia aeterna permaneant, sed ante recipiemus
mala, et deinde bona, ut, sublatis vitiis, virtutes
permaneant in aeternum. Observa omnem thesaurum
Scripturarum, et invenies semper Deum ea primum
comminantem quae tristia sunt; et ea deinceps inferentem
quae laetitiam praebeant audientibus. Occidit,
et vivificat: percutit et sanat; ipse dolorem facit,
et rursum restituit, percussit, et manus ejus sanaverunt <note>(Deut. XXXII, 39)</note>.
Super his ergo, qui justus
<pb n="0681D"/>
est, intellectu pio considerans quae dicuntur, ingemiscat,
et dicat: <hi>Domine, quis habitabit in tabernaculo
tuo, aut quis requiescet in monte sancto tuo? Qui
ingreditur,</hi> inquit, <hi>sine macula, et operatur justitiam,
qui loquitur veritatem in corde suo, qui non egit dolum
in lingua sua, nec fecit proximo suo malum, et opprobrium
non accepit adversus proximos suos <note>(Ps. XIV,
1-3)</note>
          </hi>. Nos etiam non his opprobremus qui a peccatis
<pb n="0682A"/>
ad poenitentiam convertuntur, Scriptura dicente: <hi>Ne improperes viro convertenti a peccatis 
 <note>(Eccles. VIII,
6)</note>
          </hi>. <hi>Opprobrium non accepit adversus proximos suos:
ad nihilum deductus est in conspectu ejus malignus,
timentes autem Dominum magnificat <note>(Ps. XIV, 3-4)</note>
          </hi>.
Omnes igitur quicumque materiam illius ignis habemus
in nobis, primum recipiemus nostra delicta. Sed
dicet mihi aliquis de audientibus, expone et id quod
sequitur: <hi>Duplices injustitias eorum.</hi> Esto quippe,
recipio mea [ <hi>Al.</hi> recipere me] peccata, ut compleatur
id quod ab Apostolo dictum est: <hi>Si cujus opus
arserit, detrimentum patietur: ipse autem</hi> <emph>863</emph> <hi>salvus
erit, sic tamen quasi per ignem <note>(I Cor. III, 15)</note>
          </hi>: cur
vero duplicia recipio peccata? Cui respondendum
est, quia <hi>servus qui scit voluntatem Domini sui, et
<pb n="0682B"/>
non facit eam, plagis vapulabit multis <note>(Luc. XII, 47)</note>
          </hi>:
dignum siquidem est eos qui de Gentibus [ <hi>Al.</hi> gentes)
sunt, simplicia recipere peccata, et nos duplicia,
dicente Apostolo: <hi>Voluntarie peccantibus nobis post
cognitionem veritatis jam ultra non remanet pro peccato
hostia. Horribilis autem quaedam exspectatio judicii
ignis, zelus comedere habens adversarios <note>(Hebr. X, 26,
27)</note>
          </hi>. Prophetatum est de his qui a peccatoribus et
venatoribus de profundo in montibus sunt abstracti,
quomodo recipiant primum duplicia peccata sua.
Posthaec de vocatione gentium prophetatum est, non
eorum qui necdum cognoverunt Christum, sed qui
jam vocati sunt, ut sciant laudes referre pro gratia:
et in Ecclesia consistentes, confiteantur, et adorent
nomen ejus: <hi>Domine, fortitudo mea, et adjutorium
<pb n="0682C"/>
[Al. robur] et refugium meum in die malorum, ad te
gentes venient ab extremo terrae, et dicent: Quoniam
falsa possederunt patres nostri simulacra, nec est in
illis utilitas <note>(Jerem. XVI, 19)</note>
          </hi>. Quomodo ab extremo
terrae venerunt Gentes ad Dominum, et dixerunt: <hi>Quoniam falsa possederunt patres nostri simulacra, nec
est in illis utilitas?</hi> 
 Quinam isti qui veniunt ab extremis?
Sunt alii primi terrae, sunt alii novissimi. Qui
sunt primi? Sapientes saeculi, nobiles, divites, optimates.
Qui sunt extremi? Stulta mundi elegit Deus,
ut confundat fortia, et ea quae non erant, ut destruat
quae sunt. <hi>Venient Gentes ab extremo terrae:</hi> 
quasi dixerit: de his omnibus qui sunt novissimi
super terram, de fatuis, de ignobilibus, de abjectis. <hi>Et dicent: Quoniam falsa possederunt patres nostri
<pb n="0682D"/>
simulacra, nec est illis utilitas:</hi> 
 non quia vera sint
idola, ad quorum distinctionem nunc falsa dicantur,
sed idola quae falsa sunt per naturam, nulla est
in eis utilitas. Si faciet sibi homo deos, et isti non
sunt dii. Non solum de corporeis simulacris faciunt
sibi homines deos, sed et de corde confingunt: qui
enim possunt simulare alium creatorem extra universitatis
Deum, alium Spiritum sanctum, alium
<pb n="0683A"/>
Christum, alia saecula extra haec quae cernimus, ii
homines fecerunt sibi <emph>864</emph> deos, et adoraverunt opera
manuum suarum. Omnes philosophi qui varia dogmata
prodiderunt, omnes haeretici qui auctores ad
aliter credendum de Deo miseris mortalibus exstiterunt,
fecerunt sibi idola, et animi [ <hi>Al.</hi> animae] voluptatem
putaverunt Deum, et conversi adoraverunt
opus manuum suarum, putantes vera esse quae
finxerant. Omnes igitur tam de visibili materia,
quam de falsis dogmatibus fingentes sibi deos, corripit
nunc sermo divinus dicens: <hi>Si faciet sibi homo
deos, et isti non sunt Dii; propterea manifestabo illis
in tempore isto opus manuum mearum, ostendam illis
virtutem meam <note>(Jer. XVI, 20)</note>
          </hi>: in quo tempore, nisi
in isto, quo Salvator noster assumpsit corpus humanum?
<pb n="0683B"/> <hi>Et scient quia ego sum Dominus.</hi> 
 Deinde alia
sequitur prophetia (quam nescio quare apud Septuaginta
non invenientes in caeteris editionibus,
quae cum Hebraeo consentiunt sermone reperimus),
quae plena est necessariis rebus, et tam utilibus, ut
possit, si animus fuerit attentus, a vitiis revocare
Lectorem. Sic autem sequitur: <hi>Peccatum Juda conscriptum
est stylo ferreo, in ungue adamantino, sculptum
super pectus cordis eorum <note>(Jer. XVII, 1)</note>
          </hi>. Quoniam
difficile est aliquem se malum confiteri, ideo Judaei
 qui exemplaria nonnulla falsarunt, etiam in hoc
loco pro <hi>peccato Juda, peccatum eorum</hi> posuerunt.
Sed si figuraliter consideres (ut saepe ostendimus)
Judam Christum nuncupari, forsitan peccatum Judae
peccatum nostrum est, qui credimus in Christum de
<pb n="0683C"/>
tribu Juda, et ex ejus secundum carnem stirpe nascentem.
Si autem volueris sacratius intelligere de
proditore Juda dictum: <hi>Peccatum Judae scriptum est
in stylo ferreo, in ungue adamantino, sculptum super
pectus cordis eorum,</hi> repugnabit tibi quod sequitur, <hi>Eorum.</hi> 
 Igitur (ut supra diximus) super nos qui peccamus
ista conveniunt, quorum peccata non forinsecus
alicubi conscribuntur, sed in cordis conscientia,
stylo exarata ferreo, sculpta ungue adamantino.
Quod autem peccata nostra scribantur in pectore,
ex his quae sequuntur, intellige. Antequam peccatum
faciam nulla in corde meo peccati imago
versatur: cum autem conscientia peccati imaginem <emph>865</emph> 
 sumpserit, habeo formam illius, et
semper ante oculos cordis mei delicti pompa depingitur.
<pb n="0683D"/>
Et siquidem esset peccatum meum atramento
conscriptum, forsitan delerem illud; nunc autem
scriptum est in stylo ferreo, et in ungue adamantino,
scriptum [ <hi>Al.</hi> sculptum] est super pectus cordis mei,
ut mecum ad tribunal veniat, et compleatur illud
quod a Christo prophetatum est: <hi>Nihil absconsum,
quod non manifestabitur, et nihil occultum quod non
palam fiet <note>(Mat. X, 26)</note>
          </hi>. Nudabitur pectoris mei conscientia,
et aperto corde, videbuntur litterae peccatorum,
quae in stylo ferreo, in ungue adamantino
<pb n="0684A"/>
sculptae sunt. Atque ita universa spectantium [ <hi>Al.</hi> 
peccantium] multitudo leget in pectore meo signatas
imagines peccatorum <emph>866</emph> <hi>Nihil</hi> enim <hi>absconsum</hi> [Al. <hi>absconditum], quod non revelabitur. Et inter se invicem
cogitationum accusantium sive defendentium 
 <note>(Rom. II,
15)</note>
          </hi>. Et: <hi>Nolite ante tempus judicare, donec veniat Dominus,
et illuminet abscondita tenebrarum et manifestet
consilia cordium <note>(II Cor. 4, 5)</note>
          </hi>. Cui manifestabit [ <hi>Al.</hi> 
manifestetur]? utique non sibi, qui antequam fiant
cuncta cognoscit: sed his qui cum illo venturi sunt,
et propter puritatem mentis et corporis Agnum sequentur
[ <hi>Al.</hi> sequuntur], ostendet delicta in corde
peccatoris expressa ut resurgant justi in gloriam,
peccatores vero in opprobrium et confusionem aeternam;
a quibus liberet nos Deus resurgentes cum
<pb n="0684B"/>
Christo Jesu, cui est gloria et imperium in saecula
saeculorum, Amen.</p>
</div1>

<div1>
        <head>HOMILIA DECIMA TERTIA. De eo quod scriptum est: <hi>Quomodo conversa es in amaritudinem vitis aliena (Jerem II, 21, 22)</hi>, usque ad eum locum in quo ait: <hi>Maculata es in conspectu meo in iniquitatibus tuis, dicit Dominus.</hi> </head>
<p> <emph>865</emph> <hi>Deus mortem non fecit, neque delectatur in
perditione viventium. Creavit enim ut essent omnia, et
salutares generationes mundi, nec est in eis venenum
mortis, neque inferni regnum super terram <note>(Sap. I, 13)</note>
          </hi>.
Deinde paulum ultra procedens reperio unde sit mors: <hi>Invidia autem diaboli mors intravit in orbem terrarum <note>(Sap. II, 24)</note>
          </hi>.
Omnia igitur bona in nobis et
propter nos condidit Deus, sed nosmetipsi malitiam
<pb n="0684C"/>
atque peccata propria in nobis attraximus voluntate.
Unde et in praesenti lectione per prophetam
nunc queritur Deus, et quodammodo dubius inquirit,
quomodo in quibusdam amara sit anima,
quam dulcem ipse condiderat, et ait: <hi>Quomodo conversa
es in amaritudinem vitis aliena?</hi> Quod dicit
tale est, Ego feci pedes, quibus ingrederetur mortale
genus; qua causa factum est ut claudicent plurimi?
Ego feci omnia membra valida, atque integra;
quomodo video in multis debilia atque inutilia?
Itaque non solum primi hominis anima, sed et universorum
ad imaginem et similitudinem Dei facta
est <note>(Gen. I, 26)</note>, <emph>866</emph> et antiquior est haec imago
quae Dei est, imagine Zabuli, quam postea nobis induimus
ob peccatum. Unde debemus magnopere laborare,
<pb n="0684D"/>
ut quomodo delinquentes portavimus imaginem
terrestris: ita ad poenitentiam conversi portemus
imaginem coelestis, ad quam et universa primum
condita creatura est, ob cujus in malum conversionem
nunc peccantes sermo corripiens ait: <hi>Quomodo conversa es in amaritudinem vitis aliena? Ego
autem plantavi eam fructiferam, universam veram.</hi> 
 Et
ante diximus, et nunc eadem plenius ut intelligatis,
repetimus, quia Deus bonam plantavit hominis animam,
sed ipsa vitio suo adversus conditoris depravata
<pb n="0685A"/>
sit voluntatem. <hi>Ego autem plantavi te vitem
fructiferam, universam veram:</hi> non ex parte veram
et mendacem ex parte plantavi, sed universam veram.
Quomodo contra plantationem meam conversa es in
amaritudinem, et facta es vitis aliena? Post haec sequitur: <hi>Si abluta fueris nitro, et multiplicaveris tibi
herbam 
 poam, maculata es in conspectu</hi> <emph>867</emph> <hi>meo
in iniquitatibus tuis, dicit Dominus.</hi> Ergone hoc arbitrandum
est, quia anima peccatrix nitro conata sit
purgare maculas suas, et assumens poam, quae oritur
ex terra, immunditiam delictorum a se mundare
contenderit? Unde nunc ad eam loquitur sermo divinus: <hi>Si abluta fueris nitro, et multiplicaveris tibi
poam, maculata es in conspectu meo, in iniquitatibus
tuis, dicit Dominus.</hi> 
 An id quidem verius existimandum
<pb n="0685B"/>
est, quia ut sacra volumina omni virtute sunt
plena, ita et Dei sermo omni virtute sit plenus, et
habeat istiusmodi fortitudinem, quae possit purgare
vitia, et, sordibus defricatis, ad colorem pristinum
revocare? <hi>Vivus est quippe sermo Dei, et efficax, et
acutus super omnem gladium utrimque acutum <note>(Hebr.
IV, 12)</note>
          </hi>, et reliqua. Ex quibus diximus pro passionibus
animae remedia habere sermonem, esse in eo
nitrum, esse poam, quibus sordes abluantur. Neque
vero omne peccatum nitro sermonis et poa potest
emundari, sed sunt aliqua delicta, quae non indigeant
facili curatione, nec ad nitrum et poam tantum
abluta discedant. Sic nunc dicitur: <hi>Si ablueris te nitro,
et multiplicaveris tibi poam, maculata es in conspectu
meo in iniquitatibus tuis, dicit Dominus.</hi> Et
<pb n="0685C"/>
quomodo sunt quaedam vulnera quae malagmatibus,
et oleo, et alligaturis redduntur pristinae sanitati:
alia vero sunt istiusmodi, de quibus dicatur: <hi>Non
est malagma imponere, neque oleum, nec alligaturas,
sed terra vestra deserta, civitates vestrae igne exustae <note>(Isai. I, 6, 7)</note>
          </hi>:
sic sunt quaedam peccata quae animam
sordidant, et indigent homine qui habeat poam,
nitrique sermonem; alia vero talia sunt, ut non possint
supradicti sermonis virtute curari, neque enim
sordibus comparantur. Idcirco sciens differentias
<pb n="0686A"/>
peccatorum, per Isaiam Dominus dicit: <hi>Lavabit Dominus
sordes filiorum Sion (in sanguine). Emundabit</hi> <emph>868</emph> 
 <hi>de medio eorum spiritu judicii, et spiritu combustionis
sordes et sanguinem <note>(Is. IV, 4)</note>
          </hi>. Sordes spiritu
judicii, sanguinem spiritu combustionis. Si peccasti,
et peccatorum sorde pollutus es, lavabit Dominus
sordes filiorum, et filiarum Sion, et sanguinem
emundabit de medio eorum. Si autem mortale peccatum
est, non possumus nitro poaque mundari, sed
spiritu judicii, spiritu combustionis et poenae. Forsitan
et Jesus baptizat Spiritu sancto et igne <note>(Luc.,
III, 16)</note>: non quia eumdem in Spiritu sancto atque
igne baptizet; sed quo sanctus baptizetur Spiritu
sancto, et is qui post fidem et magisterium Dei
rursum ad scelera conversus est, cruciatu purgetur
<pb n="0686B"/>
incendii. Beatus qui lavacrum accepit Spiritus sancti,
et ignis lavacro non indiget. Miserabilis autem et
omni fletu dignus, qui (post lavacrum Spiritus) baptizandus
est igni. Utrumque siquidem habet baptisma
Jesus: <hi>Exiit namque virga de radice Jesse, et flos de
radice ejus ascendit <note>(Isai. XI, 1)</note>
          </hi>; virga peccatoribus
(flos justis). Sic Deus et ignis consumens, et lumen
in Scripturis dicitur <note>(Hebr. XII, 20, I Joan. III, 5)</note>,
ignis peccatoribus, lumen sanctis: et: <hi>Beatus qui
habet partem in resurrectione prima.</hi> Si quis servaverit
lavacrum Spiritus sancti, iste in resurrectionis
primae parte communicat. Si quis vero in secunda
resurrectione servatur, iste peccator est, qui ignis
indiget baptismo, qui combustione purgatur, ut quidquid
habuerit lignorum, feni, et stipulae, ignis consumat.
<pb n="0686C"/>
Quamobrem cum talia post mortem nobis residere
videamus, Scripturas diligenter simul recitantes,
reponamus eas in cordibus nostris, et juxta
earum vivere praecepta nitamur, ut ante excessionis
diem, si fieri potest, peccatorum sordibus emundati
cum Sanctis valeamus assumi, in Christo Jesu,
cui est gloria et imperium in saecula saeculorum, Amen.</p>
</div1>

<div1>
        <head>HOMILIA DECIMA QUARTA. De eo quod scriptum est: <hi>Et dixit Dominus ad me in diebus regis Josiae <note>(Jerem. III, 6)</note>
          </hi>, usque ad eum locum in quo ait: <hi>Justificavit animam suam Israel a peccatrice Juda <note>(Jerem. III, 11)</note>
          </hi>.</head>

<pb n="0686C"/>
<p>
          <pb n="0687A"/> <emph>869</emph> Ipsum primum lectionis sermonem, qui
perobscurus est, debemus excutere, et postea, si
Dominus dederit viam intelligendi, ad altiorem sensum
venire. In Regnorum libris fertur historia,
quae docet post Salomonis interitum, temporibus
Roboam duodecim tribus fuisse divisas: id est in
decem tribus regnasse Jeroboam, et vocatas eas
esse Israel: duabus vero praefuisse Roboam, et vocatas
eas esse Judam. Quae discretio populi juxta
fidem libri, usque ad praesentem diem permanet.
Neque enim in aliquibus voluminibus invenitur ubi
Israel et Juda sub uno rursus imperio redigantur.
Primus itaque peccavit Israel sub Jeroboam, et caeteris
<pb n="0687B"/>
successoribus ejus; et tanta peccavit, ut a Deo
traderetur captivitati, et serviret apud Assyrios
usque ad praesentem diem. Et Juda peccavit, traditusque
est Babyloniis, non usque ad hodiernam
diem, sed (ut Scriptura testatur) septuaginta annis,
de quibus Jeremias prophetavit, et Daniel. Si intellexisti
historiam quae in Regnorum libris scripta
est, considera verba prophetae, et videbis eumdem
exprimi sensum. Accusatur Israel et dicitur: Audiens
congregatio Juda, quod ob peccata sua Israel traditus
sit captivitati, non egit poenitentiam, nec conversa
est ad me: sed intantum peccata peccatis cumulavit,
ut ad comparationem vitiorum ejus justior
inveniatur Israel. Deinde propheta praedicare jubetur
ad Israel, ut quia Juda pejor illo factus sit,
<pb n="0687C"/>
convertatur ad Dominum, et Israel, et Juda sub
uno imperio futuros esse, et ad pristinam redituros
concordiam. Quod ut planius fiat, ipsius Scripturae
verba ponenda sunt: <hi>Et dixit Dominus ad me in
diebus Regis Josiae: Vidisti quid fecit mihi habitatio
domus Israel <note>(Jer. III, 6, 7, 8)</note>
          </hi>? Non dixit Juda, sed
prius Israel. <hi>Abiit subtus omnem montem excelsum,
et subtus omne lignum</hi> <emph>870</emph> <hi>nemorosum, et fornicata
est illic et dixi, postquam fornicata est haec omnia:
Convertere ad me, et non est conversa. Et audivit praevaricationem
ejus, id est populi Israel, praevaricatrix Juda.
Et viderunt, id est, ii qui erant de Juda, quoniam de omnibus
comprehensa est in quibus moechabatur habitatio
Israel. Dimisi eam et dedi ei libellum repudii.</hi> Dimisi
enim populum Israel, et ejeci eos in Assyrios: <hi>Et
<pb n="0687D"/>
dedi ei libellum repudii in manu ejus, et non timuit
praevaricatrix Juda <note>(Jer. III, 9)</note>
          </hi>. Post tanta quae passa
est Israel, dimissa a Deo, accipiens libellum repudii
in manus suas, debuerat a vitiis Juda converti, et
per aliena peccata correpta, sibi similia praecavere:
quae non solum peccare non desiit, sed pristina scelera
duplicavit, intantum ut ad comparationem ejus
congregatio Israel, quae prius fuerat ipsa damnata,
<pb n="0688A"/>
sit justior. <hi>Et dedi ei libellum repudii in manus ejus,
et non timuit praevaricatrix Juda soror ejus, sed abiit,
et fornicata est et ipsa, et facta est fornicatio ejus in
nihilum, et moechabatur in lignum et lapidem: et in
his omnibus non est conversa ad me praevaricatrix Juda,
ex toto corde suo, sed in mendacium <note>(Ibid., 10)</note>
          </hi>:
nec timuit ex his quae fecerat Israel, ut toto corde
converteretur ad me, et deposito mendacio, in quo
perseverabat, vere ageret poenitentiam. <hi>Et dixit
Dominus ad me, justificavit animam suam Israel a
praevaricatrice Juda <note>(Ibid., 11)</note>
          </hi>: Peccata Israel cum
Judae vitiis comparata justificant quodammodo animam
ejus. <hi>Vade et lege sermones istos ad Aquilonem <note>(Ibid., 12)</note>
          </hi>.
Si intellexisti historiam, videamus quid
in his sermo mysticus significet. Vocatio gentium,
<pb n="0688B"/>
exspectatio Israel, habuit exordium, ut testantur
apostoli, post annuntiationem quam Judaeorum praedicaverunt
Synagogis: <hi>Ad vos,</hi> dicentes, <hi>erat missus
sermo; sed quia indignos vos</hi> <emph>871</emph> <hi>judicatis aeternae
vitae, ecce convertimur ad gentes <note>(Act. XIII, 46)</note>
          </hi>. Paulus
quoque sacra voce loquitur: <hi>Illorum peccato
salus gentibus facta est ad zelandum eos <note>(Rom. XI, 11)</note>
          </hi>.
Igitur multa peccata illius populi fecerunt eum a
Domino derelinqui, et nos ad spem salutis venire,
qui alieni eramus testamentorum, et repromissionis.
Unde etenim mihi nescio ubi extra sanctam
terram nato, nunc de repromissionibus disputare,
et credere in Deum patriarcharum Abraham, Isaac,
et Jacob, et in Jesum Christum qui omnium prophetarum
vocibus praedicatus est? Si intellexisti duos
<pb n="0688C"/>
populos, Israel et Gentium, intellige transmigrationem
Israel de [ <hi>Al.</hi> in] populo Judaeorum, et de eo
scriptum esse: <hi>Dimisi eam, et dedi ei libellum repudii.</hi> 
Dimisit enim vere Deus populum Israel, et dedit ei
libellum repudii, ut sequens firmat exemplum.
Jubet lex Moysi mulieri displicenti viro suo dari
libellum repudii, et dimitti eam, et tunc viro licere,
ut alteram ducat. Juxta hunc sensum intellige accipientes
Judaeos libellum repudii, et omnino derelictos
a Domino. Ubi enim jam apud eos prophetae?
ubi signa virtutum? ubi manifestatio Dei? Non templum,
non victimae, non alius quilibet cultus voluminibus
Legis expressus. Ejecti sunt de regionibus
suis, atque ita dedit Dominus libellum repudii Israel.
Post eos nos qui in Scripturis Judaei vocamur (Judaei
<pb n="0688D"/>
autem propter tribum Juda, ex cujus Salvator
stirpe descendit) conversi sumus [ <hi>Al.</hi> simus] ad Dominum,
et novissima nostra, quae utinam saltem in
hoc tempore non complerentur, similia futura sunt
peccatis Juda, immo pejora. Et ut credas in consummatione
saeculi deteriora nobis eventura quam
evenerunt Judaeis, audi Salvatorem in Evangelio
praedicantem: <hi>Cum multiplicatae fuerint iniquitates,
<pb n="0689A"/>
refrigescet charitas multorum. Qui autem perseveraverit
usque in finem, hic salvus erit <note>(Mat. XXIV, 12)</note>
          </hi>. Et
in alio loco: <hi>Fient [Al.</hi> faciet] <hi>signa et prodigia in
coelo et in terra, ad decipiendos, si fieri potest [Al.</hi> posset], <hi>etiam electos 
 <note>(Ibid., 24)</note>
          </hi>: <emph>872</emph> tantaque incredulitas
in universo humano genere futura est, ut
Salvator noster (qui omnia quae sunt ventura cognoverat)
loqueretur: <hi>Putas veniens Filius hominis
inveniet fidem super terram <note>(Luc. XVIII, 8)</note>
          </hi>? Vere
quippe si judicemus fidem et veritatem, non multitudinem,
et respiciamus voluntatem hominum,
non congregationem, videmus in tanto numero Ecclesiarum
 fidelem difficile reperiri. Tunc erant vere
fideles, quando martyrum victimae feriebantur,
quando cruentas exsequias prosecuti, tristes ad Ecclesiam
<pb n="0689B"/>
 revertebamur, omnis erat multitudo lugentium,
quando catechumeni in prima statim fide
pro ferendo martyrio docebantur, quando mulierculae
et infirmior [ <hi>Al.</hi> infirmus] sexus usque ad mortem
manebat [ <hi>Al.</hi> permanebat] intrepidus. Tunc vere
signa de coelo, tunc fiebant portenta de terra. Tunc
erant pauci quidem, sed vere fideles, angustam et
arctam ingredientes viam, quae ducit ad vitam. Nunc
vero quando facti sumus plures (quia difficile est
plures esse bonos, neque enim mentitur Jesus dicens: <hi>Multi vocati, pauci autem electi 
 <note>(Mat. XX, 16)</note>
          </hi>;
ex tantis Christianam fidem pollicentibus pauci sane
[ <hi>Al.</hi> satis] reperiuntur qui habeant fidem, et veritatem,
et beatitudine digni sint. Si itaque dicit:
Primum propter peccata dimisi Israel, et reliqui
<pb n="0689C"/>
eum in commigrationem [ <hi>Al.</hi> comminationem]: Judas
autem audiens ea quae acciderant Israel, noluit
ad me converti: de nostris loquitur peccatis, qui
legentes ea quae passus est populus Judaeorum, non
timemus, neque dicimus: <hi>Si naturalibus ramis non
pepercit, quanto magis nec nobis parcet Deus?</hi> Si illos
gloriantes esse se olivam bonam, et de radice [ <hi>Al.</hi> radicem]
patriarcharum, Abraham, Isaac, et Jacob,
Christus clementissimus Deus pro suo merito eradicavit,
quanto magis neque nobis parcet, si similia
fecerimus? Vide benignitatem et severitatem Dei. Neque
enim benignus tantum est, et non severus: neque
severus tantum, et non etiam benignus. Si benignus <emph>873</emph> 
 esset tantummodo, bonitatem ejus contemneremus:
si severus tantum, desperatio nos salutis,
<pb n="0689D"/>
propter peccata quae fecimus, praecipitaret in vitia.
Nunc vero quasi Deus, necessariam quippe habemus
homines bonitatem ejus ob poenitentiam, et severitatem
<pb n="0690A"/>
ob delicta: sicque benignus est, et severus,
et loquitur ad nos per Prophetam dicens: <hi>Vidisti
quid fecit mihi habitatio domus Israel</hi> (Israel in
praesenti pro Judaeorum populo accipe) <hi>abiit super
omnem montem excelsum, et subiit usque ad omnem
lignum nemorosum.</hi> Si consideres Pharisaeum ascendentem
templum cum superbia, et non percutientem
pectus suum, neque mala propria sentientem, quomodo
dicat: <hi>Gratias tibi ago, quia non sum ut caeteri
homines, raptores, injusti, adulteri, et sicut iste publicanus:
jejuno bis in sabbato, decimas do de substantia
mea <note>(Luc, XVIII, 11)</note>
          </hi>. Vides quomodo ascendit super
omnem montem excelsum, et inflammatus arrogantia
ista praesumat. Sunt autem alii qui ascendunt
super colles, et fiunt subtus omne lignum non fructiferum,
<pb n="0690B"/>
sed nemorosum: siquidem alterius naturae
est lignum, quod ubertate fertile est, alterius quod
tantum abundat fronde foliorum. In nemoribus et
lucis nemo plantat ficum, nemo vineam, nemo arbores
fertiles, sed oblectationi visus tantum ligna
frondentia. Tales sunt haeretici, qui orationem suam
verborum decore componunt, non ut convertant audientes
a vitiis, sed ut delectent. Igitur qui istiusmodi
seductione persuasus est, abiit subtus omne
lignum. Simulque attende quare non dixerit, omne
lignum, et tacuerit, neque rursum addiderit omne
lignum fructiferum, sed significanter adjecerit: <hi>subtus
omne lignum frondosum.</hi> Quamobrem si intelligas
cur praecipiatur in Lege: <hi>Non plantabis omne lignum
juxta altare Domini Dei tui, nec facies nemus (Deut.
<pb n="0690C"/>
XVI, 21)</hi>: nominatim quippe interdicitur ne lucus
plantetur in templo, si observa veris quare dictum sit: <hi>Fornicata est illic, et dixi postquam fornicata est haec
omnia: Ad me convertere, et non est conversa, et vidit
praevaricationem ejus praevaricatrix Juda,</hi> 
 de nobis dici
intellige, qui derelinquentes <emph>874</emph> pactum, quod
cum Deo fecimus, non servamus, neque respicimus
priorem populum, testamentum, et repromissiones,
et nobilitatem generis per peccatum simile perdidisse. <hi>Si essetis filii Abraham, opera patris vestri faceretis <note>(Joan. VIII, 39)</note>
          </hi>:
dicit eis Dominus. Et in alio
loco Joannes Baptista: <hi>Ne incipiatis,</hi> inquit, <hi>dicere in
vobis, quia patrem habemus Abraham: dico enim vobis,
quia potens est Dominus ex lapidibus istis suscitare filios
Abrahae <note>(Luc. III, 8)</note>
          </hi>: lapides esse nos significans, quia
<pb n="0690D"/>
ad similitudinem lapidum obdurantes corda nostra renuimus
veritatem. Et vere omnipotens Deus suscitabit
filios Abrahae de lapidibus, si permaneamus in
<pb n="0691A"/>
adoptione ejus, et spiritum per quem adoptati sumus,
custodiamus in nobis. Vidit ergo praevaricationem
Israel praevaricatrix Juda, quae non servavit pactum
quod cum Deo fecerat: <hi>Et vidit quoniam de omnibus,
in quibus moechabatur, comprehensa est illa generatio.</hi> 
Omnia quippe quae passus est Israel, nos qui sumus
Juda, legentes in sacris voluminibus, invenimus
quoniam de omnibus quibus comprehensa est, in
quibus moechabatur habitatio Israel, dimisit eam Dominus,
et dedit ei libellum repudii. Et cum deberemus
ex his quae illi passi sunt, nos ad meliora converti,
et inspicere quod [ <hi>Al.</hi> quia] illi propter peccata
traditi sunt captivitati, et interfecti ab inimicis, et
civitates eorum igni exustae sunt: cum itaque, ut
diximus, haec nobiscum deberemus [ <hi>Al.</hi> debuerimus]
<pb n="0691B"/>
reputare, quia si Deus naturalibus ramis non pepercit,
quantum magis nec nobis parcet? si illos qui de
patriarcharum genere descendebant, sic propter peccata
dimisit, quid nos necesse sit vocatos exgentibus
pati? nihil horum reputamus, et ideo nos vocatos
ut illi incitentur ad zelum, videntes servos aliquando
[ <hi>Al.</hi> quondam], liberos, ignobiles aliquando,
nunc Dei filios. Si autem illi tanta passi sunt, quanto
magis nos, si peccaverimus, pejora patiemur? In
quibus moechabatur habitatio domus Israel, dimisi
eam, et dedi ei libellum repudii in manus ejus, et
non timuit praevaricatrix Juda haec, quae fecit habitatio
Israel, quia dimisi eam, <emph>875</emph> et dedi ei libellum
repudii. Nec timuit praevaricatrix Juda, ut ne
ipsa propter peccata sua, similia sustineret. Si quis
<pb n="0691C"/>
nuper emptus domum emptoris et domini fuerit ingressus,
sciscitatur ab aliquo conservo, quis de
prioribus servis offenderit dominum, quid promeruerit:
et si voluerit in domo domini perseverare,
cavet ea facere, quae eos fecisse audit [ <hi>Al.</hi> audivit],
qui verberibus et tormentis, et relegatione digni
exstiterunt. Deinde diligentissime inquirens quid fecerunt
illi qui libertatem a domino meruerunt, omni
labore nititur, ut ea faciat, quae eos fecisse cognovit.
Et nos itaque qui non eramus servi Dei, sed idolorum,
et daemonum, et postea ex gentibus congregati
<pb n="0692A"/>
credidimus in Christum, legamus Scripturas, videamus
quis justificatus sit, quis offenderit Deum, et
cum omni observatione nitamur ea facere quae justos
legimus fecisse, et caveamus in hoc incidere in quae
inciderunt hi qui traditi sunt captivitati, et ejecti de
haereditate Dei. <hi>Et non timuit praevaricatrix Juda, sed</hi> 
[Al. <hi>et] abiit, et fornicata est et ipsa.</hi> Post fornicationem,
in qua prius [ <hi>Al.</hi> primus] corruit Israel, fornicata
est etiam Juda. <hi>Et facta est fornicatio ejus in nihilum,
et moechabatur in ligno</hi> [Al. <hi>lignum] et lapide</hi> 
[Al. <hi>lapidem</hi> ]. Quando peccamus duro contra Deum
corde, nihil aliud facimus, nisi cum lapide fornicamur.
Quando in voluptate peccamus, moechamur
subtus omne lignum nemorosum. <hi>Et in his</hi> <emph>876</emph> <hi>omnibus
non est conversa ad me praevaricatrix Juda ex toto
<pb n="0692B"/>
corde suo, sed in mendacio.</hi> Et nos conversi sumus ad
Dominum; sed quia non ex toto corde conversi, dicitur: <hi>Non est conversa ad me praevaricatrix Juda ex
toto corde suo, sed in mendacio.</hi> 
 Neque vero ait: Non
est conversa ad me praevaricatrix Juda et tacuit: sed, <hi>Non est,</hi> 
 inquit, <hi>conversa ad me praevaricatrix Juda
ex toto corde suo, verum in mendacio:</hi> ut ostenderet
eos qui convertuntur, si non ex toto corde convertuntur,
in mendacio, non in veritate converti. Quapropter
legamus veteris Testamenti historias, et prophetas,
et si quos justificatos invenerimus, imitemur
ea, per quae illi justificati sunt. Legamus Evangelia,
et omne novum Testamentum. Legamus apostoli
Pauli Epistolas universas, et scribamus in cordibus
nostris, viventes juxta praecepta coelestia, ut non tradatur
<pb n="0692C"/>
et nobis libellus repudii, sed cohaeredes [ <hi>Al.</hi> 
haeredes] efficiamur cum Christo Jesu, et videbimus
quod plenitudine gentium Ecclesiam Dei introeunte,
in novissimis salvetur Israel, secundum illud eloquium: <hi>Cum autem plenitudo gentium introierit, tunc
omnis Israel salvus erit, et fiet unus grex, et unus
pastor 
 <note>(Rom. XI, 25; Joan. X, 10)</note>
          </hi>, docens in commune
populum suum magnificare omnipotentem
Dominum cum Christo Jesu, cui est gloria et imperium
in saecula saeculorum, Amen.</p>
</div1>


<div1>
        <head>INCIPIUNT HOMILIAE XIV IN EZECHIELEM.</head>
        <pb n="0691"/>
        <head>HOMILIA PRIMA. <hi>De prima visione Ezechielis <note>(Cap. I)</note>
          </hi>.</head>

<pb n="0691D"/>
<p> <emph>877.</emph> Non omnis qui captivus est propter peccata
sustinet captivitatem. Nam cum omnis multitudo
Judaeorum causa peccati derelicta fuerit a Deo,
et captivitatem sustinens comprehensa sit a Nabuchodonosor,
<pb n="0692D"/>
atque ejecta de terra sancta, in Babyloniam
usque perducta sit: pauci tamen justi, qui erant
in populo non ob culpam suam sustinuerunt captivitatem,
sed ob id ne peccatores, qui fuerant jugo captivitatis
oppressi, omnino subsidium non haberent.
Fingamus quippe, peccatoribus in Babyloniam abductis,
justos in antiquis finibus resedisse: fiebat
<pb n="0693A"/>
ut numquam peccatores remedium consequerentur.
Disposuit igitur clemens et benignus, et hominum
amator Deus inter supplicia quibus peccatores punit,
etiam visitationis suae miscere pietatem, nec immoderata
poena miseros premere. Semper talis est Deus
noster, excruciat nocentes, sed quasi pius pater tormentis
clementiam sociat. Si autem vis agnoscere
vera esse, quae dicimus, vide quid acciderit in
Aegypto a fame. Si voluisset interficere tantum
Aegyptios, et punire cruciatos in septennali fame,
fecisset utique quod voluerat, et neque Joseph in
Aegyptum descendisset, neque Pharao vidisset somnium
de his, quae Aegypto fuerant eventura, nec
regi fuisset ostensum a principe vinariorum, esse
quemdam, qui possit regi somnium interpretari.
<pb n="0693B"/>
Nunc vero, ut cernis, Deus flagellat quasi pater,
parcit autem <emph>878</emph> non solum Israel, verum et
Aegyptiis, cum alieni sint ab eo, propter propriam
mansuetudinem. Et manifestum est quia boni Dei
opus super eos exerceatur, dum Joseph descendit
in Aegyptum, dum Pharao somniis admonetur, dum
princeps vini interpretem indicat, dum interpres
disserit vasa, atque ita ubertatis tempore, frugibus
congregatis, posterioris famis penuria vincitur. E
quibus omnibus perspicuum est non esse immoderatam
iram, quae ab haereticis in Creatore reprehenditur.
Poteramus quidem multas historias retexere
ad haec probanda quae dixi, sed ne videar a proposito
recedere, compendium facio sermonis. Propositum
quippe mihi est explanare de eo, quod propter peccata
<pb n="0693C"/>
sua captivus abductus sit populus Israel. Et ne
forte aliquis arbitretur peccatores a Deo traditos,
ab eo ulterius non gubernari, et semel in captivitatem
redactos, ultra dispensationem ejus, et misericordiam
non mereri, praesentem locum diligentius
consideremus. Daniel non peccavit, Ananias, Azarias,
Misael a peccato immunes fuerunt, et tamen
captivi effecti sunt, ut ibi positi captivum populum
consolarentur, et per exhortationem vocis suae poenitentes
in Jerusalem restituerent castigatos pro
tempore. Septuaginta quippe annis servitutis supplicia
pependerunt, ac sic deinde in sedes proprias
reversi sunt, quia sanctus prophetarum sermo dejectos
animos sublevaverat. Verum non solum ii
quatuor <emph>879</emph> in captivitate prophetae exstiterunt,
<pb n="0693D"/>
sed et Ezechiel unus ex eis fuit, et Zacharias filius
Barachiae captivitatis tempore sub Dario rege cecinit.
Invenimus etiam Aggaeum multosque alios prophetarum
iisdem prophetasse temporibus, ex quibus
indicatur, Deum non tantummodo punire peccantes,
verum et misericordiam miscere suppliciis. Quod si
dubitas, audi voces tormenta patientium, quomodo sacratim,
et in cruciatibus suis clementiam Dei eloquantur: <hi>Cibabis nos pane lacrymarum, et potabis nos in lacrymis
et in mensura.</hi> 
 Non ait indifferenter, in lacrymis;
sed, <hi>in lacrymis et in mensura.</hi> Misericordia quippe Dei
in pondere. Si non esset utile conversioni peccantium
<pb n="0694A"/>
adhibere tormenta peccantibus, nunquam misericors
et benignus Deus poenis scelera puniret: sed quasi
indulgentissimus pater ob hoc corripit filium, ut erudiat:
quasi providentissimus magister ita severitate
frontis lascivum discipulum castigat, ne amari se
sentiens pereat. Vide Salomonem sapientissimum
omnium, quid de Dei correptionibus suspicetur: <hi>Fili, noli esse pusillanimis in disciplina Dei, neque
deficias correptus ab eo 
 <note>(Eccl. VII)</note>
          </hi>. <hi>Quem enim diligit
Dominus, corripit: flagellat autem omnem filium quem
recipit. Nullus est enim,</hi> inquit Apostolus, <hi>filius, qui
cum peccaverit, non flagelletur a patre.</hi> Et ad hoc mirabiliter
addidit dicens: <hi>In disciplina perseverate.
Tamquam filiis vobis offert se Deus <note>(Hebr. XII)</note>
          </hi>. Quis
enim filius, quem non corripit pater? Quod si extra
<pb n="0694B"/>
disciplinam estis, cujus participes facti sunt omnes,
adulterini, et non filii estis. Sed sit [ <hi>Al.</hi> si] forsitan
aliquis, qui ipso nomine irae offensus criminetur
eam in Deo. Cui respondebimus, non tam iram esse
iram Dei, quam necessariam dispensationem. Audi
quod sit opus irae Dei, ut arguat, ut corrigat, ut
emendet: <hi>Domine, ne in ira tua arguas me, neque in
furore tuo corripias me <note>(Psal. VI)</note>
          </hi>. Qui haec loquitur
scit Dei furorem non esse inutilem ad sanitatem,
sed ad hoc adhiberi ut curet aegrotantes, ut emendet
eos, qui sermonem ejus audire contempserunt.
Idcirco nec deprecatur ne talibus remediis emendetur,
ne cum poenali medela recipiat pristinam sanitatem,
quasi si servus jam inter flagella positus, <emph>880</emph> Dominum
precetur, repromittens ei se imperata facturum,
<pb n="0694C"/>
et dicat: <hi>Domine, ne in ira tua arguas me, neque
in furore tuo corripias me.</hi> Omnia quae Dei sunt, bona
sunt, et meremur corripi. Ausculta quid dicat: <hi>Arguam
eos in auditu angustiae eorum.</hi> Ideo audivimus
ea, quae de tribulatione sunt, ut emendemur. In maledictis
quoque Levitici scriptum est: <hi>Si post ista
non obedierint, neque conversi fuerint ad me, apponam
eis plagas septem super peccata eorum. Si autem
post haec conversi non fuerint, emendabo eos <note>(Levit.
XXXVI)</note>
          </hi>. Omnia Dei, quae videntur amara esse, in eruditionem
et remedia proficiunt. Medicus est Deus, pater
est Deus, dominus est, non asper, sed lenis est dominus.
Si veneris ad eos, qui puniti sunt secundum
eloquia Scripturarum, compone Scripturas Scripturis,
ut et te Apostolus docet, et videbis ibi dulcissima
<pb n="0694D"/>
esse, ubi amarissima existimantur. Scriptum est in
propheta: <hi>Non vindicat bis in idipsum in judicio <note>(Num. I)</note>
          </hi>.
Vindicavit semel in judicio per diluvium <note>(Gen. VII, 19)</note>,
vindicavit semel in judicio super Sodomam
et Gomorrham, vindicavit semel in judicio
super Aegyptum, et sexcenta millia Israelitarum <note>(Exod. XIV)</note>.
Noli existimare quod haec ultio poena
tantum fuerit peccatoribus, quasi post mortem, et
supplicia iterum a supplicio excipiendi sint. Puniti
sunt in praesenti, ne in futuro jugiter punirentur.
Cerne pauperem in Evangelio, squalore et penuria
premitur, et postea in Abrahae sinu requiescit.
<pb n="0695A"/> <hi>Recepit mala sua in vita sua 
 <note>(Luc. XVI)</note>
          </hi>. Unde scis
an receperint, qui in diluvio sunt necati, mala
sua in vita? Unde nosti utrumne restituta sint
Sodomae et Gomorrhae mala sua in vita sua? Audi
testimonium Scripturarum. Vis Testamenti veteris
testimonium discere? vis novi edocere? <hi>Restituetur
Sodoma in antiquum:</hi> et adhuc dubitas an bonus sit
Dominus puniens Sodomitas? Tolerabilius erit terrae
Sodomorum et Gomorrhaeorum in die judicii, dicit
Dominus miserans Sodomitas <note>(Mar. VI)</note>. Benignus
ergo est Deus, clemens est Deus. Solem suum vere
oriri facit super bonos et malos: et pluit vere super
justos et injustos: non solum hunc, quem oculis
cernimus solem, sed et illum solem, qui oculis
mentis aspicitur. Ego malus eram, et ortus est
<pb n="0695B"/> <emph>881</emph> 
 mihi sol justitiae. Ego malus eram et venit
super me pluvia justitiae <note>(Matth. V)</note>. Bonitas Dei est
etiam in his, quae amara existimantur. Igitur in civitate
constitutus est Prophetes, et cerne quae videat,
ne dolores sentiat captivitatis <note>(Ezech. I)</note>. Deorsum
videt labores, sed sursum elevans oculos, apertos
suspicit coelos, cernit sibi reserata coelestia, videt
similitudinem gloriae Dei, videt quatuor animalia,
de quibus multus sermo, et difficilis interpretatio
est. Cernit aurigam quatuor animalium. Cernit rotas
se invicem continentes. Auriga quatuor animalia non
totus est igneus, sed pubetenus a pedibus, et exinde
usque ad summum electri fulgore rutilat. Non
enim solum tormenta habet Deus; sunt in eo etiam
refrigeria. Punit peccatores; sed per ea mysteria,
<pb n="0695C"/>
quae deorsum sunt. Neque enim Propheta ignem vidit
in capite, aut in his membris, quae a lumborum
confinio ad summa consurgunt. Igneus est Dominus;
sed a renibus usque ad pedes, ut demonstret eos,
qui in generatione versantur, igne indigere. Renis
quippe coitus significatio est. Adhuc in lumbis Abraham
patris erat Levi, quando ei occurrit Melchisedec <note>(Hebr. VII.)</note> 
 Et in psalmo dicitur: <hi>De fructu
lumbi tui ponam super sedem meam <note>(Ps. CXXXII)</note>
          </hi>. Igneus
est a renibus usque ad deorsum Dominus. Generationis
enim et libidinis opera gehennae suppliciis
corripiuntur. Igneus est Deus; sed non totus est
igneus: superiora ejus electrum sunt. Electrum non
solum argento, verum et auro pretiosius est. Electrum
autem pro exemplo fulgoris Scriptura posuit,
<pb n="0696A"/>
non quod Deus vere electrum sit. Et quomodo non
est tale electrum Deus, quale videbatur: sic non est
talis ignis, qualis a renibus usque ad pedum finem
apparuit. Ignis iste consumit, et non est appositum
quid consumat, ut tu quaerens reperias, quid sit illud,
quod a Dei igne consumitur. <emph>882</emph> Deus noster
ignis consumens est <note>(Deut. IV)</note>. Quid consumit ignis
iste? Non ligna, quae cernimus, non sensibile
fenum, non stipulam, quae videtur: sed si superaedificaveris
fundamento Jesu Christi opera peccati
ligna, opera peccati fenum, opera peccati inferiora
stipulam, venit ignis, et universa ista examinat <note>(I Cor. III)</note>.
Quis est iste ignis, quem Lex praedicat,
et Evangelium non tacet? Uniuscujusque opus quale
sit, ignis probabit. Quis est, Apostole, ignis iste, qui
<pb n="0696B"/>
probat opera nostra? Quis est ignis iste sic sapiens, ut
custodiat aurum meum ut argentum meum splendidius
ostendat, ut illaesum relinquat eum, qui in me est lapidem
pretiosum, ut mala tantum consumat quae feci, quae
superaedificavi ligna, fenum, stipulam? Quis est iste
ignis? <hi>Ignem veni mittere super terram, et quam
volo ut accendatur <note>(Luc. XII)</note>
          </hi>. Jesus Christus dicit, <hi>quam volo ut jam accendatur.</hi> 
 Bonus enim est, et
novit quia si ignis iste fuerit accensus, malitia consumetur.
Scriptum est in Prophetis: <hi>sanctificavit
eum in igne ardenti, et voravit tanquam fenum silvam <note>(Zach. XIII)</note>
          </hi>.
Et rursum: <hi>Emittit Dominus Sabaoth
in tuum honorem contumeliam, et in tuam gloriam
ignis ardens accenditur,</hi> id est, ut tu glorificeris
emittitur ignis in opera peccatorum tuorum. Vis
<pb n="0696C"/>
adhuc a Propheta discere, quia tormenta boni Dei
sint ad utilitatem eorum, qui ea sustinent, constituta?
Ausculta eumdem prophetam dicentem: <hi>Habes carbones ignis, sedebis super eos: ii erunt tibi
adjutorio 
 <note>(Esai. LVII)</note>
          </hi>. Haec oportebat abscondere,
et in medium non proferre, sed haeretici nos impellunt,
ut celanda efferamus in publicum, quia
tecta sunt utiliter apud eos, qui adhuc parvuli juxta
animae aetatem sunt, qui metu indigent magistrorum,
minis et terroribus corripiendi sunt, et possint consequi
bonitatem, ut per amara remedia a vulneribus
peccatorum aliquando desistant. <emph>883</emph> Semper
enim sacramenta Dei propter parvulos auditores velaminibus
quibusdam operiuntur. <hi>Quam magna multitudo
dulcedinis tuae, Domine, quam abscondisti
<pb n="0697A"/>
timentibus te.</hi> Legis et Prophetarum Deus abscondit
multitudinem bonitatis suae non diligentibus,
sed timentibus se. Parvuli quippe sunt, nec possunt
cum emolumento suo discere quod amentur a Patre,
ne dissolvantur, ne despiciant bonitatem Dei. Quapropter
cum audieris de populi captivitate, credere
quidem vere accidisse eam juxta historiae fidem, sed
in signum rei alterius praecessisse, et subsequens
significasse mysterium. Nam et tu, qui vocaris fidelis,
qui conspicis pacem, Christus quippe pax nostra
est, in Jerusalem commoraris. Si autem peccaveris
derelinquet te visitatio Dei, et traderis captivus
Nabuchodonosor, et traditus duceris in Babylonem.
Cum enim confusa fuerit anima tua a vitiis, et perturbationibus,
abduceris in Babylonem, quoniam
<pb n="0697B"/>
Babylon <hi>confusio</hi> interpretatur. Etsi rursum poenitentiam
egeris, et per conversionem veri cordis
misericordiam Dei impetraveris, mittitur tibi Esdras,
qui te reducat, et aedificare faciat Jerusalem.
Esdras quippe interpretatur <hi>adjutor,</hi> et mittitur
tibi verbum juvans, ut revertaris in patriam tuam.
Sacramentum est et id quod in aenigmate et a Daniele
dicitur, et ab Apostolo abscondente pariter et revelante
narratur: <hi>In Adam omnes morimur, et in
Christo omnes vivificamur <note>(I Cor. XV)</note>
          </hi>. Fuit quippe
Adam in paradiso, sed serpens captivitatis ejus
causa exstitit, et fecit, ut ejiceretur sive de Jerusalem,
sive de paradiso, et veniret in locum hunc
lacrymarum. Serpens hostis est contrarius veritati.
Contrarius autem non a principio creatus est, neque
<pb n="0697C"/>
statim super pectus, et ventrem suum ambulavit,
neque fuit ab initio maledictus. Sicuti Adam
et Eva non statim ut facti sunt, non peccaverunt:
ita et serpens fuit aliquando non serpens, cum in
paradiso deliciarum moraretur. Unde postea corruens
ob peccata meruit audire: <hi>Tu signaculum
similitudinis, corona decoris in paradiso Dei natus es,
donec inventa est iniquitas in te, ambulasti immaculatus
in omnibus</hi> <emph>884</emph> <hi>viis tuis <note>(Ezech. XXVIII)</note>
          </hi>. De quo
etiam Job memorat, quia in conspectu omnipotentis
Dei superbierit: <hi>Cecidit quippe de coelo lucifer,
qui mane oriebatur, contritus est super terram (Job
XI)</hi>. Vide consonantiam prophetici Evangelicique
sermonis. Prophetes dicit: <hi>Cecidit de coelo lucifer,
<pb n="0698A"/>
qui mane oriebatur, contritus est super terram <note>(Isa. XIV)</note>
          </hi>.
Jesus loquitur: <hi>Videbam Satanam, quasi
fulgur de coelo cadentem <note>(Luc. XVIII)</note>
          </hi>. In quo differt
dicere fulgur aut luciferum de coelo ruentem? Quod
ad rem pertinet, omnis consonantia de cadente est.
Deus quippe mortem non fecit, nec malitiam operatus
est. Liberum arbitrium et homini, et Angelo
ad universa permisit. Hic jam intelligendum est, quomodo
per arbitrii libertatem, alii ad bonorum conscenderint
summitatem, alii corruerint in malitiae
profundum. Tu vero, homo, quare non vis arbitrio
te tuo derelictum? Quare aegre fers niti, laborare,
contendere, et per bona opera teipsum causam
tuae fieri salutis? An magis te delectabit dormientem,
et in otio constitutum aeterna prosperitate
<pb n="0698B"/>
requiescere? <hi>Pater meus,</hi> inquit Dominus Jesus
Christus, <hi>usquemodo operatur, et ego operor <note>(Joan.
XV)</note>
          </hi>; et tibi displicet operari qui ad opera natus es?
Non vis opus tuum fieri justitiam, sapientiam, castitatem?
Non vis tuum opus esse fortitudinem,
aliasque virtutes? Igitur in captivitatem ducuntur,
qui propter peccata sua servitutis meruere supplicia. <hi>Et venit Jesus Christus praedicare captivis remissionem,
et caecis visum 
 <note>(Luc. IV)</note>
          </hi>. Iste clamat eis, qui
sunt in vinculis: Egredimini, et iis, qui versantur
in tenebris: Videte. Et nos fuimus in vinculis peccatorum,
et nos aliquando versabamur in tenebris,
adversum rectores tenebrarum mundi istius concertantes:
venit Jesus omnium prophetarum vocibus
praedicatus, dicens ligatis: Exite: et constitutis in
<pb n="0698C"/>
tenebris: Aspicite. Si autem vis audire Ezechielem
filium hominis in captivitate praedicantem, et iste
typus erat Christi: <hi>Ideo factum est,</hi> ait, <hi>in trigesimo
anno in quarto mense, in quinta mensis, et ego eram
in medio captivitatis secus flumen Chobar, et aperti
sunt coeli.</hi> Secus fluvium ergo Chobar Ezechiel cum
triginta esset annorum apertos vidit coelos. <hi>Et Dominus</hi> <emph>885</emph> 
 <hi>Jesus Christus incipiens erat quasi triginta
annorum secus fluvium Jordanem, et aperti sunt coeli <note>(Joan. I; Luc. III)</note>
          </hi>.
Et per omnem prophetiam Ezechieli
dicitur: <hi>Fili hominis.</hi> Quis autem filius hominis,
ut Dominus meus Jesus Christus. Respondeant
mihi haeretici, qui nativitatem illius ut phantasma
eludunt, quare Christus filius hominis appellatur?
<pb n="0699A"/>
Ego affirmo filium hominis eum fuisse. Nam
qui passiones assumpsit humanas, necesse est ut ante
passionem susceperit nativitatem. Neque enim potuit
humanos affectus, verba, consuetudines, crucem,
mortem recipere, si non reciperet humanitatis exordium.
Et consequens erat, nativitatem ejus auferentes,
auferrent etiam passionem, et simpliciter dicere:
Non est crucifixus Jesus. Nunc vero crucem
confiteris, et non erubescis. Judaeis scandalum praedicas
crucifixum, et gentibus stultitiam <note>(I Cor. I)</note>,
et minus scandalum passione vel morte, erubescis
nativitatem ejus confiteri. Nimirum minus scandali
est, Jesum natum fuisse, quam mortuum, aut si
scandalum Christiana fides non veretur, cur times
dicere minora, qui [ <hi>Al.</hi> quia] majora ausus es confiteri?
<pb n="0699B"/>
Praesertim cum nativitas illius non ex semine
viri, et mulieris somno convenienti esse credatur,
sed juxta prophetae eloquium dicentis: <hi>Ecce virgo in
utero concipiet et pariet filium, et vocabitur nomen
ejus Emmanuel <note>(Isai. VII)</note>
          </hi>. Hoc quod dicitur, <hi>Emmanuel,</hi> 
non unum nomen sonat, sed rem significat.
Adveniente quippe Jesu, dicimus, <hi>nobiscum Dominus.</hi> 
Non frustra ergo in trigesimo anno prophetat
Ezechiel. Nam et nomen ejus figura Christi est. Interpretatur
quippe Ezechiel, <hi>imperium Dei:</hi> imperium
autem Dei nullus est nisi Christus Jesus. <emph>886</emph> 
Filius quoque Buzi scribitur, quod interpretatur, <hi>contemptus.</hi> 
 Si venias ad haereticos, et audias eos
spernentes, et pro nihilo ducentes Creatorem, et
insuper etiam criminantes, videbis juxta illos contemptissimi
<pb n="0699C"/>
Creatoris Filium Dominum nostrum Jesum
Christum. Quod si quis reluctatur, et non vult
haec, quae exposuimus, quasi prophetiam recipere,
quaeram ab eo cur scriptum est, in trigesimo anno
vitae Ezechielis apertos fuisse coelos, et vidisse eum
eas visiones, quae in libro ejus continentur. Quid
mihi prodest annorum numerus, nisi hoc ut discam,
trigesimo anno et Salvatori, et prophetae coelos fuisse
reseratos, et spiritalibus spiritalia comparans, cognoscam
universa, quae scripta sunt, ejusdem esse
Dei sermones? <hi>Quippe verba sapientium ut stimuli,
et quasi clavi in altum confixi quia compugentibus dati
sunt a pastore uno <note>(Eccl. XII)</note>
          </hi>. Ego et hoc quod dicitur, <hi>in quarto mense, quinta mensis,</hi> 
 juxta possibilitatem
sensus mei investigans, precor a Deo, ut
<pb n="0699D"/>
idipsum possim intelligere, quod Scripturarum ejus
congruit voluntati. Novus annus imminet jam Judaeis,
et primus mensis apud eos a novi anni numeratur
exordio. Agitur autem pascha de numero novi anni. <hi>Principium mensium iste vobis erit in mensibus anni <note>(Exod. XII)</note>
          </hi>.
Ab hoc anno numera mihi quartum
mensem, et intellige baptizatum Jesum in quarto
mense novi anni. Eo enim mense, qui apud Romanos
<pb n="0700A"/>
Januarius nuncupatur, baptismum Domini factum
esse cognoscimus, qui est mensis quartus ab
anno novo juxta supputationem Hebraeorum. Et quia
de quatuor elementis mundi subsistens corpus assumpserat,
recipiens etiam sensus humanos, ideo
forsitan et in quarto mense, et <emph>887</emph> in quinto die
mensis est intuitus visionem. <hi>Et ego eram in medio
captivitatis.</hi> Videtur mihi ironic <foreign xml:lang="greek">ῶ</foreign>s dictum: <hi>Et ego
eram in medio captivitatis.</hi> Et ego, quasi si dicat juxta
historiam quidem propheta, et ego qui non tenebar
in peccatis populi, eram in medio captivitatis: juxta
allegoriam autem Christus, et ego veni in locum
captivitatis, veni ad eos fines, ubi servi, ubi captivi
detinebantur. Habes istiusmodi Salvatoris nostri voces
in Prophetis, indignantis, quia non faciamus homines
<pb n="0700B"/>
digna dispensatione ejus, et maxime nos, qui
in eum putamur credere. Dicit quippe ad Patrem
suum: <hi>Quae utilitas in sanguine meo, dum descendo
in corruptionem? Numquid confitebitur tibi pulvis, aut
annuntiabit veritatem tuam <note>(Psal. XXIX)</note>
          </hi>. Invenio
quoque et aliam istiusmodi vocem, quae ex Salvatoris
nostri persona dicitur per prophetam quaerentem
animas plenas justitiae, plenas sensuum divinorum,
plenas sanctorum fructuum, et quaerentem veritatis
veros botros, sed invenientem plurimos peccatores,
et inferaces bonorum, et idcirco dicentem: <hi>Heu
mihi, quia factus sum sicut qui colligit stipulam in
messe, et sicut racemos in vindemia, ad quam non supersit
botrus ad manducandum primitiva. Heu mihi <note>(Mich. VII)</note>
          </hi>.
Quod dicitur, <hi>heu mihi,</hi> non est primogeniti
<pb n="0700C"/>
totius creaturae, non est divinitatis vox, sed
humanae animae, quam suscepit, unde infert: <hi>Heu
mihi, anima mea, quia periit revertens a terra: et qui
corrigat inter homines non est.</hi> Omnes in sanguine
judicantur, unusquisque proximum suum tribulat.
Haec idcirco memorata sunt, quia ait prophetes: <hi>Et
ego eram in medio captivitatis juxta flumen Chobar:</hi> 
quod interpretatur <hi>gravitudo.</hi> Gravis autem est
hujus saeculi fluvius, sicut et alibi sacrate dicitur.
Et juxta simplices quoque historiam explicat: juxta
eos vero, qui spiritaliter Scripturas audiunt, de anima
significat, quae in vitae istius inciderit turbines. <hi>Super
flumina Babylonis ibi sedimus, et flevimus, dum
recordaremur Sion: in salicibus, in medio ejus suspendimus
organa nostra, quia illic interrogaverunt
<pb n="0700D"/>
nos, qui captivos duxerunt</hi> <emph>888</emph> <hi>nos, verba canticorum <note>(Ps. CXXXVI)</note>
          </hi>.
Ista sunt flumina Babylonis, juxta
quae sedentes, et reminiscentes patriae coelestis, lugent
atque deplorant, ubi suspendunt organa sua,
in salicibus Legis et mysteriorum Dei. Scriptum
est in quodam libro, quia salignam omnes credentes
accipiant coronam. Et in Isaia dicitur: <hi>Orietur
quasi in medio aquae fenum, et salix super aquam
<pb n="0701A"/>
fluentem <note>(Isai. XLIV)</note>
          </hi>. Et in solemnitate Dei, quando
tabernacula ejus componuntur, salignos ramos in
tabernaculorum fixione constituunt. <hi>Secus fluvium
Chobar.</hi> Secus flumen istud gravissimum saeculi. <hi>Et
aperti sunt coeli.</hi> Clausi erant coeli, et ad adventum
Christi aperti sunt, ut reseratis illis, veniret super
eum Spiritus sanctus in specie columbae. Neque
enim poterat ad nos commeare, nisi primum ad suae
naturae consortem descendisset. <hi>Ascendit Jesus in
altum, captivam duxit captivitatem, accepit dona in
hominibus. Qui descendit, ipse est, qui ascendit super
omnes coelos, ut impleret omnia. Et ipse dedit alios
apostolos, alios prophetas, alios evangelistas, alios
pastores et magistros in perfectionem sanctorum <note>(Eph.
IV)</note>
          </hi>. <hi>Aperti sunt coeli.</hi> Non sufficit unum coelum aperiri,
<pb n="0701B"/>
aperiuntur plurimi, ut descendant non ab uno,
sed ab omnibus coelis Angeli ad eos, qui salvandi
sunt. Angeli qui ascendebant et descendebant super
filium hominis, et accesserunt ad eum, et ministrabant
ei. Descenderunt autem Angeli, quia prior descenderat
Christus, metuentes descendere priusquam
Dominus virtutum omnium rerumque praeciperet;
quando autem viderunt principem militiae coelestis
in terrestribus locis commorari, tunc per apertam
viam ingressi sunt sequentes Dominum suum, et
parentes voluntati ejus. Qui distribuit eos custodes
credentium nomini suo. Tu heri sub daemonio eras,
hodie sub Angelo. <hi>Nolite,</hi> inquit Dominus, <hi>contemnere
unum de minimis istis, qui sunt in Ecclesia.
Amen enim dico vobis, quia Angeli eorum per omnia
<pb n="0701C"/>
vident faciem Patris, qui est in coelis <note>(Matth. XVIII)</note>
          </hi>.
Obsequuntur saluti tuae Angeli, concessi sunt ad <emph>889</emph> 
 ministerium filii Dei, et dicunt inter se: Si
ille descendit, et descendit in corpus, si mortali indutus
est carne, et sustinuit crucem, et pro hominibus
mortuus est, quid nos quiescimus? quid parcimus
nobis? Eia omnes Angeli descendamus e coelo.
Ideo et multitudo militiae coelestis erat laudantium,
et glorificantium Deum, quando natus est Christus.
Omnia Angelis plena sunt: veni, Angele, suscipe
sermone conversum ab errore pristino, a doctrina
daemoniorum, ab iniquitate in altum loquente, et
suscipiens eum quasi medicus bonus, confove atque
institue: parvulus est, hodie nascitur senex repuerascens;
et suscipe tribuens ei baptismum secundae
<pb n="0701D"/>
regenerationis, et advoca tibi alios socios ministerii
tui ut cuncti pariter eos, qui aliquando decepti sunt,
erudiatis ad fidem. <hi>Gaudium enim est majus in coelis
super unum peccatorem poenitentiam agentem, quam
supra nonaginta novem justos, quibus non est opus
poenitentia <note>(Luc. XV)</note>
          </hi>. <hi>Exsultat omnis creatura, collaetatur,
et applaudit his qui salvandi sunt. Nam exspectatio
creaturae revelationem filiorum Dei exspectat <note>(Rom. VIII)</note>
          </hi>.
Et licet nolint ii, qui Scripturas
<pb n="0702A"/>
Apostolicas interpolaverunt, istiusmodi sermones
inesse libris eorum, quibus possit Creator Christus
approbari, exspectat tamen omnis creatura filios
Dei, quando liberentur a delicto, quando auferantur
[ <hi>Al.</hi> auferentur] de Zabuli manu, quando regenerentur
a Christo. Verum jam tempus est, ut de
praesenti loco aliqua tangamus. Vidit Propheta non
visionem, sed visiones Dei. Quare non vidit unam,
sed plurimas visiones? Audi Dominum pollicentem
atque dicentem: <hi>Ego visiones multiplicavi <note>(Osee XII)</note>
          </hi>. <hi>Quinta mensis</hi> 
 Hic annus quintus captivitatis
regis Joachim: trigesimo anno aetatis Ezechielis,
et quinto captivitatis Joachim, Propheta mittitur
ad Judaeos. Non despexit clementissimus pater, nec
longo tempore incommonitum populum dereliquit.
<pb n="0702B"/>
Quintus est annus. Quantum temporis intercessit?
Quinque anni interfluxerunt ex quo captivi serviunt.
Statim descendit Spiritus sanctus, aperuit coelos, ut
hi qui captivitatis jugo premebantur viderent ea
quae videbantur a propheta. Dicente quippe eo; <hi>et aperti sunt coeli,</hi> 
 quodammodo et ipsi intuebantur
oculis cordis, quae ille etiam oculis carnis aspexerat: <emph>890</emph> 
 <hi>Et factus est sermo Domini ad Ezechielem
filium Buzii sacerdotem.</hi> Sermo Domini, qui in
principio erat apud Deum Patrem, Deus Verbum,
sermo qui credentes efficit Deos. Si enim dixit illos
deos, ad quos sermo dei factus est, et non potest
solvi Scriptura, ad quoscumque sermo Dei factus
est, facti sunt dii. Ezechiel quoque Deus fuit, quia
factus est sermo Dei ad eum: <hi>Ego dixi: Dii estis, et
<pb n="0702C"/>
filii altissimi omnes. Vos vero ut homines moriemini,
et quasi unus ex principibus cadetis <note>(Ps. LXXXII)</note>
          </hi>. Ubi
habetis in novo Testamento istiusmodi repromissionem?
Si oportet instrumenta distinguere, et dicere
inter se dissidentes deos, quod quidem nefas est etiam
suspicari, sed juxta abusionem dicimus, audacter
profecto dicam, multo majorem in veteri Testamento
ostendi humanitatem, quam in novo: <hi>Ego dixi, Dii
estis et filii altissimi omnes.</hi> Non ait, quidam dii estis,
et quidam non estis: verum omnes dii estis. Si
autem peccaveritis, ausculta quid sequitur: <hi>Vos vero
ut homines moriemini.</hi> Non est haec culpa vocantis
ad salutem, non ipse causa mortis, qui invitat ad
divinitatem, et ad coelestis naturae adoptionem, sed
in nostro peccato, et in nostro scelere consistit
<pb n="0702D"/>
quod dicitur: <hi>Vos autem ut homines moriemini, et
quasi unus de principibus cadetis.</hi> Multi principes erant
et unus ex eis corruit, de quo et in Genesi scribitur: <hi>Ecce Adam factus est,</hi> 
 non, quasi nos, sed <hi>quasi unus
ex nobis <note>(Gen. III)</note>
          </hi>. Ergo quando peccavit Adam,
tunc factus est quasi unus. <hi>Et factus est sermo Domini
ad Ezechielem filium Buzi.</hi> Etiamsi de Salvatore
haec dicta volueris intelligere, ne timeas, habet et sic
allegoria intellectum suum: venit sermo Domini ad
<pb n="0703A"/>
eum, qui de Virgine nascebatur, id est, hominem,
sermo semper in Patre manens, ut fierent utraque
unum, et consociaretur homo, quem ob sacramentum
et salutem universae humanitatis indueret, divinitati
ejus et naturae unigeniti Dei. <hi>Factus est sermo
Domini ad Ezechielem filium Buzi sacerdotem in terra
Chaldaeorum.</hi> Chaldaei de coelestibus disputant:
Chaldaei nativitates hominum ratiocinantur. <hi>In
terra Chaldaeorum,</hi> quasi si dicat, eorum qui asserunt
fatum, eorum qui causas universitatis astrorum
circuitu vendicant. Iste ergo nunc error, et <emph>891</emph> 
 ista mentis perversitas figuraliter in Chaldaeorum
terra significatur. <hi>In terra Chaldaeorum secus
flumen Chobar. Et facta est illic super me manus Domini.</hi> 
Et sermo Domini factus est ad prophetam et
<pb n="0703B"/>
manus, ut et factis ornaretur et verbis. <hi>Et vidi
visiones.</hi> Aliqua perstringam, et licet pro angustia
temporis ea, quae dixi, possint sufficere, tamen
etiam de toto corpore visionis summa quaeque libabo. <hi>Et vidi, et ecce spiritus surgens veniebat ab Aquilone.</hi> 
Diligenter considera rerum numerum quae dicuntur: <hi>Spiritus surgens,</hi> 
 sive <hi>auferens veniebat ab Aquilone,</hi> 
ecce una res. <hi>Et nubes magna erat in eo:</hi> ecce duae. <hi>Et splendor in circuitu ejus:</hi> 
 ecce tres. <hi>Et ignis refulgens:</hi> 
ecce quatuor. <hi>Et in medio ejus sicut visio electri
in medio ignis:</hi> ecce quinque. <hi>Et lumen in eo:</hi> 
ecce sex. <hi>Post haec similitudo quatuor animalium, et
visio eorum, et narratio visionis:</hi> ecce septem. <hi>Et in
medio animalium, quasi carbones ignis:</hi> ecce octo.
Quis potest ista minutatim exponere? Quis ita est
<pb n="0703C"/>
capax spiritus Dei, ut haec Sacramenta dilucidet?
Oportebat accusatores Creatoris, et Dei prophetarum
primum intelligere quae dicuntur a prophetis,
et postea criminari. Qui enim vere accusat, ea debet
accusare, quae novit. Si vero haeretici ne prope
quidem sunt intellectui divino, quomodo rationabiliter
accusant, quos eos nescire convincimus? Discant,
quis in hac visione sit sensus. Primum apparet
spiritus auferens; secundo nubes magna in spiritu
auferente; tertio splendor in circuitu spiritus
auferentis; quarto ignis refulgens; quinto in medio
ejus sicut visio electri, haud dubium quin in medio
ignis; sexto splendor in eodem electro. Confiteor
libenter a sapiente, et fideli viro dictam sententiam,
quam saepe suscipio. De Deo et vera dicere periculum
<pb n="0703D"/>
est. Neque enim ea tantum periculosa sunt quae
falsa de eo dicuntur: sed etiam quae vera sunt, et
non opportune proferuntur, dicenti periculum generant.
Margarita vera est, sed si perverse, discrimen
ejus est, quod dicit pedibus eorum. Et ut juxta
nos aliquod ponamus exemplum, collectiones istae
non solum in Aelia, non tantum Romae, non in
Alexandria, sed in omni semel orbe <emph>892</emph> similitudinem
referunt sagenae, quae ex omni genere piscium
capit. Non possunt universa bona esse quae incidunt
in eam. Ait quippe Salvator: <hi>Cum extraxerint, et
secus littus sederint, eligent bona quidem in vasa sua,
<pb n="0704A"/>
mala vero foras projicient.</hi> Oportet ergo in sagena
totius Ecclesiae esse et bona et mala. Si jam universa
munda sunt, quid derelinquimus judicio Dei?
Et juxta aliam parabolam, et frumentum et paleae
in area continentur, cum frumentum tantum in Christi
horrea congregandum sit, et discernantur paleae
ab eo, cujus ventilabrum in manu ejus, et mundabit
aream suam, et congregabit frumentum in horreum,
paleas vero consumet in igne inextinguibili <note>(Luc. III)</note>.
Neque enim assero aream totum esse mundum, sed
aream intelligo esse coetum populi Christiani. Quomodo
unaquaeque area circumscribitur, et est plena
frumento, vel paleis, nec totum frumentum est, nec
totum rursum palea: sic in Ecclesiis terrestribus
alius est frumentum, alius est palea. Verum ubi
<pb n="0704B"/>
non sua causa, nec per voluntatem paleae sunt (neque
enim ex proprio arbitrio frumentum est) hic vero
in tua potestate positum est ut sis palea, vel frumentum.
Haec nos docere debent, ut si aliquando aliquis
in congregationibus nostris viderit peccatorem, non
scandalizetur, neque dicat: Ecce peccator in coetu
sancto est. Si hoc licet, si hoc conceditur, quare et
ego non peccem? Dum in praesenti saeculo sumus,
id est in area et in sagena, et boni et mali in ea
continentur. Quando autem venerit Christus fiet
discretio, et implebitur illud quod ab Apostolo dicitur: <hi>Omnes nos oportet assistere ante tribunal Christi,
ut reportet unusquisque propria corporis sui, quae gessit
sive bona sive mala 
 <note>(II Cor. IV)</note>
          </hi>. Haec in prooemio
de interpretationibus visionum aestuans animus est
<pb n="0704C"/>
locutus, et ambigens quae sileat, quae proferat, quae
leviter tacta dimittat, quae ex iis manifestius, quae
obscurius exponenda sint, si tamen poterimus implere
quod cupimus. Primum ergo videtur spiritus
auferens: id quod paulo ante diximus, quia Dominus
noster ignis consumens sit, etiam nunc repetimus,
et dicimus huic testimonio congruere. <emph>893</emph> 
Quomodo ponitur spiritus auferens? <hi>Deus spiritus
est <note>(Joan. IV)</note>
          </hi>, et spiritus auferens cernitur. Quid
a me aufert, et ab anima mea, ut merito auferens
praedicetur? Utique mala: et tunc sentio bonitatem
ejus, si a me pessima quaeque sustulerit. Neque vero
putandum est finem esse beatitudinis, si a malis
liberemur, initium felicitatis est carere peccato; et
in Jeremia scribitur (omnia quippe quae in Prophetis
<pb n="0704D"/>
scripta sunt clementissimo Deo vendico): <hi>Ecce dedi
sermones meos in os tuum, ecce constitui te super gentes
et regna eradicare, et suffodere, et disperdere, et
aedificare, et plantare <note>(Jer. I)</note>
          </hi>. Benignus est Deus,
dans sermones ad eradicandum. Verum quid est
quod eradicari debeat, et subverti? Si qua plantatio
in animo mala est: si qua secta nequam, hanc eradicat,
hanc subvertit sermo propheticus. Utinam
autem contingat ut mihi talis sermo donetur, qui
eradicet haereticorum semina, et doctrinam ex Zabuli
fonte manantem, qui de ejus anima, qui nunc primum
Ecclesiam ingreditur, idololatriae auferat plantationem.
<pb n="0705A"/> <hi>Dedi sermones meos in os tuum. Ecce constitui
te eradicare, et suffodere:</hi> 
 scilicet ut si qua aedificatio
pessima est, destruatur. Quam vellem et ego
suffodere, quidquid Marcion in auribus deceptorum
aedificavit, eradicare, et subvertere, et disperdere,
ut Jacob disperdidit idola. Usque ad hodiernum diem
est disperdere et aedificare. Haeretici disperdere et
subvertere tantum audierunt, in aedificationis autem
plantationisque sermone surdas aures averterunt.
Neque enim volunt inspicere, quia tristia quaeque
prima dicuntur, et secunda quae laeta sunt. Quare
nunc ista memoramus? Videlicet ut manifestetur Dei
sermo subvertere mala, et aedificare optima, eradicare
vitia, quasi agricola bonus, ut in purgato campo
uberrima virtutum messis oriatur. Haec propter spiritum
<pb n="0705B"/>
auferentem. Vidit enim primum spiritum auferentem,
deinde nebulam magnam in eo. Quando
purgatus fueris ab auferente spiritu, tantum ut auferatur
omne malum a te, et omne quod in tua anima
nequitiae versatur, tunc incipies etiam magna nebula
frui, quae in spiritu auferente consistit. Quae nebula
proxima est ei nebulae, quam in Evangelio legimus,
de qua venit vox: <hi>Hic est filius meus dilectus, in quo
bene complacui <note>(Matth. III)</note>
          </hi>. <emph>894</emph> Spiritus vero auferens,
deinde nebula magna in eo, postea splendidissimum
lumen in circuitu ejus. Ablatum est a te malum.
Data est tibi nebula magna, ut pluat imbrem super vineam
tuam. Secundum illud, quod alibi dicitur: <hi>Mandabo
nubibus, ne pluant super eam imbrem <note>(Isai. V)</note>
          </hi>, super
pessimam videlicet vineam. Si autem hoc de mala
<pb n="0705C"/>
jubetur, haud dubium est quin econtrario si bona
vinea fueris, pluat super te nebula. <hi>Et splendor in
circuitu ejus.</hi> Deinde: <hi>Ignis fulgens, et in medio ejus
quasi visio electri.</hi> Dupliciter aufert a nobis mala Deus,
spiritu et igni. Si boni et intenti ad praecepta Dei
simus, et sermonibus illius erudiamur, spiritu mala
nostra aufert, secundum illud, quod scriptum est: <hi>Si autem spiritu opera carnis mortificaveritis, vivetis.
Si vero spiritus mala non abstulerit a nobis, purgatione
ignis indigemus 
 <note>(Rom. VIII)</note>
          </hi>. Idcirco diligenter observa
conjunctiones singulas. Prima conjunctio est
spiritus et nebulae, secunda ignis et luminis, tertia
electri et splendoris, ac singula, quae quasi tristitia
videntur, jucundiorum vicinitate pensantur. Sive
enim spiritus oritur, statim sequitur nebula: sive
<pb n="0705D"/>
ignis apparet, adjunctum est ei lumen: sive electrum
praecedit, splendor in circuitu ejus est. Oportet
quippe nos quasi aurum in fornace, et electrum vehementissimo
igne conflari. Et in hoc propheta, quem
nunc exponimus, habes sedentem Dominum in medio
Jerusalem, et conflantem eos, qui mixti sunt
argento et stanno, et aeramento, et plumbo, querula
voce causantem de his, qui habent in se commixtionem
materiae vilioris. <hi>Argentum,</hi> inquit, <hi>commixtum
facti estis, et tamquam granumde uva reprobum argentum
facti estis <note>(Ezech. XVI)</note>
          </hi>. Quando enim creaturae
Dei, quae ab initio bona est, superinducimus de malis
nostris vitia ac passiones: tunc argento et auro aes,
stannum plumbumque miscemus, et necessarius est
<pb n="0706A"/>
ignis ad purgandum. Ideoque sollicite providendum
est, ut cum venerimus ad ignem istum, securi transeamus
per eum, ad instar auri argentique, et lapidis
pretiosi, quae sine foco adultera sunt, vel qui sine
foco adulteri sunt: non tam uramur incendio, quam
probemur. <hi>Ecce spiritus auferens veniebat ab Aquilone.</hi> 
Et hoc quod ab Aquilone veniebat spiritus auferens,
et postea redit, habet <emph>895</emph> rationem. Ab Aquilone
quippe exardescunt mala super habitantes terram.
Aquilo violentissimus ventus, quem alio nomine Dextrum
vocamus, qui in quatuor cardinibus coeli, de
quibus venti spirare dicuntur, frigidior est atque
vehementior. Nec non et illud quod de ordine castrorum
apud Israel in Numeris scribitur <note>(Num. I)</note>, hujus
rei obtinet figuram. Novissima enim castra ad Aquilonem
<pb n="0706B"/>
ponuntur Dan; prima castra Juda ad Orientem,
deinde pone eum Ruben, postea secundum
mare Effrem, in extremo, ut diximus, ad Aquilonem
Dan. Et olla, quae succensa describitur, a facie Aquilonis
accenditur. Aquilo quippe figuraliter dicitur
contraria fortitudo, id est, Zabulus, qui est vere durissimus
ventus. <hi>Venit</hi> enim <hi>ab Aquilone spiritus auferens,
et nubes magna in eo:</hi> vitia ab eo esse exposuimus. <hi>Et splendor in circuitu ejus, et ignis fulgens.</hi> 
Potuit dicere, ignis exurens, verum piguit Scripturam
tristitiam nominare, et opus ejus ascribere, ideoque
pro penali vi splendorem tantum apposuit. <hi>Et in
medio ejus, quasi similitudo quatuor animalium. Ista
visio eorum. Similitudo hominis in illis. Et quatuor
facies uni, et quatuor pennae uni, et crura eorum recta,
<pb n="0706C"/>
et pennati pedes eorum.</hi> Vides qualia sint quae regantur
a Deo, ut ibi: <hi>Qui sedes super Cherubim appare.</hi> 
Cherubim interpretatur, <hi>plenitudo scientiae,</hi> et quicumque
scientia plenus est, efficitur Cherubim, quem
regit Deus. Quid sibi autem volunt quatuor facies?
Quae salvanda sunt genuflectunt Domino Jesu, et ab
Apostolo tripliciter nominantur, <hi>ut in nomine Jesu
omne genuflectatur coelestium terrestrium et infernorum <note>(Phil. II)</note>
          </hi>.
Quae autem genuflectunt Domino Jesu,
subjecta sunt ei. Et quae subjecta sunt dicunt: <hi>Nonne
Deo subjecta est anima mea? Apud ipsum enim salutare
meum <note>(Ps. LXI)</note>
          </hi>. Et: <hi>Oportet eum regnare donec ponat
omnes inimicos suos sub pedibus ejus <note>(I Cor. XV)</note>
          </hi>. Quid
est ergo quartum? Coelestia, terrestria, et inferna
tria tantum sunt. <emph>896</emph> Nempe illud: <hi>Laudate Dominum,
<pb n="0706D"/>
coeli coelorum, et aqua, quae super coelos est, laudet
nomen Domini <note>(Psal. CXLVIII)</note>
          </hi>. Omnia ista reguntur
a Deo, et ducuntur a majestate ejus. <hi>Quocumque
spiritus ibat, ibant et animalia.</hi> Haec ipsa animalia
habent similitudinem super se hominis, cum sint
quatuor facierum. Nec dictum est in principio, quia
facierum quatuor sint, sed quia inter quatuor facies
eminet, et principatum tenet facies humana, describitur,
et quae dicitur facies humana, et facies leonis
a dextris quatuor partium, et facies vituli a sinistris
quatuor, et facies aquilae a quatuor partibus. Videamus
ergo an tripartitam animam significet, de qua
etiam aliorum opinionibus disputandum est, ut animae
tripartitae alia quarta fortitudo praesideat. Quae est
<pb n="0707A"/>
tripartitio animae? Per hominem rationale ejus indicatur,
per leonem iracundia, per vitulum concupiscentia.
Spiritus vero qui praesidet ad auxiliandum,
non est a dextris, ut homo, vel leo: non est a sinistris,
ut vitulus; sed super omnes tres facies consistit.
Aquila quippe in alio loco nuncupatur, ut per
aquilam, spiritum praesidentem animae significet. Spiritum
autem hominis dico, qui in eo est. Atque ita
omnia ducuntur nutu Dei, coelestia, terrestria et inferna,
et ea quae super coelos sunt: et efficimur nos
omnes Cherubim, quae sub pedibus Dei sunt, quibus
conjunctae sunt rotae, et subsequimur ea. Non sub
rota, neque sub saeculi ditione rebusque versamur,
cum jam per passionem Christi sumus a mundi negotiis
liberati. <hi>Et rota in medio rotae.</hi> Si consideres
<pb n="0707B"/>
quomodo per contrarios eventus salvatur universitas
rerum, sive in his, qui putantur errare, sive in his,
qui ab errore dicuntur alieni, videbis quomodo rota
in medio rotae sit. Haec autem regit omnia, et quocumque
vult torquet totius universitatis Deus in Christo
Jesu, cui est gloria et imperium in saecula saeculorum,
Amen.</p>
</div1>

<div1>
        <head>HOMILIA SECUNDA. De eo quod dicitur: <hi>Fili hominis, propheta super prophetas Israel, qui prophetant de corde suo,</hi> usque: <hi>Extendam manum meam ad prophetas, qui vident vana, et divinant mendacia <note>(Cap. XIII)</note>
          </hi>.</head>
<p> <emph>897</emph> Nullam speciem peccatorum Scriptura reticet,
de qua non doceat legentes. Oportuit enim verbum
Dei missum ad sanandos eos, qui audiebant,
<pb n="0707C"/>
omnem spiritum peccatorum perstringere, et universis
hominibus loqui, ut nemo fraudaretur remediis
salutaribus, et his medelis, quae vulneribus possint
prodesse curandis. Quomodo ergo dicuntur alia de
populo, alia de sacerdotibus magnis, et quaedam de
presbyteris, ac nonnulla de dispensatoribus, et quidem
bonis dispensatoribus laus, malis vero culpa ascribitur:
ut alii exhortationem accipiant ad meliora,
alii vero ut in pejora non corruant: sic oportet de
falsis ac veris prophetis divinam edoceri disciplinam,
ut prophetae quidem accipiantur in eam demum
partem, qui verbis Dei ministrant: per pseudoprophetas
vero designentur Ecclesiarum magistri, qui
non recte, seu sermone, seu vita congruunt ei, quam
praedicant, disciplinae. Laeti quapropter simus, si nos
<pb n="0707D"/>
Scriptura commoneat, docens ut recedamus a vitiis,
magis autem si ordinis nostri aliquos Dei sermo perstringat,
volentes sanari, et converti a peccatis nostris. <hi>Factus est sermo Domini ad prophetam Ezechielem
dicens ei, Fili hominis, propheta mihi super
prophetas Israel.</hi> 
 Fuerunt quidem et prophetae Israel
nomine potius quam veritate. Sunt autem et hodie
in vero Israel, id est, Ecclesia, quidam pseudoprophetae,
et falsi magistri, quibus hic sermo praenuntiat.
<pb n="0708A"/>
Si me arguat Dei sermo, tentabo converti, nec
quia adversum me aliqua dicuntur, qui videor doctor
esse Ecclesiae, debeo tacere: verum mihimetipsi
non parcens, cuncta revelabo, quae dicta sunt, ut
convertar a vitiis, ut fiam non ex his quos Scriptura
nunc corripit, sed ex his qui sermonem Dei verissime
praedicantes, in Ecclesia exstiterunt magistri. <hi>Propheta super prophetas Israel, qui prophetant, et
dices prophetis.</hi> 
 Quomodo <emph>898</emph> opus prophetarum
erat haec spiritu praedicere quae videbantur: sic eodem
spiritu opus est ei, qui exponere cupit ea, quae
sunt latenter significata, ut monstret, non ad eum
fieri prophetiam, qui contra Dei docet voluntatem,
qui prophetat de corde suo. Juxta simplicem quidem
intellectum, quidam prophetarum de divino spiritu,
<pb n="0708B"/>
loquentes, non de corde suo locuti sunt, sed de
sensu Dei: quidam vero simulantes se prophetas,
atque dicentes: <hi>Haec dicit Dominus,</hi> Domino non loquente
in eis, pseudoprophetae exstiterunt. Potest
autem et super eos, qui docent in Ecclesiis, si aliter
quam poscit veritas, docent, praesens sermo congruere.
Si quis enim ea, quae Jesus Christus Dominus
locutus est, ipsa aeque doceat, non de corde
suo, sed de Spiritu sancto loquitur sermones Filii
Dei Jesu. Si consentit Sanctus spiritus voluntati
ejus, qui in Apostolis locutus est, non de corde proprio
loquitur, sed de corde Spiritus sancti, qui est
locutus in Paulo, qui est locutus in Petro, et in caeteris
apostolis est locutus. Si quis vero legens Evangelium,
proprium sensum aptat Evangelio, non ita
<pb n="0708C"/>
intelligens, ut Dominus locutus est, iste falsus propheta
est, loquens de corde proprio in Evangelio.
Et de haereticis quidem nihil absurdum est
haec dicta intelligere. Disserunt quippe quasi in
Evangeliis, et quasi de Apostolis, <foreign xml:lang="greek">αἰώνων</foreign> suorum
fabulas proprio corde exponentes, non in
corde Spiritus sancti. Neque enim possunt dicere: <hi>Nos autem sensum Christi habeamus, ut videamus ea,
quae a Deo donata sunt nobis 
 <note>(I Cor. XII)</note>
          </hi>. Cum autem
et super me venerit, qui dicor ecclesiasticus, qui
accipio librum sanctum, et nitor eum interpretari,
hoc quod de haereticis intelligi potest, quaeso audientes,
ut diligenter attendant, et accipiant gratiam
spiritus de qua dictum est: <hi>Discretio spirituum,</hi> 
ut probati trapezitae facti, diligenter <emph>899</emph> observent
<pb n="0708D"/>
quando falsus sim magister, quando vero praedicem
quae sunt pietatis ac veritatis. Si itaque invenio
in Moyse, et in Prophetis sensum Christi, non
de corde proprio, sed de spiritu sancto loquor. Si
autem nihil congruum inveniens, mihimetipsi confingor
quae loquar, fluctuans in sermonibus, qui sunt
alieni a Deo, de meo potius corde, quam de Dei
sensibus loquor: <hi>Propheta, et dices prophetis, qui
prophetant de corde suo.</hi> Non ait simpliciter de corde;
<pb n="0709A"/>
sed <hi>de corde suo. Et prophetabis, et dices ad eos: Audite
verbum Domini.</hi> Haec ad me, haec ad eum dicuntur,
qui doctorem se esse promittit, ut timor Dei
major oriatur in nobis, ne periclitemur quasi sub
commentario scripto non ab hominibus, sed ab Angelis
Dei, sic proferre sermonem. Novi quippe quia
cum in judicio illo ordo consederit, de quo prophetavit
Daniel <note>(Dan. VII)</note>: et libri fuerint aperti, omnes
mei conatus, omnes meae expositiones proferentur
in medium, sive in justificationem, sive in condemnationem
meam. In justificationem quidem mihi
erunt, quae benedicta sunt: in condemnationem vero,
ea quae secus quam veritas poscit explanata. <hi>Ex
sermonibus,</hi> inquit, <hi>tuis justificaberis et ex sermonibus
tuis condemnaberis <note>(Matth. XII)</note>
          </hi>: quasi habenti non
<pb n="0709B"/>
omnes sermones, de quibus justificaretur, neque
rursum omnes sermones, de quibus condemnaretur.
Si aliquis a sermonibus purus est alienis, et eis qui
possint reprehendi, ex sermonibus suis justificabitur,
et non condemnabitur. Si autem numquam recte
locutus est, sed semper protulit prava, ex sermonibus
suis condemnabitur, et non justificabitur. Verum
quia nos, qui non sumus ex omni parte perfecti,
neque sic dicimus ut semper justificemur, neque sic
econtrario sumus peccatores, ut semper condemnemur,
et habemus alia verba ex quibus justificemur,
et alia ex quibus condemnemur: Deus super stateram
suam utraque ponens, expendit diligenter,
et judicat in quibus justus sim, et in quibus sermonibus
condemnandus. Quod autem in sermonibus facit,
<pb n="0709C"/>
hoc idem facit et in gestis. Necesse est enim, ut
sint alia facta in quibus justificemur, et alia in quibus
condemnemur. Neque enim sic perfectus sum,
ut omnia facta habeam, in quibus justus existam:
neque sic peccator, ut talia cuncta fecerim, quae me
omni ex parte condemnent. Esse autem et alia facta
istiusmodi, <emph>900</emph> et alia istiusmodi, ex hoc manifestum
est quod dicitur: <hi>Quorumdam hominum peccata
manifesta sunt, praecedentia ad judicium: quorumdam
autem et subsequuntur <note>(Rom. II)</note>
          </hi>. Similiter autem et
bona facta manifesta sunt, et quae aliter habentur,
latere non possunt. Aeque de intellectibus. Propter
quod et inter se invicem cogitationum accusantium,
sive satisfacientium judicium me exspectat de omnibus,
quae facio, quae intelligo, quae loquor, et incertus
<pb n="0709D"/>
opperior, quidnam mihi in illo judicio futurum
sit. Quantoque magis timor Dei mihi incutitur ad
recipienda cuncta quae feci, tanto magis custodire
me debeo: utinam quidem ab omnibus peccatis, sin
autem hoc non possum, saltem queam a maximis.
Haec de eo, quod proposuimus de prophetis, qui prophetant
de corde suo, ad quos dicitur: <hi>Audite sermonem
Domini, haec dicit Adonai Dominus, vae iis,
qui prophetant de corde suo, qui ambulant post spiritum
suum.</hi> Duo peccata sunt, unum cordis, aliud
spiritus. Primum de meliori parte videamus, ut possimus
<pb n="0710A"/>
etiam ea, quae contraria sunt, considerare.
Apostolus loquitur: <hi>Orabo spiritu, orabo et sensu.</hi> 
Qui sensus in corde habet habitaculum: <hi>Psallam
spiritu, psallam sensu <note>(I Cor. XIV)</note>
          </hi>. Igitur et spiritus
est et sensus in nobis. Et quomodo sanctus orat spiritu,
orat et sensu: psallit spiritu, psallit et sensu:
sic iste qui est falsus prophetes de corde proprio
prophetat, et ambulat non post spiritum Dei, sed
post spiritum suum. Est quippe quidam spiritus hominis,
qui versatur in eo, post quem procul absit ut
ego ambulem; sed intelligens sanctum Spiritum Dei
post Dominum Jesum meum ambulem. Itaque prophetae,
qui prophetant de corde, et ambulant post
spiritum non tam Dei, quam suum, omnino, quod
Graece dicitur . . . . . . non vident, et est ambigua ex
<pb n="0710B"/>
sermone sententia. Sive enim ea, quae sunt generalia . . . . . .
id est, generalia non vident, licet quadam ex
parte conspiciant, sive (quod ego melius reor) omnino
non vident, licet sibi ex parte quadam videantur
videre. Alii quippe in nobis oculi sunt meliores
his, quos habemus in corpore. Qui oculi aut Jesum
Dominum vident, qui eos ad se intuendum creavit,
aut certe caeci sunt. Si peccator sum, nihil video, nec
possum veritatis lumen aspicere. <hi>In judicium quippe,</hi> 
ait, <emph>901</emph> <hi>in mundum istum veni, ut non videntes videant,
et videntes caeci fiant <note>(Joan. IX)</note>
          </hi>. Si autem justus,
accipio gratiam a Deo, et de me quoque dicitur <hi>videns.</hi> 
Prophetae enim vocabantur ante videntes. Et: <hi>Qui vides,</hi> 
ait, <hi>vade, descende in terram Juda, et ibi commorare,
et ibi prophetabis. In Bethel autem, jam non
<pb n="0710C"/>
adjicies ut prophetes <note>(Amos VII)</note>
          </hi>. Et rursum alibi: <hi>Visio
quam vidit Isaias filius Amos <note>(Isai. I)</note>
          </hi>. Beatus cui revelabit
Dominus oculos ad videnda mirabilia de lege Dei,
juxta obsecrationem prophetae dicentis: <hi>Revela oculos
meos, et considerabo mirabilia de lege tua <note>(Ps. CXVIII)</note>
          </hi>.
Videamus autem et alium sermonem, per quem
pseudoprophetae, et falsi magistri corripiuntur, a
quo quaeso ut, orantibus vobis, ego purus inveniar.
Quae est ergo igitur [ <hi>F.</hi> ista] correptio? <hi>Sicut vulpes
in deserto prophetae tui, Israel.</hi> Animal vulpes nequam
est, versutum, indomabile est, ferum est. <hi>Dicite,</hi> 
ait Salvator, <hi>vulpi isti: Ecce sanationes perficio hodie,
et cras, et tertia die consumor <note>(Ezech. XIII; Luc.
XIII)</note>
          </hi>. Has vulpes necessarias habuit adversum alienigenas
Samson, quarum caudis cum igne vinctis
<pb n="0710D"/>
(trecentas enim ceperat) in perditionem eas frugum
misit hostilium. Istiusmodi sunt falsi magistri, versuti,
maligni, et bestiis similes. Si talis sum, vulpes
sum, sed non simpliciter vulpes, verum vulpes
in desertis, vulpes in parietinis, vulpes in rupibus,
haec enim in diversis sensibus continentur. Versipelles
isti et nequam semper in desertis, semper in
solitudinibus morantur. Ubicumque enim anima habitatur
a Deo, et Spiritu sancto plena est, ibi non
potest haereticorum doctrina penetrare, nec valet
eorum sermo perrumpere. Ubi autem solitudo Christi,
<pb n="0711A"/>
ubi desertum justitiae, ibi nequissimae disciplinae
venena versantur. Idcirco: <hi>Sicut vulpes,</hi> ait, <hi>in
desertis prophetae tui, Israel. Non steterunt in firmamento.</hi> 
Si considerare volueris magistros, videbis
eos infirmos, instabiles, et non valentes dicere: <hi>Statuit supra petram pedes meos, et direxit gressus
meos 
 <note>(Ps. LXXIII)</note>
          </hi>: et quia non sunt tales ut steterint,
robusta radice fundati: ideo non steterunt in firmamento,
sed dilexerunt movere pedes suos. Est autem
et hoc grande peccatum saltem paululum <emph>902</emph> 
pedes movere, ut David psalmista canit: <hi>Quam bonus
Israel Deus rectis corde: mei vero pene moti sunt
pedes.</hi> Beatus ille multumque felix, cui robustissime
consistenti firmos animae pedes habere concessum
est, qui audire a Deo dignus est: <hi>Tu vero sta mecum.</hi> 
<pb n="0711B"/>
Verum non tales pseudoprophetae, non tales falsi
magistri; neque enim sic steterunt in firmamento. <hi>Et congregabant greges filiorum Israel,</hi> 
 quos docent,
quos instituunt sive haeretici dogma impium praedicantes,
sive falsi magistri decipientes eos, quorum
aures pruriunt, colligunt greges schismatum adversum
Ecclesiam Dei, adversum domum Israel. <hi>Non
surrexerunt qui dicerent, In die Domini:</hi> falsa videntes
hi non surrexerunt. Isti vero surgentes dicunt: <hi>Consepulti sumus Christo per baptisma, et consurreximus
ei 
 <note>(Rom. VI)</note>
          </hi>. Habemus quippe ut pignus Spiritus
sancti, quem accipiemus ad plenum postquam
venerit quod perfectum est: sic pignus resurrectionis,
quia in resurrectione perfecta nemo adhuc
resurrexit de nobis. Verumtamen resurreximus,
<pb n="0711C"/>
Paulo dicente: <hi>Consepulti sumus Christo per baptisma,
et consurreximus ei.</hi> Nondum ergo resurrexerunt,
hoc est, necdum resurrectionis baptisma consecuti
sunt falsi prophetae, et falsi magistri, qui dicerent,
 <hi>In die Domini,</hi> videntes quae falsa sunt, neque
aliquando possunt conspicere veritatem. Accipe
exemplum. Qui Scripturam legit, et aliter quam
scripta est accipit, Scripturam mendaciter videt.
Qui vero audit Scripturam, ut se veritatis intellectus
habet, et sic eam interpretatur, videt veritatem.
Et sancti quidem non divinant. Non enim divinatio
in Jacob. Peccatores vero divinant falsa, dicentes: <hi>Haec dicit Dominus: et Dominus non misit
eos.</hi> 
 Audi haereticos, quomodo traditionem apostolorum
habere se dicant. Audi falsos magistros, quomodo
<pb n="0711D"/>
affirmant doctrinam suam Domini esse doctrinam,
sensum suum congruere prophetarum, et
dicunt: <hi>Haec dicit Dominus, et Dominus non misit eos.
Et coeperunt suscitare sermonem. Non visionem falsam
vidistis <note>(Num. XXIII)</note>
          </hi>. Et hi enim volunt in defensionem
sui quemdam pro se suscitare sermonem; sed
arguit eos Dominus, et <emph>903</emph> dicit: <hi>Non visionem
falsam vidistis, et divinationes vanas locuti estis, et
dixistis, dicit Dominus, et ego non sum locutus? Propterea
<pb n="0712A"/>
dic: Haec dicit Dominus pro eo quod sermones
vestri mendaces sunt.</hi> Orate pro nobis, ut sermones
nostri non sint falsi. Licet quidam homines ignorantia
judicii eos asserant falsos, Dominus non dicat,
et recte nobiscum agetur. Si vero mille hominum
eos dixerint veros, judicio porro Dei fuerint
falsi, quid mihi proderit? Dicunt et Marcionitae magistri
sui veros esse sermones, dicunt et Valentini
robustissimam sectam, qui fabularum ejus commenta
suscipiunt. Quae utilitas? Quia plurimi Ecclesiae
haeretica pravitate decepti in eorum conspiravere
sententiam, hoc est quod quaeritur, ut Dominus sermonum
meorum testis assistat, ut ipse comprobet
quae dicuntur sanctarum testimonio Scripturarum.
Propter haec ergo ad nos dicit Adonai Dominus: <hi>Extendam
<pb n="0712B"/>
manum meam ad prophetas, qui vident mendacia.</hi> 
Hae comminationes sunt adversum falsos magistros,
et eos, qui loquuntur mendacia. Videamus
autem quid de his comminetur: <hi>In disciplina</hi> <emph>904</emph> <hi>populi mei non erunt.</hi> 
 Non uno modo a Domino peccatores
corripiuntur. Aliter arguitur populus Domini,
aliter alienus ab eo: <hi>Fili, ne neglexeris disciplinam
Domini, neque fatigeris, dum argueris ab eo.
Quem enim diligit Dominus castigat: flagellat autem
omnem filium, quem recipit <note>(Prov. III)</note>
          </hi>. Argue nos,
Domine, verum in judicio, et non in furore: ista
correptio populi est. Correptio peccatoris et alieni
illa est, quam justus renuit dicens: <hi>Domine, ne in
ira tua arguas me neque in furore tuo corripias me <note>(Psal. VI)</note>
          </hi>.
De falsis itaque magistris, et de pseudoprophetis
<pb n="0712C"/>
dicitur: <hi>In disciplina populi mei non erunt,
neque in scriptura Domus Israel scribentur.</hi> Sicut et
alibi: <hi>Deleantur de libro viventium, et cum justis non
scribantur.</hi> Et nunc Scriptura ait: <hi>In domum Israel
non scribentur, et in terram Israel non intrabunt.</hi> Extra
repromissionis terram haeretici morabuntur, quae
est terra valde bona, et in quam, ut introducamur,
oramus, in libro viventium ante conscripti a Jesu
Christo, cui est gloria et imperium in saecula saeculorum,
Amen.</p>
</div1>

<div1>
        <head>HOMILIA TERTIA. De eo quod scriptum est: <hi>Fili hominis, obfirma faciem tuam super filias populi tui, quae prophetant de corde suo,</hi> usque: <hi>Obfirma faciem meam super hominem illum, et ponam illum desertum <note>(Cap. XIII)</note>
          </hi>.</head>

<pb n="0712D"/>
<p> <emph>903</emph> Primum de eo, quod dicitur: <hi>Obfirma faciem
tuam,</hi> requirendum. Deinde si Dominus dederit,
investigare debemus filias populi prophetantes
de corde suo, et facientes ea, in quibus eas Dei
sermo corripiat. Et quod sit alia facies praeter hanc
corporis nostri faciem, licet ex multis manifestum
sit, attamen et ex his, quae Apostolus memorat,
indicatur: <hi>Nos vero omnes revelata facie gloriam Domini
<pb n="0713A"/>
speculantes, in eamdem imaginem transformamur
a gloria in gloriam, quasi a Domini spiritu <note>(II Cor.
III)</note>
          </hi>. Hanc faciem corporalem omnes homines habemus
revelatam, nisi forte calamitatibus et angustiis
premimur. Vultus autem ille, de quo sermo Apostoli
est, in multis tectus est, et in paucis revelatus.
Qui enim fiduciam habet in vita immaculata, in
sensu sano, in fide vera, iste tantummodo non habet
confessionis, fraudulentiae, peccatique velamen;
sed propter puram conscientiam, <emph>904</emph> revelata facie
gloriam Domini contemplatur. Procul autem absit
a nobis, ut velatam habeamus hanc faciem. Haec
pauca de facie, ut possimus intelligere quid sit,
quod sequitur: <hi>Obfirma faciem tuam super filias populi
tui.</hi> Ista facies, id est, principale ( <foreign xml:lang="greek">ἡγεμονικὸν</foreign>)
<pb n="0713B"/>
cordis nostri, nisi obfirmata fuerit super eo, quod
intelligendum est, ut quomodo videt, sic annuntiet
gentibus, illud quod aspicitur, non videtur. Impossibile
quippe est, ut aliquis sine obfirmatione vultus,
vagus, fluctuabundus, circumlatus omni vento
doctrinae, videat quod debet, videat ut debet. Oportet
enim volentem intelligere habere faciem, in eo
quod intelligere nititur, obfirmatam: ob hanc semper
causam prophetaturis primum jubetur, ut faciem
suam obfirment; ut nostram autem et nos possimus
obfirmare faciem in Evangelio, in Lege,
in Prophetis, in apostolis, obfirma eam super <emph>905</emph> 
 Christo, et non super saeculi negotiis. Sed
cum in mundialibus curis anima nostra versetur,
cum semper ardeat habendi fame, non obfirmamus
<pb n="0713C"/>
faciem nostram super ea, quae imperavit Deus, sed
super ea, quae Dei sunt adversa praeceptis. Quis, putas,
in nobis immundus est ob obfirmationem faciei
super his, quae interdicta sunt? Quis intantum sollicitus
et cautus, ut diebus ac noctibus in ea obfirmet
cordis sui faciem, quae jubentur? Nunc quoque
si intellecturi fuimus praesentem scripturam quomodo
prophetae dicatur: <hi>Obfirma faciem tuam super
filias populi tui,</hi> ut videat ea quae dicturus est, debemus
obfirmare intelligentiam, plenum in intentatione
cordis habere tractatum, quod sit hoc, quod
significetur, ut tandem ratione superati, recedamus
a littera. Ac secundum communem quidem intellectum,
videntur quaedam filiae populi prophetantes hoc
quod sequitur admisisse peccatum. Assumentes cervicalia
<pb n="0713D"/>
consuebant; consuentes non ponebant ea sub
capite, sed sub cubito audientium, et velaminibus
quibusdam tegebant capita universae aetatis. Haec
sunt, quae prophetantibus filiabus populi reputantur
quasi magna peccata. Quis autem potest in verbo
consistens dicere, quia si quis cervicalia consuat,
et consuta sub cubito ponat alterius, delinquat, et
a Deo corripiatur? Quis potest asserere, quia si quis
velamina faciat ad tegendum caput universae aetatis,
impie agat? Invitis nobis ab ipsa Scriptura necessitas
imponitur, ut ab apicibus litterae recedentes,
verbum, et sapientiam, et voluntatem ejus requiramus
ad aperienda peccata, quae clausa sunt, ad illuminanda
quae caligant, ut possimus a maledicto extranei
<pb n="0714A"/>
fieri, <hi>omni cubito manuum,</hi> sive <hi>manus.</hi> Qui
in victu corporis occupati sunt, et ne per somnium
quidem spirituales videre delicias, quas nos habere
vult sermo divinus dicens: <hi>Delectare in Domino, et
dabit tibi petitiones cordis tui;</hi> qui non noverunt voluntatem
beatorum, de qua scribitur: <hi>Torrente voluptatis
tuae potabis eos:</hi> requirunt quasi amatores
luxuriae, et non amatores Dei, semper in corporalibus
esse deliciis. Signum autem mihi videtur voluptatis
carneae, sub cubito manuum cervical assutum.
Quia enim in tempore discumbendi ad beneficia
corporalia videmur uti consutis quibusdam, et acu
pictis sub cubito <emph>906</emph> manuum nostrarum, forsitan
sermo divinus per istius modi figuram et argumentum
eos culpat magistros, qui per vaniloquentiam,
<pb n="0714B"/>
et beatas quasque repromissiones, multitudinem
audientium libidini, vitiis, voluptatique
permittunt. Debet enim Dei verbum, et Deus homo
ea proferre, quae saluti sunt audienti, quae illum
hortentur ad continentiam, ad conversationem sanorum
actuum, ad cuncta, quae homo studiosus laborum,
et non libidinum, debet incumbere, ut
possit ea consequi, quae a Deo sunt repromissa.
Cum ergo aliquis aptus moribus populi, ut placeat
eis, quibus aures pruriunt, loquitur quae gratanter
accipiant, loquitur quae vicina sunt voluptati, talis
magister consuit cervicalia sub omni cubito manus.
Sequitur hoc peccatum habentem, ut faciat etiam
amictus ad velandum caput omnis aetatis. Cujus autem
rei figura sit etiam velamen, cautius consideremus.
<pb n="0714C"/>
Qui fiduciam habet, et vere vir est, velamen
non habet super caput suum, sed intecto capite
orat Dominum, intecto capite prophetat: per signum
corporalis rei etiam spiritalem latenter ostendens,
ut quomodo non habet velamen super caput
carnis suae, ita non habeat velamen super principale
cordis sui. Si quis vero confusionis velamen gerit,
et peccati, iste quasi muliebria velamina habet
super caput suum. Itaque cum aliquis docuerit ea,
quae aurem populi mulceant, et strepitum potius
laudatorum, quam gemitum moveant, si blandus
inimicus palpaverit potius quam secuerit vulnera,
talis homo amictus contexit in capite. Cum autem
in luxuriosam orationem dicentis se sermo fuderit,
et in lascivum persultaverit eloquium, contexit velamen
<pb n="0714D"/>
super caput omnis aetatis; non modo puerorum
et juvenum, verum et senum. Quomodo enim
faciat signa et portenta ad decipiendos (si fieri potest)
etiam electos falsus Christus, et falsus propheta:
similiter et hi, qui ad voluptatem meditata
deportant, et ista semper inquirunt, quae delectent
potius audientes, quam convertant a vitiis, faciunt
velamina super caput non modo puerorum et juvenum,
sed (si fieri potest) senum quoque et patrum,
intantum ut etiam eos decipiant, qui juxta laborem
animae in spiritali aetate et senio processerunt. Et <emph>907</emph> 
 potuit quidem dicere propheta super filios
populi tui, qui prophetant, sed quasi homines, qui
velamina contexant, et cervicalia consuant sub
<pb n="0715A"/>
omni cubito manus, mulieres sint, et nullus inter
eos viri nomine dignus habeatur, ait propheta: <hi>In
filias populi tui, quae prophetant de corde suo, et ea
faciunt, quae sequuntur.</hi> Effeminatae quippe sunt
eorum magistrorum et animae, et voluntates, qui
semper sonantia, semper canora componunt, et (ut
quod verum est dicam) nihil virile, nihil forte,
nihil Deo dignum est in his, qui juxta gratiam et
voluntatem audientium praedicant: idcirco omnes
filias potius, quam filios dixit assuentes cervicalia.
Et observa proprietatem verbi, <hi>assuentes,</hi> ait, non
contexentes. An ignoras quod tunica Domini tui
Jesu nihil in se habeat consutile, sed ex omni parte
contexta sit? Istae ergo consuunt dicta dictis fraudulenter
et callide, assuentes potius quam contexentes:
<pb n="0715B"/>
et faciunt cervicalia, non in quibus capita
reclinent, sed in quibus cubitum: id est, ut
manus eorum non sint in labore, non in opere lassescant,
sed sint in requie, sint in otio, sint in his
gestis, quae voluptatibus serviunt. Haec autem quae
diximus, ita se habere ut a nobis intellecta sunt,
sequens sermo prophetae lucidius ostendit, dicens: <hi>Haec dicit Adonai Dominus: Ecce ego ad cervicalia
vestra, in quibus vos convertitis illic animas in dissolutionem.</hi> 
Aperuit aenigma quod latebat, perspicue
ostendens consuta cervicalia in dissolutionem animarum
fieri. Quis autem potest super sermonem
qui legitur, audiens Deum comminantem, quia ipse
disrumpat talem subtelam, et talia cervicalia? Ait
enim: Ecce ego, non jubeo, sed ipse disrumpo cervicalia
<pb n="0715C"/>
consuta sub omni cubito manus. Dei opus
est, omnem arguere texturam et dissolvere universam
fictionem pessimam, quae nocet his, qui nolunt
manibus operari, sed otiosus eis uti. <hi>Et disrumpam
ea a brachiis vestris,</hi> id est, cervicalia, ne ulterius
ea cubitis vestris subjecta habeatis. Et emittam <emph>908</emph> 
 animas, quas vos subvertitis, animas eorum.
Quae ergo subversio est consuere cervicalia, et subjicere
cubitis? Sed ut sermonis sacramentum intelligas,
videbis grandem subversionem esse, delicatum
hominem juxta corpus efficere. Talia autem
sunt verba haereticorum, ubi non est conversatio
rigida. Invenies discipulos Valentini moribus dissolutos
ad nihil forte, ad nihil virile tendentes, similiter
et sectatores Basilidis. Docent insuper et
<pb n="0715D"/>
negare inverecunde, quasi praecepto quod de
eorum martyrio est. Non id docent quod ostendunt
Ecclesiastici, parati tollere crucem, et sequi Salvatorem.
Disrumpit ergo, qui haec comminatur sermo
Filius Dei, consutiones nequissimas. Praesta mihi,
Christe, ut disrumpam cervicalia in animarum consuta
luxuriam. Sed quid aliud sequitur? <hi>Et velamina
<pb n="0716A"/>
disrumpam.</hi> Quae se disrupturum esse testatur?
non solum cervicalia, verum et velamina. Ideo autem
disrupturum, ut caput nudum fiat, ut accepta
fiducia, et revelata non solum facie, sed etiam capite,
constanter vir ecclesiasticus possit orare. <hi>Disrumpam
velamina vestra, et liberabo populum meum
de manu vestra.</hi> Licet vos subvertatis animas per
cervicalia, et velamina, ego ista disrumpens liberabo
populum meum. Liberat autem populum Deus
per conversationem austeram, et a voluptatibus recedentem. <hi>Et ultra non erunt in manibus vestris in
subversionem:</hi> 
 in manibus vestris, qui decipitis audientes,
jam non erunt ista cervicalia: <hi>Et cognoscetis
quia ego Dominus.</hi> Si non conscissa fuerint cervicalia,
si non velamina disrumpo, non cognoscetis
<pb n="0716B"/>
quia ego Dominus. Deliciae quippe et otium, et resolutio
non sinunt cognosci eum, qui dicit: Ego
sum Dominus. <hi>Pro eo quo evertisti cor justi inique.</hi> 
Quomodo in loco signorum dictum est, quia decipiant
etiam electos Dei: sic evenit saepe ut justos quoque
haeretici supplantent. Amant enim homines voluptatem:
quia statim ut apparuerit, tranquilla est, et <emph>909</emph> 
 lasciva, et delectans sensum, et provocans
nos ad usum sui. Fugimus amara, licet salutaria
sint, et nolumus laborare voluptatibus deliniti,
nescientes quia impossibile est, eumdem amatorem
esse Dei. Propter quod Apostolus ait de pessimis,
quia sint amatores voluptatis magis, quam amatores
Dei <note>(II Tim. III)</note>. <hi>Et ego non avertebam ad confortandas
manus iniquorum. Ego non avertebam, sed
<pb n="0716C"/>
omnia quae erant aedificationis dispensabam.</hi> Istae vero
prophetissae effeminatae animae avertebant ad con
fortandas manus iniqui, hoc est, ut fortior manus
iniquitate fieret, ne omnino averteretur de via sua
mala, et vivificaretur, id est, nullus penitus converteretur
a via sua pessima, et vivificaretur. <hi>Propterea
falsa non videbitis, qui docetis falsa.</hi> Jam vos
non faciam ultra conatu prospero pergere, ut possitis
insinuare quae dicitis: et divinationes non divinabitis
amplius: <hi>Et liberabo populum meum de manu
vestra.</hi> Oremus, ut et nos liberet Deus de manu talium
magistrorum, qui ubicumque fuerint, ad voluptates
audientium loquentes, scindunt ac dividunt
Ecclesiam, quia plures sunt magis amatores
voluptatum, quam amatores Dei. <hi>Et scietis, quia
<pb n="0716D"/>
ego Dominus.</hi> Si convertero divinationes vestras, si
fecero silere mendacia, tunc scietis quia ego Dominus.
Haec prior prophetia: sequitur et alia, quae
ita contexitur: <hi>Et venerunt ad me viri seniorum Israel,
et sederunt ante faciem meam <note>(Ezech. XIV)</note>
          </hi>.
Omnia Dei sermo perstringit, et nullam speciem
ordinum, qui in Ecclesia constituti sunt, dimittit
<pb n="0717A"/>
intactam; verum universa percurrens, omnes sanare
desiderat, veluti nunc quaedam ad presbyteros
loquitur. Ea enim quae praecesserunt dicta sunt de
magistris. Idcirco consideremus et de presbyteris
quid dicatur, excutientes nosmetipsos, ne quis
nostrum presbyter talis sit, qualis infra exponitur. <hi>Et venerunt ad me viri seniorum Israel, et sederunt
ante faciem meam. Et factus est sermo Domini ad me
dicens: Fili hominis.</hi> 
 Videamus <emph>910</emph> accusationem,
ut scire possimus, utrumne eam in nobis deprehendamus.
An non viri isti posuerunt cogitationes suas
in cordibus suis, et poenam iniquitatum suarum posuerunt
ante faciem suam? Numquid respondens
respondebo eis: <hi>Beati qui mundo sunt corde <note>(Matth. V)</note>
          </hi>.
Qui enim mundum habent cor, cogitationes
<pb n="0717B"/>
suas non ponunt in cordibus suis, sed magis
habent in sermone Dei. Qui autem laborant in saecularibus
curis, et nihil aliud requirunt nisi quomodo
praesentem transigant vitam, hi cogitationes
suas ponunt in cordibus suis, ut puta si videris hominem
nihil aliud cogitantem nisi mundi negotia,
lucra corporalia, et ciborum abundantiam: ex his
quae indiguerit, in quibus sollicitus est, in quibus
suspirat, futuram tantum alimoniam cum dolore
conquirens, poenam cogitationum suarum posuit in
corde suo. Arguens igitur quosdam presbyteros istius
modi ait ad prophetam sermo divinus: <hi>Viri isti,</hi> 
id est, supradicti presbyteri, <hi>posuerunt cogitationes
suas in cordibus suis, et poenam iniquitatum suarum
posuerunt ante faciem suam.</hi> Nemo vestrum existimet
<pb n="0717C"/>
cruciatus nobis ab alio, quam a nobis irrogari. Deus
non facit poenas, sed ea quae patimur ipsi nobis
praeparamus. Itaque testimonio, quo frequenter usi
sumus, etiam nunc opportune utamur. Ambulate in
lumine ignis vestri, et in flamma quam accendistis.
Non est ignis alterius nisi vester, qui ligna, qui stipulam,
qui materiam futuro incendio coacervastis.
Dicit ergo de presbyteris, procul autem absit a nobis. <hi>Viri isti posuerunt cogitationes suas in cordibus
suis, et poenam iniquitatum suarum posuerunt ante
faciem suam. Sed respondens respondebo eis: Numquidnam
dignum est istis me respondere, qui venerunt
ad te prophetam volentes discere sermones meos?
Propter hoc loquere ad eos, et dic eis: Haec dicit
Adonai Dominus. Homo, homo ex domo Israel.</hi> 
 Omnes
<pb n="0717D"/>
 homines nati sumus homines, sed non omnes
homines homines sumus, <emph>911</emph> sicut saepissime
notavi, id quod in Levitico scriptum est: <hi>Homo,
homo filiorum Israel, aut advenarum, qui appositi
sunt in nobis.</hi> Estote homines, homines scilicet, quia
non omnes homines homines sunt. Ostendamus de
<pb n="0718A"/>
Scripturis quomodo quidam homines non sint homines. <hi>Homo in honore positus non intellexit, comparatus
est jumentis insipientibus, assimilatus est eis <note>(Psal. XLIX)</note>
          </hi>.
Iste non est homo homo, sed
homo jumentum. <hi>Generatio viperarum, quis ostendit
vobis fugere ab ira ventura <note>(Matth. III)</note>
          </hi>? Talis non est
homo homo, sed serpens homo. <hi>Equi in feminas
insanientes facti sunt, unusquisque super uxorem
proximi sui hinniebat.</hi> Et iste non est homo homo,
sed homo equus. Absit igitur a nobis, ut tales simus,
qui mereamur audire, non esse nos homines
homines; sed aliud quid praeter homines. Si enim
boni et mansueti sumus, duplicamus hominis nomen:
ut sit in nobis non simpliciter homo, sed
homo homo. Considera an invenire valeamus, quid
<pb n="0718B"/>
sit illud quod nomen hominis duplicet. Quando iste
homo, qui est exterior, homo fuerit, eo qui est
interior homo, serpente existente, non est in nobis
homo homo, sed tantum homo. Quando vero interior
homo juxta imaginem perseveraverit conditoris,
tunc nascitur homo, et fit istiusmodi secundum
exteriorem, et interiorem hominem, bis homo
homo. Porro si quis in hoc vocatus, ut fiat homo
homo, posuerit cogitationes suas in corde suo et
poenam suam ante faciem suam, et venerit ad prophetam: <hi>Ego, inquit Dominus, respondebo ei in his
quibus detinetur mens ejus.</hi> 
 Docet nos sermo praesens,
quomodo poterat singulis respondere, nec
importuna admovere medicamina, sed pro qualitate
morborum congrua quaeque proferre. Animadverte
<pb n="0718C"/>
quod dicimus. Ad medicum decem vadunt decem
habentes species infirmitatum. Non omnes eodem
modo curat, sed alium isto, et alium illo, ut puta,
sanat emplastro, alii aliud tribuit medicamentum,
nonnullis quod cauterium nuncupatur imponit,
alium amara, alium dulci temperat potione, cujusdam
vero vulnera crassiore unguine delinit. Sic et
sermo Dei pro qualitatibus hominum loquitur, nec
passim sapientiae suae ingerit sacramenta. Ait itaque: <hi>Ego respondebo ei in his, quibus detinetur mens ejus.</hi> 
Ut ista videlicet curet, in quibus <emph>912</emph> mens ejus
detinetur, ut non faciat declinare domum Israel.
Quicumque se ipsum exemplum non praebet bonae
vitae, sed perversus incedit, iste per suam pravitatem,
dum ad haec quae non debet, inclinatur,
<pb n="0718D"/>
facit quodammodo etiam Dei populum declinare secundum
corda eorum, quae abalienata sunt a me. Et
qui hoc facit, secundum alienatum cor a Deo, in
cogitationibus suis facit. Propter quod respondetur
eis, in iis, in quibus detinetur cor eorum, et dicitur: <hi>Dic ad domum Israel: Haec dicit Adonai Dominus,
<pb n="0719A"/>
Convertimini, et avertite vos a studiis vestris.</hi> 
Quia pollicitus est locuturum se eis ea, in quibus
detinetur cor eorum: ideo nunc quasi peccatoribus
loquitur dicens: <hi>Convertimini, et avertite vos a studiis
vestris, et avertite facies vestras.</hi> Nonne tibi videtur
hoc facere? Facies vestrae obfirmatae sunt
super ea, quae non debent; convertite eas, et obfirmate
in haec, quae vestro sunt emolumento.
Propter quod homo homo de domo Israel, et de
proselytis qui adveniunt in Israel, quicumque abalienatus
fuerit. Potest fieri et hominem hominem,
sive creatum hominem hominem: seu perfectum sui
hominem hominem effectum abalienari contingit:
siquidem et justus secundum eumdem Ezechielem
convertitur aliquando a justitiis suis, et peccat. Si
<pb n="0719B"/>
ergo istius modi homo posuerit cogitationes suas in
corde suo, et poenam iniquitatis suae ante faciem
suam, et venerit ad prophetam, ut interroget eum
in me: <hi>Ego,</hi> inquit Dominus, <hi>respondebo ei in ipso,
in quo detinetur: et obfirmabo faciem meam in hominem
illum.</hi> Considera quomodo in principio spoponderit
clementer se responsurum, ac deinde
quomodo, si rursus venerit, necdum curatus, prioribus
verbis, obfirmabo, dixit, faciem meam super
hominem illum, et ponam illum in desertum. Si
enim non obedierit sermonibus commonitionis, sed
in delicto perseveraverit, ponam eum in desertum,
et in exterminium, et tollam eum de medio populi
mei. Ne auferas nos, Deus omnipotens, de medio populi
tui, verum conserva nos in populo tuo. Juste
<pb n="0719C"/>
autem projicitur, qui digna facit abjectione, ut auferatur
a populo Dei, et eradicetur ab eo, et tradatur
Satanae. Et in praesenti quidem potest quis
egrediens de populo Dei, rursum per <emph>913</emph> poenitentiam
reverti; si vero eradicatus fuerit illo ex populo,
de quo in quadam parabola dicitur venisse et
recubuisse, et introisse quemdam, qui non habebat
vestimentum nuptiale, dicente ad eum patrefamilias: <hi>Amice, quomodo huc intrasti, non habens vestem
nuptialem 
 <note>(Matth. XXII)</note>
          </hi>? atque ita praecipiente ministris,
ut vincientes eum manibus et pedibus, <emph>914</emph> 
mitterent in tenebras exteriores, difficillime in locum
pristinum revertetur. Sed nos non eradicabimur;
verum et in praesenti, et in futuro saeculo in Domino
nostro Jesu Christo plantabimur, et in eo fructus
<pb n="0719D"/>
uberrimos afferemus, cui est gloria et imperium in
saecula saeculorum. Amen.</p>
</div1>

<div1>
        <head>HOMILIA QUARTA. De eo, quod scriptum est: <hi>Terra cum peccaverit mihi, ut praevaricetur praevaricans, extendens manum meam super eam,</hi> usque ad id, quod dicitur: <hi>Et si fuerint tres viri in medio ejus, Noe, Daniel, et Job, ipsi justitia sua liberabunt animas suas <note>(Cap. XIV)</note>
          </hi>.</head>
<p> <emph>913</emph> Sermo Domini, qui factus est ad prophetam,
de peccatrice terra loquitur, quomodo propter delicta
sua variis sit excruciata suppliciis, fame, bestiis
malis, gladio, morte, morte autem repentina,
quae aut ex corrupti aeris vitio sit creata, aut ex quocumque
acciderit eventu, et dicitur: <hi>Quod si etiam
<pb n="0720A"/>
quatuor ultiones meas misero in terram peccatricem,
fuerint autem isti tres viri Noe, Daniel, et Job in terra
peccatrice, ipsi soli salvi erunt.</hi> In comminatione
prima, in qua poenam famis a poenis caeteris aperuit,
filiorum et filiarum nomina tacuit. In eo vero
sermone, in quo bestias malas minatus est terrae,
ait: <hi>Si filii et filiae eorum salvi fient, sed ipsi soli salvabuntur.
Terra autem,</hi> et cum paululum reticuisset,
adjecit: <hi>Et erit in introitu.</hi> Rursum in comminatione
gladii: <hi>Non liberabunt,</hi> ait, <hi>filios, aut filias.</hi> Et in
morte similiter est locutus: <hi>Non derelinquentur
filii aut filiae eorum, sed ipsi soli Noe, et Daniel, et
Job liberabunt animas suas.</hi> Ingens igitur nobis cura
expositionis incumbit, et ob id diligenter debemus
attendere, et obsecramus auditores, ut quasi ad aliquod
<pb n="0720B"/>
grande spectaculum confluentes faciem mentis
intendant, ne obscuritas, relaxatis sensibus, elabatur.
Non dixit in praesenti, si peccaverint civitatis
aut loci alicujus accolae, sed si terra peccaverit.
Et scio, quia simplicior quisque cum audierit, si
terra peccaverit, statim ad proclivem feratur intelligentiam,
ut terram dicat nominatam pro his, qui
morantur in terra: verum sequentia Scripturae istam
statim eximent expositionem. <emph>914</emph> Cum enim peccaverit terra, et in sua peccata corruerit, extenditur
manus non super habitantes terram, sed super
ipsam terram: prima correptione conteritur, ut videlicet
ab ea firmamentum panis auferatur, quasi
poena sit terrae si fames in ea obtineat, ut fruges semini
denegentur. Nam quomodo homo peccator sine
<pb n="0720C"/>
prole, et sterilis inter maledictos punitur, juxta id
quod in quodam loco scriptum est (ex contrariis
enim contraria intelliguntur) et de justo dicitur,
non erit sine prole, neque sterilis in vobis, et peccatores
sine liberis, et posteritate sui aeterna infertilitate
damnantur, ut in domo Abimelech factum
est <note>(Gen. XX)</note>, et earum quarum clausit Deus vulvam
propter peccatum, quod in Isaac commissum est:
sic et terra quodammodo sine prole et sterilis relinquitur,
fame missa in eam. Putas, verum est, quod
asserere sermo praeludit non de habitatoribus terrae,
sed de ipsa terra dicitur? Possum paulisper ad altiora
conscendens Scripturarum testimoniis approbare
quomodo peccator terra dicatur. Dicitur enim
ad Adam: <hi>Terra es, et in terram ibis <note>(Gen. III)</note>
          </hi>. Possumus
<pb n="0720D"/>
dicere, quia et nunc delinquens terra peccator
sit. Sed econtrario latissimam Scripturae silvam recensens,
coarctor ad suspicandum, quia animalis sit
terra ista quam cernimus. Si enim hoc, quod scriptum
est: <hi>Qui aspicit super terra, et facit eam tremere <note>(Ps. CIII)</note>
          </hi>,
juxta id quod scriptum est volumus
accipere, intelligimus ad aspectum Dei terrae motus
concitari: non quos Judaei suspicantur. Nam illi
asserunt tremorem terrae commotionem <emph>915</emph> ejus
esse, quod longe a veritate diversum est. Et nos
quippe solliciti et trementes propter peccata nostra
in terra sumus, nec tamen tremor noster corpus
concutit ad tremendum: sicuti et in alio loco dicitur: <hi>Super quem respiciam,</hi> 
 ait Dominus, <hi>nisi super
<pb n="0721A"/>
humilem et quietum, et trementem sermones meos <note>(Isai. ult.)</note>
          </hi>?
Ex quo manifestum est mansuete et
humiliter Deo servientem ad sermones ejus mente
potius tremere, quam corpore. Et haec quidem in
medio dicta sunt satisfactione ejus testimonii, quod
intulimus: <hi>Qui aspicit terram, et facit eam tremere.</hi> 
Accipe autem alia dicta de terra: <hi>Offenditur terra
ab his, qui insident in ea.</hi> Quomodo offenditur terra,
et quando aversatur ab his, qui in se commorantur?
Quando fuerint peccatores. Accipe aliud exemplum: <hi>Complacebit sibi terra in sabbatis suis.</hi> 
 Econtrario
enim quaedam terrae sabbata nuncupantur, in quibus
sibi complaceat et laetetur. Necdum dico: <hi>Attende,
coelum, et loquar, et audiat terra verba oris mei <note>(Isai. I)</note>
          </hi>.
Neque aliud: <hi>Audi, coelum, et auribus percipe,
<pb n="0721B"/>
terra.</hi> Sed nec Jeremiae prophetiam: <hi>Terra,
terra, audi verbum Domini, scribe virum istum abdicatum <note>(Jerem. XXII)</note>
          </hi>.
Multa nos latent propter
paupertatem memoriae, propter ingenii tarditatem.
Multa sunt quae condidit Deus rationabilia, et
sunt capacia, non solum principatus et potestates,
et rectores tenebrarum istarum, verum etiam et in
meliore parte thronos, dominationes, et caetera, quae
in nostro intellectu Apostolus reliquit dicens: <hi>Et
super omne nomen, quod nominatur non solum in
saeculo isto, verum et in futuro <note>(Ephes. I)</note>
          </hi>. Aer quoque
animalibus plenus est, secundum ejusdem Apostoli
testimonium praedicantis: <hi>In quibus aliquando
ambulastis secundum saeculum mundi hujus, secundum
principem potestatis et aeris spiritus, qui nunc operatur
<pb n="0721C"/>
in filiis diffidentiae.</hi> Est ergo terra, et universa <emph>916</emph> 
 animalia, et per partes animalium varietates.
Quando enim offenditur terra, et rursum complacet
sibi in sabbatis suis, non omnis offenditur, non omnis
exsultat. Quodammodo enim erudita est cum habitatoribus
suis, et didicit sabbata sive in umbra,
sive in veritate juxta naturae suae agere qualitatem.
Unde sacratiore quadam intelligentia sabbatismus
exercetur post septem annos terrae sanctae, donec
complaceat Deo in ea habitare. Si vero peccatores
in ea fuerint, jam non ultra per septimanas annorum,
sed per septuaginta terra sabbatum gerit. Habemus
sermonem de septuaginta annis tam apud
Jeremiam <note>(Jerem. XXV)</note>, quam apud Danielem <note>(Dan. IX)</note> 
sanctis litteris consignatum, et futurum est ut in die
<pb n="0721D"/>
judicii non solum homo, sed etiam universa conditio
judicetur. <hi>Omnis</hi> quippe <hi>creatura congemiscit,
<pb n="0722A"/>
et condolet <note>(Rom. VIII)</note>
          </hi>. Si omnis creatura congemiscit
et condolet, est autem creaturarum pars terra, et
coelum, et caetera quaeque, quae sub coelo sunt, et
quae super coelos, et liberabitur omnis creatura a
servitute corruptionis in libertatem gloriae filiorum
Dei; quis scit et de terra, an secundum naturam
suam in aliquo peccato teneatur obnoxia? Si enim
animal est, si rationabilis est, si indiget auditione
sermonis prophetici dicentis: <hi>Attende, coelum, et loquar,
et audiat terra verba oris mei:</hi> Et: <hi>Audi, coelum,
et auribus percipe, terra:</hi> cur non dicamus, ut
inter homines est homo audiens et faciens verba,
quae jussus est facere, et alius est qui audit, et non
implet, quod praecipitur, sicut et Angelus praevaricator? <hi>Angelos enim non custodientes principatum
<pb n="0722B"/>
suum, sed deserentes proprium habitaculum suum in judicio
magnae diei vinculis sempiternis sub tenebris servabit <note>(Judae I)</note>
          </hi>.
Quando ergo Angeli praevaricantur, et alii
sunt, qui Dei praecepta custodiunt, et judicium praestolantur
non solum hominum, verum etiam Dei, <emph>917</emph> 
 ut frequenter diximus tam de his, quae in Apocalypsi
conscripta sunt, quam et ex aliis innumerabilibus;
quare, inquam, non terrae et aeris judicium
sit futurum? Si autem non putas huic disputationi
consentiendum, per quam asserimus omnem creaturam
judicandam, audi et aliud testimonium de terra.
Interrogat Deus Cain, qui occiderit Abel fratrem
suum: et post multos sermones quos in Genesi legimus,
ad extremum de terra dicit: <hi>Maledicta terra
quae aperuit os suum ad excipiendum sanguinem fratris
<pb n="0722C"/>
tui de manu tua <note>(Gen. IV)</note>
          </hi>. Ego nec illud praetereo: <hi>Maledicta terra in operibus tuis:</hi> 
 et econtrario
si quando benedicitur. Legimus et maledictam, et
benedictam Dei vocibus terram. Vides ergo, quia
merito dicitur: <hi>Congemiscit omnis creatura.</hi> Et ut ad
praecedens revertar exemplum, offenditur terra in
insidentibus sibi. Puto quia terra nos ut mater sustinens,
et laetetur super bonis filiis, et doleat super
peccatoribus. Ita quippe patri filius insipiens dolor
est, et ei matri, quae genuit eum. Et non solum huic
patri et matri, de quorum semine orimur, sed et illi
matri, quae vere mater nostra est. Accepitque Deus
humum de terra, et plasmavit hominem. Igitur terra
mater nostra est: laetatur quando filium justum sustinet.
Laetabatur terra ferens Abraham, Isaac et Jacob.
<pb n="0722D"/>
Laetabatur terra in adventu Domini nostri Jesu
Christi, dignam se cernens filii Dei sustentatu. Quid
<pb n="0723A"/>
necesse est dicere de Apostolis, et prophetis, cum
de Domini adventu scriptum sit: <hi>Omnis terra clamat
cum laetitia?</hi> Confitentur et miserabiles Judaei haec
de Christi praesentia praedicari, sed stulte ignorant
personam cui videant impleta quae dicta sunt. Quando
enim terra Britanniae ante adventum Christi unius
Dei consensit religionem? Quando terra Maurorum,
quando totus semel orbis? Nunc vero propter Ecclesias,
quae mundi limites tenent, universa terra cum
laetitia clamat ad Dominum Israel, et capax est bonorum
secundum fines suos. <hi>Statuitque fines gentium
juxta numerum filiorum Israel, et facta est pax Domini
populus ejus Jacob, funiculus haereditatis ejus
Israel <note>(Deut. XXXII)</note>
          </hi>. Capax est, inquam, ut animal
juxta partium qualitates, et bonorum actuum, et
<pb n="0723B"/>
malorum in quibus <emph>918</emph> aut laudem mereatur, aut
poenam. Cum igitur dicitur: <hi>Terra, quae peccaverit
mihi, ut delinquant delictum,</hi> mysterium quoddam significatur.
Aliter quippe de habitatoribus, aliter de
ea dicitur, quae inhabitatur: <hi>Coelum et terra pertransibunt <note>(Matt. XXIV)</note>
          </hi>.
Cur coelum praetergreditur, cur
terra pertransit, nisi quia transitus sui quaedam digna
fecerunt? Et alio loco: <hi>Corrupta est,</hi> ait, <hi>omnis
terra <note>(Gen. VI)</note>
          </hi>. Quando corrupta est? ante diluvium,
non quod per inundationem diluvii sit corrupta. Ait
ergo: <hi>Terra quae peccaverit mihi, ut delinquat delictum,
extendam manum meam, et conteram ejus firmamentum
panis.</hi> Extendens Deus manum suam super
peccatricem terram, famem immittit in eam.
Possum et aliter interpretari, quia terra aliquando
<pb n="0723C"/>
delinquat. Terra quippe est anima nostra, ut in parabola
Evangelii significatur <note>(Matt. XIII)</note>. Anima petra,
anima terra bona et fertilis per multam patientiam.
Ista igitur terra saepe peccat, saepe non peccat. Et
siquidem peccaverit, extendit manum super eam, et
conterit omne firmamentum panis ejus. Ne conteras,
Omnipotens Deus, firmamentum panis ab ista terra
nostra, quin potius largire nobis semen tuum, ut faciat
in nobis fructum centuplum. <hi>Et emittam in eam
famem, et tollam de ea hominem et pecus.</hi> Quomodo
possum tam reconditas res in publicum proferre?
unde mihi ut exponere valeam, cur fames, cur fertilitas,
cur abundantia, cur egestas terrae accidant? <hi>O profundum divitiarum sapientiae et scientiae Dei!</hi> 
Utrum propter homines et animarum malitiam immittatur
<pb n="0723D"/>
fames? an propter Angelos, quibus sunt
commissa terrena, si peccaverint, accidant ea quae
videmus accidere? Si autem sunt quidam coelestis
dispensationis ministri, qui fructibus praesunt, forte
et propter illos infertilitas terrae eveniet. <hi>Plurima</hi> 
enim <hi>operum ejus in absconsis sunt. Non possumus
magnitudinem sapientiae effari. Arenam maris et pluviae
stillas, et dies saeculi quis dinumerabit? Altitudinem
coeli, et latitudinem terrae, et profundum sapientiae
quis investigabit <note>(Eccl. I)</note>
          </hi>? Varie ergo mittitur
fames super peccatricem terram. <hi>Et auferam,</hi> inquit, <hi>ex ea hominem et pecus.</hi> 
 Aliud est terra, aliud homo.
<pb n="0724A"/>
Non habitatores terrae, ut quidam putant, nunc pro
terra <emph>919</emph> nominat. Si enim habitatores terrae
per terram accipi velit, superfluum fuerat dicere: <hi>Auferam ex ea hominem et pecus.</hi> 
 Gaudet enim terra
quando plena est accolis: moeret cum id quod dicitur,
acciderit: <hi>Auferam ab ea hominem et pecus.</hi> De
quibus si Dominus, vobis orantibus, ministraverit
sensum (si tamen sensus Domini capaces fuerimus
effecti), volumus pauca disserere. Quomodo poena matris
est in exsilium destinatae privari filiis, aut certe
filios suos ad aliam videre provinciam destinari: sic
quodammodo mater nostra terra flagellatur pro peccatis
suis a Deo, quando aufertur ab ea homo et pecus:
laetatur quando homines habet, magis autem
quando habet homines optimos, et in Dei studiis viventes,
<pb n="0724B"/>
sicut supra exposuimus. Dicitur ergo, <hi>quando
terra peccaverit,</hi> quasi dicatur, si quando peccaverit
mater, auferam de domo ejus filium: sic et
nunc auferam de ea hominem. Laetatur quippe terra
non super bestiis et feris rabidis, sed super pecudibus,
quia placida et mansueta animalia diligit.
Et auferam de ea hominem et pecus. <hi>Et si fuerint
isti tres viri, de medio ejus.</hi> Quomodo potest in terra
peccatrice trium istorum pariter numerus commorari?
Quomodo tam diversis temporibus, viventium
potest inter se vita conjungi? In praesenti legimus
in peccatrice terra eos pariter consistere, id est,
Noe, qui in diluvio fuit, et Danielem, qui in captivitate
Babylonis commoratus est, et Job, qui temporibus
patriarcharum et Moysi vixisse perhibetur.
<pb n="0724C"/>
Hoc enim tempus invenimus vitae Job. Quid ergo
possumus dicere? Meminisse debemus (ut saepe jam
diximus) quia ut homo hominem generat, et Israel
generat Israel. Israel quippe cum esset Jacob, generavit
Israel populum. Et invenimus in Scripturis,
Israel nomen tam in uno homine quam in universo
populo dici. Sic non solum Israel Israel, verum et
Ruben generat Ruben, et Simeon generat Simeonem,
et Levi Levi, et Judas Judam, et reliqui omnes, qui
in tribu Juda sunt ab illius stirpe venientes, Judas nuncupantur:
et replicatae sunt Scripturae in tribu Juda
hominibus Juda. Ea quae in <emph>920</emph> benedictionibus Jacob,
per Moysen de Ruben et Simeon et Levi et Juda
dicuntur <note>(Gen. XLIX)</note>, et caeteris non sic conveniunt patriarchis,
ut his qui cognomines eorum propter familiae
<pb n="0724D"/>
radicem exstiterunt. <hi>Benjamin lupus rapax ad matutinum
comedit, et ad vesperam dabit escam.</hi> Benjamin ille
numquam fuit lupus rapax. Benjamin ille numquam
in vesperam dedit escam; sed is, qui natus est ex tribu
Benjamin, Hebraeus ex Hebraeis juxta legem Pharisaeus,
circumcisus octavo die, Benjamin praedicabatur
lupus rapax ad matutinum comedens, quando juvenis
fuit, et in vesperam dans escam, quando credens spiritalem
praebuit cibum a se Ecclesiis institutis. Igitur
Benjamin Benjamin generat. Quomodo ergo homo
ex homine, Benjamin ex Benjamin, sic Juda ex Juda,
Ruben ex Ruben nascitur, Ruben quippe vivat et
<pb n="0725A"/>
non moriatur, et sit multus in numero. Intantum
non erat de patriarcha sermo, sed de populo, qui
de patriarcha descensurus erat. Cur haec dicta sunt?
videlicet ut praesentem locum exponerem de Noe, et
Daniele, et Job. Quomodo enim Israel Israel genenerat,
et Job Job, et Ruben Ruben, reliqui reliquos;
sic Noe Noe. Et dicam quia de filiis Noe, Sem Noe
fuerit. Cham vero non fuerit Noe: neque enim habuit
similitudinem patris sui. Et ut non omnes, qui
ex Abraham filii Abraham, licet sint de semine ejus,
non sunt filii ipsius, quoniam peccatores sunt: sic
hi qui habent similitudinem factorum Danielis, Daniel
sunt; qui imitantur patientiam Job, Job fiunt.
Noli ergo dicere: Beatus Noe, quoniam dignus effectus
est, ut in diluvio solus eligeretur a Domino, et
<pb n="0725B"/>
caeteris inundatione pereuntibus, cum suis servaretur
incolumis: sed considera, quia si et tu feceris
ea, quae fecit Noe, eris Noe. Audi Salvatorem dicentem: <hi>Si essetis filii Abrahae, opera Abrahae faceretis <note>(Joan. VIII)</note>
          </hi>.
Igitur si quis filius est Abraham, facit gesta
Abraham: si quis filius est Noe, facit opus Noe:
si quis filius est Danielis, facit id quod fecit
Daniel. Si quis sequitur per quod gloriosus effectus
est, ut puta omnis qui substantiam suam
perdit; et sustinens patienter tam jacturas rerum <emph>921</emph> 
 familiarium, quam mortes filiorum, dicit: <hi>Dominus dedit, Dominus abstulit; ut Domino visum est,
ita factum est: sit nomen Domini benedictum in saecula <note>(Job. I)</note>
          </hi>:
qui incenditur corporis malis, et flagellatur
vario malorum suorum dolore, et nihilominus in
<pb n="0725C"/>
ipsis suppliciis glorificat Dominum; qui potest respondere
divina, et inter cruciatus propheticam vocem
emittere, qualem emisit Job, imitator est Job. Atque
ita in hunc modum et Noe, et Daniel, et Job in
eodem possunt tempore reperiri. Quia autem nunc
Ezechiel non de his dixerit, quos in Scripturis lectitamus,
videlicet quos aut translatio, aut mors de
praesenti vita subtraxerit, de alio quoque loco approbare
conabimur. Daniel qui traditus est Eunuchorum
principi cum Anania, Azaria, Misaele, eunuchus fuit,
et est in praesenti dictum: <hi>Noe et Daniel et Job, filios
et filias non liberabunt <note>(Dan. I)</note>
          </hi>, et reliqua. Fingamus
<pb n="0726A"/>
quippe filios habuerit Noe, quomodo filii Danielis,
docebuntur, quem eunuchum fuisse Judaei tradunt?
Verum quia fertilis et sancta fuit anima illius, et
propheticis divinisque sermonibus multos liberos procreavit,
idcirco dicitur: <hi>Si fuerint in tempore illo,</hi> vel <hi>isto, ut Noe et Daniel et Job, et ipsi soli salvabuntur.</hi> 
Et nos ergo possumus fieri Daniel, et ut non enumerem
omnes sanctos, possum esse Paulus, si fuero
imitator ejus dicentis: <hi>Imitatores mei estote <note>(I Cor. XI)</note>
          </hi>;
si cauterium, quo signatus est Paulus, habuero; si
eamdem figuram, qua ille figuratus est in Christo,
possedero, per quam, ut bonus pater, aiebat: <hi>Filioli
mei, quos iterum parturio, donec Christus formetur in
vobis <note>(Galat. IV)</note>
          </hi>. Si vero ex dissimilitudine signaculi <emph>922</emph> 
 coarguor, quia aliam formam habuerit Paulus
<pb n="0726B"/>
quam ego in anima habeam, me ipsum decipio dicens:
Filius meus es tu, semen Pauli. Noli mirari
quod filius Apostoli fias. Habeto virtutes, et eris filius
Christi. <hi>Filioli,</hi> inquit, <hi>adhuc pusillum vobiscum sum <note>(Joan. XIII)</note>
          </hi>.
Cum autem fueris Christi, eris et omnipotentis
Patris, quia unum sunt, unitaeque naturae.
Ad hoc laborat justus, in hoc studium suum omne
convertit, ut Danielis et Job, et Noe, et Abrahae filius
ostendatur ad adoptionem Dei, et jam non vocetur
hominum nominibus, sed vocabulis filiorum Dei. <hi>Si</hi> 
 ergo <hi>fuerint tres viri isti.</hi> Non indiget Spiritus
sanctus, ut etiam nunc Noe et Danielem, et Job ostendat: <hi>Tres viri isti in medio ejus.</hi> 
 Dicit mihi eruditus
auditor: Tres in praesenti nominantur, sermo vero
tuus plurimos affirmat, et Daniel et Job, et Noe. Cui
<pb n="0726C"/>
sic respondebimus: Omnis multitudo similium unus
est, et non plures, qui similes sunt. Non plura corpora,
sed unum corpus omnes sumus, juxta id quod
scriptum est: <hi>Vos autem estis corpus Christi, et membra
ex parte. Et Salvator noster venit quaerere et salvare quod
perierat <note>(I Cor. XII)</note>
          </hi>, in sacramento nonaginta novem
ovium non errantium, et unius perditae. <hi>Venit</hi> quippe <hi>filius hominis quaerere et salvare quod perierat.</hi> 
 Quomodo
enim unum corpus plura sunt corpora, et una
ovis plures sunt oves, quae perierant, hoc pacto omnes
Noe, Daniel, et Job in unum Noe, Job et Danielem rediguntur. <hi>Ipsi in justitia sua salvabuntur, dicit Dominus
<pb n="0727A"/>
Adonai.</hi> 
 Prius nomen Dei quatuor litterarum est,
quod interpretatur naturaliter Deus. <emph>923</emph> Ergo
emittitur propter peccata terrae fames. Terra vero
secundum omnes sensus quos supra diximus, et quoscumque
intelligentiae auditorum relinquimus, ut ex
nostris dictis ipsi sibi alias intelligentias reperirent.
Videamus autem et aliud opus irae divinae emittentis
in terram peccatricem bestias pessimas. Aiunt
etiam Judaei, si quando lupi homines devoraverint,
impetum facientes in domos, et caeterae bestiae, ut
historia refert, leones quondam in humanum genus
immissos, et alio tempore ursos, istiusmodi devorationes
ex Dei indignatione descendere. Et hunc interim
sensum, ut sequamur litteram ab altiori intellectu
recedentes, nunc sequi videmus prophetam. Qui
<pb n="0727B"/>
autem spiritalis est, judicans omnia, et a nullo dijudicatur,
confidenter dicit multas esse bestias, quas
emittit Deus in peccatricem terram, si tamen terra
nostra peccaverit: <hi>Adversarius noster diabolus ut leo
rugiens ambulat quaerens quem devoret <note>(I Pet. V)</note>
          </hi>. Illa
quoque historia, quae Scripturas diligenter observantibus
in planum se praebet intellectum, istiusmodi
habet significationem: quando duo ursi ad parvulos
missi sunt, qui contumelias faciebant prophetae, dicentes: <hi>Ascende, calve; ascende, calve.</hi> 
 Ursi namque
illi in signum erant aliarum bestiarum, quae vere
ferae, vere sunt rabidae, quae mittuntur in hanc peccatricem
terram. Procul autem absit a nobis, ut
bestiae ad nos pro Dei ultione mittantur, quin potius
in oratione dicamus: <hi>Ne tradideris bestiis animam
<pb n="0727C"/>
confitentem tibi.</hi> Ego novi perseverantes in fide justos
feris traditos, et laceratos ab eis consummasse martyrium,
nec tamen beatos esse desisse. Non enim bestiis
fuerant traditi spiritalibus et invisibilibus, quae
lacerant animas peccatorum, et dentes suos in impiorum
corda defigunt. Quemadmodum enim si
pastor ex ore leonum evellat duo crura ovis, vel extremum
auriculae, ita evellentur filii Israel. Traditur
ergo aliquando terra bestiis, ad eversionem, ut auferatur
ab ea homo et pecus <note>(Amos III)</note>. Et observa
diligenter differentias comminationum. In prima
comminatione famis ait: <hi>Ipsi soli salvabuntur,</hi> <emph>924</emph> <hi>Noe, Daniel et Job.</hi> 
 In secunda vero, ubi bestias immissurum
se esse testatur, filii et filiae nuncupatae
sunt: <hi>Verumtamen ipsi soli salvi erunt, dicit Adonai
<pb n="0727D"/>
Dominus.</hi> Qui locus dupliciter intelligitur. Ac primum
secundum communem sensum exponamus ob
nonnullorum insipientiam, qui sensum animi sui,
<pb n="0728A"/>
Dei esse asserunt veritatem, et frequenter dicunt:
Futurum est ut unusquisque nostrum precibus suis
eripiat quoscumque voluerit de gehenna: et iniquitatem
introducunt ad Dominum, non videntes, quod
justitia justi super eum erit, et iniquitas iniqui super
eum, et unusquisque in proprio peccato morietur, et
in propria justitia vivet. Nihil mihi conducit martyr
Pater, si non bene vixero, et ornavero generis mei
nobilitatem, hoc est testimonium ejus, et confessionem,
qua illustratus est in Christo. Nihil prodest
Judaeis dicentibus: <hi>Nos de fornicatione nati non sumus,
unum patrem habemus Dominum <note>(Joan. VIII)</note>
          </hi>,
et post
modicum: <hi>Abraham pater noster est.</hi> Quaecumque
dixerint, quaecumque sibi assumere voluerint, si non
habuerint fidem Abraham, incassum gloriantur. Neque
<pb n="0728B"/>
enim ideo salvabuntur, quia sunt filii Abraham.
Quoniam ergo quidam non recte opinantur, necessario
interposuimus etiam sensum litterae dicentis: <hi>Filios et filias non liberabunt Noe, Daniel et Job, sed
ipsi soli salvi erunt.</hi> 
 Nemo nostrum confidat in justo
patre, in matre sancta, in fratribus castis. Beatus
homo, qui spem habet in semetipso, et in via recta.
Ad eos autem qui in sanctis fiduciam habent, non
incongrue proferimus exemplum: <hi>Maledictus homo,
qui spem habet in homine <note>(Jer. XVII)</note>
          </hi>. Et illud: <hi>Nolite
confidere in hominibus.</hi> Sed et aliud: <hi>Bonum est confidere
in Domino, quam confidere in principibus <note>(Ps. CXLV, CXVIII)</note>
          </hi>.
Quod si necesse est in aliquo sperare,
omnibus derelictis, speremus in Domino dicentes: <hi>Si constiterint adversum me castra, nontimebit cor meum.</hi> 
<pb n="0728C"/>
Cum haec se ita habeant, etiam alia nobis quaestio
oboritur, quam diligenter debemus excutere, ut Scripturarum
veritas elucescat: Quare cum tanti sint justi,
nunc tantummodo tres nominantur, Noe, Daniel et
Job? <emph>925</emph> Audivi quondam a quodam Hebraeo hunc
locum exponente atque dicente, ideo hos nominatos,
quia unusquisque eorum tria tempora viderit, laetum,
triste, et rursum laetum. Vide Noe ante diluvium,
considera mundum integrum, et eumdem, post,
Noe in totius orbis naufragio solum cum filiis suis
et animalibus in arca servatum: considera quomodo
post diluvium egressus sit, et plantaverit vineam,
quodammodo secundi rursus orbis creator existens.
Talis est justus: vidit mundum ante diluvium, id
est ante consummationem: vidit mundum in diluvio,
<pb n="0728D"/>
in corruptione et in interitu peccatorum, quae
in die sunt eventura judicii: rursum videbit mundum
in resurrectione omnium peccatorum. Dicit
<pb n="0729A"/>
mihi aliquis: Concedo de Noe, ut tria tempora viderit,
quid respondebis mihi de Daniele? Et hic
ante captivitatem in patriae floruit nobilitate, et
deinceps, in Babylonem translatus, eunuchus effectus
est, ut manifeste ex libro ipsius intelligi potest:
vidit et reversionem in Jerusalem. Ut autem probetur,
quod ante captivitatem in Jerusalem fuerit,
et post captivitatem eunuchus effectus sit, assumamus
id quod ad Ezechiam dictum est: <hi>Accipient de
filiis tuis, et facient spadones in domo regis <note>(Isai.
XXXIX)</note>
          </hi>. Deinde post septuaginta annos invenitur deprecans
Deum, ut completo jam tempore captivitatis,
rursum ingrediatur Jerusalem. Habemus orationem
ejus in volumine proprio conscriptam <note>(Dan.
IX)</note>, nec tamen <emph>926</emph> possumus invenire ubi sit
<pb n="0729B"/>
mortuus. Vidit ergo tria tempora, ante captivitatem,
in captivitate, et post captivitatem. Talis justus est.
Videamus autem, an et Job tria tempora habuerit.
Fuit quidem locuples: erant quippe ei oves septem
millia, cameli tria millia, juga boum quingenta, et
supellex multa valde, filii septem, et filiae tres.
Deinde accepit potestatem diabolus adversus eum.
Vide tempora commutata. Dives in liberis pater,
repente orbus efficitur: dives in censu Dominus, ad
ultimam deducitur egestatem: ecce duo tempora.
Post haec apparet ei Dominus, et loquitur ei de
nube, et ipse Job ea, quae sunt in libro ejus scripta,
respondit <note>(Job. I)</note>. Igitur in primo tempore Dei laudibus
praedicatur; in secundo tentationi traditur, et
saevissimo ulcere percussus a pedibus usque ad caput
<pb n="0729C"/>
tristia et dura perpetitur. Ad extremum factae sunt
ei oves quatuordecim millia, cameli sex millia, juga
boum mille, asinae pascentes mille, et nascuntur ei
filii septem et filiae <note>(Job. ult)</note>. Atque ita et in Job
tria tempora deprehendimus, quae in justis hominibus
reperimus. Tria vident justi tempora; praesens,
et commutationis, quando judicaturus est Deus, et
futurum post resurrectionem mortuorum, id est,
vitae coelestis perpetuitatem in Christo Jesu, cui
est gloria et imperium in saecula saeculorum. Amen.</p>
</div1>

<div1>
        <head>HOMILIA QUINTA. De eo quod quatuor ultiones pessimae, id est, gladius, fames, bestiae malae, et pestilentia inducuntur super terram peccatricem: et de parabola qua dicitur: <hi>Fili hominis, quid fiet ligno vitis <note>(Cap. XIV et XV)</note>
          </hi>?</head>

<pb n="0729D"/>
<p> <emph>925</emph> Fames, quae propter peccatricem inducitur
terram, juxta possibilitatem nostrarum virium discussa
est, et post famem de bestiis pessimis diximus,
quas immittet Deus super peccatores. Quatuor
enim ultiones in principio proposuimus, e quibus
reliquae duae sunt de romphaea, et de morte. Et
in prima quidem filiorum et <emph>926</emph> filiarum nomen
<pb n="0730A"/>
tantum est: in secunda vero et tertia, quam nunc
conamur exponere, filiorum et filiarum nomen annexum
est, id est, in romphaea, qua corruunt, qui
caede ejus digna fecerunt. Quis est ergo iste gladius,
id est, romphaea, quam nos formidare debemus,
nequando
mittatur super terram nostram, super terram <emph>927</emph> 
 quam figuraliter exposuimus, ut et nobis
necesse sit transire per gladium duplex aliquid
habentem in poena? Habitus quippe ipsius gladii dividit
et secat eum, in quem infertur: si vero ad
acumen aciei ejus etiam tactus ipse poenalis est,
dupliciter torquetur, qui hoc gladio puniendus est.
Scriptum est enim: <hi>Statuit igneam rompheam, et
Cherubim custodire viam ligni vitae <note>(Gen. III)</note>
          </hi>. Et quomodo
si gladius acutus et caedens inferatur in corpus,
<pb n="0730B"/>
duplicem tribuit cruciatum adustionis et caedis:
sic et romphaea, quae ad custodiam Paradisi statuta
memoratur, quam nunc ob expositionem gladii
praesentis assumpsimus, duplicia infert tormenta,
dum adurit et dividit. Ut autem necessarium aliquid,
ex quibus Deus sensum nostrum illuminat,
in loco praesenti interponamus, accipe exemplum.
Aiunt studiosi medicinalis disciplinae, ad quasdam
corporum curationes necessariam esse non solum
sectionem ferri, verum etiam adustionem. Nam ad
eos, qui canceris veterno computrescunt, candentem
sive novaculae laminam, sive quodcumque acutissimi
ferri genus adhibent, ut per ignem radices
canceris evellantur, per incisionem autem putrida
caro truncetur, et via pateat medicaminibus injiciendis.
<pb n="0730C"/>
Quis, putas, nostrum canceris, ut ita dicam,
habet simile peccatum, ut non ei sufficiat, aut simplex
acumen ferri, aut sola ignis adustio, sed utraque
adhibeantur, quo uratur, et secetur? Audi Salvatorem
rationem ignis et ferri in duobus locis significantem.
In alio loco ait: <hi>Non veni mittere pacem
super terram, sed gladium <note>(Matt. X)</note>
          </hi>. In alio vero: <hi>Ignem veni mittere super terram, et 
 utinam
jam ardeat <note>(Luc. XII)</note>
          </hi>. Igitur defert utrumque Salvator,
gladium et ignem, et baptizat, quae non potuerunt
Spiritus sancti purificatione purgari. Sacramenta
divina sunt ineffabilia, et soli Deo cognita:
plus tamen in gratiarum donatione, quam in tormentorum
varietatibus constituta. Neque enim medici
ex disciplina artis suae rationabiliter eos, quibus
<pb n="0730D"/>
medentur, secant, urunt, dantque poculum amarissimi
temperamenti, <emph>928</emph> multaque alia, prout
causa postulat, faciunt: Deus autem universitatis
Dominus, sine rationabili quadam sapientia, et sine
dispensatione digna majestatis suae poenas tantum
infert peccatoribus. Neque enim, ut existimant,
ad hoc tantum adhibet supplicia, ut torqueat, sed
quasi pater scit vulnera omnium nostrum: scit qua
<pb n="0731A"/>
ex causa, quod ulcus natum sit, quae putredo infelicis
animae, ex quo ducatur exordio, qualis species
doloris, ex quo peccato veniat: scit et formas,
modos, et numeros peccatorum; qui semel, bis,
terque peccaverit; qui in una specie delictorum saepe
ruit, qui in diversis vitiorum speciebus singulis
tantum vocibus erraverit. Haec omnia nos juxta sapientiam
Dei quaerere [ <hi>Sup.</hi> debemus], secundum
illud, quod scriptum est: <hi>Scrutans corda et renes
Deus,</hi> et supplicia, quae ab eo irrogantur, sic intelligere,
quasi digna Deo, et convenientia dispensationi
ejus, nos vult non tantummodo cruciari. Omnia
quippe ad hoc condidit, ut essent; et salutares
fecit generationes mundi, et non est in eis medicamentum
perditionis; sed quia quod ille voluit nos
<pb n="0731B"/>
contemnendo non fecimus, et ille quod cupierat,
non exercuit in nobis, disputatio nos coegit, ut aliquid
de poenarum specie diceremus, quae inferuntur
ad terram. Debemus autem nosse, quia non statim
ubi fames fuerit, sequatur et mors. Potest quippe
fieri, ut aliquis famem sustinens perseveret in vita,
licet inedia, et squalore, et macie discrucietur. Potest
fieri, ut, immissis bestiis malis, statim non omnes
pereant, fugae auxilio reservati. Potest evenire
ut, cedente romphaea, cesset interitus. Modo vulnerantur
quidam, et secantur, et, ut ita dicam, crebris
ictibus confunduntur, nec tamen pereunt.
Idcirco nunc poena novissima in enumeratione poenarum
mortis infertur. Istiusmodi quiddam et sacratissimus
Apostolus sentiens loquebatur: <hi>Novissimus
<pb n="0731C"/>
inimicus destruetur mors <note>(I Cor. V)</note>
          </hi>. Audebo
dicere, sed novissimus inimicus destruetur
mors. Fuit quidam ante mortem inimicus, id
est <emph>929</emph> romphaea: fuit quidam ante mortem inimicus,
bestiae pessimae: fuit quidam ante bestias pessimas
inimicus, fames. Haec omnia inimica sunt religionis
inimicis. Si enim non vis amicus fieri Deo invitanti
te ad reconciliationem, et dicenti per Apostolum: <hi>Obsecro vos per Christum reconciliari Deo 
 <note>(II
Cor. V)</note>
          </hi>, quid de Deo causaris, cum in causis sub inimicorum
imperio esse voluisti? An ignoras idcirco
Deum in Aegypto immisisse furorem et iram, et angustiam,
immissionem per Angelos pessimos, quia
inimici illius erant, et ab ejus adversario regebantur?
Procul autem absint a nobis quatuor istarum supplicia
<pb n="0731D"/>
poenarum, fames, bestiae pessimae, gladius,
mors. Quidquid enim horum fuerit illatum, ad eos
venit qui inimici Dei sunt: amicos ejus praeterit, neque
ausum est eos contingere, qui de ejus necessitudine
gloriantur. Et quomodo de igne bene creditum
est, Scripturis testantibus, quia transeant per eum
justi, et non comburantur: <hi>Uniuscujusque enim opus
quale sit, ignis probabit:</hi> sic et in his suppliciis inveniatur
aliquis Daniel, Noe, et Job, et nihil poenarum
sustinebit. Haec specialiter per singula supplicia exposuimus,
quae in extrema parte in unum propheta
consocians ait: <hi>Haec dicit Adonai Dominus: Si autem
<pb n="0732A"/>
quatuor vindictas meas pessimas, romphaeam, et famem,
et bestias pessimas, et mortem immisero.</hi> Quo? non
super terram, sed <hi>super Jerusalem.</hi> Terra enim si
puniatur, sufficit ei una correptio. Si autem corripiatur
Jerusalem, super quam invocatum est nomen
Dei <note>(II Petr. II)</note>, quatuor ei cruciatus pariter inferuntur.
Multo nobis utilius fuerat divino non credidisse
sermoni, quam post credulitatem adhuc rursum ad
peccata converti, quae ante commisimus. Considera
enim quomodo Scriptura super terram singillatim
supplicia dicat inferri, et non apponat quam terram:
quando vero ad Jerusalem veniat: Si autem et quatuor
vindictas meas pessimas, romphaeam, et famem,
et bestias pessimas, et mortem immisero in Jerusalem;
nos indicans Jerusalem, qui peccantes quidem
<pb n="0732B"/>
nos Jerusalem sumus, quae destruitur; in praeceptis
vero permanentes, Jerusalem dicitur, quae salvatur.
Omnes lamentationes, quas legimus in Jerusalem.
omnes querimoniae, quibus eam plangit Deus, <emph>930</emph> 
ad nos pertinent, qui gustavimus sermonem Dei, et
postea mandatis ejus contraria fecimus. Non plectitur
Salomonis jura contemnens, non sic punitur Lycurgi
scita destituens. Aliud supplicium est ejus, qui legem
Dei per Moysem traditam conculcat, et despicit:
maxima omnium est ejus poena, qui praecepta filii
Dei pro nihilo duxerit. Irritam enim quis faciens
legem Moysi sine ulla miseratione duobus vel tribus
testibus moritur <note>(Hebr. X)</note>; quanto magis putatis deteriora
supplicia mereri illum, qui Filium Dei conculcaverit!
Ait ergo, quos enumeravimus, Filium
<pb n="0732C"/>
Dei non conculverunt, sed tantum legem Dei ingressi
sunt: maximeque hi, qui ante adventum Domini
fuerunt. Sed neque hi, qui crucifixerunt Salvatorem
meum, rei sunt ingentis poenae, sicut hi,
quibus ait Apostolus: <hi>Filium Dei conculcans, spiritui
gratiae contumeliam faciens <note>(Ibid.)</note>
          </hi>: et si quid
aliud significat in eo loco in quo eorum peccata replicat,
qui post fidem in Deum peccaverunt. Haec
propter quatuor ultiones pessimas, quae inducuntur
super Jerusalem. Et omnes quidem, qui didicimus
divinas Scripturas, sive bene, sive male vivamus,
Jerusalem sumus. Si male vivimus, illa Jerusalem,
quae cruciatibus punitur, et sustinet quatuor ultiones:
si bene, illa Jerusalem, quae in Dei sinu requiescit.
Et est magna distantia, ut in reliqua terra,
<pb n="0732D"/>
sic et in ipsa Jerusalem. Omnes enim, qui in Ecclesia
peccatores sunt, qui sermonem Dei gustaverunt, et
transgrediuntur eum, merentur quidem supplicia;
verum pro modo graduum unusquisque torquebitur.
Majorem poenam habet, qui Ecclesiae praesidet, et
delinquit. An non magis misericordiam promeretur
ad comparationem fidelis Catechumenus? Non magis
venia dignus est laicus, si ad diaconum conferatur?
Et rursum comparatione presbyteri diaconus veniam
plus meretur? Quae autem sequantur, me tacente,
cognoscitis. Idcirco formidans judicium Dei, et ante
oculos mihi proponens illum judicii ordinem, qui in
<pb n="0733A"/>
Scripturis continetur, recordor dicti illius: <hi>Pondus
ultra te ne leves.</hi> Sed et illud: <hi>Noli quaerere fieri
judex, ne non valeas auferre iniquitates.</hi> Quid mihi
prodest quia prior sedeo in cathedra resupinus, honorem <emph>931</emph> 
 majoris accipio, nec possum habere dignitate
mea opera condigna? Nonne majori poena
cruciabor, quia honor justi mihi ab omnibus defertur,
cum peccator sim <note>(Eccl. VII)</note>? Necessarium fuit
diligentius retractantem ea, quae de quatuor terrae
ultionibus dicebantur, id addere, quod Jerusalem
quippe erat in tribu Benjamin: et sacerdotes templi,
et Levitae, qui Dei ministeriis serviebant, et caeteri
ordines, quos scripturarum sermo comprehendit, in
ea morabantur. Haec accipit quatuor ultiones pessimas,
quae non sunt similes in his qui in ea habitant.
<pb n="0733B"/>
Neque enim eodem modo, et ad populum, et ad Levitas
comminatio dirigitur. Israelites enim peccans
in Israeliticum delictum corruit. Qui autem major est
ab Israelita, quanto nobilior fuerit in ordine idem
Levites, et sacerdos, tanto majora supplicia sustinebit.
Si autem princeps sacerdotum peccaverit,
dicit ad eum Heli consacerdos suus: <hi>Si delinquens
peccaverit vir in virum, orabunt pro eo: si autem in
Dominum peccaverit, quis orabit pro eo <note>(I Reg. II)</note>
          </hi>?
Haec in expositionem ejus sermonis, quo comminabantur
et singulae specialiter in peccatricem terram
ultionis, et pariter congregatae in infelicem Jerusalem.
Videamus autem et sequentia Scripturae. Quae
cum in parabola audierit propheta, nos tantum sensum
debemus exponere, ipsum testimonii ordinem
<pb n="0733C"/>
derelinquentes et auditorem mittentes ad librum:
Lignum vitis ut in fructu est honorabilius lignis omnibus,
maxime his quae in saltu fructificant: sic ad
caetera opera inutillus omnibus lignis est <note>(Ezech. XV)</note>.
Et vascula quaedam possunt fieri, et in diversa opera
necessarii usus ad ministrandum; de palmitibus
autem vitis non solum vas aliquod, et in opus utile
quid fieri non potest, sed neque paxillus quidem est
utilis. Ait ergo sermo divinus, quia ut palmes vitis
honorabilior fit caeteris lignis, si afferat fructus: sic
ab omnibus inferior judicetur, si id non habeat, unde
praecellit; atque in hunc modum eos, qui imbuti sunt
eloquiis Dei, honorabiliores esse omnibus, et quocumque
modo in vineae positos dignitate, cum afferant
fructus, botros salutis, de qua scriptum est: <hi>Ego vero
<pb n="0733D"/>
te plantavi vineam fructiferam totam veram <note>(Jer. II)</note>
          </hi>.
Et alibi: <hi>Vinea Domini domus Israel est <note>(Isai. V)</note>
          </hi>. Et
rursum: <emph>932</emph> <hi>Vineam de Aegypto transtulisti <note>(Ps.
LXXIX)</note>
          </hi>, et reliqua. Si autem non attulerint fructus,
intantum ut a Deo dici possit: <hi>Quomodo conversa es
in amaritudinem vitis alienae?</hi> tunc multo deteriores
inveniri ab his lignis, quae licet viliora sint, tamen
suos afferunt fructus. Quomodo enim praecellunt
ligna silvarum vineas inferaces, eodem modo, intra
quamdam dispensationem sapientiae divinae, ex lignis
vilioribus aliqua domui necessaria fabricantur.
Neque vero turberis, putans nos extra Scripturas
affirmare quod dicimus futurum esse, ut de lignis
silvae aliquid utile fiat, id est, de me ipso si non attulero
<pb n="0734A"/>
proprios naturae meae fructus. Siquidem et
Apostolus imaginem quamdam eorum vasorum, quae
sunt in humana conversatione, assumit dicens: <hi>In
magna autem domo, non sunt tantum</hi> [Al. <hi>autem] vasa
aurea et argentea, sed et lignea et fictilia</hi> (nota quia
vasa lignea nuncupaverit); <hi>et alia quidem in honorem,
alia vero in contumeliam <note>(II Tim. II)</note>
          </hi>. Ista vasa lignea,
quae esse in magna domo Apostolus praedicat, non
sunt facta de vitibus, non de palmitibus vinearum,
sed ex aliis lignis, quae vilioris ordinis in nemoribus
fructificaverunt. Quantum ergo malum est, et quale
discrimen, ut ligna quondam vilia inveniantur in
magna patrisfamilias domo, et palmes vitis meae inutilis
in domo sit, et in ignem projiciatur? Hoc enim
scriptum est, quia annuam putationem ejus consumat
<pb n="0734B"/>
ignis. Haec in Ezechielem. Salvator vero hujus
parabolae sensum in Evangelio ita perstrinxit, dicens: <hi>Ego sum vitis, vos palmites, Pater meus agricola: omnem
palmitem, qui in me manet, et fructus affert, Pater
meus putat, ut fructus majores afferat: palmitem, qui
manet in me, et fructum non affert, Pater meus excidit
et in ignem mittit 
 <note>(Joan. XV)</note>
          </hi>. Vides vicinitatem
utrorumque sermonum? Vides quomodo Pater excidat,
et in ignem jaciat? Nos insensati, quasi negligenda
quidem Scriptura sit, nolentes ea discere,
quae nobis incutiant metum, sed ea audire cupientes,
quae prurientibus auribus incutiunt voluptatem, libenter
audivimus quae nos subvertant, quae decipiant.
Qui dicit proximo suo, ignoscit nobis peccata
nostra Deus, siquidem et in talibus sacramentis ludimus,
<pb n="0734C"/>
vicissim nobis pollicentes, mappam mittet
Deus. Et quia bonus est, et omnium peccata dissolvit, <emph>933</emph> 
 oportebat nos sedere, et sollicito corde
dicere: Si heri peccavimus, hodie poenitentiam agamus.
Verum huic palmiti (animal quippe est) qui dicit:
Potens est Deus, et bonus agricola, qui non me
excidat, et in ignem mittat: respondebit agricola:
Sed si talis est palmes, ut frustra sit in vite, numquid
poterit relinqui? Nonne si dimittatur impediet vitem,
ne pro sicco palmite, virides et fructuum feraces afferat
palmites? Quomodo enim boni agricolae est excidere,
et amputare [ <hi>Al.</hi> computare] quae sicca sunt,
et tradere in escam ignis infructuosos ramos: sic
boni Dei est, de omnibus vitibus infructuosos <emph>934</emph> 
palmites amputare, et igni tradere in perditionem.
<pb n="0734D"/>
Verum nos ipsi nos ludimus, et decepti pariter ac
decipientes volumus magis errare cum plurimis,
quam ab errore converti: cum magis id quaerere debeamus,
quod aedificet, quod timorem Dei augeat,
quod ad poenitentiam revocet, quod in confessionem
sceleris adducat, quod nos faciat diebus ac noctibus
cogitare, quomodo Domino placeamus, ut fiamus in
vera vite Christo Jesu fructiferi palmites, et radici
ejus adhaerentes: cui est gloria et imperium in saecula
saeculorum. Amen.</p>
</div1>

<div1>
        <head>HOMILIA SEXTA. De eo quod dicitur: <hi>Fili hominis, notas fac Jerusalem abominationes suas;</hi> usque: <hi>Effudisti fornicationem tuam in omni transitu <note>(Cap. XVI)</note>
          </hi>.</head>
<p> <emph>933</emph> Consideranti mihi constantiam prophetarum,
<pb n="0735A"/>
miraculum subit, quomodo vere credentes Deo magis
quam hominibus contempserint mortem, pericula,
contumelias et omnia quae passi sunt ab eis:
qui arguebantur, dum voluntati Dei in prophetatione
deserviunt. Admirabar quondam Isaiam antequam
compararem Ezechieli, et obstupescebam quomodo
diceret: <hi>Audite sermonem Domini, principes Sodomorum;
attendite legem Dei, populus Gomorrhae. Quo
mihi multitudinem sacrificiorum vestrorum? dicit Dominus <note>(Isa. I)</note>
          </hi>.
Dicebat enim haec, cum posset dicere,
vel tacere. Neque enim (ut quidam suspicantur)
mente excidebant prophetae, et ex necessitate spiritus
loquebantur. <hi>Si alii,</hi> inquit Apostolus, <hi>revelatum
fuerit sedenti, prior taceat <note>(I Cor. XIV)</note>
          </hi>. Ex quo
ostenditur potestatem habere eum, qui loquatur,
<pb n="0735B"/>
cum velit dicere, et cum velit tacere. Et ad Balaam
dicitur: <hi>Verumtamen verbum, quod immitto in os
tuum, hoc observa loqui <note>(Num. XXII)</note>
          </hi>: quasi potestatem
habente eo, ut accepto verbo Dei, diceret
seu taceret. Quid est ergo, quod in Ezechiele admiror?
Quia cum ei fuisset imperatum, ut testaretur,
et notas faceret Jerusalem iniquitates ejus, non posuit
ante oculos ejus periculum, quod ex praedicatione
erat secuturum; sed ut Dei tantum praecepta
servaret, locutus est quaecumque <emph>934</emph> mandavit.
Esto, sit mysterium, sit revelatio sacratae intelligentiae
de Jerusalem, et his quaecumque super eam
dicuntur; attamen prophetans, et fornicationis illam
arguit, quia divaricaverit pedes suos omni transeunti,
et maledica voce testatur, increpans scelerum
<pb n="0735C"/>
civitatem. Sed quia confidebat Dei se facere
voluntatem, paratus et mori et videre, loquebatur
intrepidus. Videamus ergo ipsam prophetiam, et
primo quidem, quomodo in potestate sit positum
prophetae, utrum dicat an non, consideremus. Factus
est sermo Domini ad eum, dicens: <hi>Fili hominis,
testificare Jerusalem iniquitates ejus, et dices: Haec
dicit Dominus,</hi> non in necessitate aspirationis, sed
in voluntate dicentis Dominus posuit, ut testificaretur
ad Jerusalem iniquitates ejus, et ait: <hi>Dices.</hi> Quid
dices? Haec quae sequuntur. In propheta erat audiente, <hi>dices:</hi> 
 utrum diceret necne, quomodo fuit positum
in Jona. In potestate quippe ejus erat audientis: <hi>Dic, adhuc tres dies, et Ninives subvertetur 
 <note>(Jon. III)</note>
          </hi>,
si velit dicere, vel tacere. Et quia in arbitrio ejus
<pb n="0735D"/>
positum erat, et noluit dicere, vide quanta eum sunt
consecuta postea: periclitata est navis propter eum,
forte repertus est latens, cetus devoravit abjectum.
Hi ergo prophetae, quicumque post Jonam fuerunt,
considerantes forsitan ea, quae venerunt ei, sive
aliis prophetis: <emph>935</emph> videbant quoniam ex omni
parte angustiae eis imminebant: secundum saeculum
persecutio, si dicerent vera: secundum Dominum
offensa, si timentes homines, proferrent falsa pro
veris. Idcirco testificatus est Ezechiel, et notas fecit
Jerusalem iniquitates ejus, et dixit: <hi>Haec dicit Dominus:
Radix tua et generatio tua de terra Chanaan,
Pater tuus Amorrhaeus et mater tua Cethaea.</hi> Quae civitatum
sic fuit elevata, et altum sapuit in mundo,
<pb n="0736A"/>
ut civitas Dei? Et tamen haec ipsa sibi magna promittens,
quasi proxima Dei, et civitas ejus, quia
peccavit, arguitur a Spiritu sancto, ut degener, et
extranea. Pater enim ejus Amorrhaeus, jam non
Deus. Quamdiu non peccavit, pater ejus erat Deus:
quando vero peccavit, pater ejus Amorrhaeus factus
est. Quamdiu non peccavit, pater ejus Spiritus sanctus
fuit: quando peccavit, mater ejus Cethaea facta
est. Quamdiu non peccavit, radicem habuit Abraham,
et Isaac, et Jacob: quando peccavit, radix
ejus Chananaea facta est. Saepe miratus sum id,
quod dictum est a Daniele ad presbyterum peccatorem,
cui pro peccato nomen imponens, <hi>Semen,</hi> 
inquit, <hi>Chanaan, et non Juda.</hi> Magnus quidem Daniel
constantissime presbyterum peccatorem semen Chanaam
<pb n="0736B"/>
appellans et non Juda <note>(Dan. III)</note>. Major vero
comparatione ejus Ezechiel, non uni presbytero,
neque duobus hominibus nativitatem objiciens contumeliosam,
sed, <hi>Radix,</hi> inquiens, <hi>tua, et generatio
tua de terra Chanaan. Pater tuus Amorrhaeus, et mater
tua Cethaea.</hi> Quia Jerusalem multa peccata commisit,
ideo increpans illam propheta, non uno
neque duobus, sed tribus nominibus insignivit.
Septem in Genesi gentes enumerantur a Deo in uno
loco, quem tradidit filiis Israel. Septem autem hae
sunt, <hi>In terram,</hi> inquit, <hi>Chananaeorum, et Amorrhaeorum,
et Cethaeorum, et Pheresaeorum, et Evaeorum, et
Gergesaeorum, et Jebusaeorum.</hi> Si possibile fuisset et
septem istas congregare, ut per eas ignobilitatem
peccatricis Jerusalem exprobraret, fecisset utique
<pb n="0736C"/>
propheta. Nunc vero quid fecit? Amorrhaeum elegit
ex septem, et Chananaeum, et ait habere communionem
peccatricem Jerusalem, quippe ad Chananaeum,
juxta radicem, et nativitatem, proprie ad
Amorrhaeum secundum <emph>936</emph> patrem, proprie ad
Cethaeam secundum matrem. Si in Jerusalem tanta
dicuntur, de qua tam grandia, et tam mira conscripta
sunt, quae ei sunt repromissa, quid futurum
est misero mihi, si peccavero? Quis mihi erit pater,
aut quae mihi erit mater? Tantae talisque Jerusalem
radix, et generatio de terra Chananaeorum, pater
ejus Amorrhaeus, et mater Cethaea nuncupatur. Ego
si peccavero, qui in Christo Jesu credo, et tanto me
magistro tradidi, quis mihi futurus est pater? Non
utique Amorrhaeus, sed nequior quidam pater. Quis
<pb n="0736D"/>
est iste? <hi>Quivis, qui peccatum facit, ex diabolo natus
est:</hi> Et iterum: <hi>Vos ex patre diabolo estis <note>(I Joan.)</note>
          </hi>.
Si igitur Jerusalem dicitur de radice, et nativitate
terrae Chananaeae, quid dicetur ad nos? Inveniuntur
et nobis patres, qui nos generant in peccatis. Ut
enim si bonus fuero, et in optimo actu constitutus,
dicit mihi Jesus: <hi>Fili, dimittuntur tibi peccata tua <note>(Matt. IX)</note>
          </hi>;
dicit mihi Paulus discipulus Jesus: <hi>In
Christo enim Jesu per Evangelium ego vos genui:</hi> ita
si factus fuero peccator, generans me in peccatis
diabolus, et assumens sibi eam vocem, qua pater
Deus ad Salvatorem locutus est, dicit ad me: <hi>Filius
meus es tu, ego hodie genui te <note>(Psal. IV)</note>
          </hi>. Et alii autem
plures patres mei erunt, ad quos iturus sum.
<pb n="0737A"/>
Unusquisque ad suos proficiscitur patres. Si quis
est ab Abraham, dicitur ad eum: Tu autem vade
ad patres tuos, cum pace educatus in senectute bona.
Si quis vero egreditur de saeculo non cum pace, sed
cum peccatorum bello, et senectute non bona, inveteratus
dierum malorum, utique dicitur ad eum:
Tu autem vade ad patres tuos cum bello nutritus in
senectute mala <note>(Gen. XV)</note>. Docemur a Deo sub aliis
nominibus, quid facere debeamus. <hi>In qua die nata
es, non alligaverunt manus tuas, sive non est excisus
umbilicus tuus.</hi> In Hebraeo quippe sic habetur: <hi>non
est excisus umbilicus tuus.</hi> Allegorice inducit Jerusalem
quasi puellam ab infantia genitam. Quae
autem de Jerusalem dicuntur, sciamus ad omnes
homines, qui in Ecclesia sunt, pertinere. Primum
<pb n="0737B"/>
ejus tempus tale est, secundum quale describitur:
procul autem absit a nobis ut tertium tempus
tale habeamus, quale dicitur ad Jerusalem. Omnes
enim qui primum fuimus peccatores, Jerusalem
vocamur a Deo, et habemus ea quae prima dicuntur. <emph>937</emph> 
 Secunda autem si post visitationem
et notitiam Dei perseveravimus in peccatis, ad nos
pertinent. Tertia vero mala quae penitus detestamur,
secundum ordinem prosequemur. Nunc ut ad primum
redeam, scriptum est quasi de Jerusalem: <hi>In
qua die nata es, non est excisus umbilicus tuus.</hi> Adjutorio
Dei indigemus, ut possimus umbilicum non
praecisum peccatricis Jerusalem invenire, aut certe
praecisum umbilicum ejus, quae non peccavit, exponere.
Sive igitur Jerusalem, sive cujuscumque alterius
<pb n="0737C"/>
de alia Scriptura quaero umbilicum, ut spiritualibus
spiritualia comparans, inveniam quomodo non
sit praecisus umbilicus Jerusalem. Scriptum est in
Job de dracone: <hi>Virtus ejus in umbilico, et fortitudo
ejus super umbilicum ventris <note>(Job XL)</note>
          </hi>. Scio ex his,
quae mihi gratia divina largita est, cum praesentem
locum exponerem, me dixisse, quod draco sit fortitudo
contraria. Iste est enim draco, serpens antiquus,
qui vocatur diabolus, et Satanas, decipiens
orbem terrarum universum. Istius fortitudo in umbilico
est. Nec dubium: nam principium malorum
omnium in lumbo versatur. Et ideo adhuc in lumbo
patris constitutus, qui nasciturus erat, refertur,
quia in lumbos semina humana collecta sunt. Fortitudo
ergo contraria ubicumque sunt semina, ibi insidiarum
<pb n="0737D"/>
suarum vim conatur ostendere. Adversum
masculos virtus ejus in lumbis est; adversum feminas
virtus ejus in umbilico ventris est. Et vide quomodo
honeste viri mulierisque genitalia obtectis nominibus
Scriptura nuncupaverit, ne per ea vocabula,
quae in promptu sunt, turpitudinem significaret.
Si intellectum est exemplum, quod protulimus de
Job, intellige mihi quia ut in viro praeputium circumciditur,
<pb n="0738A"/>
sic in femina umbilicus amputatur. Cum
enim pudica fuit mulier, et mundis usa mutationibus
feminarum, scilicet ne in sordidas res, et in
peccatorum turpitudines ruat, tunc umbilicus ejus
abscisus est. Si vero peccaverit, non est umbilicus
ejus abscisus. Increpat ergo Jerusalem quasi <emph>938</emph> 
mulierem, cui non sit praecisus umbilicus. Septuaginta
interpretati sunt in hoc loco: <hi>Non alligaverunt
ubera tua,</hi> sensum magis eloquii exponentes,
quam verbum de verbo exprimentes. Ubera autem
in Canticis canticorum assumpta sunt in cogitationum
tuarum et mentis loco: <hi>Quia bona ubera tua
super vinum <note>(Cant. I)</note>
          </hi>. Et recubuit super pectus Jesu <note>(Joan. XIII)</note>,
ubi ubera tua sunt, is qui communionem
intellectuum ejus habiturus erat. Quando
ergo sensus est rigidus, et notio obstricta atque solida,
<pb n="0738B"/>
nec defluit sermo, manifestum est quia alligata
sunt ubera tua. Cum vero ea quae dicuntur dissoluta
sunt, et defluunt, non sunt ubera alligata. <hi>Aqua
non es lota in salutem.</hi> Videamus ea, quae sunt in
Jerusalem, ne forte et in nobis reperiantur. Verbi
gratia dictum sit: Est quaedam mulier nunc lota,
verum quaeritur an et in salutem? ut et nos timeamus
propter hoc, quod ait, <hi>in salutem.</hi> Non lavantur
omnes in salutem. Qui accepimus gratiam baptismi
in nomine Christi, loti sumus: sed nescio
quis lotus sit in salutem. Simon lotus est, et baptisma
consecutus perseverabat in Philippi societate:
verum quia non erat lotus in salutem, condemnatus
est ab eo, qui in Spiritu sancto dixit ad eum:
<pb n="0738C"/> <hi>Pecunia tua tecum sit in perditionem 
 <note>(Act. VIII)</note>
          </hi>. Ingentis
est difficultatis eum qui lavatur, lavari in salutem.
Attendite, catechumeni, audite, et ex his
quae dicuntur, praeparate vosmetipsos, dum catechumeni
estis, dum necdum estis baptizati, et veniatis
ad lavacrum, et lavemini in salutem, nec sic lavemini
ut quidam qui loti sunt, sed non in salutem,
ut qui accipit aquam, et non accipit Spiritum sanctum.
Qui lavatur in salutem, et aquam accipit et Spiritum
sanctum. Quia non fuit Simon lotus in salutem, accepit
aquam, et non accepit Spiritum sanctum: putans, quia
possit donum Spiritus pecunia comparari, in qua non
est locutus [ <hi>F.</hi> lotus], in salutem. Ad omnem animam
peccatricem, quae videtur credere, ista dicuntur quae
nunc dicta legimus ad Jerusalem, ut non <emph>939</emph> ad majora
<pb n="0738D"/>
conscendam, et ea quaeram, quae ultra meas vires
sunt et ingenium. <hi>Neque sale salita.</hi> Et hoc crimen est
Jerusalem, quia non fuerat digna sale Dei. Ego si
credidero Domino meo Jesu Christo, ipse me sal
faciet, dicetque mihi: <hi>Vos estis sal terrae <note>(Matth. V)</note>
          </hi>.
Si credidero spiritui, qui in apostolo locutus est, sale
condior, et possum praeceptum custodire dicens: <hi>Sermo vester sit semper in gratia sale conditus 
 (Col.
<pb n="0739A"/>
IV)</hi>. Grande opus est insaliri. Qui sale conditur, gratia
plenus est. Nam et in communi proverbio salsus
dicitur gratiosus, et econtrario insulsus, qui non habet
gratiam. Si igitur gratia nobis a Deo venit, et
complemur dono ejus, sale salimur. Rursum peccatrix
Jerusalem non est involuta pannis. Observa quod
dicimus: Anima renascens et primum in lavacro
edita, involvitur pannis. Ipse Dominus meus Jesus
pannis involutus est, ut scriptum refertur in Evangelio
secundum Lucam <note>(Luc. II)</note>. Oportet ergo eum
qui renascitur utique in Christo renascentem rationabile
et sincerum lac desiderare, et prius quam rationabile
et sine dolo lac desideret, debet sale saliri,
et pannorum involucris colligari, ne dicatur ad
eum, sale non es salitus, et pannis non es involutus.
<pb n="0739B"/>
Quia autem ista Jerusalem sint crimina, non
circumcidi eam umbilico, et sale non saliri, et pannis
non involvi, et aqua non lavari in salutem, sermo
indicat reliquus, qui ita contexitur: <hi>Neque pepercit
in te oculus tuus, ut faceret tibi unum ex omnibus
istis.</hi> Propterea nihil tibi horum feci, ut paterer aliquid
super te, dicit Dominus. Exemplum ab hominibus
accipiam: deinde si Spiritus sanctus dederit, ad
Jesum Christum et ad Deum Patrem transmigrabo.
Quando ad hominem loquor, et deprecor eum pro
aliqua re, ut misereatur mei, si sine misericordia
est, nihil patitur ex his, quae a me dicuntur: si vero
molli est animo, <emph>940</emph> et nihil in eo rigidi cordis obduruit,
audit me, et miseretur mei, et molliuntur viscera
ejus ad meas preces. Tale mihi quiddam intellige super
<pb n="0739C"/>
Salvatorem. Descendit in terras miserans humanum
genus, passiones perpessus est nostras, antequam
crucem pateretur, et carnem nostram dignaretur
assumere. Si enim non fuisset passus, non venisset
in conversationem humanae vitae. Primum passus est,
deinde descendit, et visus est. Quae est ista, quam pro
nobis passus est, passio? Charitas est passio. Pater
quoque ipse, et Deus universitatis, longanimis et
multum misericors et miserator, nonne quodammodo
patitur? An ignoras quia quando humana dispensat,
passionem patitur humanam? Supportavit
enim mores tuos Dominus Deus tuus, quomodo si
quis supportet homo filium suum. Igitur mores nostros
supportat Deus, sicut passiones nostras portat
Filius Dei. Ipse Pater non est impassibilis. Si rogetur,
<pb n="0739D"/>
miseretur, et condolet, patitur aliquid charitatis
et fit in eis, in quibus juxta magnitudinem naturae
suae non potest esse, et propter nos humanas sustinet
passiones. <hi>Non pepercit oculus tuus,</hi> inquit, <hi>in
<pb n="0740A"/>
te, ut faceret tibi unum ex omnibus istis, ut paterer aliquid super te.</hi> Et quia talis effecta es, projecta es in
faciem campi. Deus, ne nos tales esse patiaris, ut
projiciamur a te et ab Ecclesia tua in faciem campi,
sed magis ut ab angustiis sensuum egrediamur ad
campum. <hi>Et projecta es in faciem campi.</hi> Quare? <hi>Pravitate animae tuae in qua die nata es.</hi> 
 Potestne
aliquis in eadem die qua natus est habere animae
pravitatem? Describit passiones nostras,
et vitia humana, et solitas pravitates. Pravitate
enim nostra, si non rectum fuerit cor, projicimur
in campum in die qua nascimur. Si
post regenerationem lavacri, si post sermonem
Dei rursum peccaverimus, in die qua nascimur,
projicimur. Tales saepissime reperiuntur
<pb n="0740B"/> <emph>941</emph> 
 lavati lavacro secundae regenerationis, et
non facientes dignos fructus poenitentiae, neque exhilarantes
mysterium baptismi timore majore ab eo,
quem dum Catechumeni essent, habuerunt, et charitate
ampliori ab ea, quam exercuerunt dum auditores
sermonis essent, et sanctioribus gestis, quam
ante gesserunt. Sequitur istius modi homines hoc,
quod dicitur: <hi>Projecta es in faciem campi pravitate
animae tuae in die, qua nata es.</hi> Sed vide misericordiam
Dei, vide clementiam singularem. Licet projecta
sit Jerusalem in faciem campi, non ita eam
despicit, ut projecta sit semper; non ita pravitati
suae relinquit, ut in totum ejus obliviscatur, ut non
ultra elevet jacentem. Attende quid sequitur: <hi>Et
transivi per te.</hi> Projecta es, ego tamen rursum veni
<pb n="0740C"/>
ad te: visitatio mea non tibi defuit post ruinam. <hi>Et vidi te conspersam in sanguine tuo.</hi> 
 Quasi dicat:
vidi te ream homicidiorum, ream sanguinis et mortalium
peccatorum. <hi>Et dixi tibi: De sanguine tuo vita
adimplere. Suge de sanguine tuo, et adimplere vita.
Sicut hortus agri dedi te.</hi> Misertus sum tui, postquam
projecta es: vidi te sanguine peccatisque conspersam:
effeci te sicut hortus est agri, et multiplicata
es. Quia ad te veni et visitavi te projectam, causa
tibi factus sum, ut multiplicareris. <hi>Et multiplicata
es, et magnificata.</hi> Dedi te in multitudinem et magnitudinem,
id est, crescere te feci, et multiplicari. Per
id enim, quod crescimus, et multiplicamur. <hi>Et intrasti
in civitates civitatum.</hi> Rursum errores exponit
Jerusalem introeuntis in civitates civitatum. Quomodo
<pb n="0740D"/>
autem ingressa sit criminose in civitates civitatum,
consideremus. Si per singulas civitates, in
quibus haereses sunt et doctrinae alienae a Deo, ingrediatur
quispiam ecclesiasticus, et particeps fiat
<pb n="0741A"/>
talium civitatum, audit: <hi>Intrasti in civitates civitatum. Mammae tuae erectae sunt. Post tanta crimina
rursum floruisti, et venit tibi tempus, et tempus divertentium.</hi> 
Dicitur mihi: Noli allegorizare, noli per figuram
exponere. Respondeant quaeso: Jerusalem mammas
habet, et est quando non colligentur, est quando
erigantur, et umbilicum habet, et quia non est praecisus,
arguitur: quomodo possunt ista sine allegorica
expositione intelligi? <hi>Mammae tuae</hi> <emph>942</emph> <hi>erectae
sunt, et capillus tuus exortus est.</hi> Cum omni honestate,
ea quae solent virginum evenire corporibus,
describit sermo divinus. <hi>Et capillus tuus exortus est,
tu vero eras nuda et dehonestata.</hi> Qui non est Jesum
Christum indutus, hic nudus est; qui non est indutus
viscera miserationis, benignitatis, humilitatis, mansuetudinis,
<pb n="0741B"/>
longanimitatis, ut proximum sustineat,
iste dehonestatus est. <hi>Tu vero eras nuda et dehonestata,
et transivi per te.</hi> Secunda vice venit ad eam,
vidit eam peccantem, iterum propter peccata discedit,
et tamen rursum revertitur, iterum visitat clemens
et benignus Deus. <hi>Et veni ad te, et vidi te,
et ecce tempus tuum, et tempus divertentium.</hi> Quid est
hoc, quod ait tempus tuum? Tempus significat adolescentium,
in quo jam per aetatem possunt fornicari.
Et rursum: <hi>Et tempus,</hi> inquit, <hi>divertentium.</hi> 
Qui sunt isti divertentes? Dum sumus parvuli hi,
qui divertere nolunt ad eos, qui nituntur evertere,
ut sunt Christiani pessimi, daemonia immunda, angeli
diaboli, non habent locum, quomodo non possint
divertere. Cum autem fuerimus aetate majore,
<pb n="0741C"/>
et jam peccare possumus, quaerunt aditum ad nos
divertendi, et hoc tam Angeli Dei quam angeli Satanae.
Impossibile autem est ut utrique ad nos divertant.
Si peccamus, angeli diaboli divertunt ad nos:
si stamus fixo gradu, divertunt ad nos Angeli Dei.
Venit ergo tempus tuum, et tempus divertentium.
Quia tempus venerat divertentium, et Dominus noster
Jesus Christus Deus noster rursum visitat miseram
Jerusalem, id est, peccatricem animam nostram. <hi>Expandi alas meas super te.</hi> 
 Consuevit Scriptura
pennas [ <hi>Al.</hi> poenas] nuncupare vestium summitates:
ut in Ruth, quae venit abscondite, et, discooperto
pallio ad pedes Booz, dormivit sub axilla vestimenti
ejus <note>(Ruth. III)</note>. Deus ergo quasi veste loquitur
indutus: <hi>Expandi alas measa super te, et operui</hi> 
<pb n="0741D"/>
[Al. <hi>aperui] confusionem tuam.</hi> Beatus cujus alis suis
Deus protegit confusionem: si tamen perseveraverit
in beatitudine, in qua Jerusalem noluit perseverare. <hi>Et juravi tibi in testamentum, et intravi in testamentum
tecum.</hi> 
 Post tanta, ob quae rursum revertitur,
rursum recedit, post tam frequentem visitationem,
nunc primum ingreditur cum ea in testamentum. <hi>Et facta es</hi> 
 <emph>943</emph> <hi>mihi, et lavi te in aqua. Post
haec omnia assumpsi te, et ipse lavi te in salutem, et
ablui sanguinem tuum abs te.</hi> Haec intelligentes oremus,
ut veniat misericordia Dei super nos, et abluat
sanguinem ab animabus nostris. Si quid enim morte
dignum fecimus, istud sanguis est noster. <hi>Ablui sanguinem
tuum a te, et unxi te oleo.</hi> Et Christos nos
<pb n="0742A"/>
vult facere Deus. <hi>Et indui te versicoloria.</hi> Quanta est
benignitas Dei in unamquamque animarum Jerusalem!
non unius coloris tunicam, sed multae varietatis
largitur credentibus sibi. Hanc versicolorem tunicam
jam tunc in signum fecit Jacob, induens filium suum
Joseph, et vestivit eum versicoloria <note>(Gen. XXXVII)</note>.
Si consideres intellectus sectas, facta bona, vere videbis
variam tunicam, quam visitatio Dei largitur
his qui vocati sunt in salutem. Legem intelligo, prophetas
comprehendo, agnosco Evangelia, non me latet
Apostolus: et cautus sum, justus sum, misericors
sum, et adhuc quaeris aliam tunicam versicolorem,
quam induit Dominus Jerusalem dicens: <hi>Et vestivi te
versicoloria, et calceavi te hyacinthos?</hi> Vult calceamenta
nostra esse florentia et bene tincta. Quae sunt calceamenta?
<pb n="0742B"/>
Audi Paulum apertius praedicantem: <hi>Calceati
pedes in praeparatione Evangelii pacis <note>(Eph. V)</note>
          </hi>. <hi>Et praecinxi
te bysso.</hi> Manifestius de hoc cinctorio Apostolus
loquitur. <hi>Stantes praecincti lumbos vestros in veritate <note>(Ibid.)</note>
          </hi>. Veritas enim pro bysso accipitur. <hi>Et operui
te trichapto.</hi> Non inveniens neque intelligens quid
esset trichaptum, inveni in alia editione pro trichapto, <hi>florens,</hi> 
 et in alia <hi>indumentum.</hi> Igitur induit nos
Deus post variam vestem et florenti tunica. <hi>Et ornavi
te ornamento, et imposui tibi armillas circa manus
tuas.</hi> Cum mihi dederit occasiones bonorum actuum,
armillas circumdat manibus meis. <hi>Et catena circa
collum tuum.</hi> Si me post gesta justitiae intellectu ornaverit
veritatis, tunc mihi ornamentum nuptiale,
tunc catena collo decora circumdatur. <hi>Et dedi inaurem
<pb n="0742C"/>
circa narem tuam.</hi> Quando verae possum suavitatis
et boni odoris sacramenta suscipere, tunc mihi
ornat Deus inauribus narem. <hi>Et rotulas in auriculas
tuas.</hi> Ut non solum auriculae, sed etiam grandis rota
aurea sit circa auditum tuum. Aurea vero rota est,
quae intellectibus volvitur sacris. <hi>Et corona glorificationis
super caput tuum.</hi> <emph>944</emph> Omnipotens Deus, et
nobis tribue, ut digni efficiamur corona glorificationis
super caput nostrum. <hi>Et ornata es auro:</hi> id est divinis
sensibus: <hi>et argento,</hi> id est sermonibus sacris. <hi>Et opertoria tua byssina.</hi> 
 Profunditas sensuum opertorium
est byssinum. <hi>Et florentia,</hi> pro quo verbo
Septuaginta <foreign xml:lang="greek">τρίχαπτα</foreign> posuerunt, subtilem nimis amictum,
et quasi ad capillorum similitudinem attenuatam
vestem significantes. <hi>Et versicoloria.</hi> Ecce tota
<pb n="0742D"/>
est Jerusalem protecta alis, vestita variis, ornata
gemmis. Quid post haec facit magnus et hominum
amator Deus? Alit eam delicatis cibis. <hi>Similam, et
mel, et oleum manducasti.</hi> Non ait simpliciter farinam,
neque hordeaceum panem: hoc quod modo
ad vos loquimur, simila est. Sed miserabilis Jerusalem
post similam, post mella, post oleum, rursum
quasi meretrix increpatur. Idcirco caveamus attentius
ne forte nos post verba munda similae, post sermones
dulcissimos prophetarum, post oleum, quod
laetificat faciem, quo volumus perungere caput, ut
jejunium nostrum acceptabile fiat, iterum delinquamus.
Non solum autem perungimur hoc oleo, sed
et vescimur. <hi>Et facta es pulchra valde nimis.</hi> Laudat
<pb n="0743A"/>
pulchritudinem ejus, laudat speciem, praedicat formam. <hi>Et directa es in regnum.</hi> 
 Quantus profectus, ut
etiam ad regnum dirigatur! <hi>Et exiit nomen tuum in
gentibus.</hi> Haec apta sunt ei, qui postquam liber esse
coepit a mundo, in conversatione proficiens ad beatam
vitam, nomen quoque gloriosum in saeculo consecutus
est. Sed procul absit id quod sequitur: ad
hoc enim scriptum est, ut incutiat audientibus
metum. Post pulchritudinem, post nomen magnum
Jerusalem misera fornicatur. Ideo <hi>ne glorieris in crastinum;
non enim scis, quid pariat adveniens dies.</hi> Et
alibi: <hi>Fratres, etiamsi praeoccupatus fuerit homo in
aliquo peccato, vos ut spiritales sustinete istiusmodi in
spiritu mansuetudinis <note>(Galat. VI)</note>
          </hi>. Et rursum: <hi>Considerans
te ipsum, ne et tu tenteris. Et exiit nomem tuum
<pb n="0743B"/>
in gentibus in specie tua, quoniam consummatum erat
in decore speciei, quam constitui in te, dicit Adonai
Dominus. Et confisa es in decore tuo.</hi> Magna sapuit,
et conscientia pulchritudinis suae erecta est speciosa
Jerusalem. Et quia alta sapuit, nec se humiliavit,
nec glorificavit Deum, audi quid dicatur ad eam: <emph>945</emph> 
 <hi>Et fornicata es in nomine tuo, et effudisti fornicationem tuam in omni transitu.</hi> Quid est hoc, quod
ait, Effudisti fornicationem tuam in omni transitu?
Circuit animas nostras fortitudo contraria, et varie
perlustrans, quaerit locum, per quem possit irrumpere.
Ira suo nomine vult fornicari mecum: juxta
conjuncta moribus meis suo nomine tristitia, et vult
me facere moerentem: sua parte avaritia infert desiderium
auri et argenti, et quorumcumque similium:
<pb n="0743C"/>
si me non custodiero, et clausero ostium meum, sed
suscepero omnem orationem inimici, dicitur mihi: <hi>Effudisti fornicationem tuam in omni transitu, et accepisti
vestes tuas, et fecisti tibi idola sutilia.</hi> 
 De his quibus
te ornavi, quibus <emph>946</emph> pulchra facta es, fecisti
tibi idola sutilia. Volo adhuc exponere, quae sunt
idola sutilia, quae quidem de vestibus consuerunt.
Vestes divinae Scripturae sunt, et sensus, qui est in
eis. Consciderunt has vestes haeretici, et consuerunt,
dictum dicto, verba verbis jungentes, sed non
cum opportuna junctura aptaque, et consuentes, impia
sibi simulacra fecerunt, quibus illexerunt quosdam
credere, et consentire ad cultum eorum, et fictam
suscipere disciplinam. Deus vero omnes nos
ab his et aliis simulacris liberet, ut magnificemur
<pb n="0743D"/>
in Christo Jesu, cui est gloria et imperium in saecula
saeculorum. Amen.</p>
</div1>

<div1>
        <head>HOMILIA SEPTIMA. De eo quod dicitur: <hi>Sumens de vestimentis meis fecisti tibi excelsa hinc inde consuta</hi> usque: <hi>Et ne sic satiata es <note>(Cap. XVI)</note>
          </hi>.</head>
<p> <emph>945</emph> Catalogus peccatorum Jerusalem, utcumque
fuerit intellectus, aedificat audientem. Quomodo enim,
si in domo sua quempiam de familia Dominus corripiat,
et peccata ejus exponat, alius qui nuper emptus
est servus, videns patris familiae disciplinam,
quae culpet, quaeve collaudet, instruitur ad non facienda
ea quae priores fecere conservi, et ad hoc
omni labore festinat, ut ea faciat, per quae alii honorem,
<pb n="0744A"/>
et libertatem a Domino promeruerunt: ita et
nos audientes, in quibus culpet Deus sive Jerusalem,
sive universam Judaeam, sive unam quamlibet ex
tribubus specialiter delinquentem, non parum utilitatis
accipimus, ne et in haec corruamus, in quae caeteri
corruerunt. Est autem principium hodiernae lectionis,
quia vestes a Deo acceperit Jerusalem, et
fecerit ex his sibi sutilia quaedam simulacra, et fornicata
sit super eis. De quibus juxta possibilitatem
meam in priori sermone disserui, docens istos, qui
Scripturas lacerant, et a verbis verba disrumpunt
consuentes ea, et commentitia dogmata componentes,
servire idolis, quae earum vestibus induerunt. <hi>Non
in tabernaculum meum intrabis, foris es, et foris manebis.</hi> 
Scit Scriptura, sanctos intus, peccatores foris
<pb n="0744B"/>
esse. Igitur Jerusalem, quia talia <emph>946</emph> peccata
commisit, ut non mereatur intrare repromissiones
Dei, et dicatur ad eam: <hi>Et non intrabis:</hi> caveamus
ne forte et nobis dicatur, <hi>et non intrabis. Neque fiet.</hi> 
Non est completum hoc, quod dicitur: <hi>neque fiet,</hi> et
ideo subaudiendum <hi>extrinsecus,</hi> ut sensus possit expleri.
Ea quae tibi repromissa sunt bona, et acceptura
eras, non fient. Sequitur aliud delictum: <hi>Et
accepisti vasa glorificationis tuae de argento tuo, et de
auro tuo, ex quibus dedi tibi, et fecisti tibi imagines
masculinas.</hi> Secundum communem sensum sic intelligi
potest: Vasa glorificationis, de quibus Moyses
scripsit in Numeris, thuribula, phialas, candelabrum
aureum, arcam ab intus et a foris deauratam <note>(Num.
VIII)</note>, et caetera cepisti, et conflasti ea, et fecisti effigies
<pb n="0744C"/>
masculinas, et fornicata es in eis. Secundum allegoriam
vero ita explanabitur: Vasa aurea et argentea,
id est, thuribula, phialas et caetera istiusmodi
habemus in sacris litteris; quando ergo torquemus
sensus Scripturae in alterum sensum, qui est
contrarius veritati, verba divina conflamus, et res
Dei in alias mutamus effigies. Quae facientes incidimus
in peccatum, quod nunc commiserat Jerusalem.
Vasa glorificationis nostrae sunt lex et prophetae;
super his exsultamus, in his efferimur. Quos cum aliter
exponimus <emph>947,</emph> quam se veritas habet, convertimus
vasa glorificationis nostrae de argento rationabili,
et de auro sensibili, quod nobis dedit Deus;
et facimus nobis imagines masculinas, et fornicamur
in eis. Sequitur: <hi>Accepisti vestimenta varia et operuisti
<pb n="0744D"/>
illa.</hi> Varia vestis est: et hinc unus de Scripturis
locus, quo induimur, assumentes viscera misericordiae,
benignitatis, humilitatis, mansuetudinis,
longanimitatis, ad sufferendum invicem. Has varias
vestes, et pulchros amictus, quos nobis largitus est
Deus, si laceramus, atque conscindimus, et circumdamus
falsae doctrinae ad deceptionem hominum,
non dubium est, quin variis vestibus operiamus idola.
Intelliges autem hoc quod dicitur, si ipsam rem manifestius
describamus. Vide mihi aliquem Marcionistam,
sive discipulum Valentini, aut certe cujuslibet
haeresis defensorem, et considera, quomodo idola
sua, id est, figmenta quae ipse composuit, mansuetudine
et castitate vestiat, ut in aures audientium
<pb n="0745A"/>
facilius ex vitae bonitate ornatus sermo subrepat. Et
cum hoc fecerit, intellige eum assumpsisse vestem
variam morum, et conversationis optimae, et idolis
subjecisse, quae ipse construxit. Ac juxta mei quidem
animi sensum multo nocentior est haereticus
bonae vitae, et plus in doctrina sua habet auctoritatis
eo, qui doctrinam conversatione maculet. Qui enim
vitae pessimae est, non facile homines ad falsum dogma
sollicitat, nec potest per umbram sanctitatis audientium
decipere simplicitatem. Qui vero sermone
perversus est, et disciplinis saluti contrarius, mores
autem compositos et ornatos habet, nihil facit aliud,
nisi accipit indumenta varia instituti boni et conversationis
quietae, et circumdat ea idolis suis, ut
magis decipiat audientes. Idcirco sollicite caveamus
<pb n="0745B"/>
haereticos, qui conversationis optimae sunt, quorum
forte vitam non tam Deus quam diabolus instruxit.
Nam quomodo quasdam illecebras escarum aucupes
proponunt, ut facilius aves capiant per oblectamentum
gulae, sic (ut audacius dicam) est quaedam castitas
diaboli, id est, decipula humanae animae, ut
per istius modi castitatem, et mansuetudinem, et justitiam,
possit facilius capere, et falsis sermonibus
irretire. Diversis diabolus pugnat <emph>948</emph> insidiis, ut
miserum perdat hominem, et bonam malis tribuit
vitam ad decipiendos videntes, et malam bonis inurit
conscientiam. Mihi ipsi, qui in Ecclesia praedico,
laqueos saepe tendit, ut totam Ecclesiam ex mea conversatione
confundat. Et ideo plus hi, qui sunt in
medio, oppugnantur ab inimico, ut per ruinam unius
<pb n="0745C"/>
hominis, quae celari non potest, omnibus scandalum
fiat, et impediatur fides per conversationem pessimam
clericorum. Omnia, ut diximus, diabolus operatur,
et ea quae videntur esse bona, nec sunt, et ea quae
per naturam suam mala sunt, omnia adversum humanam
commentatur animam. Unde qui curam habet
vitae suae, neque mansuetudine haereticorum capitur,
ad consentiendum doctrinae eorum, neque meis
delictis, qui videor in Ecclesia praedicare, scandalizabitur;
sed ipsum dogma considerans, et pertractans
Ecclesiae fidem, a me quidem aversabitur, doctrinam
vero suspiciet, secundum praeceptum Domini
qui ait: <hi>Super cathedram Moysi sederunt Scribae et
Pharisaei. Omnia quaecumque vobis dicunt, audite et
facite: juxta opera autem illorum nolite facere: dicunt
quippe, et non faciunt <note>(Matth. XXIII)</note>
          </hi>. Iste sermo
de me est, qui bona doceo, et contraria gero, et sum
sedens super cathedram Moysi quasi Scriba et Pharisaeus.
Praeceptum, tibi est, o popule, si non habueris
accusationem doctrinae pessimae et alienorum
ab Ecclesia dogmatum, conspexeris vero meam culpabilem
vitam, atque peccata, ut non habeas juxta
dicentis vitam tuam instituere, sed ea facere quae
loquor. Nullum imitemur, et si volumus imitari quempiam,
propositus est nobis ad imitandum Christus
Jesus. Descripti sunt actus apostolorum, et prophetarum
gesta de sacris voluminibus agnoscimus: illud
exemplar firmum est, illud propositum solidum,
quod qui sequi cupit, securus ingreditur: si vero
<pb n="0746A"/>
quaerimus nobis culpabiles, ad aemulandum, ut cum
dicamus: Ille docet, et his quae docet, facit ipse
contraria, adversum praeceptum Domini facimus,
qui mandavit doctrinas magistrorum magis considerari
debere, quam vitas. Haec dicimus de eo,
quod scriptum est: <hi>Accepisti vestem tuam versicolorem,
et operuisti illa,</hi> id est vasa glorificationis,
quae in idola commutasti. Sequitur: <emph>949</emph> <hi>Et
oleum meum, et incensum meum posuisti ante faciem
eorum <note>(Apoc. VIII)</note>
          </hi>. Scriptura docente, didicimus,
quia sanctorum oratio sit incensum. Ait
enim: <hi>Incensum autem orationes sanctorum sunt.</hi> 
Si ergo instituti ad orationem cum illam Deo debeamus
offerre, id est, Deo Legis et Prophetarum,
Deo Abraham, Deo Isaac, Deo Jacob, et Patri Jesu
<pb n="0746B"/>
Christi offerimus, quae ipsi confinximus, intantum ut
incensum Dei proponamus idolis, facimus id quod
dicitur in praesenti: <hi>Oleum meum, et incensum
meum posuisti ante faciem eorum.</hi> Verum iste de incenso
sit intellectus. Quid respondebimus de oleo?
Oleum est, quo vir sanctus ungitur, oleum Christi,
oleum sanctae doctrinae. Cum ergo accepit aliquis hoc
oleum, quo ungitur sanctus, id est Scripturam sanctam
instituentem quomodo oporteat baptizari: <hi>In
nomine Patris, et Filii, et Spiritus sancti:</hi> et pauca
commutans unxerit quempiam, et quodammodo
dixerit: Jam non es catechumenus, consecutus es
lavacrum secundae generationis: talis homo accipit
oleum Dei, et incensum, et ponit illud ante faciem
idolorum. <hi>Et panes meos, quos dedi tibi, simila, et
<pb n="0746C"/>
melle, et oleo cibavi te.</hi> Ecce panes nostri simila
mundissima in Scripturis, et mella apum Prophetarum.
Ista omnia dedit nobis Deus, et cibavit nos de
panibus Prophetarum, et de simila Legis, melle
Evangelii, e quibus cibati ponimus eadem ipsa idolis.
Cum enim ex dogmatis falsis volentes assumere
defensionem, dixerimus, scriptum est in propheta,
testatur Moyses, loquitur Apostolus, quid aliud facimus,
quam accipientes panes veritatis, proponimus
eos simulacris, quae ipsi finximus? Marcion
fecit idolum, et proposuit ei panes Scripturarum.
Valentinus, Basilides caeterique haeretici fecerunt similiter. <hi>Et posuisti illa ante faciem eorum in odorem
suavitatis.</hi> 
 Naturaliter suavissimi odoris sunt haec,
quae nobis largitus est Deus. Quem odorem suavissimum
<pb n="0746D"/>
ante idola ponit, qui adversum potestatem
Scripturarum aut gerit, aut intelligit. <hi>Et factum est,
dicit Adonai Dominus, et accepisti filios tuos, et filias
tuas, quas genuisti, et immolasti illos in consumptionem.</hi> 
Cum genuerit peccatrix Jerusalem filios et filias,
finis eorum, qui nascuntur, occisio est. Neque
enim salus <emph>950</emph> finis est pessimorum. Idcirco
scriptum est: <hi>Immolasti eos in consumptionem. Quam
modica fornicata est: interfecisti natos meos, et dedisti
eos.</hi> Proprie ait: <hi>Accepisti filios tuos:</hi> significanterque
addidit: <hi>Occidisti natos meos.</hi> Quicumque
enim nascuntur in haereticorum doctrinis, et ibi
fidei suae principia sumpserunt, hi filii sunt fornicariae
et peccatricis Jerusalem. Qui autem natus est in
<pb n="0747A"/>
Ecclesia, et deceptus postea fuerit haeretica falsitate,
iste cum Filius Dei sit, apprehensus est a peccatrice
Jerusalem, et positus victima idolis ejus. <hi>Hoc supra omnem fornicationem tuam, et abominationes
tuas.</hi> 
 Filios Ecclesiae accipere, immolare idolis,
hoc supra omne peccatum tuum est. <hi>Et non fuisti
memor diei infantiae tuae cum eras nuda, et turpiter
agens.</hi> Praefatus est de nuditate et turpitudine Jerusalem.
Oportuit ergo in iniquitate meminisse quomodo
pennas meas expanderim super te, et assumpserim
te de sanguine tuo, et laverim te. Tu vero horum
omnium oblita fuisti. Haec, quae condecent nudam,
et turpiter agentem, et commixtam in sanguine
suo. <hi>Et factum est post omnes malitias tuas: Vae, vae
tibi, dicit Adonai Dominus. Et aedificasti tibi domum
<pb n="0747B"/>
meretriciam, et fecisti tibi expositionem in omni platea.</hi> 
Si consideres animam expositam amatoribus suis,
videbis quomodo faciat domum meretriciam, et suscipiat
omnes, quos praediximus amatores. Intellige
vero quod dicimus, ex sequentibus, id est, qui sunt
amatores Jerusalem. Anima humana multum speciosa
est, et mirabilem habet pulchritudinem. Artifex
quippe ejus cum eam primum conderet, ait: <hi>Faciamus hominem ad imaginem et similitudinem nostram <note>(Gen. I)</note>
          </hi>.
Quid hac pulchritudine et similitudine
pulchrius? Quidam ergo adulteri, et sordidi
amatores, decore ejus illecti, desiderant eam corrumpere
et fornicari super eam. Quamobrem sapiens
vir Paulus dicit: <hi>Timeo autem, ne forte ut serpens</hi> 
<pb n="0747C"/> <hi>decepit Evam in nequitia sua, sic corrumpantur sensus
vestri 
 <note>(II Cor. XI)</note>
          </hi>. Sensus nostri in fornicatione carnali
corrumpuntur: in spiritalibus vero stupris sensus
corrumpitur, et ipsa anima vulneratur. <hi>Et contaminasti
speciem tuam.</hi> Etiamsi non homo in peccatis
maximis constitutus, tamen quia ingens est animae
pulchritudo, minorum quoque societate turpatur.
Respice virtutes animae, <emph>951</emph> quae ei insitae sint a
Deo, vide pulchritudinem ejus, inventionem, dispositionem,
elocutionem, memoriam, pronuntiationem,
cujus sit ingenii, quomodo primum intelligat, inde
intellecta dijudicet, ut incitetur ad sensus, ut menti
sensa commodet, quos habet impetus, quos cogitatus
de Deo. Haec possidens magnae pulchritudinis
est, sed haereticorum sectis, et extranea religionis
<pb n="0747D"/>
institutione corrumpitur. <hi>Et transierunt crura tua
per omnem transitum, et multiplicasti fornicationem
tuam.</hi> Est [ <hi>Al.</hi> et] fornicatio a fornicatione differens:
et quomodo in fornicatione carnis est aliquis non
nimiae fornicationis, et tamen fornicatione pollutus,
alius vero multiplicans fornicationem suam: sic et
in ea fornicatione, quae animam suam sensumque
commaculat, alius multitudine fornicationis obruitur,
alius vero non tam a fornicatione est seductus.
Idcirco qua mensura mensi fuerimus remetietur nobis. <hi>Et fornicata es in filios Aegypti confines tuos.</hi> 
 Filii
Aegypti contrariae fortitudines sunt. Nec mirum
est si confines nostri Aegyptii dicantur: confines
Aegypti et Jerusalem in sua civitate sunt positi,
qui sunt magnis carnibus. Non quia isti Aegyptii ingentes
<pb n="0748A"/>
carnes habeant (et quidem honeste videtur
pudenda eorum, immutato vocabulo, significasse, id
est magnis carnibus), sed quia carnei intellectus magnarum
nos carnium faciant: ut econtrario est quaedam
caro deficiens, de qua dicitur: <hi>Quomodo caro
mea in terra deserta, et invia, et inaquosa, sic in sancto
apparui tibi.</hi> Fornicatur igitur Jerusalem super filios
Aegypti, confines suos, et magnarum carnium. Et <hi>multipliciter,</hi> 
 inquit, <hi>fornicata es ad me exasperandum.</hi> 
Multas species fornicationis commisisti ad me
concitandum. <hi>Quod si extendero manum meam in te,
auferam legitima tua, et tradam te in animas eorum
qui te oderunt, filios alienigenarum.</hi> Vides quia in
animas alienigenarum traditur, quae indigna sit usu
Legis et sermonum Dei. <hi>Qui te diverterunt de via tua,</hi> 
<pb n="0748B"/> <hi>impie egisti, et fornicata es super filios Assur.</hi> 
 Primum
super filios Aegypti, deinde super filios Assur. Hae
species peccatorum sunt. Nam et cum captivos acceperunt
Assyrii filios Israel, sanctum est quidem id
quod Scriptura refert, scriptum est autem propter
frequentem nostram captivitatem quae a spiritalibus <emph>952</emph> 
 Assyriis perpetratur: de quibus Apostolus dicit: <hi>Non est nobis certamen adversus carnem et sanguinem, sed adversum spiritalia nequitiae. Et nec sic
satiata es et fornicata es, et non satiaberis.</hi> 
 Quando
quis non impletur delinquens: sed semper prioribus
peccatis nova peccata conjungit, colligans ut fune
longo, et sicut loro jugi vitulae iniquitates, numquam
se ad meliora convertens, neque poenitentiam
<pb n="0748C"/>
agens super malis suis, dicitur ad eum: Et non satiaberis, <hi>Et multiplicasti testamenta tua ad terram
Chanaam.</hi> 
 Quando Deus ad nos facit testamenta, et
nos consentimus ei, beati sumus: quando vero fornicamur
ad spiritalia nequitiae <note>(Eph. VI)</note>, tunc convertimus
Dei testamenta ad terram Chanaam, pactum
<note>( <hi>Al.</hi> factum)</note> statuimus cum ea. Hoc autem mihi
intellige et in Chaldaeis, et in caeteris gentibus,
quando in quolibet aliquo peccato reprehendimur. <hi>Et testamenta ad Chaldaeos, et nec sic satiata
es.</hi> 
 Post catalogum peccatorum, ad peccatricem
loquitur Jerusalem. <hi>Quid constituam in te, dicit Adonai
Dominus, cum facias tu haec omnia opera mulieris
fornicariae procacis?</hi> Ascendamus paulisper eloquio,
quia non semper utile est de fornicationibus loqui,
<pb n="0748D"/>
et procul absit, ut aliquis in Ecclesia sit, qui dehortatoriis
a fornicatione indigeat sermonibus. Nam si
quis necesse habeat audire: <hi>Non fornicaberis <note>(Exod.
XX)</note>
          </hi>, sed illud: <hi>Si quis templum Dei violaverit, disperdet
illum Deus <note>(I Cor. III)</note>
          </hi>: iste similis est his, quos
Apostolus dicit: <hi>Justo Lex non est posita, sed iniquis,
et non subditis, impiis, et peccatoribus.</hi> Quomodo
ergo justo Lex non est posita, verum iniquis
et non subditis: sic doctrina ea quae a fornicatione
monet recedendum, casto non est posita, sed iniquis,
et fornicatoribus, et inobedientibus. Non habemus
itaque necessarium, ut discamus a fornicatione discedere,
verum ad perfectiora tendamus a principiis
elementorum Christi <note>(Rom. XIII)</note>. Etenim cum deberetis,
ait, magistri esse propter tempus, rursum indigetis,
<pb n="0749A"/>
ut vos doceamini quae sint elementa exordii
sermonum Dei, et facti estis, quibus lacte opus sit,
non solido cibo <note>(Heb. V)</note>. Omnis sermo, qui praecepit,
Non fornicaberis, non adulterabis, non furaberis,
non solida esca est, sed quasi lac praebetur infantibus.
Athletarum cibus est de omnipotenti
Deo, de mysteriis ejus, quae tecta sunt, et latenter <emph>953</emph> 
 in Scripturis significata sentire. Vide quomodo
ad Corinthios Paulus loquitur: <hi>Lacte vos potavi,
non cibo, necdum enim poteratis, sed neque nunc potestis <note>(I Cor. III)</note>
          </hi>.
Et quia lacte adhuc indigebant, et
discunt quae discere parvuli solent: <hi>Bonum est
homini mulierem non tangere, propter fornicationem
autem <note>(I Cor. VII)</note>
          </hi>, et caetera. Rursumque instituuntur,
ne immolatitia comedant. Ista omnis doctrina lac
<pb n="0749B"/>
parvulorum est, et adhuc infantium in Christo.
Quomodo vero Ephesiis scribitur, solidum illis praebet
cibum. Non auditur quippe in Epheso fornicatio,
non auditur in Epheso idololatria, et esus immolationum.
Ex quibus docemur quid sit solidus cibus,
et quod rationabile et sine dolo lac: moralis locus,
quod sit solidus cibus mysticus intellectus. Beatum
est igitur, ut festinemus ad ea, quae imperfectiora
sunt principia transeuntes. Et quod moralis locus
lac sit, Apostolus docet, cum jam aliqua de lacte
dixisset addens: <hi>Non rursum jacientes fundamentum
poenitentiae ab operibus mortuis <note>(Hebr. VI)</note>
          </hi>. Tales omnes
sunt qui adhuc lacte potantur: perfectus autem aliis
indiget disciplinis. Haec in medio dicta sint, quia
sermone conscenderam, <emph>954</emph> ne ab alterius expositione
<pb n="0749C"/>
fornicationis statim aliam fornicationem incurrerem,
quam nunc explanabo. Dicitur quippe ad
Jerusalem: <hi>Et fornicata es tripliciter in filiabus tuis.</hi> 
Quid est quod ait, quod tripliciter fornicata est in
filiabus suis Jerusalem? Dei indigemus auxilio, ut
ipse nobis obscuritatem istius loci edisserat. Et
quomodo Moses audiebat Deum, et deinde ea quae a
Deo audierat, proferebat ad populum: sic nos indigemus
Spiritu sancto loquente in nobis mysteria, ut
orationibus nostris Scripturam possimus audire, et
rursum quod audivimus, populis intimare. Quid est
ergo: <hi>Tripliciter fornicata es in filiabus tuis?</hi> Si intelligas
fornicationem carnis, et animae, et spiritus,
et videas aliquem fornicari in his omnibus, videbis
tripliciter fornicantem Jerusalem. Qui vero tripliciter
<pb n="0749D"/>
castus est, iste ab Apostolo meretur audire: <hi>Deus autem
pacis sanctificet nos per omnia, ut integer spiritus
noster, et anima, et corpus sine querela in adventu Domini
nostri Jesu Christi servetur <note>(II Tim. ult.)</note>
          </hi>, cui est
gloria et imperium in saecula saeculorum. Amen.</p>
</div1>

<div1>
        <head>HOMILIA OCTAVA. De eo quod scriptum est: <hi>In quo constituam cor tuum, ait Dominus Deus, cum facias tu haec omnia opera meretricis procacis?</hi> usque ad illud: <hi>Dedisti mercedes omnibus amatoribus tuis.</hi> </head>
<p> <emph>953</emph> Quae primum lecta sunt, exposuimus hodie,
sumamus exordium ab eo, quod scriptum est: <hi>In
quo constituam cor tuum, dicit Adonai Dominus, cum
facias tu haec omnia opera meretricis procacis? Et
fornicata es tripliciter in filiabus tuis.</hi> Hucusque jam
<pb n="0750A"/>
diximus. Sequitur: <hi>Quando lupanar tuum aedificasti
in capite omnis viae, et basem tuam fecisti in omni
platea, et non es facta ut meretrix congregans mercedes.
Mulier, quae maechatur similis tibi, a viro suo
accepit mercedes, et tu dedisti mercedes: omnibus
amatoribus suis dedit mercedes, et tu dedisti mercedes
omnibus amatoribus tuis, et honorabas eos, ut venirent
ad te in circuitu a fornicatione tua.</hi> Et homo hominem
constituere potest, malus in malo, bonus in
bono. <hi>Corrumpunt enim mores bonos confabulationes
pessimae.</hi> Nec dubium quin loquentis <emph>954</emph> sermo
auditorem ad pejora sollicitet, cum haereticus loquens
constituat auditorem suum in haeretica pravitate.
Et ut ad meliora veniamus, si potest prodesse,
qui loquitur, et vita ejus cum sermone consentit,
<pb n="0750B"/>
in bonis constituit auditorem suum. Nos qui minimi
sumus loci, si audierimus verbum de castitate praecipiens,
constitui super eos conamur. Si ipsi loquimur
de pudicitia, et nosmetipsi auditores statuimus
in pudicitia. Si de justitia praedicamus, ad justitiam
impellimus. Si de fide, fidem insinuamus, ut digne
majestati divinae obediamus in Domino. Si ergo nos
homines cum simus mali, solemus constituere cor
audientis, sive in bonis, si boni sumus, sive in malis,
si male agimus: putasne quod Deus non habeat
potestatem quempiam in melioribus constituere? aut
certe derelinquens <emph>955</emph> eum, fieri ei occasio, ut in
pessimis constituatur? Multum utique juxta praesens
eloquium peccavit misera Jerusalem, quam saepissime
voluit Deus per prophetas suos in melioribus
<pb n="0750C"/>
constituere: sed quia noluit consilia audire, noluit
Dei recipere praecepta, dubitat Deus, et se dicit nescire
quid faciat. <hi>In quo constituam cor tuum, dicit
Adonai Dominus?</hi> Quid faciam? in quo constituam?
Multis peccatorum vinculis stringeris, delicta tua
prohibent vitam tuam, ut a meis sermonibus constituaris.
Ego ipse frequenter constituere volui, loquens
tibi per sanctos meos, et non audisti. Nunc
ignoro quid faciam, et dico tibi: <hi>In quo constituam
cor tuum, dicit Adonai Dominus, cum tu facias haec
omnia opera mulieris meretricis et procacis?</hi> Saepe
diximus, quia fortitudines contrariae amant pulchritudines
animae humanae, et quando suscipit anima
humana semina amatorum suorum, quodammodo
fornicetur cum eis: sed quia et in communi vita
<pb n="0750D"/>
sunt aliquae meretrices, quae fornicantur cum verecundia
latere cupientes: aliae vero, quae non solum
pudore delicta non velant, sed cum omni se procacitate
prostituunt: ideo assumpsit exemplum animae
meretricis in peccatrice ista Jerusalem, et ait eam
similem factam mulieris fornicariae procacis in fornicatione
sua. Saepe a nobis talia committuntur. Qui
enim a religione non penitus recesserunt, vincuntur
vero a peccato, et peccantes latere desiderant, similia
faciunt meretrici erubescenti. Qui vero religionem
penitus aversantur intantum, ut non curent
de episcopo, de presbyteris, de diaconis, de fratribus,
sed cum omni procacitate delinquunt, similes
fiunt meretrici cum fiducia prostitutae. Queritur ergo
<pb n="0751A"/>
in praesenti loco de peccatrice Jerusalem Deus, quia
facit opera mulieris meretricis inverecundae, et dicit
ad eam: <hi>Et fornicata es tripliciter in filiabus tuis.</hi> 
Exposuimus hoc, quando nobis dictum est: <hi>Aedificasti
lupanar tuum in capite omnis viae, et basem tuam
fecisti in omni platea.</hi> Volumus autem et nunc interpretari
quid sit aedificare lupanar, non similiter in
omni via, sed in capite omnis viae, ne suffecisse videatur
aedificasse lupanar in capite omnis viae, sed
insuper et basem suam posuisse in omni platea. Duo
ergo generalia peccata peccavit, cum aedificavit lupanar
suum in capite omnis <emph>956</emph> viae, et cum fecit
basem, et constituit eam in omni platea meretrix
Jerusalem. Quae sunt ergo istae viae? <hi>State in viis, et
interrogate semitas Domini aeternas, et videte quae sit
<pb n="0751B"/>
via bona, et ambulate in ea.</hi> Multae sunt viae sempiternae,
si retinetis eam expositionem, quam frequenter
exhibui. Scitis et Moysem viam esse, et
singulos prophetarum. Et quomodo multae sunt
margaritae, quas necesse est possidere eum qui
venturus est ad unam pretiosissimam margaritam:
sic oportet ingredi multas vias Mosi, et prophetarum
omnium eum, qui venturus est ad dicentem: <hi>Ego sum via.</hi> 
 Sed dicit mihi aliquis: Quid ad propositum
pertinet, quod locutus es? Cui sic respondebo: <hi>Aedificavit in omni via Jerusalem lupanar
suum.</hi> 
 Si consideraveris haereticos omnes alienos a
veritate, aedificantes domum ex his sermonibus, qui
in Mose leguntur, ex his, quos in Isaia, et Jeremia,
et prophetis reliquis invenerunt, intelligis novas
<pb n="0751C"/>
doctrinas fornicationem esse Jerusalem, quae aedificat
lupanar suum in omni via, sed in capite omnis
viae. Si enim praeventus quis fuerit post principium
Mosi, exordium prophetarum, ad profundum ejus,
et scientiam omnium pervenire, nihil potest facere
ista meretrix aedificans lupanar in capite omnis viae:
eum quaerit, qui primum Ecclesiam ingreditur, qui
fidei elementa suscipit, qui rudis est in sacramentis,
eum, qui in exordio fidei constitutus est, vult introducere
in lupanar suum, aedificans meretricem
domum. Et quia frequenter fornicatio in Scripturis
nominatur, exponere volo sermonis istius causam.
Ecclesiastici, qui in Ecclesia sunt magistri, mores
purgant tam suos quam suorum, et ex hac diligentia
aedificavit domum Dei Ecclesiam, et opus eorum
<pb n="0751D"/>
aedificatio Dei est. Haeretici aedificant lupanar in
omni via: ut puta magister de officina Valentini,
magister de coetu Basil dis, magister de tabernaculo
Marcionis et caeterorum haereticorum, aedificant
meretrici domum. Congregatio enim omnium malignorum
lupanar est. Sed quid dicit Scriptura? <hi>Fili,
ne intendas in malam mulierem; mel enim distillat de
labiis mulieris meretricis <note>(Prov. V)</note>
          </hi>. Unde ei mel
distillat? Distillat enim mel de labiis mulieris meretricis.
Ingressa est ad Mosen, ad Isaiam, ad Jeremiam,
et de Scripturis eorum sibi mella collegit. <emph>957</emph> 
 Vade ad haereticos loquentes: Haec dicit
Moses, haec Isaias, haec Jeremias, et videbis quomodo
de labiis eorum non fluant mella, sed distillent
<pb n="0752A"/>
decerpentium de Scripturis verba paucissima. Et ideo, <hi>mel distillat de labiis mulieris meretricis 
 <note>(Prov. V)</note>
          </hi>.
In capite ergo omnis viae aedificat lupanar. Esto, intellectum
sit lupanar, interpretemur et basem, quam
in omnibus plateis posuit meretrix Jerusalem. Scriptum
est in alio loco, quomodo in plateis manifeste
advocat praetereuntes meretrix: varie quippe peccatum
nos ad se trahere festinat, sive per haeresim,
sive per gentilem conversationem. Et per haeresim
quidem, quando aedificat lupanar in capite omnis
viae; per gentilem autem conversationem, quando
basem ponit in omnibus plateis. <hi>Lata est</hi> enim, <hi>et
patens via, quae ducit ad perditionem <note>(Matt. VII)</note>
          </hi>. Cum
ergo quae dicit, et in quibus audientes instruere conatur,
de Scripturis asserit, aedificat lupanar in capite
<pb n="0752B"/>
omnis viae. Cum vero moralis locus fuerit dissolutus,
et luxuriosa praecipiens, lascivum fecerit auditorem,
quid aliud fecit, quam basem posuit in omni via? <hi>Non est facta ut meretrix, congregans mercedes.</hi> 
 Videamus
meretricem mercedes congregantem, et aliam rursus
non congregantem. De hac enim quaeritur quasi de
meretrice non congregante mercedes. Cum videro esse
meretricem, quae non congreget mercedes, et legero
ad istam dictum, quia facta sit ut meretrix non congregans
mercedes, dicam congregari mercedes, esse
peccando divitem fieri, peccando gloriam in saecularibus
comparare, peccando feliciter in mundo agere.
Quando per peccatum, ut dixi, ista nascuntur, fornicatur
anima, et congregat mercedes fornicationis
suae, gloriam, divitias et reliqua quae in perditionem
<pb n="0752C"/>
animae suae conquisivit: quando vero fornicatur,
et non agit prospere in saecularibus rebus, sed
per hoc, quod peccavit, etiam infeliciter vivit in
saeculo, <emph>958</emph> meretrix est non congregans mercedes,
et contraria faciens, id est, fornicariis mercedes
ultro tribuens. <hi>Et tu dedisti mercedes omnibus amatoribus
tuis.</hi> Nonnumquam anima divites facit amatores
suos, laetantes in eo, quod acceperint mercedes
ab ea. Sed dicit mihi auditor: Manifestius expone
quomodo fornicetur anima, mercedes tribuens
de rebus viri sui. Sic enim ait et in praesenti, et in
aliis frequenter locis sermo divinus, quia sustulerit
ea, quae sunt viri, et dederit meretrix Jerusalem
amatoribus suis. Quid est hoc, quod largitus est ei
vir suus, quae postea facta adultera, omne quod accepit,
<pb n="0752D"/>
donat amatoribus suis? Vir animae sermo Dei
est, sponsus amator verus, qui dedit ei castitatem,
dedit justitiam, dedit caetera bona. Quando ergo
voluerit anima sequi fortitudines contrarias, id est
(ut planius dicam) decem annis pudice vivens ad
extremum fuerit fornicata, accipit bona viri sui,
quae multo tempore cum labore quaesierat, et dat
ea amatoribus suis. Qui sanguinarii amatores rapiunt
ad se virtutes miserae animae, et incedunt jactabundi
super divitiis ejus, et dicunt: Abstuli ei decennalem
castitatem, eripui ab ea quinquennii justitiam,
vindicavi mihi fortitudines ejus: oblitus est
omnium bonorum ejus Deus, quae aliquando fecit,
quoniam comprehensa est in peccato, et oblitus es
<pb n="0753A"/>
ejus, quia confessa est nobis amica nostra secreta,
quae audierat, et tradidit omnia bona nobis amatoribus
suis. Quae discentes omni custodia servemus
cor nostrum, et attendamus, ne quando ea quae viri
sunt tradantur amatoribus suis: quin potius invitemus
sponsum sermonem et veritatem, ut nobis faciat
ornamenta aurea variis expressa signis, per varia
praecepta, et ornati effecti praeparemur viro nostro
Jesu Christo: cui est gloria et imperium in
saecula saeculorum. Amen.</p>
</div1>

<div1>
        <head>HOMILIA NONA. Super Ezechielem de eo quod dicitur: <hi>Mater vestra Cethaea et pater Amorrhaeus,</hi> usque: <hi>Et manum egeno et pauperi non porrigebat <note>(Cap. XVI)</note>
          </hi>.</head>
<p>
          <pb n="0753B"/> <emph>959</emph> Qui legit in principio prophetiae Jerusalem,
quomodo increpata sit, quasi habens radicem, et
generationem de terra Chanaam, patrem Amorrhaeum,
matremque Cethaeam: is si legerit etiam
haec, quae nunc interpretari nitimur, putabit eadem
repeti, et unum sermonem dupliciter praedicari. Sed
qui diligens lector est, et ad curam ejus divinae
Scripturae significantia pertinet, et confert praeterita
praesentibus, et verbum verbo componit, videbit
differentiam non fortuitam. Ibi quippe, <hi>radix,</hi> inquit, <hi>tua et generatio tua de terra Chanaam,</hi> 
 quod in praesenti
non dicitur: <hi>Pater tuus Amorrhaeus, et mater
tua Cethaea,</hi> quod nunc non significatur. Et iterum
ibi primum ponitur, pater tuus Amorrhaeus: secundum,
mater tua Cethaea; hic vero: mater vestra
<pb n="0753C"/>
Cethaea, et pater vester Amorrhaeus. Ibi quasi ad
unam sermo fit: hic quasi ad plurimas. Nec enim
(ut superius dixerat) ait, mater tua, sed mater vestra.
Quando ergo diffunditur peccatum, et longius
malitia procedit, et peccatores sua inter se peccata
discerpunt, tunc non peccator unus, verum in uno
sunt plurimi; sicut in exordio, quando erat principium
delinquendi, necdum erant tantae, quantae
nunc sunt multitudines. Unde utile mihi videtur a
praesenti sermone paululum recedentem, naturam
considerare peccati atque virtutum. Ubi peccata
sunt, ibi est multitudo, ibi schismata, ibi haereses,
ibi dissensiones; ubi autem virtus, ibi singularitas,
ibi unio, ex quo omnium credentium erat cor unum
et anima una. Et, ut manifestius dicam, principium
<pb n="0753D"/>
malorum omnium est multitudo: principium autem
bonorum coangustatio, et a turbis in singularitatem
redactio: ut puta nos omnes, si salvandi sumus, ad
unionem, ut perfecti efficiamur in eodem sensu, et
in eadem sententia, et simus unum corpus et unus
spiritus. Si vero tales simus, ut non nos unitas <emph>960</emph> 
<pb n="0754A"/>
circumscribat; sed et de nobis dici possit: <hi>Ego quidem
sum Pauli, ego vero Apollo, ego vero Cephae <note>(I Cor. I)</note>
          </hi>;
et adhuc a malitia scindimur, atque dividimur,
non sumus futuri ubi sunt illi, qui rediguntur
in unionem. Nam ut pater et filius unum sunt,
sic qui unum spiritum habent, in unionem coarctantur.
Ait quippe Salvator: <hi>Ego et Pater unum sumus.</hi> 
Et: <hi>Pater sancte, rogo, ut sicut ego, et tu unum
sumus, ita et isti in vobis</hi> [Al. <hi>nobis] unum sint <note>(Joan.
XVII)</note>
          </hi>. Et in Apostolo legitur: <hi>Donec occurramus omnes
in virum perfectum, et in mensuram aetatis plenitudinis
in unitatem Christi <note>(Eph. IV)</note>
          </hi>. Et rursum: <hi>Donec perveniamus omnes in unitatem corporis et spiritus
Christi.</hi> 
 Ex quo significatur, quia virtus ex
plurimis unum faciat, et necesse nobis sit unum per
<pb n="0754B"/>
eam fieri, et fugere multitudinem. Et haec quidem
dicta sunt, quia in praeterita lectione conscriptum
est: Pater tuus, et mater tua, et radix generationis
tuae; in praesenti vero: Mater vestra, et pater vester.
Ibi non didicimus, licet fuerit sermo de patre
Amorrhaeo et de matre Cethaea, sorores habere Jerusalem:
hic vero addit: <hi>Mater,</hi> inquiens, <hi>vestra
Cethaea, et pater vester Amorrhaeus, et soror vestra senior
Samaria, haec et filia ejus, quae habitat a sinistris
tuis, et soror tua junior, quae habitat a dextris, Sodoma.</hi> 
Quomodo virtus me facit filium Abrahae, si
secundum eam vixero: opera quippe Abrahae faciens,
filius est Abraham: sic vitia faciunt me filium
diaboli. <hi>Omnis enim qui facit peccatum, ex diabolo
natus est <note>(Joan. III)</note>
          </hi>. Virtus me facit etiam fratrem
<pb n="0754C"/>
habere Christum, ut cum bonus ac bene moratus
fuero, dicat Patri suo: <hi>Narrabo nomen tuum
fratribus meis, in medio Ecclesiae cantabo te <note>(Psal.
XXII)</note>
          </hi>. Et loquitur ad eam, quae nuntiare poterat verba
ejus: <hi>Vade, et dic fratribus meis.</hi> Quomodo autem
virtus fratrem mihi facit Dominum Jesum, ita
malitia plurimos fratres acquirit, et hos peccatores:
et haec ipsa tunc mihi fratres generat, cum <emph>961</emph> 
 creverit. Siquidem quando exordium erat
peccatricis Jerusalem, necdum habebat sororem Samariam,
necdum ei erat germana Sodoma: cum vero
processit in scelere, ut praeteritus sermo monstravit,
effecta est media duarum sororum, senioris Samariae,
et junioris Sodomae. Quae sunt istae duae sorores
peccatricis Jerusalem? Schisma et separatio
<pb n="0754D"/>
populi fecerunt Samariam. Siquidem eo tempore
cum decem tribus cesserunt dicentes: <hi>Non est nobis
pars in David, nec sors in filio Jesse <note>(III Reg. XII)</note>
          </hi>,
tunc duae vaccae aureae constitutae sunt a Jeroboam,
et facta est Samaria scissio: quae magis post captivitatem
decem tribuum crevit, quando custodes ab
<pb n="0755A"/>
Assyriis ad Israelis terram missi sunt, qui vocantur
Samaritani. <hi>Somer</hi> enim <hi>custos</hi> interpretatur lingua
Hebraeorum. Ergo (ut dicere coeperam) necdum soror
mea est Samaria, quamdiu a peccatis longe sum:
quando vero peccavero, crescunt mihi duae sorores,
senior Samaria, et junior Sodoma. Quae cujus figuram
habeat, consideremus. Quicumque promittunt
verba divina, et non sicut pollicentur, habent in se
praedicationis veritatem, hi in Scripturis figuraliter
Samaria nominantur. Vae, inquit, spernentibus Sion,
et fidentibus in monte Samariae <note>(Amos VI)</note>: vindemiasti
principatus gentium. Quasi dixerit: Vae his qui
spernunt Ecclesiam, et confidunt super arrogantia
et verbis tumentibus haereticorum. Hoc enim est
spernere Sion, et confidere in monte Samariae. Si
<pb n="0755B"/>
ergo peccamus et nos Ecclesiastici, non sunt a nobis
alieni haeretici in dogmatum pravitate. Male
enim credit, quicumque peccat. Si conversationem
malam habemus, Sodoma soror nostra est. Gentiles
quippe sunt Sodoma. Atque ita fratres sumus haereticorum
atque gentilium, quando delinquimus; quia
Samaria accipitur in haeresi, et Sodoma in gentilitate.
Habitat autem a sinistris peccatricis Jerusalem
Samaria, a dextris Sodoma. Honorabilius quippe
apud eam peccatum est quod facto committitur, et
ideo a dextris ejus <emph>962</emph> Sodoma est. Rursumque
nec Samaria longe est, quia a sinistris ejus commoratur,
et increpatur, quia ambulaverit cum filiabus
et sororibus suis in omnibus iniquitatibus, et intantum
ambulaverit, ut comparatio delictorum ejus illarum
<pb n="0755C"/>
iniquitates fecerit justitiam. Unde oportet
agnoscere iniquitates Sodomorum, ut edoctus custodiam
me ab eis, nec capiar ignoratione, quae sunt
iniquitates Sodomorum. <hi>Verumtamen iniquitates Sodomae
sororis tuae.</hi> Quae iniquitas? Superbia. <hi>In saturitate
panum et in abundantia affluebant ipsa, et filiae
ejus, et manum pauperis indigentis non suspiciebant.</hi> 
Quod inaequalia sint peccata Scripturis utentibus
nulli dubium est. Alia quippe magna, alia minora
ab his esse dicuntur. Cum autem sunt inaequalia,
hoc est, parva, vel maxima, forsitan aliquis
inquirat, quod inter universa peccata sit majus, et
proclive suscipitur, omnium peccatorum esse majus,
sive fornicationem, sive immunditiam, sive quodcumque
libidinis inquinamentum. Sunt quidem et
<pb n="0755D"/>
ista vere abominabilia atque polluta, sed non talia
quale hoc, quod nunc ab Scriptura quasi majus omnium
condemnatur, a quo nos observare debemus.
Quod ergo est peccatum majus omnibus peccatis?
utique illud propter quod, et diabolus corruit. Quod
est hoc peccatum in quo tanta sublimitas cecidit, ut
elatus in judicium incidat diaboli? Ait Apostolus: <hi>Inflatio, superbia, arrogantia peccatum diaboli est 
 <note>(II
Tim. III)</note>
          </hi>: et ob haec delicta ad terras migravit de
coelo. Unde, <hi>Deus superbis resistit, humilibus autem
dat gratiam.</hi> Et quid superbit terra et cinis, ut homo
arrogantia sublevetur, oblitus quid erit, et quam
<pb n="0756A"/>
fragili vasculo contineatur, et quibus stercoribus
immersus sit, et qualia semper purgamenta de sua
carne projiciat? Quid enim ait Scriptura? <hi>Quid superbit
terra et cinis <note>(Eccl. X)</note>
          </hi>? et in vita ejus projecit
interanea ejus? Superbia peccatis omnibus major
est, et ipsius diaboli principale <emph>963</emph> peccatum.
Si quando Scriptura diaboli peccata describit, invenies
ea de superbiae fonte manantia. Ait quippe: <hi>Viribus faciam, et sapientia intellectus auferam fines
gentium, et fortitudine eorum depascar, et commovebo
civitates, quae inhabitantur, et orbem terrarum universum
comprehendam, ut nidum, et quasi confracta ova
auferam 
 <note>(Isai. X)</note>
          </hi>. Vide sermones ejus, quomodo superbi
sint, quomodo arrogantes, et universa pro
nihilo ducant. Tales sunt omnes jactatione et superbia
<pb n="0756B"/>
inflati. Materia superbiae, divitiae, dignitas, gloria
saecularis. Frequenter causa superbiae est ei, qui
ignorat habere Ecclesiasticam dignitatem, sacerdotalis
ordo, et Leviticus gradus. Quanti presbyteri
constituti obliti sunt humilitatis: quali idcirco fuerint
ordinati, ut humiles esse desisterent. Quin potius
humilitatem sequi debuerant, quia dignitatem
fuerant consecuti, dicente Scriptura: <hi>Quanto magnus
fueris, tanto humilia te ipsum.</hi> Et dilectum Synagogae
te facit, nobilius submitte caput tuum: ducem
te instituerunt, noli elevari, noli fieri ex eis, quasi
unus ex ipsis. Oportet humilem, oportet esse dejectum,
oportet fugere superbiam malorum omnium
caput. Considera Evangelium quasi condemnatione
Pharisaei superbia et jactatio feriatur. Stabat Pharisaeus
<pb n="0756C"/>
et talia intra se orabat: <hi>Deus, gratias ago tibi,
quia non sum ut caeteri homines, raptores, iniqui,
adulteri, et ut iste Publicanus: jejuno bis in sabbato <note>(Luc. XVI)</note>
          </hi>.
At vero Publicanus, humiliter et mansuete
longius stans, non erat ausus neque oculos levare, et
dicebat: <hi>Propitius esto, Deus, mihi peccatori.</hi> Et descendit
in domum suam Publicanus justificatus. Non
simpliciter justificatus, sed justificatus comparatione
Pharisaei. Observandus quippe est diligentissime omnis
Scripturae sermo, ordo, junctura. Aliud est justificari,
aliud ex alio justificari. Simile est Publicanum a
Pharisaeo justificatum fuisse illi, quod Sodoma et Samaria
ex comparatione peccatricis Jerusalem justificatae
sunt. Et necesse est nos id scire, quia unusquisque
nostrum in die judicii ab alio justificetur, et ab alio condemnetur.
<pb n="0756D"/>
Etiam cum fuerimus justificati ex alio, justitia
illa non tam laudis, quam criminis loco ponitur.
Ut puta, si inventus fuero Sodomitica habere peccata,
et alius protrahetur <emph>964</emph> in medium, qui duplicia
scelera commiserit, justificor quidem, sed
justificor non ut justus, verum ut ex comparatione
ejus, qui plura commisit, judicor justus, cum a justitia
longe sim. Vae illi homini, qui a multis peccatoribus
justificatur: ut econtrario multum beatus,
qui comparatione justorum justus ostenditur. Invenimus
in Scripturae laudibus positum, bonis esse
meliorem: ut puta, nullus sic fecit rectum ante faciem
<pb n="0757A"/>
Domini, ut ille, et ille, nullus sic pascha celebravit
ut Josias. Ex quo ostenditur comparationem
fieri justorum, et illum vere esse justum, qui sic justificari
mereatur. Utinam et ego collatus sapientibus
sapiens reperiar, et justis judicer justus! Nolo quippe
justificari ab iniquis, quia talis justitia criminosa est.
Haec anticipans locutus sum quia in his quae lecta
sunt, dicitur: <hi>Justificasti sorores tuas in omnibus
iniquitatibus tuis, quas fecisti <note>(II Par. XXV)</note>
          </hi>. Justificatae
sunt enim Samaria et Sodoma ex iniquitatibus
Jerusalem. <hi>In omnibus iniquitatibus tuis, quas fecisti
illas super te.</hi> Idcirco diligentius attendamus, ut possimus
agnoscere, omnes nos in die judicii a pejoribus
nostris justificandos, et rursum a nobis alios
justificari. Unus solus est qui justificatur ab omnibus,
<pb n="0757B"/>
et ipse nullum justificat. Ut puta, Sodoma justificatur
ab Jerusalem, quia ab se sceleratiora commisit:
et forte Jerusalem ab alia aliqua, quae se pejor
est, civitate. Sic est quidam justificandus ab
Antichristo, qui ad illum comparatur, et illius
iniquitate ac sceleribus minor reperitur. Pessimus
vero daemon est, et (ut aiunt) miser, qui ab illo justificatur:
forte et pater illius ab eo non justificatur,
multo illo sceleratior repertus. Dominus vero meus
Jesus Christus justificatur juxta dispensationem carnis,
quam ob nostram salutem circumtulit, ab
Abraham, ab Isaac, ab Jacob, et a reliquis prophetis.
Quando enim omnibus justis, et prophetis,
ac beatis, quibusque in comparationem missis invenitur
contrarium huic, quod dicitur de Sodoma et
<pb n="0757C"/>
Jerusalem, magis glorifico Salvatorem nostrum.
Quod autem dico istiusmodi est, et Deo largiente,
orantibus vobis, praebebo de Scripturis explanationem.
Fecit Sodoma peccatum: Samaria quoque
peccavit, iniquitatibus obruta est Jerusalem, <emph>965</emph> 
 sed minora peccata a majoribus justificantur
sub exemplo, quo Sodoma justificatur a sorore
sua Jerusalem. Quomodo igitur iniquitas justificat,
sic condemnat aliquando justitia. Verum,
quaeso, exspecta paulisper, donec docearis quemadmodum
dicatur condemnare justitia. Iniquitas mea
justitia est comparatione majoris iniquitatis. Sic et
justitia mea ex comparatione multiplicis justitiae
iniquitas reputatur. Propterea <hi>non justificabitur in
conspectu tuo omnis vivens <note>(Psal. CXLII)</note>
          </hi>. Fuerit licet
<pb n="0757D"/>
justus Abraham, et justus Moyses, justus unusquisque
illustrium virorum: sed ad comparationem
Christi non sunt justi. Lux eorum cum ejus luce
composita tenebrae reperiuntur. Et quomodo lumen
lucernae ad solis radios obscuratur, et velut alia quaedam
caeca materies contenebrescit: sic, licet fulgeat
justorum omnium lumen ante homines, non tamen
fulget ante Christum. Luceat quippe lumen vestrum,
non simpliciter dictum est, sed luceat ante homines <note>(Matth. V)</note>.
Ante Christum non potest lumen fulgere
justorum. Ut splendor lunae, et micantia coeli sidera,
priusquam sol oriatur in stationibus suis rutilant,
orto vero sole, absconduntur: sic lumen Ecclesiae,
ut lumen lunae, priusquam oriatur lumen illud
<pb n="0758A"/>
verum Solis justitiae resplendet, et clarum est
ante homines: cum autem Christus venerit ante
eum, contenebrescit. Dicitur et alibi: <hi>Lux in tenebris
lucet <note>(Joan. I)</note>
          </hi>. Quae est ista lux, quae lucet in
tenebris? Justorum lux in tenebris lucet. In quibus
tenebris? ubi est nobis certamen adversus rectores
tenebrarum istarum <note>(Eph. VI)</note>. Haec qui diligentius
longiusque discusserit, non poterit inflari, videns
lumen suum ad comparationem majoris luminis tenebras
reputari. Quid est justitia mea, etiamsi Paulus
Apostolus fiam? quid castitas, etiamsi Joseph?
quid fortitudo, etiamsi Judas Machabaeus exsistam?
quid alia virtus sapientiae, etiamsi Salomon appaream,
ad comparationem Dei, et ad eorum qui
meliores sunt? Ergo, ut dicere coeperamus, iniquitas
<pb n="0758B"/>
justificat, et justitia aliorum comparatione condemnat.
Idcirco: <hi>Ut justificeris in sermonibus tuis, et vincas
cum judicaris <note>(Psal. L)</note>
          </hi>, dicitur ad Deum. Si me
vult salvare Deus non affert in judicium lumen suum:
si vult esse incolumem, non defert lumen <emph>966</emph> 
Christi sui: alioquin puniet me; defert vero lumen
minorum, comparans mihi inferiores quosque.
Quanto amplius majores mihi melioresque contulerit,
tanto plus justus ero, si illi a me reperti fuerint
minores. Similiter est illud intelligere, quod ab
Apostolo dicitur: <hi>Alia gloria solis, alia gloria lunae,
et alia gloria stellarum: stella enim a stella differt in
claritate: sic resurrectio mortuorum <note>(I Cor. XV, 41)</note>
          </hi>.
Verbi gratia: fulgens et illud sidus non in conspectu
lucidioris stellae, sed obscurioris micat. Quis
<pb n="0758C"/>
nostrum potest ad instar fulgere lunae? Quis lucidioris
siderum coruscare lumine? Secundum id
quod scriptum est in Daniele: <hi>Fulgebunt sicut stella
in saecula <note>(Dan. XII)</note>
          </hi>. Et haec quidem necessario disputamus,
ut procul a superbia recedamus: Sodomiticum
quippe peccatum est superbi iniquitas.
Haec Sodomorum sororis tuae superbia unde nascatur,
et quas habeat radices, adjungit: <hi>In saturitate panum,
et in abundantia affluebant <note>(Gen. XIII)</note>
          </hi>. Si soli litterae
attendas, multa abundantia antiquitus in Sodomis
fuit. Erat quippe terra eorum ut paradisus Dei, et ut
terra Aegypti. Si autem a carnali intellectu ad spiritalem
conscenderis, ut videas quomodo superbia Sodomorum
in saturitate panum et in abundantia fluxerit,
utilitatem capies et ad vitae officium, et ad alia quaedam
<pb n="0758D"/>
majora majoribus corrigenda. Proponamus
primum id, quod ante multos dies lectum est, divitem
vestitum bysso et purpura, quotidie deliciis
luxuriaque laetantem, et Lazarum vulnerum tabe
et vermium pedore confectum, quaerentem, solatium
famis suae, micas, quae de mensa ejus decidebant <note>(Luc. XVI)</note>.
Opportune autem nunc in hunc locum
exemplum istud incidit, ut perspicuum fiat quae
iniquitas divitis fuerit. Locuples erat, abundabat
deliciis. Non enim accusavit eum Scriptura, quasi
divitias in iniquitate possederit: non eum criminatus
est sermo divinus, quod meretricibus dedit:
non homicidam, aut aliud quodcumque scelerum
facientem. Sed si consideres hoc, quod in praesenti
<pb n="0759A"/>
scriptum est, et illud quod in Evangelio
dicitur, videbis quia et illius maximum peccatum inter
universa peccata superbia fuerit: in saturitate panum
et in abundantia affluens non habuit miserationis
affectum ad eum, qui ante portas suas <emph>967</emph> confectus
ulceribus jacebat: sed in tantam superbiam elatus est,
despiciens paupertatem: ut non computaret neque inferorum
supplicia, neque communia humanitatis
jura, quia oporteret hominem humana sapere, et
in alienis calamitatibus pro simili conditione sui
quodammodo misereri. Est igitur et dives ille Sodomita.
Si enim talia erant peccata Sodomae, ut in
saturitate panum et in abundantia fuerit, talis autem
est et dives, qui in Evangelio describitur, nulli dubium
quin dives ille Sodomita sit. Quomodo autem
<pb n="0759B"/>
Sodoma, et filiae Sodomorum superbae fuerunt,
tales sunt arrogantes animae et filiae Sodomorum,
quaecumque nesciunt dictum: <hi>Omnis qui se exaltat
humiliabitur, et qui se humiliat exaltabitur <note>(Luc. XVIII)</note>
          </hi>.
Hoc erat ei et filiabus ejus. Dehinc sequitur aliud
Sodomae delictum, quod debemus dicere, ne in simili
crimine reperiamur: <hi>Et manum pauperis et egentis
non suscipiebat.</hi> Considera diligenter enumerationem
peccatorum Sodomae. Ego ipse si juxta vires
meas manum pauperis et egentis non adjuvero, Sodomiticum
habeo peccatum. Sequitur alia accusatio: <hi>Et superbe gloriabatur.</hi> 
 Et jactatio gloriae Sodomiticum
crimen est. Sunt autem quaedam Aegyptia peccata,
quaedam Sodomitica: sunt alia Babylonica,
alia Assyria, alia Moabitica, et alia Ammantica,
<pb n="0759C"/> <hi>Quis sapiens, et intelligit ista? aut quis intelligens, et
agnoscet ea 
 <note>(Ose. XXIV, 10)</note>
          </hi>? Quotiescumque legimus
ea, quae de Sodomorum subversione conscripta sunt,
non dicamus, miserabiles Sodomitae, quorum ulterius
fructus terra non affert: miserabiles multumque
plangendi, qui tam lugubria et tam dira perpessi
sunt; quin potius convertamus hunc in corda nostra
sermonem, scrutemur renes et cogitationes nostras,
et tunc videbimus eos quos plangimus, in nobis
intrinsecus contineri, et quia Sodomitica, et
Aegyptia, et Assyria, et alia universa peccata, quae
castigans Scriptura enumerat, versentur in nobis.
Polliciti supra sumus majus aliquid de Scriptura dicturos.
Sodomae in saturitate panis, et in abundantia,
atque deliciis, et istius modi peccatis delinquenti
<pb n="0759D"/>
lex loquitur: <hi>Attende tibi, ne comedens et bibens repletus,
et domos bonas aedificans, ovibus tuis et bobus
tuis multiplicatus tibi, argento et auro</hi> <emph>968</emph> <hi>multiplicatus
obliviscaris Dominum Deum.</hi> Et in alio loco: <hi>Manducavit et bibit, et saturatus est et incrassatus,
recalcitravit dilectus 
 <note>(Deut. XXXII)</note>
          </hi>. Similia his Salomon
in Proverbiis ait: <hi>Constitute</hi> [Al. <hi>constituite]
mihi autem necessaria et sufficientia, ut non repletus
mendax fiam, et dicam: Quis me videt? aut egens furer,
et jurabo nomen Dei.</hi> Simpliciterque dicendum,
quia nihil sic in arrogantiam elevet, ut divitiae et
saturitas, et cibus opum plurimarum, dignitas quoque
et potestas. Est autem etiam ad altiora transgressum
videre, quia superbiam frequenter nutriam
<pb n="0760A"/>
si divinum sermonem intellexero, si sapientior caeteris
fuero. Scientia quippe inflat <note>(I Cor. VIII)</note>: non
ego dico, sed Apostolus. Et ideo vereor, ne et ipse
sustollar. Dantur et charismata ad id, quod expedit.
Si ad hoc dantur, quod expedit, quis est ille cui
non expedit? Et cur non expediat, audi. Inferior
sufficit inflationem, et quamdam placitionem sui,
dum se putat inter caeteros eminere. Saepe igitur saturitas
panum, et abundantia materia est arrogantiae.
Saepe autem et de spiritualibus donis superbiae
crimen exoritur, et non est utrobique discrimen.
Tantus vir Apostolus Paulus necessarium habuit colaphum
angeli Satanae ut eum colaphizaret, ne elevaretur
multum <note>(II Cor. XII)</note>: quia orans et deprecans
Deum, impetravit pro multis saepe, quod petiit:
<pb n="0760B"/>
cum autem etiam pro hoc petiisset, nec esset
quod petierat consecutus, dictum est ei: <hi>Sufficit
tibi gratia mea, virtus enim in infirmitate perficitur.</hi> 
Oportet itaque timere eum, qui adhuc in genere humano,
et in hac praesenti luce versatur, non solum
ea, quae bona putantur in saeculo, sed etiam quae
vere bona sunt: quia magna non possumus sustinere.
Exhibeo ad probationem praesentis sententiae
historiam David, in qua conscribitur in Uriam eum
commisisse peccatum. Ante Uriam nullum delictum
reperitur in David: beatus homo erat, et sine querela
in conspectu Dei. Quia vero conscius sibi vitae
immaculatae locutus est quod non debuerat, dicens: <hi>Exaudi, Domine, justitiam meam, intende deprecationi
meae, auribus percipe orationem meam non in labiis
<pb n="0760C"/>
dolosis: de vultu tuo judicium meum prodeat, oculi
tui videant aequitates: probasti cor meum, et visitasti
nocte, igne me examinasti, et non est inventa in me
iniquitas 
 <note>(Ps. XVI)</note>
          </hi>: <emph>969</emph> et haec dixit, quia visitatio
Dei propter conscientiam, et vitae beatitudinem eidem
praesentaretur, tentatus est, et nudatus auxilio, ut
videret quid humana possit infirmitas. Recedente
quippe praesidio Dei, ille castissimus, ille admirabilis
in pudicitia, qui audierat: <hi>Si mundi sunt pueri
maxime a muliere <note>(I Reg.)</note>
          </hi>: et acceperat Eucharistiam
quasi mundus, non potuit perseverare, sed
in eo repertus est crimine, in quo sibi quasi continens
applaudebat. Si quis ergo conscius puritatis
suae seipsum glorificaverit, non habens memoriam
illius dicti: <hi>Quid autem habes quod non accepisti? si
<pb n="0760D"/>
autem accepisti, quid gloriaris quasi non acceperis <note>(I Cor. IV)</note>
          </hi>?
 <emph>970</emph> relinquitur, et derelictus discit experimento,
quia in his bonis quorum sibi conscius
erat, non tam ipse sui exstitit causa quam Deus, qui virtutum
omnium fons est. Ex quibus apparet et saturitatem
panum, et dona spiritalia ei qui ea non potest sustinere,
generare superbiam. Idcirco fugiamus a Sodoma
et peccatis ejus: fugiamus a Samaria et criminibus,
quibus castigatur misera Jerusalem, ut in universis
Deo nobis fortitudinem ministrante, humilitatem
et justitiam consequamur in Christo Jesu: cui
est gloria et imperium in saecula saeculorum. Amen.</p>
</div1>

<div1>
        <head>HOMILIA DECIMA.</head>
<p>Super Ezechielem, de eo quod scriptum est: <hi>Ergo
<pb n="0761A"/>
et tu confundere, et porta ignominiam tuam,</hi> usque: <hi>Et suscitabo ego testamentum meum tecum <note>(Cap. XVI)</note>
          </hi>.</p>
<p> <emph>969</emph> Primum quidem est, nullum opus facere
confusionis; sed omnia talia, quae possunt Deum libera
fronte respicere. Quia vero (ut homines) saepe peccamus,
sciendum secundam, ut ita dicam, navem
post confusionis opera esse erubescere, et pro sceleribus
suis verecundos oculos dejicere, neque sic
procaci vultu incedere, quasi nihil omnino peccaverit.
Bonum est quippe post confusionis opera confundi:
quia saepe et hoc malitiae artifex inoperatur, ne
peccator ad poenitentiam redeat, et sic agat quasi
adhuc in justitia perseveret. Videre possumus, et ex
quotidiana vita discere, multos hominum post peccata
sua non solum non lugere, quod fecerunt, verum
<pb n="0761B"/>
etiam procaci fronte defendere proprias ruinas.
Grande itaque beneficium in Jerusalem conservatur,
si tamen credat dicenti Domino: <hi>Et tu confundere.</hi> 
Neque putes ad Jerusalem tantum haec esse
dicta, et non ad singulos nostrum, qui delictis tenemur
obnoxii. Unusquisque enim seipsum consideret,
quid fecerit confusione dignum, quid turpe locutus
sit, super quo non habeat audaciam, quasi dicto
bono, quid cogitarit tale quod rubore dignum videtur,
ab eo qui cordis et renis occulta considerat: et
cum diligenter perviderit cogitationes, facta, <emph>970</emph> 
sermones, tunc audierit prophetam dicentem: <hi>Et tu
confundere.</hi> Post quod a Propheta jungitur: <hi>Et accipe
ignominiam tuam in eo, quod justificasti sorores tuas.</hi> 
Sequitur confusionem ignominia, et dat Deus ei,
<pb n="0761C"/>
qui confusione digna gessit, etiam ignominiam:
dixitque ad eum, <hi>Et accipe ignominiam tuam.</hi> Poteris
autem intelligere quod dicitur, si consideraveris quae
quotidie in civitatibus fiant. Inhonoratio civi est de
patria sua exsulare, et infamia decurioni eradi de albo
curiae, et cujuscumque alterius conditionis homini
relinqui quidem in vita, sed cum ignominia, sive in
operibus publicis, sive in insula aliqua solitudinis
vivere. Intellige autem mihi justum judicem ei, qui
digna infamia fecerit, dicentem: O tu, qui poenae
reus es, noli exsilium tuum cum moerore suscipere:
non enim mereberis misericordiam, si irasceris ad
poenam: quin potius intellige digne te pati quod
pateris: et cum te humiliaveris, atque dixeris justum
de te factum esse judicium, forsitan misericordiam
<pb n="0761D"/>
consequeris ab eo, qui potest post condemnationem
ad pristinum statum revocare. Quomodo enim licet
magno principi liberare aliquem de insula, et de
exsilio, et de publicis vinculis: multo magis licet
universitatis Deo eum, qui <emph>971</emph> inhonoratus est,
in honorem pristinum restituere, si tamen sentiens
delictum suum confessus fuerit digne se sustinuisse
quod passus est. Dabo et aliud exemplum de Ecclesiastica
consuetudine. Infamia est a populo Dei et
Ecclesia separari. Dedecus est in Ecclesia surgere
de consessu presbyterii, projici de diaconatus gradu.
Et quidem eorum qui abjiciuntur, alii seditiones
commovent, alii vero judicium in se factum cum
omni humilitate suscipiunt. Quicumque igitur exiguntur,
<pb n="0762A"/>
et dolore depositionis suae congregant populos
ad schisma faciendum, et sollicitant multitudinem
malignorum, non accipiunt inhonorationem suam
in praesenti, sed thesaurizant sibi thesaurum in die
irae. Qui autem cum omni humilitate sive digne,
sive indigne, depositisunt, Deo judicium derelinquunt,
et patienter sustinent, quod de se judicatum est, isti
et a Deo misericordiam consequentur, et frequenter
etiam ab hominibus revocantur in pristinum gradum
et in gloriam quam amiserant. Doctrina ergo optima
est: quomodo hoc quod dicitur: <hi>Et tu confundere,</hi> 
sic et illud quod sequitur: <hi>Et accipe ignominiam
tuam.</hi> Et haec dico, ut profundiorem aliquem sensum
de futura inhonoratione interponam. Et
ibi quippe erit aliqua ignominia his, qui dignum
<pb n="0762B"/>
opus ignominia fecerant. Siquidem resurgent alii
in vitam aeternam, et alii in opprobrium, et confusionem
aeternam <note>(Dan. XII)</note>. Quid autem est hoc
aliud nisi poenam infamiae sustinere? Dum ergo adhuc
licet nobis, debemus minorationem nostram patienter
ferre, ut cum hic tristitiam fortiter sustinuerimus,
in futuro saeculo moveamus (ut ita dicam)
viscera misericordiae Dei, et benignitatem ejus, ut
nos revocet in pristinum statum de ignominia et confusione:
quomodo econtrario impossibile est lapidei
cordis aliquem, et penitus non sentientem delictum
suum, et ante vultum Dei omnipotentis superbientem,
misericordiam consequi. Videmus enim quosdam
bonos quidem libenter de se latam ferre sententiam,
et ob salutem suam Dei justificare judicium:
<pb n="0762C"/>
malos vero blasphemare adversus providentiam
Dei, et dicere: Non sum digne adjudicatus huic infamiae,
injuste ista perpetior. Si justificamus providentiam,
solvimus nostram infamiam. Si vero non
recipimus judicia Dei, multiplicamus <emph>972</emph> infamiam.
Quomodo autem infamiam, sic et supplicia, sic et
caetera. Quae sunt enim huic, accidere consuerunt
his qui a Deo pro delictis propriis condemnati
sunt. <hi>Et tu confundere, et accipe ignominiam tuam
in eo, quod justificasti sorores tuas.</hi> Plus meremur
ignominiam, quando talia facimus, quibus peccatores
alii justificentur, ut comparatione delictorum
meorum, malorum scelera antiquitus condemnata
misericordia liberet, eo quod ego subsequens pejora
commiserim. Dicitur ergo ad peccatricem Jerusalem:
<pb n="0762D"/> <hi>Accipe ignominiam tuam in eo, quod justificasti
sorores tuas.</hi> 
 Deinde si quis complevit hoc, quod
scriptum est: <hi>Confundere:</hi> si quis prosecutus est
sententiam Dei sequentem: <hi>Accipe ignominiam tuam
in eo, quod justificasti sorores tuas:</hi> videat etiam
gratiam, quomodo pro confusione vicissitudo clementiae
restituatur, quia non contempserit judicium
Dei, sed cum omni humilitate susceperit quod de
se fuerat judicatum. Quid ergo repromittitur? <hi>Avertam
aversiones eorum aversione Sodomorum, et sororum
ejus in eo, quod justificasti sorores tuas, Sodomam et
Samariam.</hi> Sodomam minorem, et Samariam seniorem,
ut in praeteritis diximus. Avertam aversionem
eorum, id est, trium, quarum averterat aversionem,
<pb n="0763A"/>
ad meliora convertit: primo Sodomorum, deinde
Samariae, tertio vero Jerusalem. Cum autem, ait,
avertero aversionem Sodomorum, et Samariae, et
Jerusalem, tunc in antiquum restituentur: primum
Sodoma, cujus priores averterit aversiones: secundo
Samaria, quam secundo converterit: tertio Jerusalem,
cui tertiae aversiones tribuuntur. Igitur sanitates
peccantibus in aversione Sodomorum, et filiarum ejus,
in aversione ipsius Jerusalem: et tribuuntur his, qui
magis amantur a Deo, tardius. Sodoma quippe justificata
ab Jerusalem, prima consequitur misericordiam,
id est, gentiles. Samaria vero, hoc est, haeretici, in secundo
loco accipiunt sanitatem. Tertio vero, quasi indigni
velocioris medelae in pristinum statum restituuntur,
qui fuerunt de Jerusalem. Ante ergo gentiles, ante
<pb n="0763B"/>
haeretici clementiam consequenter quam nos: si
tamen fuerimus impii, si et nos peccata depresserint.
Quanto enim propiores fuerimus Deo, et ad beatitudinem <emph>973</emph> 
 viciniores, tanto cum peccaverimus longius
fiemus ab ea, proximi terribilium maximarumque
poenarum. Justum est quippe judicium Dei, et
potentes potenter tormenta patiuntur <note>(Sap. VI)</note>. Qui
autem minimus est, meretur citius misericordiam.
Minima est Sodoma: et post eam in comparatione
Jerusalem minima, non tamen sicut Sodoma Samaria
est: et ideo primum illarum avertit aversiones, et
postea Jerusalem dicens: <hi>Avertam et aversionem
tuam.</hi> Tertio enim gradu hoc dicitur ad Jerusalem.
Unum quando avertit aversionem meam, si inventus
fuero Jerusalem, et peccator in medio sororum
<pb n="0763C"/>
mearum. Cum audiero: <hi>Ut feras tormentum tuum.</hi> 
Ideo tertio loco ait: <hi>Avertam aversionem tuam,</hi> et
post omnes: <hi>Ut feras tormentum tuum, et dehonesteris
de omnibus quae fecisti.</hi> Est quaedam mensura peccati,
quam unusquisque recipiet pro eo, quod peccavit.
Si habuero quinquaginta peccata, quinquaginta
habebo ignominias: si centum, duplicabitur mihi poena
pro factis, et pro magnitudine delictorum tribuetur
mihi ignominia. Maximis peccatis magnus cruciatus
adjungitur. Deus autem solus verus Judex magnitudines
peccatorum, et ignominiae qualitates, et peccati numerum
potest pervidere. Dicitur itaque ad Jerusalem: <hi>Ut feras tormentum tuum, et dehonesteris de omnibus,
quae fecisti in exacerbando me.</hi> 
 Vide econtrario satisfacientem
Deum, quodammodo per haec verba testantem,
quod iram ipse non habeat, sed peccator
<pb n="0763D"/>
sibi ad iram concitat Deum. Unde et Apostolus ait: <hi>An divitias bonitatis, et mansuetudinis ejus, et longanimitatis
contemnis, ignorans quoniam bonitas Dei ad
poenitentiam te adducat? Juxta autem duritiam tuam,
et impoenitens cor thesaurizas tibi iram 
 <note>(Rom. I)</note>
          </hi>.
Separavit hic sermo iracundiam a Deo. Revera enim
iracundia aliud quiddam a Deo est, nec ei ut insita
copulatur. Unde et de peccatoribus dicitur: <hi>Emisisti
<pb n="0764A"/>
iram tuam, et comedit eos <note>(Psal. LXXVII)</note>
          </hi>. Nemo quod
sibi socium est et cognatum emittere potest, verum
emittitur quod aliud est ab eo, qui emittit. Sic et
nos peccando <emph>974</emph> irritamus Deum ut mittat iram,
quam ipse non habet. Post haec, id est, post aversionem
dicitur: <hi>Sodoma, soror tua et filiae ejus restituentur
sicut erant ab initio.</hi> Venio ad imagines et
figuras, et video quanto tempore excruciata Sodoma
restituatur in antiquum. Si autem id quod per figuram
dictum est, ita se habet, quid de eo fiet, qui
vere Sodoma fuerit? Statim post diluvium decima
generatione passa est Sodoma ea quae in Genesi leguntur <note>(Gen. XIII)</note>.
Erat enim prius quasi paradisus
Dei, et quasi terra Aegypti: verumtamen factum est
Sodomae id quod etiam nunc vestigiis regionis ejus
<pb n="0764B"/>
perspici licet. Ecce quanti jam temporum circuli
transierunt, ecce tria millia annorum sunt, et Sodoma
nondum est restituta: non illa Sodoma, quae in
signo et in aenigmate ponitur, sed illa, quae in veritatis
ratione perspicitur. Aiunt Hebraei Sodomam in
eumdem statum restituendam, in quo et antea constitit,
ut rursum paradiso Dei et terrae Aegypti comparetur.
Si hoc se sic habet, et sive futurum est,
sive non: quaerentur enim istiusmodi res apud eos
qui doctissimi sunt: ut autem fiat quod dicitur, complebuntur
mihi annorum tria millia, et tunc restituetur
excruciata [ <hi>Al.</hi> excruciatur] tribus millibus
annorum Sodoma, id est, anima mea: Sodoma, meis
poena peccatis. Grande intervallum temporis inter
restitutionem et ruinam positum est. Etiamsi restituaris
<pb n="0764C"/>
ita ut antiquitus eras, vide quanta exhaurias
mala, quantis primum calamitatibus opprimaris. Hoc
autem quod de Sodoma diximus, et de Samaria
quoque intelligere debemus. Et ipsa quippe necdum
est restituta, sed ex eo tempore, quo decem tribus
ejectae sunt de Judaea et de Samaria, et captivitatem
sustinuit, et nomen accepit, non habens accolas
suos. Restituetur autem et illa, sicut in principio
fuit, cum decem tribus fuerint reversae, ut solvatur
id quod scriptum est: <hi>Captivus ductus est populus in
Assyrios usque in hodiernum diem <note>(IV Reg. XVII)</note>
          </hi>. Si
autem tanto post tempore restituetur id, quod praecessit
in signum, quando tu restitueris, si tamen
restitueris, Samaritana et haeretica anima, quae simulacris,
et <emph>975</emph> feriis non veris, ac figmentis de
Jeroboam corde venientibus credidisti? Quando restitueris,
<pb n="0764D"/>
o anima infelix, cum post tanta saecula restituatur
exemplum tui? Si autem hoc super Sodoma
et Samaria fit quae justificatae sunt ab Jerusalem,
quid dicendum est de ipsa Jerusalem, quae supradictarum
scelera [ <hi>Al.</hi> scelere] justificavit? Et restituemini
sicut ab initio fuistis. Et tu et filiae tuae restituemini
sicut fuistis in principio. Scit hoc,
quod dicit: <hi>Sicut fuistis in principio,</hi> et Isaias dicens:
<pb n="0765A"/> <hi>Et constituam judices tuos ut prius, et consiliarios
tuos ut in exordio 
 <note>(Isai. I)</note>
          </hi>. Et nisi esset Sodoma
soror tua in auditu, in ore tuo, in diebus superbiae
tuae, quemadmodum nunc opprobrium es filiarum
Syriae, et omnibus, quae sunt in circuitu tuo filiarum
alienigenarum, quae circumdant te in gyro. <hi>Impietates
tuas tu porta.</hi> O clementissimum Deum satisfacientem
de restitutione, atque dicentem: <hi>Impietates
tuas, et iniquitates tuas porta!</hi> Non frustra dico
restitueris: sed cum impietates tuas, et iniquitates
tuas exhauseris, tunc in locum pristinum restitueris.
Quomodo vulnera, quae in corpore sunt, saepe parvo
tempore accidunt: medelae vero vulnerum cum tormentis
adhibentur ingentibus, non juxta aequalitatem
temporis, quo illatae sunt, sed juxta rationem
<pb n="0765B"/>
curationis: verbi gratia, in puncto horae fractura
manus et pedis contritio accidit: hoc quod in modico
factum est, mensibus fere tribus, ac longo tempore
vix curatur: sic et voluptas, quae nervos animae
succidit, et luxuria, et semel universa peccata,
cum in parvo tempore infelicem animam illexerunt,
et ad vitia traxerunt, magnum postea tempus in suppliciis
et cruciatibus promerentur. Propter quod hoc
dicit Dominus: <hi>Et faciam in te sicut fecisti, sicut
sprevisti haec praevaricando testamentum meum, et memor
ero.</hi> Primum quomodo fecisti faciam tibi, deinde memor
ero testamenti mei, quod feci tecum in diebus infantiae
tuae. Fecit quippe testamentum in diebus infantiae ejus.
Diximus autem supra quomodo cum ea fecerit testamentum.
Et suscitabo tibi testamentum in aeternum.
<pb n="0765C"/> <hi>Ego occido, et ego vivificabo,</hi> 
 ait. Qui cum ista promittit,
dolores facit, et rursum <emph>976</emph> restituet. Percus
sit, et manus ejus sanabunt. Dicitur in Michaea: <hi>Iram-Domini
sustinebo, quia peccavi ei, donec justificet ipse
causam meam <note>(Mich. VII)</note>
          </hi>. Quomodo justificatur causa
mea? Quando iram Domini sustinuero, qui divitias
bonitatis ejus, et patientiae, et longanimitatis contempsi,
et juxta meam duritiam et impoenitens cor
thesaurizavi mihi iram in die irae, et revelationis
justi judicii Dei. Et dehonestaberis in eo, quod suscepisti
sorores tuas seniores cum adolescentulis, et
dabo tibi eas in aedificationem. Supra unam dixit sororem
Sodomam, et aliam Samariam, nunc repetit,
et dicit sorores tuas seniores, cum senior tantum
Samaria sit, et adolescentior Sodoma; verum quia
<pb n="0765D"/>
filiae earum eis connumerantur, dicit omnium unam
esse speciem. Quantae autem filiae Sodomorum sunt,
tantae et Samariae. Et dabo tibi eas in aedificationem,
et non ex testamento tuo, et suscitabo ego testamentum
meum tecum. Considera finem repromissionis
et cognosces quia ego Dominus, ut
memineris, et confundaris, id est, cum receperis
peccata tua, et rememorata fueris, tunc confunderis.
Et ultra non erit tibi os aperire. Cum recepero
peccata mea, et restitutus fuero, facto mecum
testamento, tunc amplius intelligo mala mea,
<pb n="0766A"/>
et confundor, et conscius mihi ultro memet punio.
Vide autem quid mihi eveniat. <hi>Ut ultra non sit liberum
os aperire a facie ignominiae, et quando eveniat in
eo, quod propitietur tibi.</hi> Nec tunc quidem, quando
propitiatur mihi multa peccanti, possum os aperire:
nec quando ignoscit sceleribus meis, alienus sum ab
ignominia, sed sentiens scelera mea, perpetuo
conscientiae meae igne discrucior. Idcirco quia ignominia
et confusio aeterna nobis reposita est, si peccaverimus,
omni corde precemur Deum, ut det nobis,
usque ad finem et animae et corporis nisu pro
veritate contendere: ut etiamsi aliquod tempus constiterit,
quod nostram examinet fidem (nam ut aurum
probatur in fornace, sic fides nostra in periculo
et persecutionibus examinatur), etiamsi persecutio
<pb n="0766B"/>
eruperit, inveniat nos praeparatos, ne domus
nostra in hyeme corruat, ne aedificatio quasi in arena
constructa tempestatibus dissipetur: ut cum flaverint
venti diaboli, id est, spiritus pessimi, opera
nostra persistant, quae usque ad hanc diem perstiterunt,
si tamen non sunt occulte subruta, et in expeditionis
accinctu manifestemus charitatem nostram,
quam habemus ad Deum in Christo Jesu, cui
est gloria et imperium in saecula saeculorum. Amen.
</p>
      </div1>

<div1>
        <head>HOMILIA UNDECIMA. De eo quod dictum est: <hi>Fili hominis, propone aenigma, et dic parabolam ad domum Israel, et dices: Aquila magnarum alarum,</hi> etc. <note>(Cap. XVII)</note>.</head>
<p> <emph>977</emph> Exercitatio corporum, et in totum fortitudinem
<pb n="0766C"/>
comparat iis, qui exercentur, et per partes
unumquodque membrum sensusque membrorum
vegetiores facit ad sufferendum quid, aut ad sentiendum;
ut puta oculorum acies, si exercitetur in
visu, acutior fiat ad videndum: aures, si frequentius
audiant, melius possunt vocum capere dissonantias.
Hoc autem et in caeteris membris licet deprehendere,
quod in paucis ostendimus. Verum quid mihi prodest
ad beatitudinem et ad vitam sempiternam, si
corpus exercitationibus roboretur? Quod mihi est
emolumentum, etiamsi fortissimo corpore fiam,
etiamsi omnibus membris vegetus incedam? Econtrario
autem, si sensus animae habuero excercitatos
ad sentiendum quid, ad discendum dies noctesque
contrivero, non solum in hac vita mihi conducit, sed
<pb n="0766D"/>
etiam recedentem de corpore prosequetur. Idcirco
in parabolis et in aenigmatibus locutus est Deus, ut
extenderet se mens nostra, vel potius in unum colligens
dictorum intueatur acumina, et a corporis vitiis
recedens, dum intelligit veritatem, vitae suae
cursum secundum eumdem dirigat. Haec in prooemio
diximus, quia sermo Dei factus est ad Ezechielem,
dicens: <hi>Fili hominis, narra narrationem, et dic parabolam
ad domum Israel.</hi> Pro hoc autem quod Septuaginta
interpretes posuerunt <hi>narrationem,</hi> alius, de
interpretibus transtulit, <hi>propone problema;</hi> alius
<pb n="0767A"/> <hi>profer problema,</hi> 
 alius <hi>significa aenigma.</hi> Igitur et problema
et aenigma et parabola est quod lectum est.
Si quando illuminatione indiguimus scientiae Dei,
nunc vel maxime et necessarie indigemus, ut non
tam ego, quam, orantibus <emph>978</emph> vobis, gratia Dei
in me edisserat solutionem problematis, et aenigmatis,
sive parabolae. Quae est ergo parabola aquilae,
quam in praesenti Spiritus sanctus ostendit? Quae
non solum aquila, sed etiam comparatione caeterarum
aquilarum, magna aquila, et ingentium alarum,
et longa extensu, et plena unguibus, sive (ut quidam
interpretatus est) plena plumis scribitur. Non solum
his, quae diximus, major est caeteris aquilis, verum
in eo vel praecipua est, quod ductum habet intrandi
in Libanum. Nam ingrediens illic ab arbore cedri,
<pb n="0767B"/>
quae in Libano sita erat electa, teneritudines, et
summa quaeque decerpsit, et attulit in terram
Chanaan, in civitatem sive negotiatorum, sive negotiatricem,
sive translatorum, sive certe (ut Septuaginta
interpretati sunt) muratam, et posuit hoc,
quod de cedro Libani sumpserat, ut plantaretur et
cresceret in terra Chanaan. Post haec eadem aquila
de semine terrae unde sumpserat summitates cedri,
et extrinsecus sibi semen accepit, et plantavit illud
in campo frondifero super aquam multam. Hoc autem
ipsum, quod de terra Chanaan fuerat assumptum,
ab ea, quae Libani summa quaeque decerpserat,
id est, quod secunda vice acceperat, factum
est in vitem non fortem, sed infirmam, verum etiam
statura pusillam: et palmites hujus vitis infirmae reclinati
<pb n="0767C"/>
sunt, pro eo quod de Libano et cedro fuerat
assumptum, intantum ut radices suas sub ipsius
trunco consitas haberet. Et quidem facta est vitis,
et fecit propagines, et extendit arbusta sua. Et post
haec venit alia aquila, et ipsa magna magnis alis, et
copiosis vel plumis, sive unguibus et <emph>979</emph> ecce
ista vitis, de qua nunc diximus, veniente secunda
aquila declinavit testamentum suum ad eam, spernens
id testamentum, quod prius cum arbore fecerat,
in qua reclinata vitis fuerat effecta, et propaginibus
factis, arbusta latius fuderat, et complexa est secundam
aquilam, et radices suas a priore transtulit
ad sequentem. Deinde palmites emisit ad aquilam
secundam, ut irrigaret eam cum gleba plantationis
ejus in campo bono: et aqua multa. Et quidem irrigata
<pb n="0767D"/>
est haec ipsa vitis et translata ad aquilam secundam,
ut faceret incrementa, ut afferret fructum, ut
fieret in vitem magnam. Idcirco prophetae imperatur
ut dicat, quia testamentum transgrediens vitis, quod
fecerat cum aquila priore, et statuens illud cum secunda,
non dirigatur, neque radices teneritudinis
ejus effloreant: quin potius fructus ejus propter
transcensionem ejus putreant et arescant omnia quae
de ea oriebantur, et jam ultra non habeat brachium
magnum et populum multum; evellatur autem radicitus,
et licet irrigata sit, tamen non perseveret,
et non dirigatur in ubertatem, statimque ut contigerit
eam ventus urens, arescat, et cum gleba plantationis
suae siccetur. Hoc propositio ipsius historiae
<pb n="0768A"/>
exposcit, ut quae obscurius dicta sunt, quibusdam
adjunctis sermonibus planius enarremus. Et si tantus
labor est, ut ipsum, quod dicitur, intelligatur:
quid necesse est dicere, ipsam quaestionem quantam
habeat obscuritatem, quae sit aquila prior, quid sit
Libanus, quae cedrus, quae summa cedri, quae aquila
secunda, quae translatio vitis a priore ad sequentem?
Si aliquando Dei indiguimus auxilio, semper autem
in intellectu Scripturarum Spiritu sancto indigemus:
nunc profecto tempus est, quod nobis praestet auxilium,
et pendat ipse quae dixit. Quomodo Salvator
noster in Evangeliis quasdam parabolas ipse interpretatur:
sic et nunc propheta in secunda prophetia,
quae in reliquis lecta est, significat, quia Aquila
prior Nabuchodonosor sit rex Babylonis, qui ingressus
<pb n="0768B"/>
est in Libanum, id est, Jerusalem: et accepit de
summis cedri, id est, regem Jerusalem, et principes
ejus, et attulit ea in terram Chaldaeorum, scilicet
in Babylonem. Plantavit quippe in captivitatem
accipiens filios Israel, et de regio semine, <emph>980</emph> et
de genere principum in eadem terra constituit. Post
hoc autem, et post regiam stirpem, alia quoque
multitudo capta est ab eo, et vitis effecta est, non
tam robusta quam fuerat cum fuisset in vinea Dei,
et in terra sancta, ubi sacrificia Dei celebrantur,
sed erat in Babylone translata vitis infirma. His ita
gestis, inter Pharaonem regem Aegypti, et Nabuchodonosor
regem Babylonis, bellum ortum est. Igitur
populus, qui cum regibus suis ac stirpe optimatum
ab Assyriis fuerat afflictus, reperta occasione, qua
<pb n="0768C"/>
jugum Nabuchodonosor abjiceret, et ejus imperio
liberaretur, intulit se ad secundam aquilam grandem,
magnarum alarum, id est, Pharaonem <note>(IV Reg. XXV)</note>.
Deinde, sic ordine currente rerum, quia Deus non
Pharaoni tradiderat, sed Nabuchodonosor, et illi
non sustinentes judicium et imperium ejus, excusserant
jugum Nabuchodonosor de cervicibus suis, et
ad Pharaonem transgressi fuerant, ira Dei super
eos ingruit, et contra evenit, quam putaverant. Oportet
quippe eum, qui a Deo damnatur, non fugere
sententiam ejus, nec voluntatem judicantis velle mutare,
verum patientissime sustinere, donec ipse Deus
liberet qui damnavit. Igitur, quia ad Pharaonem transtulit
se populus, relinquitur ab auxilio Dei, et pejora
patitur, quam ante perpessus est a Nabuchodonosor.
<pb n="0768D"/>
Diximus solutionem parabolae juxta litteram et id quod
scriptum est: sequitur durior interpretatio, et difficilis
ad intelligendum, secundum verum Nabuchodonosor,
et verum Pharaonem, et ea verba, quae de aquilis praedicta
sunt. Idcirco autem ante interpositionem sequentis
lectionis, hanc expositionem summatim strictimque
praediximus, ut et praesens locus facilius intelligatur,
et nihilominus servetur loco suo plenior expositio,
et consequens parabola etiam juxta allegoriam
latissime disseratur. Verum nunc pauca debemus
assumere, et quasi quodam armamento futurae
interpretationi viam sternere de his, quae nobis Dei
gratia largitur, scientes quid in sequenti plenius
exponemus. Ac primum quidem videndum est, quare
<pb n="0769A"/>
Nabuchodonosor et Pharao aquilae dicantur. Forsitan
quaerit quispiam, qui non otiose et transitorie
Scripturas legit: Nabuchodonosor aquila <emph>981</emph> 
 est magna, et magnarum alarum, et hic
Pharao alia aquila magna similiter alarum ingentium,
et in Lege inter immunda animalia posita est
aquila: quare et justus dives effectus praeparat sibi
alas aquilae, ut possit converti in domum principis
sui? quare etiam repromissio quaedam est apud
Isaiam prophetam dicentem: <hi>Justi accipient pennas
ut aquilae, current, et non laborabunt, gradientur et
non esurient?</hi> Si enim immunda est aquila, non oportet
nos pennas accipere ut aquilam, cum justi fuerimus:
neque cum divitiae nobis creverint, oportet
praeparare nos nobis pennas aquilae. Cui primum
<pb n="0769B"/>
respondendum est, quaedam nomina animalium in
Scriptura in utroque genere, id est, in malo ac bono
posita: ut puta leo, in bonam accipitur et in malam
partem. In bonam sic: <hi>Catulus leonis Juda ex germinatione,
fili mi, ascendisti, accumbens dormisti, ut
leo, et ut catulus leonis: quis suscitabit eum <note>(Gen. XLIX)</note>
          </hi>?
In malam vero partem sic: <hi>Adversarius noster diabolus,
ut leo rugiens, quaerens devorare circuit, cui expedit
nos resistere firmos in fide.</hi> Sed et malignus supplantare
cupiens insidiatur in occulto, ut leo in spelunca
sua insidiatur, ut rapiat pauperem. Quomodo
ergo leo dicitur et in malam partem et in bonam,
non est incongruum etiam aquilam in utramque partem
accipi. Et, ut ego suspicor, justus non est aquila,
sed quasi aquila, aemulatur quippe aquilam. Et quomodo
<pb n="0769C"/>
serpens aereus typus fuit Salvatoris: neque
enim serpens erat vere, sed imitabatur serpentem,
dicente Domino: <hi>Ut Moyses elevavit serpentem in deserto,
sic oportet exaltari Filium hominis <note>(Joan. III)</note>
          </hi>:
eodem modo et justus non tam aquila est, quam
aquilae similis, quia ei utile est imaginem aquilae
sectari. Juxta hunc intellectum et in alio loco praeceptum
accepit justus, ut sit sapiens sicut serpens,
non ut fiat serpens, sed ne a veri serpentis capiatur
astutia. Si autem sermo Dei Scripturas diligenter
excutiens, et spiritus, de quo scriptum est: <hi>Spiritus
omnia scrutatur etiam alta Dei <note>(I Cor. XII)</note>
          </hi>, in alicujus
animam venerit, manifestissime ostendet de Scripturis,
et aquilam et leonem in partem mundorum
animalium posita: Cherubim Dei habere faciem hominis,
<pb n="0769D"/>
et faciem leonis a dextris quatuor partium,
et faciem vituli, et <emph>982</emph> faciem aquilae a sinistris
quatuor partium; et haec, quae in Cherubim videntur,
id est, aquila et leo, munda sunt. Nihil quippe
immundum est in curru Dei. Et quomodo tu de gentibus
credens, mundus effectus es: <hi>Et quod Deus
mundavit, tu ne commune dixeris,</hi> dicitur de omnibus,
quae de coelo pendentia ostensa sunt Petro: sic mundatus
est leo et aquila, quae in Cherubim apparuerunt.
Nec non est aliud, quod in Christi adventu futurum
praedicatur: novit mundum leonem, mundam
et aquilam, quae nuncupatur immunda: <hi>Lupus enim
et agni pascentur simul <note>(Isai. XI)</note>
          </hi>. Lupus enim qui
cum ove innoxius pascitur non est ultra observandus.
<pb n="0770A"/>
Non mihi dicitur de tali lupo: <hi>Attendite ab eis,
qui veniunt ad vos in vestitu ovium, intus autem sunt
lupi rapaces <note>(Matth. VII)</note>
          </hi>. Signanter locutus est dicens: <hi>Intus autem sunt lupi rapaces.</hi> 
 Sunt quippe alii
non rapaces, quando lupi et agni pascentur simul,
et vitulus et taurus, et leo pariter edent. Cum autem
fuerit tam diversarum inter se naturarum in fide
Christi facta sociatio, leo non erit jam immundus,
verum feritatis suae obliviscetur, et universa animalia,
quae in lege Dei dicuntur immunda, conditionis
antiquae recipient puritatem. Hoc autem et ex
parte jam factum est, et plenissime [ <hi>Al.</hi> planissime]
in secundo complebitur adventu. Praevenit igitur sacramentum,
quod ostensum est in Cherubim, rei
veritatem: et intantum leonis et aquilae facies cum
<pb n="0770B"/>
aliis faciebus cognatae sunt, ut majus nobis videatur
vitulo, et tauro, et leone simul pascentibus, id quod
apparuit in Cherubim. Ab Isaia quippe nihil de his,
quae praedicta sunt, sibi cohaerens, et invicem connexum
repromittitur. In Cherubim vero unumquodque
animal cum alio cognatum est, facies vituli faciei
leonis, et vultus hominis vultui aquilae. Non
igitur magnopere mireris cum Pharao, et praecedens
eum Nabuchodonosor, aquilae nuncupantur:
justus vero pennas assumere dicatur ut aquila, et in
Dei parte dives effectus aquilae sibi pennas praeparet
ad volandum. Verum ut ad propositum redeam,
specialiter quiddam significatur de Nabuchodonosor,
quia magna et magnarum alarum, et sui extensione
longissima, intantum ut ausus fuerit dicere: <hi>Viribus
<pb n="0770C"/>
faciam, sapientia intellectus auferam fines gentium,
et virtutem eorum</hi> <emph>983</emph> <hi>depascar, et commovebo
civitates, quae inhabitantur, et orbem terrarum
universum comprehendam manu ut nidum, et quasi
confracta ova auferam <note>(Isai. X)</note>
          </hi>. Ecce ista est extensio
alarum ejus. Nec hoc ei sufficit, verum unguibus
plenus est, et multis plumis, et habet ductum intrandi
in Libanum, ut cedri ejus summa decerpat.
Quamdiu hi, qui commorabantur in Libano, non
peccaverunt, id est, quamdiu in Jerosolymis positi,
[ <hi>Supp.</hi> non] sunt in sceleribus deprehensi, non accepit
potestatem ista magna aquila, ut ingrederetur
in Libanum, neque assumpsit sibi electa, et cedri
semen regium, et principum stirpem. Ista quippe
sunt teneritudinis ejus, quae quodam tempore non
<pb n="0770D"/>
fuerunt duro corde: attamen rapuit ea, quia peccaverunt
in Dominum. <hi>Aquila ista grandis,</hi> etc., totius
arboris cacumina in Chanaan transtulit, quia figuraliter
Babyloniorum terra maledicti Chanaan dicitur.
De quo ait Noe: <hi>Maledictus puer Chanaan, famulus
erit fratribus suis <note>(Gen. IX)</note>
          </hi>. In civitate quoque negotiatorum,
sive negotiatrice, sive transferentium, aut
certe murata, posuit hoc, quod de cedro abstulerat,
et accepit sibi de semine terrae, jam non de altioribus
solum, sed etiam de minoribus, et de populo
Judaeorum, et dedit illud in campum frondiferum,
super aquam multam respiciendum constituit illud,
et exortum est, et factum est in vitem firmam. Infirmatus
est vere populus Dei in Babylone, et ideo
<pb n="0771A"/>
neque canticum Domini cantare poterat, dicens: <hi>Quomodo cantabimus canticum Domini in terra aliena <note>(Psal. CXXXVI)</note>
          </hi>?
Revera non poterat infirma non
esse, quae plantata fuerat in Babylone. Quo pacto
vires pristinas reservaret, quae vitis Babylonia esse
coepisset. Quae quia in sancta terra fructus non fecerat,
ideo translata ab aquila, et in terra posita Chanaan,
facta est in vitem infirmam, et in pusillam
statura. Quamdiu in terra sancta fuit, ingens vitis
erat: quando vero translata est in fines peccatorum,
et infirma et parva effecta est. Et tu igitur,
vitis, quae me audis, si vis esse magna, noli exire de
Ecclesiae finibus, permane in terra sancta Jerusalem.
Quod si propter peccata in pejora corrueris,
transfereris in aliam terram, et eris in vitem pusillam,
<pb n="0771B"/>
et palmites tui decident, et radices tuae siccabuntur,
intantum ut postea desideres requiescere
super aliam aquilam, <emph>984</emph> ut nunc dicitur, magnarum
alarum et plurimorum unguium. Bonum est
condemnatum in condemnationis permanere sententia,
quamdiu ei libet qui damnavit. Non curramus
volentes ad Pharaonem; si enim ad eum currimus,
contra Deum facimus, qui dixit: <hi>Ego sum Dominus
Deus tuus, qui te eduxi de terra Aegypti, de domo
servitutis <note>(Deut.)</note>
          </hi>. Ad Nabuchodonosor enim non
tam sponte properamus, quam condemnati, et pertracti
ad eum sumus. Sequitur: <hi>Et factum est altera
aquila magna magnis alis, et copiosis unguibus, et
ecce vitis ista amplexabitur eam,</hi> id est, secundam
aquilam. Evenit saepe, ut ab una contraria fortitudine
<pb n="0771C"/>
ad aliam transferamur. Jusserat enim Deus, ut
Israelitarum populus sub Nabuchodonosor jugum
colla submitteret, ut legimus in Jeremia, intantum
ut comminaretur ei, qui ab ejus servitio declinaret:
et eo tempore, quo Jeremiam exposuimus, ea quae
nobis gratia Dei, orantibus vobis, largita est, sive
certe utcumque sensimus exponere conati sumus.
Noluit autem id facere, quod fuerat imperatum; sed
palmites suos extendit ad Pharaonem in gleba plantationis
ejus, ab eo constituta est in campo super
aquam multam, ut fructus afferret uberrimos: et
deserta Aegypto, rursum Aegyptum concupivit, putans
se ubertatem pristinam consecuturam: hoc in
primis cogitans, quod si Nabuchodonosor ad Pharaonem
transcenderet, radices firmaret, evelleret staturam,
<pb n="0771D"/>
fructus afferret. Sed in contrarium quam putavit
omnia reciderunt. Fructus quippe ejus omnis
computruit, et pullulationes, quae saltem modicae in
Babylonem venerant, mutatione regionis exaruerunt,
intantum ut radicitus evulsa sit, ne ultra in
brachio magno, aut in populo plurimo convalesceret.
Quid in se haec tanta, vel talia continent sacramenta?
quid unusquisque sermo significat? Possumus,
si tamen habeamus auditores, ad aliam quamdam
Jerusalem conscendere, et ibi demonstrare
quomodo aquila magna ductum suum fecerit, et in
hanc, quam nunc nos possidemus, Babylonem summitates
ejus detulerit. Possumus secretiora quaedam
de Pharaone loqui: verum, quia tempore coarctamur,
<pb n="0772A"/>
et forte audenter promittimur, quod non valemus
implere, ad minora redeamus, et secundum
mensuram intellectus <emph>985</emph> nostri sic potius exponamus:
Venit ad istum Libanum, hoc est, Ecclesiam,
ubi hostiae Dei, ubi incensum orationum ejus
celebratur, ista magna et vera aquila, Nabuchodonosor,
id est diabolus, et rapuit. Absit autem a temporibus
nostris: ut de summis cedri, id est, de principibus
et de regio semine in Chanaan transferat.
Oremus, ne fiat quod saepe factum est. Assumpti
enim sunt quidam, et in Babylonem translati, qui
in Ecclesia principes fuerunt, et propter peccatum
suum de Libani summitate sublati. Super his dicendum
est quia aquila magna magnorum unguium,
plumis extensa acceperit de cacuminibus cedri, et
<pb n="0772B"/>
deraserit eos de Libano, id est, de Jerusalem, et
plantaverit in terra Chanaan. Non solum autem
aquila ista summa cedri, id est, de optimatum genere,
sibi vindicat, <emph>986</emph> sed et terrae semen rapit,
et transfert in terram Chanaan quando quis de populo
peccat, et de Dei plebe diaboli laqueis praepeditur.
Quapropter diebus et noctibus tam pro nobis
quam pro fratribus nostris Dei imploremus auxilium,
ne quis de Jerusalem transferatur in Chanaan,
ne sententia ejus deserta, a voluntate illius ad aliam
tendamus aquilam, et veniat super nos ira major, et
putrescat universa plantatio, et fructus pariter cum
radicibus arescat. Plantatio quippe Jerusalem non
potest in alia terra ferre fructus, non facit palmites
in finibus alienis; sed statim cum gleba sua siccatur,
<pb n="0772C"/>
si non perseveraverit in voluntate Dei, et in Ecclesia
ejus, id est, et factis et sermonibus et scientia
veritatis Christi Jesu, cui est gloria et imperium
in saecula saeculorum. Amen.</p>
</div1>

<div1>
        <head>HOMILIA DUODECIMA. De eo quod scriptum est: <hi>Fili hominis, dic ad domum exasperantem, nescitis quid ista significent <note>(Cap. XVII)</note>
          </hi>.</head>
<p> <emph>985</emph> Ea, quae jam supra memoravi de duabus
aquilis magnis, et magnarum alarum, et magnorum
unguium, nec non quae prima et secunda aquila gesserunt,
nunc quasi in prophetia, scilicet figurata,
vult ex parte sermo divinus exponere, nobis ad intelligendum
relinquens quae ipse dimisit intacta. Ac
<pb n="0772D"/>
primum quidem, licet saepe jam dixerim, tamen
etiam nunc aliquid non novum inferre conabor,
quod nostrae animae tribuat salutem, in eo, quod dictum
est ad prophetam: <hi>Dic ad domum amaricantem,</hi> 
sive <hi>exacerbantem.</hi> Non enim addidit domum exacerbantem,
sive exasperantem me. Et si volumus videre
cujusmodi sit peccatum exasperatio, audiamus
quam dulcia ei, qui intelligit, eloquia Dei sunt, dicenti: <hi>Quam dulcia gutturi meo eloquia tua 
 <note>(Is.
CXVIII)</note>
          </hi>. Haec naturaliter dulcia cum assumpserint
credentes, aut [ <hi>Al.</hi> ut] bene vivunt, aut vere contrarium
faciunt. Et siquidem juxta divinam regulam ingrediuntur,
reservant eloquia Dei in eo dulcore quo
nata sunt. Juxta mei autem animi motum puto, quia
<pb n="0773A"/>
conversationis bonitate et augeant eloquiorum Dei
suavitatem, miscentes dulcedinem vitae dulcori sermonis.
Sin vero quis peccet, et extra praecepta Dei
perversus incedat, <emph>986</emph> iste accipiens dulcissima
eloquia Dei per naturam amarissimi peccati (amarum
quippe peccatum est, quod dulcedinem sermonis
exterminat), in amarum saporem omnem redigit
suavitatem. Quod dicimus plenius animadvertes, accipiens
exemplum. Herba quae absinthium nominatur,
naturaliter amara est: hanc si secundum qualitatem,
et quantitatem mellis in mel injicias, amaritudine
sua vincit ejus suavitatem et cogit amarum
esse quod dulce est. Hujus herbae vim habet peccatum.
Si plura peccavero, plus amaritudinis mitto in
dulcedinem sermonum Dei. Si grande fuerit quod
<pb n="0773B"/>
delinquo, totum dulcorem mellis verto in acerbum
saporem. Et idcirco Deus, qui sermonem suum a
peccatoribus conculcatum ulciscitur, unicuique pro
qualitate amatoris vitae, et pro modo intentionis,
amaritudinem poenarum suppliciorumque restituit.
Et siquidem nos, qui haec dicimus, et semel credimus
Deo, peccaverimus, exasperare nitimur sermonem
ejus: qui vero penitus a fide ejus recesserunt,
neque ingressi sunt Ecclesiam, hi non faciunt amara
eloquia Dei. Quomodo enim possunt suavitatem exasperare
sermonum quibus nondum crediderunt? Ideoque
nobis alia servantur <emph>987</emph> tormenta qui videmur
credere, et in ipsa credulitate peccamus, ab eorum
supplicio, qui ne initium quidem credulitatis habuerunt.
Et ne solummodo putemus verbum nos exasperare
<pb n="0773C"/>
Domini si peccemus, delictum nostrum usque
ad ipsius Dei injuriam pervenit. Scriptum est enim,
quod qui peccat, per praevaricationem legis Deum
inhonorat. Parum erat si dixisset: inhonorat angelum:
nunc autem, per praevaricationem, inquit,
legis Deum inhonorat. Quotiescumque praevaricamur
legem Dei, toties inhonoramus Deum, et quanto
majora delinquimus, tanto majoribus contumeliis
afficimus Deum: quanto plura peccamus, tanto plus
inhonoramus Patrem et Christum ejus, sicut scriptum
est: <hi>Quanto magis putatis, deteriora mereri supplicia,
qui Filium Dei conculcaverit, et sanguinem
Testamenti pollutum duxerit, in quo sanctificatus est,
et spiritui gratiae contumeliam fecerit?</hi> Igitur quicumque
peccat exasperat et contumeliam facit, et inhonorat
<pb n="0773D"/>
tam Dei eloquia, quae suscepit, quam eum,
qui docuit. <hi>Dic nunc ad domum exasperantem: Nescitis
quid sint ista,</hi> id est, quae in parabola dicta
sunt aquilarum. <hi>Dic, cum venerit rex Babylonis ad
Jerusalem, et acceperit regem ejus, et principes ejus.</hi> 
Quantum ad historiam pertinet prophetantis, expositum
est: Quod Nabuchodonosor venerit in Jerosolymam,
et captivos duxerit Sedechiam regem Judaeae,
et principes, qui erant cum eo, partem populi
Judaeorum <note>(IV Reg. XXV)</note>: nec non etiam illud addemus,
quomodo plantaverit eos in terra Babylonis.
Sed non stemus in littera, nec haereamus in historia,
magis autem tu, qui in Scripturis Dei profectum
habes, et nosti quia <hi>ista omnia figuraliter contingebant
<pb n="0774A"/>
illis, scripta sunt autem pro nobis, in quos fines
saeculorum decurrerunt.</hi> Instat ecce verus Nabuchodonosor,
quaerens aliquos capere de nobis. Et primum
quidem cupit (si fieri potest) de principibus Ecclesiae
captivos sibi ducere. Verum quamdiu Ezechias, Josias,
aut certe quicumque justus rex regnat in populo,
non potest iste Nabuchodonosor vinctos abducere,
aut principes aut populum de Judaea. Si autem
nos, qui videmur Ecclesiae praeesse, peccaverimus,
locum dantes diabolo adversum Pauli praeceptum
dicentis: <hi>Nolite locum dare diabolo <note>(Eph. IV)</note>
          </hi>: quodammodo
per delicta nostra, quae fecimus in Jerusalem,
occasionem <emph>988</emph> tribuimus Nabuchodonosor,
ut ingrediatur civitatem sanctam, et abducat quoscumque
voluerit. Qui vero non peccat excludit Nabuchodonosor,
<pb n="0774B"/>
ut non possit in terram Dei ingredi.
Ergo omnibus viribus excludamus Nabuchodonosor,
ut ad beatum istius Ecclesiae conventum non appropinquet.
Excludamus autem eum assumentes clavem
scientiae, excludamus eum conversatione, et factis
bonis, ut non rapiat regem Jerusalem, et principes
ejus, ut non abducat eos in Babylonem captivitatis
suae triumphum. Si vero aliquem ex nobis vincere
potuerit saevus inimicus, ducit eum in Babylonem,
non in locum amplum alicujus terrae, sed in Babylonem
animae, id est, confusionem. Frequenter diximus
Babylonem confusionem interpretari. Quicumque
enim ab eo victus abducitur in confusionem
mentis suae transfertur in Babylonem. Respiciamus
ad quotidianam vitam. Si quando viderimus animam
<pb n="0774C"/>
a peccatis, a vitiis, a tristitia, ab ira, a desideriis, ab
avaritia confundi, sciamus istam esse quam diabolus
abducat in Babylonem. Si vero principali cordis
tranquillitas, serenitas, pax fructum fecerit, sciamus
quia Jerusalem versetur in ea, visio quippe
pacis intrinsecus est. <hi>Et ducit eos ad se in Babylonem,
et sumit de semine regni, et disponit ad ipsum
testamentum.</hi> Omnes qui sermonem Dei suscepimus,
regium semen sumus. Etenim genus electum vocamur,
et regale sacerdotium, gens sancta, populus acquisitionis <note>(I Pet. II, 9)</note>.
Si quis ergo ex nobis, qui
in ordine regalis seminis constituti sumus, per peccatum
suum captivus abducitur a diabolo, haud dubium
est, quin de regio genere sit abductus in Babylonem,
et faciat testamentum cum Nabuchodonosor,
<pb n="0774D"/>
quia jam testamentum Dei spreverit. Impossibile
quippe est hominem sine testamento esse. Si habes
testamentum Dei in te, non potest testamentum
tecum facere Nabuchodonosor. Porro si repulisti
testamentum Dei per praevaricationem mandatorum
ejus, suscepisti testamentum Nabuchodonosor. Scriptum
est enim: <hi>Disponit ad eum testamentum suum,
et inducit eum in maledictionem.</hi> Deus in benedictione
nobiscum testamentum facit: Nabuchodonosor
vero testamentum suum in maledictione constituit.
Non potest in benedictione esse qui pactum
fecerit cum Nabuchodonosor. Sed dicit mihi aliquis,
qui in Scripturis divinis est eruditus: Invenio in <emph>989</emph> 
 lege Moysi maledictiones constitutas in peccatorem:
<pb n="0775A"/>
si ergo praecepto Dei maledictum constitutum
est in peccatores, cur non et econtrario apud
diabolum quaedam benedictio sit, ut alii apud eum in
benedictione fiant, alii in maledictione? Huic ergo
acute et acerrime interroganti sic conabor occurrere
et dicere quia et quaedam sit benedictio a Nabuchodonosor,
quam Deus procul abjiciat a nobis: et maledictio,
de qua nunc dicere debemus, quae digne
super peccatores venit. Quae est igitur benedictio
Nabuchodonosor? Quando aliquis in mundo isto locuples
fuerit et feliciter gesserit, et omnia ei prospero
cursu fluxerint, intantum ut illud, quod scriptum
est, ei possit aptari, <hi>Bos ejus non faciet abortionem:</hi> 
et si universam saeculi habuit prosperitatem,
benedictio Nabuchodonosor super eum est. Maledictio
<pb n="0775B"/>
vero in eo, quando aliquis recedit a Deo, et nihilominus
in parte diaboli constitutus miseriis suppliciisque
torquetur. Vult igitur Deus, ut nunc Scriptura
commemorat, testamentum Israeli maledictionem
esse apud Nabuchodonosor. Et ideo quia voluit
spernere testamentum Nabuchodonosor rex
Jerusalem, et mittens angelos suos in Aegyptum,
testamentum cum Pharaone facere conatus est, ait
sermo divinus: <hi>Non dirigetur, non salvabitur.</hi> Quapropter
oportet nos ferre patienter, cum a Deo tradimur
ultioni. Tradidit quemdam de coetu Ecclesiae
Apostolus diabolo in interitum carnis: et tradidit in
carnis interitum, non ut perderet traditum, sed ut
spiritum traditi conservaret. Ex quo Scriptura ait: <hi>Tradere istius modi satanae in interitum carnis, ut spiritus
<pb n="0775C"/>
salvus fiat in die judicii Domini Jesu 
 <note>(I Cor. V)</note>
          </hi>.
Traditur autem tormentis peccator, ut recipiat, in
praesenti supplicia, et pro peccatis suis cruciatus, in
futuro refrigerium consequatur, et dici possit de eo:
Recepit mala sua in vita sua. Si quis igitur poenis
excruciatus juxta maledictum, in quo Deus posuit
peccatores, maluerit fugere supplicia, et mittere ad
Aegyptum pro auxiliis comparandis, ad Pharaonem,
a quo liberavit Deus populum suum, non dirigetur,
non salvabitur. Si quis autem patienter maledictionem
sustinuerit, et supplicia Nabuchodonosor, et
tempus peccatorum suorum in cruciatu compleverit:
quomodo ille qui secundum Epistolas Pauli excruciatus
est, ut spiritus ejus salvus fieret in die judicii,
iste <emph>990</emph> finem optimum consequetur. Inducit ergo
<pb n="0775D"/>
eum maledictionem, et duces terrae ejus accipiet, ut
fiant in regnum infirmi. Infirmum efficitur regnum,
quod de sancta terra in Babylonem transfertur. Nullus
quippe fortis in Babylone, id est, in confusione
mentis suae. Omnino non potest extolli homo, qui
confusus est, ut custodiat testamentum meum, ut
statuat illud, et discedat ab eo, ut mittat nuntios
suos in Aegyptum: Iste, quia Nabuchodonosor propter
peccata sua tormenta perpetitur, et mittit nuntios
suos in Aegyptum, non ferens traditionem, qua hosti
concessus est a Deo, ut det ei equos et populum
multum, id posuit quod in loco prohibitum est. <hi>Non
enim multiplicabis tibi equos <note>(Deut. XVII)</note>
          </hi>, ait Scriptura.
Si dirigatur, si salvabitur qui facit adversa, et
<pb n="0776A"/>
praevaricans testamentum. Oportuerat eum, qui traditus
fuerat testamento Nabuchodonosor, sustinere
supplicium: verum non sustinet, et idcirco dicitur
de eo, Non salvabitur. <hi>Vivo ego, dicit Dominus Adonai,
nisi in loco regis qui constituit eum, qui spernit
maledictionem meam, et transgressus est testamentum
meum.</hi> Est quidam qui inhonorat maledictionem Dei,
est et alius qui honorat eam. Nec dubium est quin
in praesenti de isto quaeratur Deus, qui maledictionem
suam inhonoraverit. Cum enim quis traditus
fuerit suppliciis, ut castigetur, et non sustinuerit
quod praeceptum est, inhonorat maledictionem Dei.
Si vero sustinuerit cum omni mansuetudine, et benedictione,
et gratiarum actione ad Deum, iste
honorat maledictionem, et cum honoraverit maledictionem,
<pb n="0776B"/>
necesse est ut etiam benedictionem
illius consequatur: <hi>Et transgressus est testamentum
meum, cum ipso in medio Babylonis morietur, et
non in virtute magna, neque in turba multa faciet Pharao
bellum.</hi> Non potest ei, qui transgressus fuerit et
inhonoraverit maledictionem Dei, Pharao tribuere
auxilium; verum in medio Babylonis pro sua praevaricatione
morietur. Deinde sequitur et narrat quid
peccatores passuri sunt, et post haec prosperiora
quaeque commemorat, dicens: <hi>Accipiam ergo de
electis cedri, et de vertice cordis eorum avellam, et
plantabo ipsum in monte excelso.</hi> Post maledictiones,
quas supra memoravimus, repromissio beatitudinis
et dulcissimae pollicitationis in fine sermonis profertur:
quia jam qui suppliciis indigebant, fuerant pro
<pb n="0776C"/>
peccatis suis tormenta perpessi. <emph>991</emph> Intra memetipsum
vero considerans, et diligenter istius loci
sensum pertractans, arbitror de apostolis prophetari.
Isti quippe sunt de electis cedri, de summitate, de
vertice, quos dedit Deus in virorem saeculi, radens
corda eorum, et plantans eos in monte excelso Jesu
Christo Domino nostro. <hi>Et suspendam ipsum in monte
alto Israel, et plantabo, et producet propaginem, et
faciet fructum.</hi> Fecerunt isti propagines, attulerunt
fructus. <hi>Et erit in cedrum magnam.</hi> Considera magnitudinem
et sublimitatem Ecclesiae Christi, ut intelligas
juxta promissionem Dei factum esse, quod dicitur: <hi>Et erit in cedrum magnam, et requiescit super ea
omnis avis, et omne volatile sub umbra ejus requiescet.</hi> 
Assume tibi pennas sermonis Dei, et poteris repausare
<pb n="0776D"/>
sub hac arbore, quae plantata est in monte excelso. <hi>Et requiescet, et propagines ejus restituentur.</hi> 
Vide quomodo in bona parte prophetia finiatur. Sequitur
enim: <hi>Et cognoscent omnia ligna campi, quod
ego Dominus, qui humilio lignum</hi> <emph>992</emph> <hi>altum.</hi> Lignum
altum populus Judaeorum est, qui nunc humiliatus,
sceleris sui poenas luit, quia in Deum nostrum Jesum
Christum manus ausus est mittere. <hi>Et extollo lignum
humile.</hi> Tu eras lignum humile, lignum dejectum,
lignum terrae haerens, verum sublimavit te Deus. <hi>Et
arefacio lignum viride.</hi> Lignum viride circumcisionis
est populus, qui quondam pullulans et florens fuit,
verum nimia nunc siccitate contabuit. Ubi quippe
nunc vividus sermo apud eos? ubi virtutum chorus?
<pb n="0777A"/> <hi>Et revirescere facio lignum aridum.</hi> 
 Tu fuisti lignum
aridum, et fecit te revirescere Christi adventus. <hi>Ego
Dominus locutus sum, et faciam.</hi> Quibus dictis, ut et
nos revirescamus, ut fructus valeamus afferre, ut germinans
lignum et non siccum efficiamur, ut nunquam
ad radices nostras ponatur securis, quae in
Evangelio praedicatur, attentius Jesum Christum Dominum
nostrum cum Patre suo precemur, cui est
gloria et imperium in saecula saeculorum. Amen.</p>
</div1>

<div1>
        <head>HOMILIA DECIMA TERTIA. De eo quod dicitur: <hi>Fili hominis, leva planctum super regem Tyri, et pone faciem tuam contra Sidonem <note>(Cap. XXVII)</note>
          </hi>.</head>
<p>
          <pb n="0777B"/> <emph>991</emph> Praecipitur nobis ab episcopis discutere sermonem
principis Tyri, ut laudes ejus culpasque dicamus:
nec non jussum est, ut de Pharaone rege
Aegypti aliqua retractemus. Plangitur itaque princeps
Tyri: nec putandum est hunc hominem esse.
In medio quippe Cherubim nullus hominum est
creatus, et in paradiso Dei, si simpliciter litteram
sequimur, hominum nullus est enutritus. Et cum in
paradiso deliciarum, sicuti diximus, nemo fuerit:
nunc dicitur princeps Tyri in paradiso deliciarum
natus atque nutritus. Quis est iste princeps Tyri?
Veniamus ad Danielem, et occasionem intelligentiae
reperientes, dicamus non esse principes corporeos,
de quibus nunc quaeritur. Post Danielem ab Apostolo
petamus exemplum. Deinde rursum prophetarum
<pb n="0777C"/>
testimonia vocemus. His omnibus etiam ille copulandus
est locus, qui a Moyse in Deuteronomio non
tacetur. Age nunc replicemus exempla, incipientes
a Daniele. <hi>Princeps,</hi> ait, <hi>videtur Michael.</hi> Ibique rursum, <hi>princeps Israel 
 <note>(Dan. X)</note>
          </hi>: et in consequenti: <hi>Michael adjuvabat principem regni</hi> 
 <emph>992</emph> <hi>gentium.</hi> Ad
haec addat Apostolus: <hi>Gloria autem et honor et pax
omni operanti bonum, Judaeo primum et Graeco.</hi> Et adjuvare
principem Israelitarum, principem regni Graecorum,
fortasse jam factum est. In adventu quippe
Domini mei Jesu Christi, princeps Israel adjuvit
principem regni Graecorum, ut gentes consequerentur
salutem, et illi credendo, salvarentur. Atque ita
in hunc modum dicitur quidam princeps regni Persarum,
sicut dictus est Michael princeps Israelitarum,
<pb n="0777D"/>
et alius Graecorum. Non sunt ergo hi homines, nec
secundum locorum vocabula, in quibus imperant,
nominantur. Unde et Apostolus quasi non de hominibus
disputans, ait: <hi>Sapientiam enim loquimur inter
perfectos, sapientiam autem non hujus saeculi, neque</hi> 
[Al. <hi>nempe] principum saeculi istius, qui destruuntur;
sed loquimur Dei sapientiam in mysterio absconsam,
quam praedestinavit Deus ante saecula in
gloriam nostram, quam nullus principum saeculi
istius cognovit. Si enim cognovissent, numquam
Dominum gloriae crucifixissent <note>(I Cor. II)</note>
          </hi>. Et quod
istius saeculi principes crucifixerunt Salvatorem <emph>993</emph> 
et Dominum, prophetia testis est, dicens: <hi>Astiterunt
reges terrae, et principes convenerunt in unum
<pb n="0778A"/>
adversus Dominum, et adversus Christum ejus.</hi> Unde
et alibi in Psalmis scribitur: <hi>Ego dixi, dii estis
et filii Excelsi omnes: vos autem ut homines moriemini,
et tamquam unus de principibus cadetis <note>(Psal. LXXXI)</note>
          </hi>.
Et est ibi sermo de nullo penitus principe
corporali. Si igitur est quidam princeps regni
Persarum, si est princeps Israelitarum Michael, consequenter
et Tyri princeps est: et de his nunc principibus
propheticus sermo loquitur. Quoniam autem
et de Moyse testimonium polliciti sumus, ausculta
quod sequitur: <hi>Quando dividebat Altissimus gentes,
cum disseminavit filios Adam, statuit fines gentium secundum
numerum angelorum Dei,</hi> sive, ut melius habet
( <hi>secundum numerum filiorum Israel) et facta est
pars Domini populus ejus Jacob <note>(Deut. XXXII)</note>
          </hi>. Alii
<pb n="0778B"/>
principi facta est pars Tyrus, alii Babylon, aliis aliae
nationes: atque ita in hunc modum principes possederunt
omnes fines gentium. Si quis autem putat legens
in Scripturis quasi de hominibus dictum, intelligat
altius spiritalis, et a nullo judicatus. Dignoscuntur
enim quaedam de Nabuchodonosor rege Assyriorum,
quae non conveniunt personae ejus. Dixit
enim: <hi>In fortitudine faciam, et sapientia intellectus
auferam fines gentium, et commovebo civitates inhabitatas,
et orbem terrarum omnem comprehendam, et
ascendam super sidera coeli, et nubes,</hi> et reliqua, <hi>et ero
similis altissimo <note>(Isai. X)</note>
          </hi>. Haec Nabuchodonosor. Sic
et princeps Tyri et Pharao. Neque enim intantum
agitatus est furiis verus et corporeus Pharao, ut diceret: <hi>Mea sunt flumina, et ego feci ea.</hi> 
 Hoc autem
<pb n="0778C"/>
ante lectum est in prophetia, quae est adversum
Pharaonem. Neque umquam principem illum, id est,
corporeum Pharaonem, draconem nuncupasset, dicens: <hi>Ecce ego super Pharaonem draconem, qui sedit
in medio fluminum Aegypti, qui dicit, mea sunt flumina,
ego feci ea 
 <note>(Ezech. XXIX)</note>
          </hi>. Verum hoc in loco
proprio reservetur, quod nunc idcirco assumpsimus,
ut per notionem Scripturarum manifestius fieret id
quod videbatur occultum. Adversum hos principes
est nobis pugna. Et beati apostoli qui missi fuerant
ad praedicandum, quando ab his, qui fines gentium
possederant, homines abducebant, patiebantur insidias.
Verbi gratia dictum sit: Ingressi sunt apostoli
Tyrum, persecutus est eos princeps Tyri: ascenderunt
Antiochiam, impugnavit eos princeps regni
<pb n="0778D"/> <emph>994</emph> 
 Syriae: iste erat, qui bellabat adversus eos,
non omnes qui putabantur, ut Judas proditor. Quomodo
enim ille non principaliter putandus est prodidisse
Salvatorem: sic etiam apostolis omnibus,
qui persecutionem passi sunt, alius fuit princeps
persecutionis. Scriptum est quippe de Juda: <hi>Et post
buccellam introivit in illum Satanas <note>(Joan. XIII)</note>
          </hi>. Non
est enim nobis pugna adversus carnem et sanguinem,
licet videantur ex carne et sanguine qui nos persequuntur.
Non eos oderimus, quin potius diligamus,
licet inimici nobis velint permanere; misereamur
eorum, daemonium habent, patiuntur insaniam. Non
tam hi sunt adversum nos, qui nos persequuntur,
quam illi, qui corda eorum repleverunt. Verum Domini
<pb n="0779A"/>
deprecemur auxilium, ut infirmos habeant conatus
tanti adversarii contra humanam animam dimicantes,
et dicamus: <hi>Nisi quia Dominus erat in nobis,
in eo cum exsurgerent homines in nos, forsitan
vivos deglutissent nos.</hi> Igitur est quidam princeps
Tyri, et prophetia non de Hyram nos docet; hoc
quippe nomen in tertio Regnorum libro scriptum est <note>(III Reg. V)</note>,
non de alio principe Tyri, neque de
quoquam homine; non nos humana docent eloquia,
sed divina, et quaedam ineffabilia, et sacrata sub
personis hominum. Pharao homo est: aliud quiddam
erudior intelligere Pharaonem. Et Nabal Carmeli
homo est, et Hyram homo <note>(I Reg. XXV)</note>: sed aliud
sub eorum doceor effigie. Quis est tantus et talis,
qui a corporalibus conscendat, qui a visibilibus invisibilia
<pb n="0779B"/>
contempletur, et possit unumquodque horum
secundum Dei intelligere voluntatem? Quis est
ergo princeps iste, discamus, ut cognoscentes lamentationem,
etiam quod nunc super ea dicitur, evitemus.
Plangitur princeps Tyri. Quam bonus Deus,
qui etiam eos, qui se negaverunt, deflet! Et hoc venit
etiam ex amoris affectu. Nemo quippe plangit
quem odit: et qui plangitur, plangitur quidem ut
mortuus: verum quasi adhuc quaeratur, quasi vivis
desiderio sit, diligitur. Et Jerusalem quando plangitur,
scriptum est: <hi>Et factum est postquam captus est
Israel, et desolata est Jerusalem, sedit Jeremias flens,
et lamentans lamentationem istam super Jerusalem, et
ait: Quomodo sedet sola civitas, quae abundat populis,
facta est ut vidua quae multiplicata erat in nationibus:
<pb n="0779C"/>
princeps in regionibus facta est in tributum <note>(Thren. I)</note>
          </hi>.
Plangitur et Nabuchodonosor. Ubi sunt haereses,
ubi sunt qui aiunt istos in perditionem creatos esse?
Criminantur <emph>995</emph> Creatorem, ut se criminibus absolvant.
Accipe lamentationem istam super regem
Babylonis, et dices: <hi>Quomodo cessavit qui repetebat?
quomodo quievit qui exigebat?</hi> In regem Babylonis
ista dicuntur: <hi>Quomodo cecidit Lucifer de coelo, qui
mane oriebatur, contritus est in terram <note>(Isai. XIV)</note>
          </hi>? Et
ille de coelo cecidit, <hi>et iste signaculum similitudinis,
corona decoris, in Paradiso deliciarum nutritus.</hi> Ecce
omnes de coelo cecidisse, non descendisse referuntur.
Dominus vero meus de coelo descendit, <hi>et qui descendit,
ipse est filius hominis.</hi> At non sicut satanas.
Non enim descendit de coelo, neque ei mali quicquam
<pb n="0779D"/>
acciderat, si descendisset. Audi Jesum dicentem: <hi>Videbam Satanam quasi fulgur de coelo cadentem <note>(Luc. X)</note>
          </hi>,
non descendentem. Verum non solum Salvator
e coelo descendit: quotidie multitudo descendit,
et ascendit super filium hominis <note>(Joan. I)</note>. Videbis
enim coelum apertum, et angelos Dei ascendentes
et descendentes super filium hominis. Et tu
exspecta ascensionem tuam. Tantum a ruina consurge,
et audi: Exsurge, Jerusalem, a ruina tua. Spera
quia scis ascensurus in coelum, et cave ne tibi quoque
dicatur: <hi>Numquid qui cadit, non resurget? aut
aversus non convertetur <note>(Jer. VIII)</note>
          </hi>? Vae qui convertuntur
conversione pessima, dicit Dominus. Et iste itaque
de his unus est, qui ruerunt, et plangitur ab homine
<pb n="0780A"/>
princeps, cum princeps hominem flere debuerit.
Homo est Ezechiel, et filius hominis: qui vero
plangitur, Nabuchodonosor est, rex Babylonis. Accipe
et tu lamentationem tuam super regem Babylonis,
et dices: <hi>Quomodo quievit qui repetebat?</hi> et reliqua.
Considera in quantam spem vocatus sis, o homo,
qui carne circumdatus dicis: <hi>Quasi lac me emulsisti,
coagulasti autem me ad similitudinem casei, cute
et carnibus me vestisti, ossibus et nervis me contexisti <note>(Job. X)</note>
          </hi>.
Tu ergo, qui de conditione tua dolebas,
ecce plangis, et ille qui carne non est circumdatus,
a te plangitur: vocatus es enim in eam spem, de qua
ille cecidit. Peccato Israel, salus gentibus subintravit.
Audebo aliquid sacratius dicere, in locum angelorum,
qui ruerunt, tu ascensurus es, et mysterium
<pb n="0780B"/>
quod aliquando illis creditum est, tibi credendum
erit, de quo dicitur: <hi>Quomodo cecidit Lucifer, qui
mane oriebatur?</hi> Tu vero lux factus es mundi, tu pro
illo factus es Lucifer: unus de stellis erat Lucifer,
qui de coelo ruit, et tu si tamen de semine es Abraham,
inter stellas coeli computaberis. Eduxit enim <emph>996</emph> 
 Abraham foras, et dixit ei Deus: <hi>Respice, sic
erit semen tuum <note>(Gen. XV)</note>
          </hi>. Hoc autem tunc erit,
quando stellae cadent ut folia de coelo, et erit alia
gloria solis, et alia gloria lunae, alia gloria stellarum. <hi>Stella enim ab stella differt in claritate, sic et resurrectio
mortuorum 
 <note>(I Cor. XV)</note>
          </hi>. Verum noli gloriari
adversum istiusmodi ramos, qui in infidelitate ceciderunt,
et fracti sunt <note>(Rom. XI)</note>: tu quia in fide stas,
fide et ascendes. Et per hoc quod plangis principem
<pb n="0780C"/>
Tyri, et ea cum lamentatione deploras, quae superius
interposuimus, edocere, ne forte in his bonis repertos,
quae princeps Tyri habuit, etiam tu incipias
ruere, si paululum fueris gloriatus, et non custodieris
omni custodia cor tuum. Vide quippe quid dicat
ad principem Tyri: <hi>Tu signaculum similitudinis.</hi> Volo
nosse quid fuerit, ut signaculum similitudinis nuncupatus
sit. Cum profeceris, accepisti signaculum;
quoniam Deus vere hujus pater quem signavit, et
misit, et ideo semper credentes signantur a Domino.
Jam autem et commune proverbium venit, ut
dicamus: ille, et ille non accepit signaculum, et ille
signaculum habet. Quis habet signaculum? Ille
quem signavit Deus. Audebo aliquid dicere, quia signaculo
isto ille signatus est, qui baptizat in Spiritu
<pb n="0780D"/>
sancto, et igne, ille qui largitur imaginem coelestis,
qui format te ad superiora, ut ultra non portes imaginem
terrestris. Cave, homo, ne saeculum istud
egrediens, signaculo diaboli sis impressus. Habet
quippe ille signaculum. Sicuti portavimus imaginem
terrestris, unde, vel quando, vel qui significavit, hoc
signo portaverimus imaginem terrestris. Circuit diabolus,
et lustrat omnia, volens et ipse signare subjectos
sibi. Signat autem singulorum corda considerans,
et imprimit in eis figuram terreni per peccata,
per vitia, ut portent imaginem terrestris. Audi Jesum
quid respondeat, quando imaginem et inscriptionem
Caesaris postulatur: <hi>Qui habet aures audiendi audiat <note>(Matth. XI)</note>
          </hi>;
Nam quia non habebat eam imaginem
<pb n="0781A"/>
quam petebatur, neque ipse, neque discipulus
suus, docet ubi valeat reperiri imago quae quaeritur. <hi>Vade,</hi> 
 inquit, <hi>ad mare, et mitte hamum, et eum piscem,
qui prius ascenderit, tolle, et aperies os ejus:
et cum inveneris staterem, tolle illum, et dabis pro
me et te <note>(Matth. XVII)</note>
          </hi>. Neque ego habeo hanc imaginem,
et superscriptionem, neque tu, si tamen vere
discipulus meus es, si portae inferorum non praevalent
adversum te. Ergo Jesus aliter dat pro se imaginem <emph>997</emph> 
 de mari illam accipiens, quae in pisce
fuerat inclusa, similis his piscibus, de quibus hodie
lectum est, qui adhaerent in squamis draconis, qui
sedet super flumina Aegypti. Vere quippe istiusmodi
pisces ibi adhaerent. Quanti et hodie pisces sunt
quorum rex est iste qui in aquis multis regnat?
<pb n="0781B"/>
Scriptum est quippe de invisibili dracone, quia ipse
rex sit omnium qui sunt in aquis; verum tu non es
in aquis, sed in ea terra, quae tibi repromittitur. Et
haec dicta sunt, ut diligentius ventilaremus, quod sit
signaculum similitudinis. Quam beatus fuit in illo
tempore quo signaculum similitudinis erat. Tibi
adhuc deest ut similitudo signaculi fias, et procul es
ab ejusmodi munere. Dixit quidem Deus: <hi>Faciamus
hominem ad imaginem et similitudinem nostram <note>(Gen. I)</note>
          </hi>:
attamen necdum consecutus es similitudinem. Fecit
quippe Deus hominem, ad imaginem Dei fecit: ubi
Dei est similitudo. <hi>Cum apparuerit, similes ei erimus,
quoniam videbimus eum sicuti est <note>(I Joan. III)</note>
          </hi>. Ego
sic accipio et hoc quod dicitur a propheta, <hi>Deus, quis
similis tibi <note>(Psal. XXXIV)</note>
          </hi>? quasi illud: <hi>Quis putas, fidelis
<pb n="0781C"/>
et sapiens dispensator?</hi> sicut et hoc: <hi>Cum enim
apparuerit, similes ei erimus.</hi> Quis est, qui assimiletur
ei? Pauci admodum sunt, qui receperunt similitudinem
ut apostoli. <hi>Faciamus hominem ad imaginem
et similitudinem nostram.</hi> Iste ergo, qui nunc plangitur,
signaculum erat, et plenus sapientia, quem et
tu planges, si factus fueris Ezechiel. Nescio autem si
et tu sapientia plenus fueris: interim iste, qui plangitur,
plenus erat sapientia, et erat decoris corona.
Considera qualis fuerit, qui fuit corona decoris. Non
simpliciter decor, nec gloria erat in eo, sed corona
gloriae. Hunc autem decorem noli extra te quaerere,
sed circa animae religionem, cogitatorium, ubi [ <hi>Al.</hi> 
ibi ait meditatorium] ubi intellectuale consistit, ubi
vera est pulchritudo. Quod si volueris ibi quaerere
<pb n="0781D"/>
decorem, ubi caro est et sanguis, humor et venae,
ubi materia corporalis, non poteris invenire. Siquidem
verus decor in Salvatore est, et ita ab illo juxta
largitudinem et misericordiam ejus in cunctorum
divisus est animas. <hi>Accingere gladium tuum circa femur
tuum, potentissime, specie tua, et decore tuo, et
pulchritudine tua <note>(Psal. XLIV, 3)</note>
          </hi>. Est igitur aliquis
decor in principali cordis nostri, et in anima. Quia
autem istiusmodi decor etiam ad animam pertingat
humanam, <emph>998</emph> prophetes te doceat dicens: <hi>Audi,
filia, et vide, et inclina aurem, tuam, et obliviscere populi,
et domus patris tui, quia concupivit rex decorem
tuum <note>(Ibid., 11)</note>
          </hi>, id est, sponsus. Quis ita habet pulchram
animam, quis tantum possidet decorem, quis
<pb n="0782A"/>
ita est extraneus ab omni foeditate, ut possit ei
dici: Concupivi rex decorem tuum? Et tu quidem
adhuc istum quaeris decorem, et niteris ad placendum:
iste vero a decore, quem habuit, in turpitudinem
concidit. Et quomodo in corporibus saepe videmus
accidere, ut mulier speciosa, et pulchra facie
ab aegrotatione decorem suum perdat, et per senectutem
splendorem vultus amittat, eodem modo et
anima, quae pulchra erat, per infirmitatem amittit
decorem, et per senectutem deformis efficitur. Cum
enim susceperit veterem hominem cum actibus suis,
senectute ejus pristinum perdit decorem. Venit
Jesus ut transferat nos a vetere homine, et senectutis
insignibus: ruga quippe, senectutis indicium
est: ut ait Apostolus: <hi>Ut exhibeat sibi gloriosam Ecclesiam
<pb n="0782B"/>
non habentem maculam, aut rugam, aut aliquid
istiusmodi, verum, ut sit sancta et immaculata <note>(Ephes. V)</note>
          </hi>.
Licet igitur a senectute et ruga ad juventutem
transcendere: et hoc est in hac parte mirabile,
quod corpus ab adolescentia pergit ad senium:
anima vero, si venerit ad perfectum, a senecta
in adolescentiam transmittitur. Idcirco etiamsi
exterior homo noster corrumpitur, sed interior renovatur
de die in diem. Oportuit te nosse decorem,
quem rex concupiscit; oportuit te scire eum, qui
aliquando fuit decoris corona: et tu cum fueris consecutus
hanc gloriam, cave ne corruas. Siquidem et
iste qui corruit, signaculum erat similitudinis, plenus
sapientia, et decoris corona. <hi>In deliciis paradisi Dei
tui inquinatus es.</hi> Non ait simpliciter in paradiso, sed
<pb n="0782C"/>
in paradiso deliciarum. Quaero utrum sint quaedam
paradisi differentiae, et cum quis in paradiso Dei
fuerit, tamen non sit in paradiso deliciarum: sicut
latro ille prima hora cum Jesu ingressus est paradisum:
si a te rogem putasne, in paradisum introgressus
est, an non? non dubium quin eum respondeas
introgressum. Deinde si rursum a te quaeram,
quid ergo introgressus paradisum, statimne deliciarum
loco exceptus est? dicas forsitan quia prima
hora ingressus sit paradisum, in paradiso <emph>999</emph> 
deliciarum Dei factus non est. Sin autem jam videris
eum accipientem de ligno vitae, et de cunctis arboribus,
quas non interdixit Deus, ita ut de omni ligno
paradisi vescentem: si aspexeris eum et illius ligni,
et omnium quae nunc prohibita non sint, cibum
<pb n="0782D"/>
edere: et a te rogem, putasne, iste non solum in
paradiso factus est, verum etiam in paradiso deliciarum
Dei? quid mihi aliud responsurus es, nisi
eum in paradisi deliciis constitutum? Ad hanc beatitudinem
tu festinas, qui videris plangere. Iste vero,
qui plangitur, fuit quondam in deliciis Dei: omnem
lapidem bonum indutus est, sardinum et carbunculum,
sapphirum et beryllum, et hyacinthum, et jaspim,
et reliquos duodecim lapides. Difficilis est, et
ultra vires nostras naturamque hujus loci se expositio
sustollit. Quis enim potest naturam uniuscujusque
lapidis exponere, et describere sive colorem,
sive vim ejus, ut sic valeat reperire, quare lapides
isti assumpti sint? Attamen licet non simus tales,
<pb n="0783A"/>
qui cuncta intelligere possimus, pauca videamus,
quomodo duodecim istis lapidibus indutus fuerit.
Si cui divinae litterae curae sunt (ad quam rem saepe
exhortamur adolescentes, sed ut video, nihil proficimus,
tantummodo tempora consumentes: non
enim potuimus aliquos eorum ad id perducere, ut
sacris voluminibus insisterent) et duodecim illos
lapides, et caetera requirat in Scripturis, inveniet et
in Apocalypsi eodem modo, atque ordine nuncupatos.
Qui ibi primus: et hic primus est positus, qui
secundus secundus, qui tertius tertius, qui quartus
quartus, atque ita usque ad duodecimum lapidem,
ordo servatus est. Cur ergo, et super quo lapides
isti in Apocalypsi nuncupati sunt? Utique super
portas Jerusalem coelestis, ibique dicitur, quia prima
<pb n="0783B"/>
porta topazium sit, secunda smaragdus, tertia carbunculus,
quarta sapphirus, atque ita in hunc modum
in singulas portas singuli lapides distribuuntur.
Si intellexeris portas Jerusalem, et portas filiae
Sion, ubi et oportet te canere Deo. <hi>Cantabo quippe,</hi> 
ait, <hi>omnes laudes tuas in portis</hi> <emph>1000</emph> <hi>filiae Sion <note>(Psal. IX, 15)</note>
          </hi>:
si animadverteris quomodo indutus
sit aliquis duodecim lapidibus, et ingressus Jerusalem,
et per alias portas ingressus, conspicies virgines
duodecim. In libro Pastoris, in quo angelus
poenitentiam docet, duodecim virgines habent nomina
sua, Fides, Continentia, et caetera: potestis
quippe legere, si vultis. Deinde quando turris aedificatur,
cum assumpseris fortitudines virginum, pariter
accipies et id quod de portis dicitur: ornamentum
<pb n="0783C"/>
quippe tibi est unaquaeque virtus, atque ita in
hunc modum superaedificant fundamento Christi,
non solum aurum et argentum, verum et lapides
pretiosos. Prohibitum est autem aedificare ligna,
fenum et stipulam <note>(I Cor. III)</note>. Intus est igitur iste
lapis duodecimus. Et nobis adhuc imperatum est,
ut dicamus de Tyro et Sidone, et Pharaone: angustia
temporis neque superiora quae coepimus implere
permisit, et haec quae volumus enarrare, quasi
commenti more perstringenda sunt breviter. Comminatio
est in Sidonem, quae interpretatur <hi>venatores.
Anima nostra sicut passer erepta est de laqueo
venantium <note>(Psal. CXXIII)</note>
          </hi>. Si Hebraice legis, habes, <hi>de laqueo Sidoniorum.</hi> 
 Igitur Sidonii venatores sunt,
et comminatio, quae fit in eos, propter te fit, quoniam
<pb n="0783D"/>
volunt te capere, et diligenter observant quomodo
auditores Scripturarum de Ecclesia avellant,
quomodo de finibus Judaeae ad fines Sidonis transferant:
verum tu omni custodia serva cor tuum, et
disce quia comminatio in venatores tui causa sit. De
Pharaone vero jam aliqua sermo memoravit, affirmans
eum draconem sedentem in medio fluminum
<pb n="0784A"/>
atque dicentem: <hi>Mea sunt flumina, et ego feci illa <note>(Ezech. XXIX)</note>
          </hi>.
Novi ego differentias fluminum, et
scio flumina in quibus draco sedeat, super quae flumina
hi, qui de Israel capti fuerant, sedentes, cum
carmen Sion canere non possent, flebant, secundum
id quod in Psalmis scriptum est: <hi>Super flumina Babylonis
illic sedimus, et flevimus <note>(Psal. CXXXVI, 1)</note>
          </hi>. Et
scio aliud flumen, cujus impetus laetificat civitatem
Dei, juxta Psalmistae vocem dicentis: <hi>Fluminis impetus
laetificat civitatem Dei.</hi> Vis audire quis est iste
fluvius, cujus impetus laetificat <emph>1001</emph> civitatem
Dei? Jesus Christus Dominus noster est fluvius,
cujus impetus laetificat civitatem Dei. Iste est qui ait
per Isaiam: <hi>Ecce ego declino in vos quasi fluvius
pacis <note>(Isai. LXVI)</note>
          </hi>. Scio ego quosdam esse fluvios repromissos,
<pb n="0784B"/>
qui ex hoc fluvio manant. Omnis enim,
qui biberit ex aqua ista, sitiet rursum: <hi>Qui autem
biberit ex aqua, quam ego dedero,</hi> ait Jesus, <hi>non sitiet
in aeternum, sed erit fluvius in eo fons aquae salientis
in vitam aeternam, et flumina de ventre ejus egredientur <note>(Joan. IV)</note>
          </hi>.
Habes igitur fluvios sanctos, a quibus
procul est draco. Quomodo enim tria sunt impossibilia
mihi ad intelligendum, via serpentis supra petram, <hi>Petra autem erat Christus,</hi> 
 et non est via serpentis
ubi est Jesus: sic non possum in <emph>1002</emph> his
fluminibus draconis invenire vestigia. Est autem
quidam fluvius, quem draco fecit, dicit quippe draco,
et comminatur Deus tam draconi, quam fluviis in quibus
est draco: <hi>Mea sunt flumina, et ego feci illa.</hi> Audi
haereticum cum omni versutia et ingenio praedicantem,
<pb n="0784C"/>
necdum venisse Jesum Christum. Ista sunt flumina,
in quibus versatur draco, et ipse fecit ea, et
dicit draco: <hi>Mea sunt flumina, et ego feci illa.</hi> Idcirco
diligenter attende, cum aquam biberis, ne forte de
illo fluvio bibas, in quo sedit draco: sed bibe ex
aqua viva, et de eo fluvio, in quo est sermo Dei, in
quo Dominus noster Jesus Christus, cui est gloria
et imperium in saecula saeculorum. Amen.</p>
</div1>

<div1>
        <head>HOMILIA DECIMA QUARTA. De eo quod dicitur: <hi>Porta haec clausa erit, non aperietur, et nemo per eam transibit, quia Dominus Deus transibit per eam <note>(Cap. XLIV)</note>
          </hi>.</head>
<p> <emph>1001</emph> <hi>Et ait Dominus ad eum: Porta haec clausa
erit, non aperietur, et nemo per eam transibit, quia
Dominus Deus Israel transibit per eam, et egredietur.
<pb n="0784D"/>
Et erit clausa.</hi> Portas plures templi describit, specialiter
Ezechiel filius hominis, et quod de singulis
descripserit portis, nunc rursus exponit his, qui habent
aures ad audiendum, de porta sanctorum exteriore
quae respicit contra Orientem, et clausa sit
semper. <hi>Et ait Dominus ad eum: Porta haec clausa
erit, non aperietur, et nemo per eam transibit, quia
<pb n="0785A"/>
Dominus Deus Israel ingredietur per eam, et egredietur,
et erit clausa.</hi> Et aliam causam addit cur clausa sit
porta, non solum quia Dominus Deus transibit per
eam, sed quia et dux sedebit in ea, ut comedat panem
coram Domino secundum viam Eloam, quod
interpretatur <hi>vestibulum portae. Et ingredietur secundum
viam ejus, et egredietur.</hi> Dominus Deus universitatis
conditor per aliquam portam, quae ex sensibili materia
est, atque clausa semper ingreditur et egreditur,
et ejus causa, qui coelum terramque fundavit, ingrediens
et egrediens nusquam porta reserabitur. Verum
alia ratio est portae exterioris, et secundum viam
sanctorum. Quae est ergo illa ratio, ut clausa permaneat?
Supradictus dux ibi sedet, ut nemo eum videat
sedentem [ <hi>Leg.</hi> edentem] panem in conspectu Domini.
<pb n="0785B"/>
Qui haec observate legit, nonne quodammodo <emph>1002</emph> 
 Scripturam audit loquentem: <hi>Surge qui dormis?</hi> 
Nonne stimulatur ut exsurgat a mortuis, et ea,
quae clausa sunt, quaerat? Ego audenter dicam, secretiora
quaeque clausa esse, et manifestiora reserata,
et non esse clausa. Aperientes ea quae clausa sunt,
haec nos dicimus; sed Evangelia testantur: <hi>Vae vobis,
scribae, et pharisaei hypocritae, et vobis legis doctoribus
vae, quia tulistis clavem scientiae, et ipsi non intrastis,
et ingredientes prohibuistis <note>(Luc. XI)</note>
          </hi>. Est igitur quaedam
clavis scientiae ad ea, quae sunt clausa, reseranda:
et sunt plurimi, neque ipsi ingredientes, neque
eos permittentes, qui ingredi volunt. Et in alio loco
sensus Scripturarum liber dicitur esse signatus: <hi>Et
erunt sermones libri istius, quasi sermones libri signati:
<pb n="0785C"/>
quem si dederint homini litteras nescienti, dicentes ei,
lege, et dicet, nescio litteras: et dabunt eum homini
scienti litteras, dicentes ei, lege, et dicet, non possum
legere, signatus est enim <note>(Isai. XXVIII)</note>
          </hi>. Manifestius
autem voluntatem hujus exempli, Apocalypsis Joannis
continet, memorans: <hi>Circuivit angelus dicens, quis
dignus aperire signacula, et solvere ea, et legere quae
scripta sunt? Et nemo inventus est in coelo, neque in
terra neque sub terra, qui possit aperire signacula, et
legere quae scripta erant in libro. Sed ego flebam. Et
venit quidam ad me et dixit mihi: noli flere. Ecce vicit
leo de tribu Juda, radix et</hi> <emph>1003</emph> <hi>genus David, aperire
librum et solvere signacula ejus. Et aperuit, qui erat
de tribu Juda, et manifestavit quae erant scripta <note>(Apoc.
V)</note>
          </hi>. Quamdiu non venit Deus meus, clausa erat lex,
<pb n="0785D"/>
clausus sermo propheticus, velata lectio veteris Testamenti,
et usque ad hanc diem, quando legitur
Moyses, velamentum in corde Judaeorum est positum.
Sunt autem quidam, qui amant velamentum, et oderunt
eos qui de velamine interpretantur: sed nos convertamur
ad Dominum, ut, ablato velamine, dicamus: <hi>Nos autem omnes revelata facie gloriam Dei speculantes
in eamdam imaginem transformamur a gloria in gloriam <note>(II Cor. III)</note>
          </hi>.
Verum est quaedam porta, et una, et
clausa, per quam nemo transiit. Sunt quippe quaedam
<pb n="0786A"/>
universae creaturae incognita, et uni tantummodo
nota. Neque enim quicquid novit filius, hoc mundo
aperuit. Non capit creatura, quod capit Deus; et ut
ad majora veniam, non capiunt signa aequaliter cognitionem.
Plus erat in Paulo quam in Timotheo,
cum esset vas electionis. Et vere magnum in domo
vas, Thimotheus rursum capit quae ego capere non
possum. Et est forsitan aliquis, qui etiam me minus
capiat: sunt quaedam quae solus Christus capit, et
idcirco clausa est janua templi Dei. Quae est enim ista?
obsecro. Exterior, quae extra mundanas res, et incorporeas,
et, ut ita dicam, immateriales aperit. Neque
enim frustra positum est, exteriorem januam
semper esse clausam. Quae est ista janua exterior?
Sanctorum. Quare clausa? quia Dominus Deus Israel
<pb n="0786B"/>
solus ingreditur et egreditur per eam. Quare ingreditur?
ut cognoscatur. A quo? a duce. Quis ad clausam
portam dux iste? Salvator est, qui panem comedit,
qui portam cum Patre claudit, qui spiritali pascitur
cibo. <hi>Meus cibus est,</hi> dicens, <hi>ut faciam voluntatem
ejus, qui misit me, ut perficiam</hi> <emph>1004</emph> <hi>opus ejus <note>(Joan. IV)</note>
          </hi>.
Clausa est itaque janua ut nemo videat magnum
sacerdotem panem in sanctis sanctorum comedentem.
Ad haec autem probanda quae dicimus, qui
Leviticum legit <note>(Levit. VII)</note>, ablato ex corde suo velamine,
poterit agnoscere mysterium sacerdotum. Ibi quippe
de sacrificiis et cibis, quae soli sacerdotes comedunt,
refertur. Sunt quidam cibi sacerdotales, quos non
comedit sacerdos in domo sua, non cum filiis, licet
sacerdotales sint, non cum uxore, licet legitime ei
<pb n="0786C"/>
nupserit; sed in loco sancto comedit eos, et comedit
ibi escam in sanctis [ <hi>Al.</hi> sancta] sanctorum. Quomodo
sacerdos non comedit escam in domo sua, aut in alio
quoquam loco, sed in sanctis sanctorum: sic Salvator
meus solus comedit panem, nullo valente comedere
cum eo. Est autem quidam locus, in quo comedens,
et me secum attrahit ad vescendum: <hi>Ecce enim,</hi> 
inquit, <hi>ad ostium sto, et pulso, si quis mihi aperuerit,
ingrediar ad eum, et coenabo cum eo, et ipse mecum <note>(Apoc. III)</note>
          </hi>.
Ex quo apparet, et alium posse coenare
cum eo. Porro quaedam esca est, qua solus tantummodo
vescitur. Excellens quippe ab universa conditione
natura ejus, et ab omnibus segregata, facit
eum quotidianum panem de Patris natura comedere.
Unusquisque nostrum petit panem quotidianum, et
<pb n="0786D"/>
petens quotidianum panem, non eumdem nec ejusdem
mensurae eum accipit, verum semper in orationibus
puris, et munda conscientia, in factis justitiae,
quotidianum comedimus panem. Si quis vero minus
purus est, alio modo quotidianum comedit panem.
Dominus autem, qui omnium judex est, det nobis
panem viventem, ut cibati eo, et corroborati possimus
in coelum iter facere, glorificantes Deum omnipotentem,
per Christum Jesum, cui est gloria et imperium
in saecula saeculorum. Amen.
</p>
</div1>
</body>
  </text>
</TEI>