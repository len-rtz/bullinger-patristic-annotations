<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De excidio urbis</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AugHip.DeExUr</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM.</head>
<div3>
          <head>1.</head>
          <p>
 <hi>Danielis exemplo confitentis
peccata sua, redarguit eos qui de Urbis excidio murmurant
<pb n="0716"/>
contra Deum. Noe, Daniel et Job, quos significent.</hi> 
Intueamur primam lectionem sancti Danielis
<pb n="0717"/>
prophetae, ubi eum audivimus orantem, et mirati
sumus, non solum peccata populi sui, sed et sua
propria confitentem. Nam post ipsam orationem, cujus
quidem verba indicabant eum non solum deprecatorem,
sed etiam confessorem; post ipsam ergo
orationem, <hi>Cum orarem,</hi> inquit, <hi>et confiterer peccata
mea et peccata populi mei Domino Deo meo <note>(Dan. IX,
20)</note>
          </hi>. Quis ergo est qui se sine peccato esse profiteatur,
cum Daniel peccata propria confitetur? Nam
superbo cuidam dictum est per Ezechielem prophetam: <hi>Numquid tu sapientior quam Daniel 
 <note>(Ezech.
XXVIII, 3)</note>
          </hi>? In tribus item quibusdam sanctis viris,
per quos tria genera hominum significat Deus quae liberaturus
est, quando magna tribulatio superventura
est generi humano, etiam hunc Danielem posuit: et
dixit quod nemo inde liberabitur, nisi Noe, Daniel et
Job <note>(Id. XIV, 14)</note>. Et quidem manifestum est quod in
his tribus nominibus tria quaedam, ut dixi, genera
hominum significat Deus. Jam enim tres illi viri dormierunt,
et apud Deum sunt spiritus eorum, et corpora
eorum in terra fluxerunt: exspectant resurrectionem
et ad dexteram collocationem, nec aliquam
in hoc mundo tribulationem timent, unde se cupiant
liberari. Quomodo ergo de illa tribulatione liberabuntur
Noe, Daniel et Job? Quando dicebat ista Ezechiel,
solus forsitan Daniel in corpore fuit. Nam Noe et Job
jam olim dormierant, et somno mortis patribus appositi
fuerant. Quomodo ergo poterant de imminente
tribulatione liberari, jam olim de carne liberati? Sed
in Noe significantur boni praepositi, qui regunt et gubernant
Ecclesiam, quomodo Noe in diluvio gubernavit
arcam. In Daniele significantur omnes sancti continentes:
in Job omnes conjugati juste et bene viventes.
Haec enim tria genera hominum de illa tribulatione
liberat Deus. Tamen quantum sit commendatus
Daniel, ex hoc apparet, quod unus ex illis tribus meruit
nominari: et tamen confitetur peccata sua. Daniele
ergo confitente peccata sua, cujus superbia non
contremiscat, cujus inflatio non residat, cujus tumor
et elatio non cohibeatur? Quis glorietur castum se habere
cor, aut quis glorietur mundum se esse a peccato <note>(Prov. XX, 9)</note> 
?
</p>
        </div3>
      </div2>

<div2>
        <head>CAPUT II.</head>
<p> <hi>Cur Deus non pepercit Urbi propter
justos. Justi duobus modis.</hi> Et mirantur homines,
et utinam tantum mirarentur, et non etiam blasphemarent,
quando corripit Deus genus humanum, et
flagellis piae castigationis exagitat, exercens ante judicium
disciplinam, et plerumque non eligens quem
flagellet, nolens invenire quem damnet. Flagellat enim
simul justos et injustos: quanquam quis justus, si Daniel
peccata propria confitetur?</p>
<div3>
          <head>2.</head>
          <p>
 Lecta est ante dies lectio libri Geneseos, quae
nos, nisi fallor, multum fecit intentos, ubi Abraham
dicit Domino, utrum si inveniat in civitate quinquaginta
justos, parcat civitati propter eos, an cum ipsis
perdat civitatem. Et respondit ei Dominus, quod si
inveniat in civitate quinquaginta justos, pareat civitati.
Deinde Abraham adjecit ad interrogationem, et
quaesivit utrum si minus fuerint quinque, et remaneant
<pb n="0718"/>
quadraginta quinque, similiter parcat. Respondit
Deus, parcere se et propter quadraginta quinque.
Quid multa? Paulatim interrogando, et ex illo numero
detrahendo pervenit ad decem, et quaesivit a Domino,
utrum si decem justos in civitate compererit, perdat
eos cum reliquis innumerabilibus malis, an propter
decem justos parcat potius civitati. Respondit Deus,
etiam propter decem justos non se perdere civitatem <note>(Gen. XVIII, 23-32)</note>.
Quid ergo dicimus, fratres? Occurrit
enim nobis quaestio valida et vehemens, praesertim
ab hominibus qui Scripturis nostris impietate
insidiantur, non qui eas pietate perquirunt; et dicunt,
maxime de recenti excidio tantae urbis: Non
erant Romae quinquaginta justi? In tanto numero fidelium,
tanto numero sanctimonialium, continentium,
tanto numero servorum et ancillarum Dei, nec quinquaginta
justi inveniri potuerunt, nec quadraginta,
nec triginta, nec viginti, nec decem? Si autem incredibile
est, quare non Deus propter quinquaginta,
vel etiam propter decem justos pepercit illi civitati?
Scriptura non fallit, si se homo non fallat. Cum de
justitia quaeritur, et Deus de justitia respondet; justos
quaerit ad regulam divinam, non ad regulam humanam.
Cito ergo respondeo: Aut invenit ibi tot justos,
et pepercit civitati; aut si non pepercit civitati,
nec justos invenit. Sed respondetur mihi, manifestum
esse quod Deus non pepercit civitati. Respondeo ego:
Imo mihi non est manifestum. Perditio enim civitatis
ibi facta non est, sicut in Sodomis facta est. De Sodomis
enim quaestio erat, quando Deum Abraham interrogavit.
Deus autem dixit, <hi>Non perdam civitatem:</hi> 
non dixit, Non flagello civitatem. Sodomis non pepercit,
Sodomam perdidit: Sodomam penitus igne
consumpsit, quam ad judicium non distulit, sed in
eam exercuit quod aliis malis ad judicium reservavit.
Prorsus nullus de Sodomis evasit; nihil hominis relictum
est, nihil pecoris, nihil domorum: cuncta
omnino ignis absorbuit. Ecce quomodo Deus perdidit
civitatem. Ab urbe autem Roma quam multi exierunt
et redituri sunt, quam multi manserunt et evaserunt,
quam multi in locis sanctis nec tangi potuerunt! Sed
captivi, inquiunt, multi ducti sunt. Hoc et Daniel,
non ad supplicium suum, sed ad solatium caeterorum.
Sed multi, inquiunt, occisi sunt. Hoc et tot justi
Prophetae a sanguine Abel usque ad sanguinem Zachariae <note>(Matth. XXIII, 35)</note>:
hoc etiam toto Apostoli,
hoc ipse Dominus Prophetarum et Apostolorum. Sed
multi, inquiunt, tormentis variis excruciati sunt.
Putamusne quisquam tantum quantum Job?</p>
        </div3>
<div3>
          <head>3.</head>
          <p>
 Horrenda nobis nuntiata sunt; strages facta, incendia,
rapinae, interfectiones, excruciationes hominum.
Verum est, multa audivimus, omnia gemuimus,
saepe flevimus, vix consolati sumus; non
abnuo, non nego multa nos audisse, multa in illa
urbe esse commissa.
</p>
        </div3>
      </div2>

<div2>
        <head>CAPUT III.</head>
<p> <hi>In vastatione Urbis nihil gravius accidit
calamitate Job.</hi> Verumtamen, fratres mei (intendat
Charitas vestra quod dico), audivimus librum
sancti Job, quod perditis rebus, perditis filiis, nec
<pb n="0719"/>
ipsam carnem quae illi sola remanserat, salvam potuit
obtinere; sed percussus gravi vulnere a capite
usque ad pedes, sedebat in stercore, putrescens
ulcere, sanie fluens, vermibus scatens, tormentis
acerbissimis dolorum cruciatus. Si nobis sic nuntiaretur
universa civitas sedere, sedere, inquam, civitas
universa, nullo ibi sano, in gravissimo vulnere,
et sic putrescere vermibus vivos, quomodo mortui
putruerunt: quod erat gravius? hocne, an illud bellum?
Puto quod mitius in carnem humanam ferrum
saeviret, quam vermes; tolerabilius de vulneribus
sanguis erumperet, quam de putredine sanies distillaret.
Cadaver corrumpi respicis, et horrescis: sed
ideo minor poena, quod absens anima. At vero in Job
praesens anima quae sentiret, ligata ne fugeret, subjecta
ut doleret, compuncta ut blasphemaret. Sustinuit
autem tribulationem Job, et deputatum est illi
ad magnam justitiam. Non ergo quisquam attendat
quid patiatur, sed quid faciat. Homo, in eo quod pateris,
potestas tua non est: in eo quod facis, voluntas
tua vel nocens vel innocens est. Patiebatur Job,
stabat mulier relicta sola, non ad consolationem,
sed ad tentationem; non quae afferret medicinam,
sed quae moneret blasphemiam: <hi>Dic aliquid,</hi> inquit, <hi>in Deum, et morere.</hi> 
 Videte quemadmodum illi mori
beneficium fuit, et tale beneficium nemo dabat. Sed
in his omnibus quae sancta anima sustinebat, patientia
exercebatur, fides probabatur, mulier confutabatur,
diabolus vincebatur. Spectaculum magnum, et in illa
foeditate putredinis praeclara pulchritudo virtutis!
Vastat latenter inimicus: aperte malum suadet inimica;
adjutorium diaboli, non mariti; Eva nova,
sed ille non vetus Adam: <hi>Dic aliquid in Deum, et morere.</hi> 
Blasphemando extorque, quod precando non
potes impetrare. <hi>Locuta es,</hi> inquit, <hi>tanquam una ex
insipientibus mulieribus.</hi> Attendite verba fortis fidelis;
attendite verba foris putrescentis, intus integri: <hi>Locuta
es,</hi> inquit, <hi>tanquam una ex insipientibus mulieribus.
Si bona percepimus de manu Domini, mala non
sustinebimus <note>(Job I, et II)</note>
          </hi>? Pater est; numquid amandus
blandiens, et respuendus corripiens? Nonne pater
est, et promittens vitam, et imponens disciplinam?
Exciditne tibi: <hi>Fili, accedens ad servitutem
Dei, sia in justitia et timore, et praepara animam tuam
ad tentationem? Omne quod tibi applicitum fuerit,
accipe; et in dolore sustine, et in humilitate tua patientiam
habe: quoniam in igne probatur aurum et argentum,
homines vero acceptabiles in camino humiliationis <note>(Eccli. II, 1-5)</note>
          </hi>?
Exciditne tibi: <hi>Quem enim diligit
Dominus, corripit; flagellat autem omnem Filium
quem recipit <note>(Prov. III, 12, et Hebr. XII, 6)</note>
          </hi>?</p>
</div2>

<div2>
        <head>CAPUT IV.</head>
<div3>
          <head>4.</head>
          <p>
 <hi>Cruciatus temporales cum gehenna
comparati quam leves.</hi> Cogita quoslibet cruciatus,
extende animum in quaslibet in hac vita poenas humanas;
compara ad gehennam, et leve est omne
quod cogitas. Hic temporalis, ibi aeternus est, et qui
<pb n="0720"/>
torquet et qui torquetur. Numquid adhuc patiuntur,
qui illo tempore passi sunt, quo Roma vastata est?
Dives autem ille adhuc apud inferos patitur <note>(Luc. XVI,
19-26)</note>. Arsit, ardet, ardebit; vivet usque ad judicium:
recipiet carnem, non ad beneficium, sed ad
supplicium. Illas poenas timeamus, si Deum timemus.
Quidquid hic passus fuerit homo, si corrigatur, emendatio
est: si nec sic corrigatur, duplex damnatio est.
Et hic enim fuit poenas temporales, et ibi experietur
aeternas. Dico Charitati vestrae, fratres: martyres
certe sanctos laudamus, glorificamus, admiramur;
dies eorum pia solemnitate celebramus, merita eorum
veneramur, et, si possumus, imitamur. Est profecto,
est magna martyrum gloria; sed nescio utrum minor
gloria fuit sancti Job: nec tamen ei dicebatur, Thus
pone idolis, sacrifica diis alienis, nega Christum;
dicebatur tamen, Blasphema Deum. Nec dicebatur,
ut intelligeretur, Si blasphemaveris, putredo omnis
abscessura sanitasque reditura est: sed, Si blasphemaveris,
dicebat inepta et insulsa mulier, morieris,
et moriendo tormentis carebis. Quasi vero morienti
blasphemo non aeternus dolor succederet. Mulier fatua
praesentis putredinis horrebat molestiam, aeternam
flammam minime cogitabat. Ferebat ille praesens
malum, ne incideret in futurum. Tenebat cor a
mala cogitatione, linguam a maledicto; servabat animae
integritatem in putredine corporis. Videbat quid
in futurum evadebat; ideo quod patiebatur, ferebat.
Sic, sic unusquisque christianus quando aliquam afflictionem
corporis patitur, gehennas cogitet, et videat
quam leve est quod patitur. Non murmuret
adversum Deum, non dicat: Deus, quid tibi feci,
quare ista patior? Imo dicat quod dixit ipse Job
quamvis sanctus: <hi>Exquisisti omnia peccata mea, et ea
tanquam in sacculo signasti <note>(Job XIV, 16, 17)</note>
          </hi>. Non se
ausus est dicere sine peccato, qui patiebatur, non ut
puniretur, sed ut probaretur. Hoc dicat unusquisque
cum patitur.
</p>
        </div3>
      </div2>

<div2>
        <head>CAPUT V.</head>
<div3>
          <head>5.</head>
          <p>
 <hi>Justi Romae an non exstiterint, ut
propter ipsos Urbi parceretur. Peccata quae non ficte
confiteantur omnes habent.</hi> Fuerunt Romae quinquaginta
justi, imo si modum humanum consideres, millia
justorum: si regulam perfectionis, nemo justorum
existit. Quicumque Romae qui se audeat justum dicere,
a me non audit: <hi>Numquid tu sapientior quam
Daniel <note>(Ezech. XXVIII, 3)</note>
          </hi>? Audi ergo illum confitentem
peccata sua <note>(Dan. IX, 20)</note>. An forte cum confitebatur,
mentiebatur? Hinc ergo habebat peccatum,
quia de suis peccatis Deo mentiebatur. Sed aliquando
argumentantur homines, et dicunt, Debet et homo
justus Deo dicere quia peccator est: quamvis sciat
nullum se habere peccatum, tamen dicat Deo, Habeo
peccatum. Miror si ista consilii sanitas appellanda est.
Quis te facit non habere peccatum? nonne Deus qui
<pb n="0721"/>
sanat animam tuam? Si tamen non habes peccatum.
Nam considera; et invenies, non peccatum, sed peccata.
Tamen si prorsus non habes peccatum, nonne
illius beneficium est, cui dixisti: <hi>Ego dixi, Domine,
miserere mei; sana animam meam, quoniam peccavi
tibi <note>(Psal. XL, 5)</note>
          </hi>? Si ergo sine peccato est anima
tua, sanata est omni modo anima tua: si sanata
est omni modo anima tua, quare ingratus es medico
tuo, ut dicas vulnus esse adhuc, ubi omnem
sanitatem ille jam fecit? Si corpus tuum languidum
aut vulneratum medico ostenderes, et rogares ut tibi
adhiberet curandi diligentiam, atque ille faceret, sanumque
et incolumem redderet, et tu adhuc diceres,
Non sum sanus; nonne esses medico ingratus? nonne
esses in medicum contumeliosus? Si et Deus sanavit
te, audes dicere, Adhuc vulnus habeo? nec times ne
tibi respondeat, Ergo ego nihil egi, aut totum quod
egi effudi; non accipio mercedem, non mereor vel
laudem? Avertat Deus hanc amentiam, et hanc argumentationem
vanam. Dicat homo, Peccator sum, quia
peccator est: dicat, Peccatum habeo, quia peccatum
habet. Non enim si non habet, sapientior est quam
Daniel. Ergo, fratres mei, illam quaestionem aliquando
determinem. Si justi sic appellandi sunt, sicut modo
quodam humano justi appellantur, secundum quamdam
conversationem qua inter homines vivunt sine
querela: multi tales Romae; et propter hos pepercit
Deus, multi evaserunt: sed et eis qui mortui sunt,
pepercit Deus. Mortui enim in bona vita et vera justitia,
in bona fide, nonne aerumnis rerum humanarum
caruerunt, et ad divinum refrigerium pervenerunt?
Mortui sunt post tribulationes, quomodo pauper ille
ante januam divitis. Sed passi sunt famem? passus
est et ille. Passi sunt vulnera? passus est et ille: forte
minus eos canes linxerunt. Mortui sunt? mortuus est
et ille: sed quo fine audi: <hi>Contigit,</hi> inquit, <hi>mori
inopem illum, et auferri ab Angelis in sinum Abrahae. <note>(Luc. XVI, 20-22)</note>
          </hi>.
</p>
        </div3>
      </div2>

<div2>
        <head>CAPUT VI.</head>
<div3>
          <head>6.</head>
          <p>
 <hi>Quomodo Urbi Deus pepercit propter
justos. Constantinopolis terrore imminentis sibi incendii
emendata divinitus et servata.</hi> Utinam videre possemus
oculis animas sanctorum qui in illo bello mortui sunt;
tunc videretis quomodo Deus pepercerit civitati. Millia
enim sanctorum in refrigerio sunt, laetantium et
dicentium Deo: Gratias tibi, quia nos a carnis molestiis
et tormentis eruisti. Gratias tibi, quia jam nec
barbaros, nec diabolum formidamus; non timemus in
terra famem, non timemus grandinem, non timemus
hostem, non timemus lictorem, non timemus oppressorem:
sed sumus in terra mortui, apud te, Deus,
non morituri, in regno tuo salvi, dono tuo, non merito
nostro. Qualis civitas est humilium quae ista dicit?
An putatis civitatem in parietibus deputandam?
Civitas in civibus est, non in parietibus. Denique si
diceret Deus Sodomitis, Fugite, quia incensurus sum
locum istum: nonne magnum meritum eos habere
diceremus, si fugerent, et flamma de coelo descendens
moenia parietesque vastaret? Nonne Deus pepercerat
<pb n="0722"/>
civitati, quia civitas migraverat, et perniciem
illius ignis evaserat?</p>
        </div3>
<div3>
          <head>7.</head>
          <p>
 Nonne ante paucos annos, Arcadio imperatore
Constantinopoli (quod dico, audiunt nonnulli forsitan
qui noverunt, et sunt in hoc populo qui et illic
praesentes fuerunt), volens Deus terrere civitatem, et
terrendo emendare, terrendo convertere, terrendo
mundare, terrendo mutare, servo cuidam suo fideli,
viro, ut dicitur, militari, venit in revelatione, et dixit
ei civitatem venturo de coelo igne perituram; eumque
admonuit ut episcopo diceret. Dictum est; non contempsit
episcopus, et allocutus est populum: conversa
est civitas in luctum poenitentiae, quemadmodum
quondam illa antiqua Ninive <note>(Jonae III, 5)</note>. Tamen
ne putarent homines illum qui dixerat vel falsitate
deceptum vel fallacia decepisse, venit dies quem
Deus fuerat comminatus: intentis omnibus et exitum
cum timore magno exspectantibus, noctis initio tenebrante
jam mundo, visa est ignea nubes ab oriente,
primo parva, deinde paulatim ut accedebat super civitatem
ita crescebat, donec toti urbi ignis terribiliter
immineret. Videbatur horrenda flamma pendere,
nec odor sulphuris deerat. Omnes ad ecclesiam confugiebant,
non capiebat multitudinem locus, Baptismum
extorquebat quisque a quo poterat. Non solum
in ecclesia, sed etiam per domos, per vicos ac plateas
salus Sacramenti exigebatur; ut fugeretur ira, non
praesens utique, sed futura. Tamen post magnam illam
tribulationem, ubi exhibuit Deus fidem verbis
suis, et revelationi servi sui, coepit, ut creverat, minui
nubes, paulatimque consumpta est. Populus securus
paululum factus, iterum audivit omnino esse
migrandum, quod civitas esset proximo sabbato peritura.
Migravit cum Imperatore tota civitas; nemo in
domo remansit, nemo domum clausit: longe recedens
a moenibus, et dulcia tecta respiciens, relictis
charissimis sedibus voce miserabili valefecit. Et aliquot
millibus tanta illa multitudo progressa, uno tamen
loco fundendis ad Deum orationibus congregata,
magnum fumum subito vidit, et vocem magnam emisit
ad Deum: tandemque tranquillitate conspecta,
missis qui renuntiarent, sollicita quae praedicta fuerat
hora transacta, et renuntiantibus quod salva universa
moenia et tecta consisterent, omnes cum ingenti gratulatione
redierunt. Nemo de domo sua quidquam
perdidit, patentem omnis homo sicut dimisit invenit
.
</p>
        </div3>
      </div2>

<div2>
        <head>CAPUT VII.</head>
<div3>
          <head>8.</head>
          <p>
 <hi>Ut Constantinopolis ita et Roma
a Deo correpta potius quam perdita.</hi> Quid dicemus?
Utrum ista ira Dei, an potius misericordia fuit? Quis
dubitet misericordissimum patrem corrigere voluisse,
et terrendo, non perdendo punire, quando nihil hominum,
nihil domorum, nihil moenium tanta impendens
praesens calamitas laesit? Prorsus sicut solent
manus erigi ad feriendum, et consternato illo qui feriendus
<pb n="0723"/>
erat, miseratione revocari, ita factum est illi
civitati. Verumtamen si eo tempore, quo illa derelicta
populus universus abscessit, irrueret vastitas
loco, totamque urbem sicut Sodomam, nullis saltem
ruinis remanentibus, perdidisset; quis etiam sic dubitaret
quod Deus pepercisset illi civitati, qua praemonita
et territa, et discedente atque migrante, locus
ille consumeretur? Sic minime dubitandum est pepercisse
Deum Romanae etiam civitati, quae ante hostile
incendium in multis ex multa parte migraverat.
Migrarunt qui fugerunt, migrarunt qui de corpore
exierunt: multi praesentes utcumque latuerunt, multi
in locis sanctis vivi salvique servati sunt. Manu
ergo emendantis Dei correpta est potius civitas illa,
quam perdita: tanquam servus sciens voluntatem
domini sui, et faciens digna plagis, vapulabit multis <note>(Luc. XII, 47)</note>.
</p>
        </div3>
      </div2>

<div2>
        <head>CAPUT VIII.</head>
<div3>
          <head>9.</head>
          <p>
 <hi>Tribulationis temporalis utilitas.</hi> 
Atque utinam valeat ad exemplum timoris, et mala concupiscentia
sitiens mundum, et appetens perfrui perniciosissimis
voluptatibus, demonstrante Domino quam
sint instabiles et caducae omnes saeculi vanitates et
insaniae mendaces, potius refrenetur, quam sub flagellis
dignissimis adversus Dominum murmuretur.
Sed unam tribulam sentit area, ut stipula concidatur,
granum mundetur; unum ignem patitur fornax aurificis,
ut palea in cinerem pergat, aurum sordibus careat:
sic et unam tribulationem Roma pertulit, in
qua vel emendatus vel liberatus est pius; impius autem
damnatus est, sive ab hac vita raptus sit ubi magis
<pb n="0724"/>
poenas justissimas lueret, sive hic remanserit ubi damnabilius
blasphemaret, aut certe pro ineffabili clementia
sua Deus, quos novit salvandos, poenitentiae reservaret.
Non ergo nos moveat labor piorum; exercitatio
est, non damnatio. Nisi forte horremus cum videmus
indigna et gravia in hac terra perpeti aliquem justum,
et obliviscimur quae pertulerit justus justorum sanctusque
sanctorum. Quod passa est universa illa civitas,
passus est unus. Sed videte quis unus: <hi>Rex regum et
Dominus dominantium <note>(Apoc. XIX, 16)</note>
          </hi>, comprehensus,
vinctus, flagellatus, contumeliis omnibus agitatus, ligno
suspensus et fixus, occisus. Appende cum Christo
Romam, appende cum Christo totam terram, appende
cum Christo coelum et terram: nihil creatum cum
Creatore pensatur, nullum opus artifici comparatur. <hi>Omnia per ipsum facta sunt, et sine ipso factum est
nihil 
 <note>(Joan. I, 3)</note>
          </hi>; et tamen a persequentibus deputatus
est nihil. Feramus ergo quod nos Deus ferre
voluerit; qui nobis curandis atque sanandis, quis
etiam dolor sit utilis, sicut medicus novit. Certe scriptum
est, <hi>Patientia opus perfectum habet <note>(Jacobi I, 4)</note>
          </hi>:
quod autem erit opus patientiae, si nihil adversi patiamur?
Cur ergo mala temporalia perpeti recusamus?
An forte perfici formidamus? Sed plane oremus et
ingemiscamus et ploremus ad Dominum, ut servetur
erga nos quod Apostolus dicit: <hi>Fidelis Deus, qui non
vos sinet tentari supra id quod potestis; sed faciet cum
tentatione etiam exitum, ut sustinere possitis <note>(I Cor.
X, 13)</note>
          </hi>.

</p>
        </div3>
      </div2>
</body>
  </text>
</TEI>